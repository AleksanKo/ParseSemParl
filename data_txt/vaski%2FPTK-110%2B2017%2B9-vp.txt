















































DEMDFE7.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

9. Hallituksen esitys eduskunnalle yksityistielaiksi ja eräiksi siihen liittyviksi laeiksi
Hallituksen esitys HE 147/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään liikenne- ja viestintävaliokun-
taan, jolle perustuslakivaliokunnan, hallintovaliokunnan, maa- ja metsätalousvaliokunnan
ja ympäristövaliokunnan on annettava lausunto.

Keskustelu

18.29 Liikenne- ja viestintäministeri Anne Berner (esittelypuheenvuoro):  Arvoisa pu-
hemies! Hallitus on antanut esityksen uudeksi yksityistielaiksi 19.10. Esityksellä on tarkoi-
tus kumota vuodelta 1963 oleva laki yksityisistä teistä. Yli 50 vuodessa yhteiskunta on
muuttunut paljon kaupungistumisen, väestörakenteen muutoksen ja teknologisen kehityk-
sen ansiosta. Maailma ei ole se sama maailma, johon aikoinaan yksityistielaki hyvin onnis-
tuneesti säädettiin. Yhteiskunnan muutoksia on pyritty huomioimaan osauudistuksien
kautta läpi vuosikymmenten, mikä on aiheuttanut lain rakenteeseen epäjohdonmukaisuuk-
sia ja ennen kaikkea sekavuutta. Laissa on lisäksi vanhentuneita ja muun lainsäädännön
kanssa päällekkäisiä säännöksiä.

Säädösten sujuvoittaminen eli norminpurku on ollut yksityistielain valmistelun tärkeim-
piä tavoitteita. Norminpurun tavoitteena on helpottaa yritysten toimintaa ja kansalaisten ar-
kea sääntelyä keventämällä ja uudistamalla. Tällä tuetaan Suomen kasvua, vahvistetaan
kilpailukykyä ja edistetään digitalisaatiota. Yksityistielaissa norminpurku näyttäytyy ke-
veämpänä ja ennen kaikkea selkeämpänä sääntelynä.

Koska yksityistielaki on luonteeltaan erityisesti kansalaisia palveleva laki, tapaan, jolla
normeja puretaan, on kiinnitetty erityisesti huomiota. On kiinnitetty huomiota siihen, että
sääntely olisi selkeämpää ja sujuvampaa ja säädökset mahdollistaisivat joustavammat toi-
mintamallit. Toisaalta on kiinnitetty huomiota siihen, miten luodaan mahdollisimman hy-
vät edellytykset yksityistieverkon kehittämiselle ja ylläpidolle myös jatkossa. Tähän liit-
tyy rajanveto sen suhteen, mikä on tarpeellista yksityisteiden varrella olevien kansalaisten
ja yritysten toimintaa tukevaa sääntelyä ja mikä taas tarpeetonta ja yksityistien varrella ole-
vaa toimintaa jäykistävää sääntelyä. Esityksessä on pyritty löytämään tasapaino tarpeelli-
sen ja tarpeettoman sääntelyn suhteen.

Arvoisa puhemies! Kuntien tehtävien ja velvoitteiden vähentäminen on osa hallituksen
säästö- ja rakennepoliittista ohjelmaa. Esityksellä lakkautettaisiin kuntien tielautakunnat,
jotka ovat tähän asti tarjonneet yksityistietoimijoille muun muassa toimitus- ja riidanrat-
kaisupalveluita. Kunnat ovat subventoineet tielautakuntien toimintaa voimakkaasti, ja
 Tarkistettu
4.1



Pöytäkirjan asiakohta PTK 110/2017 vp
muutos tulee kasvattamaan tieosakkaiden kuluriskiä jonkin verran. Toisaalta esityksellä
saatettaisiin yksityistielainsäädäntö muun yhteisölainsäädännön kanssa yhteneväiseksi,
kun moitekanteet käsiteltäisiin jatkossa käräjäoikeudessa. Myös asiantuntemus asioiden
käsittelyssä paranisi, kun yksityisteihin liittyvät toimitusasiat käsiteltäisiin jatkossa Maan-
mittauslaitoksen tai kuntien kiinteistönmuodostamisviranomaisten johdolla toimitetuissa
yksityistietoimituksissa. Tieosakkaiden kuluriskin kasvua on pyritty ehkäisemään mahdol-
listamalla tiekunnan sisäisen oikaisumenettelyn käyttöönotto ja esittämällä tiekunnille
mahdollisuutta viranomaismenettelyjen korvaamiseen omilla päätöksillään.

Arvoisa puhemies! Hallituksen Biotalous ja puhtaat ratkaisut -kärkihanketta esitys edis-
tää elinkeinoelämän toimintaedellytyksiä parantamalla. Haluamme, että elinkeinoelämän
kuljetusketjut toimisivat saumattomasti, sujuvasti ja ennakoitavasti myös silloin, kun osa-
na matkaketjua on yksityisteitä. Edellytyksenä tälle on yksityisteiden hyvä kunto ja niitä
koskevan tiedon olemassaolo ja ajantasaisuus. Yksityisteiden rahoituksen osalta esityksen
tavoitteena on hyötyjä maksaa -periaatteen korostaminen yksityisteiden rahoituksen saat-
tamiseksi kestävälle pohjalle. Yksityisteiden maksajapohja pyritään laajentamaan kaikkiin
niihin toimijoihin, jotka yksityistietä käyttävät tai jotka siitä hyötyvät.

Koska yksityistiet ovat pääosin yksityistien varrella asuvien ihmisten rahoittamia, oi-
keudenmukaisuuden nimessä on haluttu selventää niitä periaatteita, jolloin ulkopuoliselta
tienkäytöltä voidaan periä käyttömaksua yksityistien käytöstä. Esityksellä pyritään kan-
nustamaan tienpidon ammattimaistumiseen helpottamalla tienpidon valtuuttamista ulko-
puolisille tahoille. Väestö- ja ikärakenteen muutoksen seurauksena yksityisteiden varrella
oleva osaaminen ja talkoohenki on vaarassa kadota aiheuttaen haasteita yksityisteiden tien-
pidolle ja yksityisteiden kunnolle. Tienpidon ammattimaistumisella turvattaisiin tienpidon
taso ja tehokkaammat toimintamallit. 

Maakuntauudistuksen yhteydessä on esitetty yksityisteiden valtionavustustehtävän siir-
tämistä maakunnille. Tässä esityksessä siirtoon on varauduttu karsimalla avustuskriteere-
jä, jotta maakunnille voitaisiin turvata laaja valinnanvapaus avustuskohteiden suhteen. Jat-
kossa valtionavustus ei olisi enää sidottu pysyvän asutuksen kriteeriin, vaan avustuskelpoi-
sia yksityisteitä olisivat kaikki järjestäytyneet yksityistiet, joiden tiedot ovat ajantasaisina
tietojärjestelmissä.

Yksityistielailla on suuri merkitys koko liikennejärjestelmän toimivuuteen ja kansalais-
ten jokapäiväiseen arkeen. Uutta yksityistielakia on kaivattu jo pitkään selkeyttämään ja
helpottamaan yksityisteiden varrella tapahtuvaa toimintaa. Esitys tästä liikennejärjestel-
mämme kannalta hyvin tärkeästä laista on nyt saatettu eduskunnan käsiteltäväksi. Toivon,
että esitys saa myönteisen vastaanoton ja että toteutamme nyt tämän kaivatun ja tarpeelli-
sen uudistuksen. — Kiitos.

18.35 Matti Torvinen si: Arvoisa puhemies! 55 vuotta meni ja maailma muuttui, ja meil-
lä on ministeri, joka pani rampan kalkattamaan, ja vihdoinkin pääsimme uudistamaan tätä
lakia. Itse olen tätä soveltanut parikymmentä vuotta käytäntöön tuommoisen pienen tie-
kunnan puheenjohtajana.

Tämä maailma on muuttunut kovasti, ja tämän uudistuksen myötä tietoimitustehtävät
siirtyvät kunnilta Maanmittauslaitokselle, lukuun ottamatta asemakaava-alueita silloin,
kun kunta on ottanut kiinteistörekisterinpidon tehtäväkseen asemakaava-alueella.

Tiekuntien päätöksiä koskevien moiteasioiden ratkaiseminen siirtyisi käräjäoikeuteen
suoraan tiekunnilta. Uudistus parantaisi asiantuntemusta yksityisteitä koskevien asioiden
2



Pöytäkirjan asiakohta PTK 110/2017 vp
käsittelyssä. Kuntien tielautakunnat jäisivät historiaan, ja kuntapoliittinen päätöksenteko ei
vaivaisi tulevaisuudessa yksityisteiden päätöksenteon moitteita. Ja väitän, että näin on
usein tapahtunut, eli poliittiset vaikuttimet ovat kaikesta huolimatta ehdottomasti vaikutta-
neet tielautakuntien toimintaan.

Tällä uudistuksella on näkemykseni mukaan oma linkkinsä käräjäoikeusuudistukseen.
Hallitus parantaa kansalaisten oikeusturvaa ja -varmuutta tehostamalla käräjäoikeuksien
osaamista keskittämällä päätöksenteon isompiin ja asiantunteviin tuomioistuimiin. Ukko-
tuomareiden poliittisen pelin aika on siltä osin ohi. Maaoikeusasioita käsittelee siis suo-
raan tiekunnan päätöksen jälkeen käräjäoikeus. Tähän saakka nämä valitukset ovat men-
neet kuntahallintoon. On saattanut kestää puoli vuotta siitä, kun valitus on otettu käsitte-
lyyn kunnan tielautakunnassa. Asioiden vaativuuden vuoksi nämä asiat on usein hoidettu
juristin toimesta. Tästä on seurannut mittavia kuluja, joita erilaiset oikeusturvavakuutuk-
set eivät valitettavasti vakuutusperusteiden mukaisesti korvaa, ja ne ovat tulleet kansalai-
sille kalliiksi. Vasta kuntavaiheen jälkeen on päästy puolueettoman käräjäoikeuden saliin.
Lisäksi kuntien tielautakuntien osaaminen on ollut kirjavaa, kun maallikot ovat joutuneet
perehtymään vaikeaan lainsäädäntöön. Nyt voidaan sanoa, että kunta voi keskittyä omaan
tehtäväänsä.

Arvoisa puhemies! Uudistuksessa on hyvää sekin, että tiekunnan päätöksestä ei tarvitse
heti valittaa käräjäoikeuteen. Kustannuksia voi säästää tekemällä yksityisen tiekunnan
päätöksestä oikaisupyynnön. Nyt siis voidaan vielä neuvotella ilman, että mennään paljon
kuluja vievään käräjäoikeusmenettelyyn. Tänä päivänä tuo oikeudenhoito on varsin kallis-
ta ja arvokasta.

Hallituksen esitys helpottaa tiekunnan perustamista, se on tärkeää. Enää ei välttämättä
tarvita virallista tiekuntaa, vaan tien vaikutuspiirissä asuvat voisivat tämän esityksen toteu-
tuessa perustaa tiekunnan ilman Maanmittauslaitoksen tietoimitusta. Perustamisen helpot-
taminen on tärkeää, sillä arvioidusti vajaa puolet maamme loma-asunnoista sijaitsee ni-
menomaan yksityisteiden varrella ja tuota yksityistiestöä on noin 390 000 kilometriä. Suo-
malainen yksityinen loma-asuja maksaa siis melkoisen osan suomalaisen yhteiskunnan tei-
den ylläpidosta. Siis jatkossa tien varrella asuvat saisivat liittyä yhteen ilman sitä monimut-
kaisuutta, ei tarvita kallista tietoimitusta.

Maamme yksityisteiden osakkaat siis maksavat mittavan osan tieverkoston hoidosta, ja
kun tuossa ministerikin kertoi, että maakuntauudistuksessa maakunnat saisivat noita varo-
ja enemmän, niin toivoa sopii, että valiokuntakäsittelyssä tähän kiinnitettäisiin huomiota
niin, että maakunnille saataisiin rahaa ja sitten tiet pidettyä kunnossa. Se tässä on hyvää,
että tien ja tiekunnan asiat voidaan sitten jatkossa hoitaa yritysvetoisesti ja kaupunkivetoi-
sesti, jolloin monet perikunnat pystyisivät hoidattamaan oman osuutensa tiekuntien kautta.

Ja lopuksi: Uudistuksessa korostetaan hyötyjä maksaa -periaatetta. Tämä on hyvä. Eli
se, joka käyttää tiekunnan tietä, maksaa siitä korvauksen. — Kiitoksia.

18.40 Lea Mäkipää si:  Arvoisa puhemies! Keskustelussa oleva lakihanke yksityisteistä
on periaatteessa kannatettava ja tarpeellinen. Se, onko monitahoinen uudistus kymppiin
osuva, jää ajan todistamaksi. Voimassa oleva laki on siis vuodelta 63, joten päivitystä tar-
vitaan. Moni tiekunta on lakkautettu, ja monta uutta on perustettu. Avustusperusteetkin
ovat muuttuneet useaan kertaan, kuten vuosittaiset avustuksetkin. Yhteiskunnan kannalta
merkittäviä tulevia muutoksia on maakuntauudistukseen ja liikennekaareen liittyvien yh-
tymäpintojen uudelleen järjestäminen. 
3



Pöytäkirjan asiakohta PTK 110/2017 vp
Kunnalliset tielautakunnat lakkautettaisiin sikäli kuin niitä enää on. Monessa kunnassa
yksityisteihin liittyvät asiat on aikaa sitten annettu teknisten lautakuntien tai vastaavien
hoitoon. Kuntien rakennusvalvontaviranomaisille siirrettäisiin lupien käsittely liittyen ra-
kennusten ja kasvillisuuden poistoon sekä poikkeuksiin rakentamisrajoituksista. Hallin-
nolliset asiat siirrettäisiin perustettavaan valtion lupa- ja valvontavirastoon maakuntauu-
distukseen liittyen. Uusien teiden linjauksiin tai vanhojen uudelleenlinjauksiin liittyvät toi-
mitustehtävät siirtyisivät Maanmittauslaitokselle tai kuntien kiinteistönmuodostamisviran-
omaisille, mikäli tie on asemakaava-alueella ja kunta on ottanut kiinteistörekisterinpidon
tehtäväkseen asemakaava-alueella. 

Tiekuntien päätöksiä koskevien moiteasioiden ratkaiseminen siirtyisi käräjäoikeuksiin,
niinhän on nytkin vakavimmissa tieriidoissa. Tähän liittyen voidaan todeta, että monelta
taholta on vuosien aikana saanut kuulla, ettei käräjäoikeuksien tuomareilla ja esittelijöillä
ole ollut riittävästi asiantuntemusta yksityistieasioissa. Sen vuoksi maassamme on monia
esimerkkejä siitä, että yksityisteihin liittyviä riitajuttuja pyörii eri valitusasteissa koko ajan.
Toivon, että nyt, kun lakiesitys siirtää kaikki moiteasiat käräjäoikeuksien ratkaistavaksi,
samalla varmistetaan, että niin sanotulla maa- tai tietuomarilla on riittävä asiantuntemus. 

Lakiesitys esittää, että hallintomenettelyjä kevennetään tiekunnan perustamisessa, jaka-
misessa, yhdistämisessä ja lakkauttamisessa ja ne olisi mahdollista tehdä ilman toimitusta.
Esitys on enemmän kuin kannatettava.

Lakiesityksen rivien välistä ilmenee, että yksityistiet luokiteltaisiin eri luokkiin yhteis-
kunnallisen merkittävyyden perusteella. Se olisi samalla peruste avustuksille. Asiassa on
kaksi puolta: Yhteiskunnallisesti vaikuttava yksityistie saisi jatkuvasti avustusta esimer-
kiksi tapauksessa, jossa tie yhdistää kaksi valtion ylläpitämää tietä, jolloin tietä käytetään
oikaisuun samalla kun kerätään tiloilta maitoa tai metsistä puuta. Toinen puoli on se, että
pitkä yksityistie päättyy korpijärven rantaan ja tien varrella on enää muutama ympäri vuo-
den asuttu talo muiden käyttäjien ollessa pääasiassa kesämökkiläisiä. Pitkän tien kunnos-
sapito vaatii merkittäviä kustannuksia tässä tapauksessa jokaiselta tieosakkaalta. Yksi kei-
no hellittää rasitusta olisi se, että tiekunta pääsisi niiden joukkoon, joiden on mahdollista
tehdä alvin vähennys kunnossapitoon käytetystä työstä ja aineksista. Tällöin joka viides
sorakuorma olisi periaatteessa maksuton tiekunnille, nyt sen kuorman vie valtio. Toivon,
että ministeri ottaa tämän huomioon.

Arvoisa puhemies! Tieverkon pituus on kokonaisuudessaan runsaat 450 000 kilometriä,
ja yksityisteitä on vajaa 400 000, joka sisältää metsäautotiet. Määrästä noin 100 000 kilo-
metriä palvelee vakituista asutusta, noin miljoonaa ihmistä. Yksityisteitä on siis 3,5 kertaa
enemmän kuin valtion ja kuntien ylläpitämiä maanteitä ja katuja yhteensä. Haluan vain täl-
lä osoittaa sitä, että kiitos ministerille, että hän on korottanut valtionavustusta yksityisteille
8:sta 13 miljoonaan ja että tulee myös ensi vuonna. Mutta kun näitä miljoonia lasketaan,
tieosakkaat joutuvat kyllä maksamaan näistä teistä, käytöstä, korjauksista ja siltojen raken-
tamisesta. Kysynkin: varmaan kukaan, joka täällä Mannerheimintiellä asuu, ei joudu täl-
laisiin rasituksiin kuin nämä harvan asutuksen yksityistien osakkaat siellä kaukana maa-
seudulla?

18.46 Kari Kulmala si: Arvoisa puhemies! Esityksessä ehdotetaan säädettäväksi uusi yk-
sityistielaki, joka korvaisi vuonna 1963 voimaan tulleen lain yksityisistä teistä. Yksityis-
teitä koskevaa lainsäädäntöä selkeytetään ja modernisoidaan niin kirjoitustavaltaan kuin
sisällöltään. Tarpeettomat, vanhentuneet ja muun lainsäädännön kanssa päällekkäiset
4



Pöytäkirjan asiakohta PTK 110/2017 vp
säännökset poistettaisiin. Tämä kuulostaa hyvältä, eli esityksessä on paljon hyvää — mut-
ta myös sellaista, joka vielä vähän mietityttää.

Yksityistielain uudistaminen muuttaa monia asioita kilometrimäärältään Suomen suu-
rimmassa tieverkossa. Jatkossa kuntien tielautakunnat lakkaavat ja tietoimitusten käsittely
siirtyy kunnan kiinteistönmuodostusviranomaiselle tai Maanmittauslaitokselle, jotka kä-
sittelevät jatkossa kaikki tietoimitusasiat. Rakennusten ja kasvillisuuden poistoon liittyvät
luvat käsiteltäisiin jatkossa kunnan rakennusviranomaisten toimesta. Tiealueella erilaisten
maahan sijoitettavien, kiinteistöjä ja yhdyskuntaa palvelevien johtojen sijoittamisesta päät-
täisivät jatkossa tieosakkaat itsenäisesti. Maanomistajien lupaa niiden sijoittamiseen ei
enää tarvittaisi. Tiekunnan päätöksiin kohdistuvat moitteet ja kiistat käsiteltäisiin käräjäoi-
keuksissa. Onkin mielenkiintoista seurata, lisääntyvätkö käräjöinnit jatkossa vai selkeyt-
tääkö esitys tieasioiden hoitoa, kuten on tarkoitus. Tieasiat ovat olleet sellaisia, jotka esi-
merkiksi poliisia työllistävät varsin paljon, eivätkä ne ole yksinkertaisia ja selviä. Tiekun-
nat voisivat perustaa ja tiekuntia yhdistää osakkaat ilman erillistä yksityistietoimitusta.
Kunnan kadunpidon arvioimiseen ja tienpitoon kohdistuvien hallintopakkokeinojen käyt-
tö siirretään tulevan maakuntauudistuksen yhteydessä perustettavaan valtion lupa- ja val-
vontavirastoon. Uskon, että heillä töitä riittää jatkossa ihan riittämiin.

Ulkopuolisten olisi jatkossa saatava lupa yksityistien käytölle, ja siitä voidaan periä heil-
tä tiekunnan määräämä maksu. Marjastajille ja sienestäjille tämä ei lisää kustannuksia,
koska jokamiehenoikeuksiin ei tule muutoksia, nämä retket kun eivät lisää tien kunnossa-
pitokustannuksia. Mutta millaiset tienkäyttöoikeudet ovat esimerkiksi kalastajilla ja met-
sästäjillä? Metsästys ja kalastus eivät ole jokamiehenoikeuksia, mutta nekään eivät lisää
tien kunnossapitokustannuksia. Tiekunnat voivat jatkossa osakkaiden päätöksellä vahvis-
taa yksityistielle säännöt, joissa voidaan sopia määritellyistä asioista toisin kuin laki mää-
rää. Samalla heidän on mahdollista ulkoistaa koko tienpito.

Myös yksityisteiden valtionavustusten kriteerit on tarkoitus uudistaa. Kriteereiksi jäisi-
vät tien järjestäytyneisyys sekä tietä koskevan tiedon kattavuus, avoimuus ja ajantasai-
suus. Näiden valtionavustusten jakaminen siirtyisi maakunnille vuodesta 2020 lähtien. Yk-
sityisteille suunnatut valtionavustukset ovat olleet laskusuunnassa jo monen vuoden ajan.
Tällä hetkellä yksityisteiden valtionavustusmäärärahan perustaso on 3 miljoonaa euroa.
Tällä hallituskaudella siihen lisättiin korjausvelkapaketeista yhteensä 30 miljoonaa euroa
vuosille 2016—2019.

Ymmärrän hyvin, että tällä uudistuksella puretaan säännöksiä, edistetään uuden elinkei-
notoiminnan syntymistä ja turvataan osaltaan elinkeinoelämän kuljetusten sujuvuus. Sa-
malla tulee erityisesti selkeyttää ja tarkentaa vastuita teiden rakentamisessa, ylläpidossa ja
liikkumisessa. Mielestäni erityisesti maanomistajan oikeudet tulee huomioida entistä tar-
kemmin. Silloin säästytään turhilta käräjöinneiltä ja poliisitutkinnoilta.

18.50 Jyrki Kasvi vihr:  Arvoisa puhemies! Suomi on yksityisteiden maa. Suomen
450 000 tiekilometristä 360 000 kilometriä on yksityisteitä. Tyypillisen yksityistien ylläpi-
don kustannukseksi arvioidaan noin 1 000 euroa kilometriä kohti vuodessa. Tiekuntien
osakkaille onkin kyse merkittävistä summista. On korkea aika, että 60-luvulla laadittu yk-
sityistielaki lopulta muodistetaan nykyaikaan. 

Suomi on valitettavasti myös tieriitojen maa. Teiden käytöstä ja kunnossapidosta riidel-
lään sekä tiekokouksissa että oikeusistuimissa. Vuonna 2016 käräjäoikeuksissa ratkaistuis-
ta 499 maaoikeusasiasta 165 liittyi tieasioihin. Ja kuinka moni riita jää naapureiden kesken
5



Pöytäkirjan asiakohta PTK 110/2017 vp
kytemään, kun oikeuteen ei oikeudenkäyntikustannusten pelossa uskalleta mennä? Vain
harva tiekunta on ottanut vastuuhenkilöilleen vastuuvakuutuksen. 

Eri osapuolten vastuut ja oikeudet yksityisteiden rakentamisen, ylläpidon ja liikkumi-
sen suhteen kaipaavat totisesti selvittämistä. Jos tämän lain onnistumista halutaan arvioi-
da, tieriitojen määrän kehitys on siihen hyvä mittari. 

Arvoisa puhemies! Hallituksen esityksen perusteluissa kiinnitetään huomiota suoma-
laisten ikääntymiseen. Väki harmaantuu etenkin haja-asutusalueilla yksityisteiden varrel-
la. Se vaikuttaa paitsi kykyyn huolehtia oman yksityistien kunnossapidosta myös kykyyn
huolehtia tiekunnan hallinnosta. Jos tiekunnan osakkaiden keski-ikä on yli 70, kuten mo-
nella yksityistiellä jo on, tien käyttöä ja kunnossapitoa sääntelevän lain selkeys ja yksise-
litteisyys on ensiarvoisen tärkeää. Missään tapauksessa ei saa syntyä tilannetta, jossa uu-
den yksityistielain tulkinnassa sovellettava oikeuskäytäntö muotoutuu vasta ennakkota-
pausten kautta, vuosien kuluessa. Jos vanhasta yksityistielaista on jotain hyvää sanottavaa,
niin se, että sen tulkinta on vakiintunut pitkän oikeuskäytännön seurauksena. Yksityistie-
lain uudistaminen ei saa lisätä epävarmuutta lain tulkinnasta. 

Noin kuukausi sitten jouduin sukulaisen sairastuttua tiekunnan kokouksen sihteeriksi, ja
ilman vakiintuneen laintulkinnan selkänojaa olisin ollut pulassa. Onneksi oikeuskäytäntö
— esimerkiksi tiekunnan jäsenyyden pakollisuudesta sekä tien kunnostamisen maksami-
sesta puunajon jälkeen — on niin yksiselitteinen, ettei riidalle jäänyt tilaa, vaikka kyse oli
yksilötasolla merkittävistä summista. Tämän kokemuksen jälkeen en voi kuin kiittää hal-
litusta pyrkimyksestä kannustaa tieosakkaita järjestäytymiseen ja yksityisteitä koskevan
hallinnollisen tiedon ylläpitoon. Suurin osa Suomen tiekunnista on edelleen järjestäyty-
mättömiä, ja asiat sovitaan suusanallisesti postilaatikolla. Kaikki toimii hyvin niin kauan
kuin kaikki toimii hyvin.

Joka tapauksessa yksityistielaista tiedottaminen ja tiekuntien neuvonta ovat kriittisiä tä-
män lakiuudistuksen onnistumiselle. Muuten olemme lain voimaan tultua tilanteessa, jos-
sa etenkään pienten tiekuntien iäkkäät osakkaat eivät tiedä, mihin laki heidät velvoittaa ja
oikeuttaa. Velvoittaisinkin kuntien tielautakunnat, tai kelle niiden tehtävät nyt sitten siirty-
vätkään, vastuuseen siitä, että niiden toimialueella olevat tiekunnat saavat kansantajuises-
sa muodossa perustiedot uuden yksityistielain tärkeimmistä muutoksista. 

Arvoisa puhemies! Yksityiskohtana kiinnittäisin huomiota tiekunnille annettavaan oi-
keuteen päättää maahan sijoitettavien kaapeleiden sijoittamisesta yksityistien tiealueelle il-
man maanomistajan lupaa. Tämä on mielenkiintoinen esitys ja voi toteutuessaan kirvoittaa
aivan uusia, jännittäviä tieriitoja aiempien lisäksi. Lupaan perehtyä tähän huolella, koska
myös potentiaaliset hyödyt ovat suuret. 

Myös kuntien tielautakunnille kuuluvien tehtävien siirtäminen muille viranomaisille he-
rättää kysymyksiä, joihin odotan asiantuntijakuulemisesta vastauksia. Yksityistiet ovat ni-
menomaan paikallisia teitä, ja niiden paras asiantuntemus on paikallisilla toimijoilla. Tämä
toki altistaa päätökset paikallisille henkilöriidoille ja politikoinnille, kuten edustaja Torvi-
nen aiemmin toi esiin. 

Lakiuudistuksen myötä tiekuntien luottamushenkilöiden vastuut uhkaavat kuitenkin
kasvaa kohtuuttomiksi. Oikeuteen viemisellä uhkaaminen on jo nyt yleinen pelote tiekun-
tien kokouksissa. Riskinä on, etteivät tiekunnat enää löydä hoitokuntia ja toimitsijamiehiä.
Joka tapauksessa tiekuntia tulisi voimakkaasti kannustaa ottamaan vastuuvakuutus luotta-
mushenkilöilleen. Lain tullessa voimaan on joka tapauksessa varmistettava, että esimer-
6



Pöytäkirjan asiakohta PTK 110/2017 vp
kiksi valitukset tiekuntien päätöksistä kyetään käsittelemään asiantuntevasti, paikalliset
olosuhteet tuntien. Miten hyvin kaukainen käräjäoikeus tähän pystyy, jää pohdittavaksi. 

18.55 Mirja Vehkaperä kesk: Arvoisa herra puhemies! Yksityisteillä on Suomessa tär-
keä rooli. Yksityisteitä on yhteensä 360 000 kilometriä, ja pysyvää asutusta näiden varsilla
on puolen miljoonan asukkaan verran. Yksityisteitten varsilla on kesämökkejä, niitä pitkin
menee metsäautoja, ja biotaloudessa erityisesti, kun sitä halutaan edistää, yksityistiet tule-
vat isoon rooliin, koska niillä puuhuolto ja biomassat kulkevat. Jokamiehenoikeuksia me
jokainen pystymme käyttämään myöskin yksityisteiden osalta. Voimassa oleva laki on
vuodelta 1963 ja on auttamattomasti vanhentunut, ja tarvitsemme siis muutoksen.

Osaaminen järjestäytymisessä, huollossa ja päätöksenteossa on vaarantunut yksityistei-
den varrella asuvien osalta, kun sukupolvet ovat vaihtuneet ja osakkaat asuvat kaukana
kohteestaan. Tämä on näkynyt yksityisteiden huononevana kuntona. Maailma on ympäril-
lämme muuttunut, mutta ennen kaikkea sitä pidän tärkeänä, että myöskin teknologiset rat-
kaisut, digitaalisuus, tuodaan mukaan siihen, miten näitä yksityisteitä pystytään edelleen
pitämään kunnossa.

Myös yksityisteiden rahoitukseen pitää luoda uusia ratkaisuja, ja kun keskusta on ollut
hallituksessa, niin me olemme pitäneet aina huolta siitä, että yksityistiet ovat saaneet rahoi-
tusta, ja toivottavasti myöskin jatkossa. Se 13 miljoonaa euroa on pieni summa, mutta sillä
on päästy teitäkin parantamaan. Nyt käytetään hyötyjä maksaa -tilannetta, eli tiekunnat
pystyvät sitten tulouttamaan tulevaisuudessa siltä, joka sitä tietä käyttää: esimerkiksi kun-
nat, valtio ja maakunnat tulevat osakkaiksi, jos sitä tietä käytetään. [Puhemies koputtaa] Pi-
dän tärkeänä, että tämä järjestäytyminen tehdään niin, että tehdään talkoovoimin tai yhti-
öittäminenkin [Puhemies koputtaa] on mahdollista tulevaisuudessa.

18.57 Mats Löfström r: Värderade herr talman! Regeringens proposition till förnyad lag
om enskilda vägar gäller en lag som inte förnyats på 50 år. Förslaget är välkommet. Reger-
ingens proposition innehåller förslag om att i högre grad överlåta väghållningen till profes-
sionella aktörer. Finländska stugägare bedöms som ointresserade av vägunderhåll i jämfö-
relse med tidigare, vilket har medfört konsekvenser för myndigheter och näringsliv som
använt undermåligt skötta enskilda vägar i sin verksamhet. Genom att uppdatera register
över enskilda vägar och deras skick vill man nu skapa incitament för vägförvaltningsföre-
tag att sköta större helheter av enskilda vägar och annan infrastruktur, samtidigt som man
möjliggör för flera olika samhälleliga aktörer att vara vägdelägare. 

Jag ser positivt på helhetsförslaget då det kan skapa positiva ekonomiska effekter för nä-
ringslivet och positiva externa effekter för resten av samhället, då vägarnas skick i sin hel-
het torde bli bättre. Regeringen föreslår även i sin proposition att man inte längre behöver
be markägaren om lov för att installera el- och dataledningar samt övriga lätta anläggning-
ar och konstruktioner på vägområdet. Då endast väglagets godkännande krävs för dylika
installationer blir förfarandet smidigare, vilket gynnar såväl leverantörer som de fastighe-
ter som finns på det område som vägen betjänar.

Utgångspunkten i detta förslag är bra då det minskar byråkrati och på så vis skapar ef-
fektivitet och sparar pengar samhällsekonomiskt. Man måste ändå försäkra sig om att man
inte kränker den privata äganderätten på något sätt och det måste vi försäkra oss om i ut-
skottsbehandlingen. Hur som helst verkar förslaget rimligt då det utan tvekan skulle mins-
ka på byråkrati och avskaffa mycket pappersskyfflande.
7



Pöytäkirjan asiakohta PTK 110/2017 vp
Arvoisa herra puhemies! Suhtaudun myönteisesti kokonaisesitykseen, koska se voi luoda
positiivisia taloudellisia vaikutuksia elinkeinoelämälle ja positiivisia ulkoisia vaikutuksia
muulle yhteiskunnalle, kun teiden kunto kokonaisuudessaan paranee.

Hallitus ehdottaa myös esityksessään, että maanomistajalta ei enää tarvitsisi pyytää lu-
paa sähkö- ja tietoliikennejohtojen sekä muiden laitteiden ja rakennelmien asentamiseen
tiealueelle. Kun ainoastaan tiekunnan hyväksyntä vaaditaan tällaisille asennuksille, menet-
tely on joustavampaa, mistä hyötyvät sekä toimittajat että kiinteistöt alueella, jota tie pal-
velee. 

Tämän esityksen lähtökohta on hyvä, koska se vähentää byrokratiaa ja luo siten tehok-
kuutta sekä säästää rahaa kansantaloudessa. On kuitenkin varmistettava, ettei yksityistä
omistusoikeutta loukata millään tavalla. Tästä meidän on huolehdittava valiokuntakäsitte-
lyssä. Joka tapauksessa esitys vaikuttaa järkevältä, koska se ilman muuta vähentää paljon
byrokratiaa ja paperin pyöritystä.

Avslutningsvis, herr talman: Ett fungerande vägnätverk är centralt för att samhällets sek-
torer ska kunna fungera friktionsfritt, och i Finlands finns en mycket stor andel enskilda
vägar. Vid dessa vägar bor cirka 9 procent av landets befolkning, så det är mycket motive-
rat att stifta en ny lag för att gynna även dessa medborgare specifikt. — Tack.

19.01 Ari Torniainen kesk: Arvoisa puhemies! Yksityistiet ovat erittäin tärkeä osa Suo-
men tieverkostoa. Yksityisteitä on kaiken kaikkiaan noin 360 000 kilometriä ja niiden var-
silla asuu vakituisesti puolisen miljoonaa suomalaista. Yksityistien varrella asuvien lisäksi
niitä käyttävät myös monet muutkin kuin niiden varrella asuvat. Niitä käyttävät yritykset,
vapaa-ajan asukkaat, elinkeinoelämä ja niin edelleen. Itsekin asun yksityistien varrella ja
voin tämän hyvin todeta, kun ikkunasta katson ulos.

Voimassa oleva, vuodelta 1963 oleva yksityistielaki nyt nykyaikaistetaan ja yksinker-
taistetaan.

Yksityisteitä hoidetaan nykyisin pitkälti vapaaehtoistoimin. Nyt uusi yksityistielaki sal-
lii jatkossakin talkoopohjaisen samoin kuin myös ammattimaisenkin tienpidon, ja uskon,
että tähän suuntaan varmaankin tulevaisuudessa mennään.

Valtion korjausavustusten jakaminen siirtyy jatkossa maakuntien tehtäväksi. Yksityis-
teiden avustuskriteerejä karsitaan siten, että avustuskriteereiksi jätetään yksityistien järjes-
täytyneisyys sekä yksityistietä koskevan tiedon olemassaolo, ajantasaisuus ja avoimuus.
Suurena periaatteellisena muutoksena lakiesityksessä on, että pysyvän asutuksen lisäksi
yksityistieavustusten jaossa voidaan jatkossa painottaa myös vapaa-ajan asumisen ja yri-
tyselämän ja erilaisten paikallisten asioiden tarpeita.

Tieosakkaille annetaan tiekunnan kautta oikeus päättää maahan sijoitettavien johtojen ja
niihin liittyvien vähäisten laitteiden sijoittamisesta yksityistien tiealueelle. Tämä varmaan-
kin aiheuttaa keskustelua myöskin tulevaisuudessa. Kun kuntien tielautakunnat lakkaute-
taan uudistuksen myötä, niiden tehtävien siirtojen ja vastuualueiden on oltava selkeät tie-
kunnille ja tiekuntien osakkaille.

Lakiesitys selkeyttää vastuita yksityisteiden rakentamisessa, ylläpidossa ja liikkumises-
sa. Lain mukaan ulkopuolisten on lähtökohtaisesti saatava lupa yksityistien käytölle ja täl-
laisesta käytöstä voidaan periä maksu. Yksityistiet, jotka saavat kunnan tai valtion tukea,
eivät ole todellakaan yksityisiä teitä vaan yksityisteitä. Lupaa tien käyttämiseen ei kuiten-
kaan tarvittaisi toimintaan, joka ei selvästi lisää tien kunnossapitokustannuksia. Lakiesitys
8



Pöytäkirjan asiakohta PTK 110/2017 vp
mahdollistaa jatkossa kuntien, maakuntien tai valtion tulemisen tieosakkaaksi tapauksissa,
joissa ne ohjaavat julkista liikennettä yksityisteille.

Yksityistiet ovat tieverkon välttämätön hiussuonisto Suomessa ja niiden rahoitus tulee
säilyttää vähintään nykytasolla myös tulevaisuudessa. Se, että nyt on myöskin erillismää-
rärahoituksella saatu ensi vuodellekin tämä 13 miljoonaa euroa, on hyvä asia, ja itse toi-
von, että se myös tulevaisuudessa on vähintään samalla tasolla. Siitä tulevaisuudessa sitten
päättävät tulevat hallitukset. Itse toivon, että se taso on vähintään tuolla tasolla. Siksi maa-
kunnille jaettavaksi menevä yksityistieraha on pidettävä erillisenä maakuntien yleisrahoi-
tuksesta. Itse toivon, että tämä myöskin uudessa maakuntauudistuksessa toteutetaan näin.
Samoin maakuntauudistuksessa tulisi myöskin omasta mielestäni miettiä sitä, voitaisiinko
ja pitäisikö maakuntiin perustaa omat tielautakunnat, jotka jakaisivat nämä rahat, etteivät
ne rahat mene siihen suureen, isoon pottiin.

19.06 Eeva-Maria Maijala kesk:  Arvoisa puhemies! Tämä yksityistielainsäädännön
muutos on kyllä byrokratian purkua myöskin todella paljon, ja se on purkua tuolla käytän-
nön elämässä, eli tavalliset tiekuntien osakkaat voivat helpommin hoitaa asioita eteenpäin.
Ongelma vain on se, että nämä kuntien tielautakunnat lakkautetaan ja sen jälkeen myöskin
lähellä oleva ohjeistus-, neuvonanto- ja kysymyspaikka ihmisiltä katoaapi. Meidän pitäisi
miettiä myöskin, millä tavalla me saisimme ohjeistusta tiekunnille tästä asiasta. Minun
mielestäni en ainakaan minä löytänyt vielä tästä esityksestä sisältöä, millä tavalla tavallisia
ihmisiä autetaan näitten asioiden selvittämisessä.

Toinen asia on sitten tämä rahoitusasia. Edustaja Torniainen toikin äsken jo hyvin esille
sen, mikä ongelma siinä on. 13 miljoonaa on todella pienen kuuloinen summa tämän yh-
teiskunnan koko rahasummassa, mitä meillä pyöriipi, mutta tiekunnille se on erittäin tär-
keä raha. Sillä rahalla on saatu todella paljon aikaiseksi. Vaikka se on pieni summa, mitä on
lisärahana ollut, niin totuushan on se, että todella isot summat tulee rahaa siitä talkootyöstä
ja tieosakkaiden työstä, mitä he omilla traktoreillaan ja muilla tekevät siellä. Jatkossakin
olisi todella tärkeää se, että nämä rahat olisivat uusissa maakunnissa korvamerkittyinä teit-
ten hoitamiseen — tämä olisi todella tärkeää — ja maakunnissa muutenkin mietittäisiin
sitä vastuuta, millä tavalla tiekuntia pystyttäisiin auttamaan tässä kokonaisuudessa. Näillä
rahoilla on todella merkittävä rooli siinä, että koko Suomi pysyy asuttuna. Suomea ei pi-
detä asuttuna, vaan Suomi pysyy asuttuna, ja jotta se pysyy asuttuna, autamme toimintoja
eteenpäin.

Vielä sitten rahoitusasioista: On hyvä, että jatkossa rahoitusta pystyvät saamaan kaikki
yksityistiet elikkä ei vain sellaiset, missä on vakituista asutusta, koska meillä on hyvin pal-
jon semmoisia paikkoja, missä on aikoinaan ollut asutusta. Siellä on vanhoja taloja, mutta
ne ovat nykyään ihmisten lomapaikkoina, ja muuta elinkeinotoimintaa siellä myöskin on.

19.09 Jukka Kopra kok: Arvoisa herra puhemies! Aikoinaan, muinoin, kun aloitin omaa
poliittista uraani, minulla oli mahdollisuus toimia maaoikeuden lautamiehenä jonkin ai-
kaa. Siinä tehtävässä tulin kyllä näkemään tämän yksityistielainsäädäntöön liittyvän riito-
jen kirjon ja suomalaisten innovatiivisuuden siinä, kuinka olla hankala naapuria kohtaan.
Nyt siinä mielessä tämä lakiesitys on kyllä erittäin tervetullut, että saadaan tätä tilannetta
selkiytymään ja yksinkertaistettua ohjeistoa ja lainsäädäntöä, vastuita ja niin edelleen.

Toivon, että tämä lakiesitys etenee ripeästi, ja uskon, että valiokunnassa saa kyllä hyvän
käsittelyn.
9



Pöytäkirjan asiakohta PTK 110/2017 vp
Edelleen positiivista tässä on se, että kuntien tehtäviä vihdoinkin vähennetään. Tämä on
konkreettinen tehtävävähennys kuntien osalta, ja siltäkin osin hallitusohjelman tavoitteet
toteutuvat tässä esityksessä.

19.10 Juha Pylväs kesk: Arvoisa puhemies! Usean yksityistien osakkaana ja jopa muuan
tiekunnan puheenjohtajanakin hyvin ilolla panin merkille tämän lakiuudistuksen: 60-lu-
vulta oleva laki vihdoinkin muutetaan tälle päivälle ja paljon tarpeettomia pykäliä poiste-
taan tämän uudistuksen ohessa. Käytännön toiminnassa väestön ikääntymisen ja maaseu-
dun väestön kasvukeskuksiin siirtymisen myötä myös osaaminen on ihan aidosti ruvennut
häviämään ja semmoinen maalaistaito yksityistien kunnossapitämisestä on pikkuhiljaa
siirtynyt pois. Teitä ei välttämättä osata enää pitää sellaisessa kunnossa, missä niitä on tä-
hän asti pidetty.

Hyvänä pidän myös tätä valitusoikeuden muuttumista, että se siirtyy kuntien tielauta-
kunnilta oikeusasteisiin. Aika monesti on ollut se tilanne, että naapuri onkin valittanut
asiasta ja sitten siellä ovat kyläläiset päättämässä itse siitä samasta asiasta, jolloin semmoi-
nen juridinen peruste lailliselle käsittelylle on ollut aika kaukana ja siellä on yleensä ollut
aika lailla toiset perusteet kuin ne lailliset perusteet sen päätöksen tekemiseen. Tällä nyt
saadaan se juridiikka mukaan myös tänne yksityistieasioihin, elikkä tämä on erittäin hy-
vänsuuntainen uudistus.

Uhkana on tietenkin, että kustannukset nousevat. Itse en kyllä sitä suurenakaan uhkana
pidä, vaan se päinvastoin pyrkii ohjaamaan keskustelua ja neuvotteluyhteyttä siihen, että
tiekunnan asioita hoidetaan aidosti sen tiekunnan näkökulmasta eikä naapurin riitojen so-
vitteluelimenä. Elikkä tämä on semmoinen parempi suuntaus, että siellä ruvetaan aidosti
käymään niitä tiehen liittyviä asioita.

Erittäin hyvänä uudistuksena pidän myös tätä käyttäjä maksaa -periaatetta. Meidän
alueellamme rataverkosto halkoo peltoalueita, ja aika usein sitä tieverkkoa on käyttänyt
Liikennevirasto ilman erillistä korvausta.

19.12 Sirpa Paatero sd:  Arvoisa herra puhemies! Todellakin vuosikymmenten jälkeen
tämä on hyvä, ja tavoitteet tässä laissa ovat erittäin perustellut. On ymmärrettävää, että hel-
potuksia tarvitaan näiden maksujärjestelyjen osalta, ja sen takiahan tässä on tulossa aika
moneen muuhunkin lakiin muutoksia: maankäyttö- ja rakennuslakiin, ulkoilulakiin ja sem-
moisiin lakeihin, mitä en edes tiennyt olemassa olevankaan, niitä oli aikamoinen litania
siellä. Erittäin tarpeellinen.

Mutta sitten minulla on muutama kysymys.
Tämä tulee voimaan vasta 2020. Tämä kaikki peruste, ymmärtääkseni, olisi näiltä osin

mahdollista ottaa käyttöön vaikka jo heti ensi vuoden alusta, vuonna 2018, mutta kun tä-
hän on nyt yhdistetty nämä kunnilta maakunnille siirrettävät tehtävät ja valtiolta rahoituk-
sen siirtäminen maakunnille, niin siitä syystä nyt sitten tämä hyvä uudistus — ainakin pää-
osin, minkä nyt ymmärsin tästä — siirtyy kahdella vuodella eteenpäin. Ja tietenkin kysy-
mys sen jälkeen tulee siitä, mikä on kuntien ja maakuntien yhteistyö, mitenkä tulevaisuu-
dessa kuntien yhteistyö toimii, koska kunnathan ovat myöskin rahoittaneet yksityisteitä jo
tähänkin mennessä. Vaikka ne lautakunnat ovat sieltä nyt lain mukaan pois, käytännössä ne
ovat jo olleet pois tähänkin mennessä. Maakunnissahan budjetti on yleiskatteellinen, elik-
kä tulevaisuudessa yksityistiet kilpailevat siitä ihan samasta sote-rahoituksesta tai työlli-
syyden rahoittamisesta — ainakin tahtotila on ollut tämänkaltainen. Sen takia ehkä kysyn
10



Pöytäkirjan asiakohta PTK 110/2017 vp
rohkeasti ministeriltä, olisiko ollut mitenkään mahdollista ajatella, että tämä yksityistiela-
ki, niiltä osin kuin se koskee helpotuksia byrokratian purkamiseen, maksujärjestelyihin ja
muihin, oltaisiin tehty nyt, jotta tämä etenisi, koska on vielä pieni epäilys, että kaikki ei
mene aikataulussa tämän maakuntalain kanssa.

19.14 Leena Meri ps: Arvoisa puhemies! Itse olen jonkun verran työni puolesta juristina
joutunut olemaan myös mukana tietoimituksissa ja tietoimitusriidoissa. En ole kyllä niissä
mikään syvällinen asiantuntija mutta tuon muutaman kysymyksen kautta terveisen. Nyt
käytän tilaisuuden hyväksi, kun ministeri on paikalla.

Katselin tässä säädöksiä ja huomasin, että kiinteistönmuodostamislakiin on tulossa joi-
takin muutoksia mutta tässä ei olla muuttamassa sinänsä uskottujen miesten järjestelmää.
Tielautakunnat kunnissa lakkaavat, jolloin tietysti siellä lakkaa uskottujen miesten käyttö,
mutta Maanmittauslaitos tietoimituksissa käyttää toimitusinsinöörejä, ja siellä ei ole lähtö-
kohtaisesti siis ketään juristeja mukana. Täällä puhuttiin siitä, että — tuossa edustaja Pyl-
väs taisi puhua tästä — sitä juridiikkaa tarvittaisiin monissa muissakin asioissa, ettei mene
pelkäksi riitelyksi erimielisyydestä, ja olisin kysynyt, onko mietitty sitä, että näihin tietoi-
mituksiin Maanmittauslaitoksessa saataisiin hieman juridista osaamista. Näissä joissakin
tapauksissa, joissa olen ollut mukana, siellä on ollut prosessuaalisia ongelmia kuulemises-
sa. Vastapuolelle ei ole lähetetty lausumia etukäteen tiedoksi, on oletettu, että niihin vas-
tataan siinä paikan päällä, ja kun on tehty niin sanotusti juridisia prosessiväitteitä, niin niitä
ei ole otettu vakavasti vaan on jatkettu sitä prosessia. Valitettavasti se on joskus myös niin,
että jos virhe tulee maanmittaustoimituksessa, prosessuaalisiin asioihin ei välttämättä saa
enää muutosta myöhemmin, koska joudut kuitenkin vastaamaan siihen, tai sitten, jos maal-
likko on lähtenyt vastaamaan siihen eikä ole kieltäytynyt käsittelemästä asiaa, niin siihen ei
myöhemmin enää puututa ja katsotaan, että no, hän on kuitenkin vastannut maanmittaus-
toimituksessa, ja maaoikeudessa ei ole enää puututtu tähän ongelmaan. 

Toivoisin, että tätä oikeasti mietittäisiin, koska nämä asiat monimutkaistuvat ja juri-
disoituvat. Siellä on hyvin monimutkaisia rasitteita päällekkäin, ja maallikot eivät osaa
välttämättä vaatia oikeuksiaan, jos ei siinä ole juristia. Juristit pitävät näistä kuulemisista ja
prosessuaalisista asioista tarkkaa huolta siinä mielessä, että ihmisellä täytyy olla oikeus pe-
rehtyä aineistoon, ettei hänen tarvitse kylmiltään lähteä vastaamaan. Nämä ovat hyvinkin
mittavia asioita. Eli siitä olisin kysynyt.

Sitten täällä mainittiin, että lupakäytäntö ja käyttökorvausprosessi jotenkin muuttuisi-
vat, ja muistaakseni edustaja Torniainen sanoi, että lupa tai korvaus tulee, mikäli ulkopuo-
lisen käyttö selvästi lisää tien käyttöä tai kulumista ja näin. Mitä se tarkoittaa? Jos säännöl-
lisen epäsäännöllisesti joku ulkopuolinen kulkee siitä oikaistakseen, niin miten tämmöi-
seen voi puuttua? Voiko sitä millään lailla estää tai vaatia siitä jotain korvausta? Edustaja
Torniainen taisi mainita jonkun säännönmukaisen auton, jonkun viranomaisen auton, joka
sitä käyttää, mutta jos se on vain satunnaista, niin voiko siitä nyt edelleenkään sitten mää-
rätä tai lähteä vaatimaan maksuja. Miten sitä edes sitten valvoo?

Mietin sitä myöskin, kun erityisesti maanmittaustoimituksessa ei ole juristeja ja maaoi-
keudessakin — no, siellä tietysti on juristeja, mutta on hyvä, että tätä koulutusta tulee. Joi-
takin korkeimman oikeuden ratkaisuja tuossa luin, muun muassa korkein oikeus 2008:39,
ja siinä on hyvin mielenkiintoista, että piti mennä korkeimpaan oikeuteen asti ennen kuin
voitiin ymmärtää se, että ihminen oli kunnostanut vanhan maatilan ja että se vanha tie kul-
ki ihan siitä talon vierestä. Maaoikeuskin ja toimitusinsinöörit olivat vielä katsoneet, että
11



Pöytäkirjan asiakohta PTK 110/2017 vp
on itse aiheutettu ja selvästi tietoista toimintaa, että on kunnostettu se talo ja sitten semmoi-
nen vanha tieoikeus on mennyt siitä vierestä ja että se on ollut järkevä peruste pyytää sen
tien siirtoa. Eli jotenkin tuntuu ihan kuin tieoikeus olisi välillä kovempi kuin omistusoi-
keus, ettei välttämättä ymmärretä, että maailma muuttuu. En tiedä, muuttaako tämä lain-
säädäntö jotenkin liian jäykkiä oikeuskäytäntöjä. Kaikki eivät osaa ja pysty taloudellises-
takaan tilanteesta johtuen menemään sinne korkeimman oikeuden takaseinään, jos sinne
edes valitusluvan saa.

Sitten olisin vielä kysynyt sitä, kun kiinteistönmuodostamislaissa tosiaan sinne tietoimi-
tukseen ja Maanmittauslaitokseen saa uskotut miehet, jos jompikumpi asianosaisista sitä
vaatii. Siinä on sellainen asia, että sillä lisätään myös kuluja. Nämä uskotut miehethän ei-
vät ole juristeja vaan kunnanvaltuuston nimeämiä henkilöitä, ja pienillä paikkakunnilla on
syntynyt semmoisia tuntemuksia, vaikkei nyt ole suoranaista esteellisyyttä pystytty osoit-
tamaan, että esimerkiksi kaupunkilaisella, joka on tieriidassa mukana, ei ole kyllä kauhean
tasavertainen olo, kun siellä on kaksi paikallista kunnanvaltuutettua 2 000 asukkaan kun-
nasta tai pienemmästäkin. Eli kun tosiaan saa toisen asianosaisen pyynnöstä sinne, siellä on
silloin maanmittausinsinööri, joka ei ole juristi, ja sitten siellä on kaksi paikallista uskottua
miestä, ja sitten siellä on vaikka kaupunkilainen ja sitten on paikallinen, ja se asetelma ei
kyllä välttämättä näytä objektiivisesti katsoen esteettömältä. Asiathan ovat monesti sitä,
miltä ne näyttävät, ja jos ihminen semmoisessa tilanteessa vaikka sitten ei saa oikeuksiaan
täysin toteutetuksi, niin luottamus siihen toimitukseenkin horjuu aika vakavasti. 

En tiedä, kuuluuko tämä edes nyt suoranaisesti ministeri Bernerille, mutta toivoisin oi-
keasti, että tähän kiinnitettäisiin huomiota. Tämä on aika vanhanaikainen systeemi, täm-
möinen paikallinen uskottu mies. Nämä ovat niin juridisia asioita, ja kunnalla on puheoi-
keus kunnan alueella, eli kyllä minä miettisin näitä. Ihmiset ottavat tästä jonkun verran yh-
teyttä. Jos näitä korkeimman oikeuden ratkaisujakin lukee, niin kyllä täällä aika hassujakin
ratkaisuja on. Erityisesti tuntuu, että se juridinen osaaminen unohtuu siellä alkuvaiheessa
ja sitten niitä oikeusturvaongelmia on tullut niin paljon jo. Toivoisin, että tähän asiaan kiin-
nitettäisiin huomiota.

19.21 Eeva-Maria Maijala kesk: Arvoisa puhemies! Niin kuin esille on tullut, tämä esi-
tys purkaa byrokratiaa todella paljon.

Mutta sitten ihan semmoinen käytännön asia, että tavallisia ihmisiä koskettaa paljon se,
että tämän lain mukaisesti jatkossa ei enää välttämättä tarvitsisi kysyä maanomistajalta lu-
paa, välttämättä maanomistaja ei tule edes tietämään etukäteen asioita, mitä hänen maal-
lensa tapahtuu. Siellä voi olla esimerkiksi puita, pensaita, jotka voivat maanomistajalle olla
merkittäviä ja tärkeitä asioita, pieniä maakohteita, siellä voi olla mitä tahansa, ja tämän jäl-
keen maanomistaja ei välttämättä edes tiedä, että niihin tullaan koskemaan, ne tullaan kaa-
tamaan. Nämä eivät välttämättä ole niinkään raha-asioita, ne voivat olla hyvinkin paljon
tunneasioita, ja nämä ovat niitä mielensäpahoittajien asioita hyvinkin paljon, mutta merkit-
täviä asioita. Samoin on niin, että jatkossa maakaapeleitten, johtojen vetämiseen, pienten
rakennelmien tekemiseen, mikä liittyy yksityistiehen, ei maanomistajan lupaa tai edes tie-
toisuutta tarvita välttämättä ollenkaan. Miten nämä asiat on nyt sitten huomioitu, ja miten
saadaan varmistettua se, että maanomistajat jatkossa olisivat yhä tietoisia siitä, mitä heidän
maillaan tulee tapahtumaan?
12



Pöytäkirjan asiakohta PTK 110/2017 vp
19.22 Pertti Hakanen kesk: Arvoisa herra puhemies! Tämä hallituksen esitys todella on
hyvä ja odotettu. Myöskin normien purkua ja keventämistä täällä on merkittävä määrä.

Tuon, minkä edustaja Maijala otti äsken esille, maanomistajien roolin, osalta on tosi
tarkkana oltava siltä osin, että kun tietoimitus tehdään ja määritellään tiealue, minkä jäl-
keen se alue on se, joka on määritelty, niin sillä alueella pitää pysyä ja se maanomistaja sii-
nä yhteydessä tulee kuulluksi mutta sen jälkeenhän tilanne on sitten toinen: jos tulee ura-
koitsija, joka ei tiedä tiealueen rajoja, niin silloin tietysti on myöskin tiekunnalla velvolli-
suus selvittää se, että haltuun otettu tiealue on se, missä toimenpiteet tehdään, ja kaikki
kaapeloinnit ja muut tehdään tiealueen sisällä eikä maanomistajan luovuttamattomalla
alueella.

Mutta sitten yksi asia, johon täällä kiinnitän vielä huomiota — myöskin edustaja Pylväs
otti kyllä ansiokkaasti hyvän esimerkin kautta esille sen asian — eli se, että kun nyt muu-
toksenhakuprosessissa mennään pois tiehoitokunnista ja mennään sinne käräjäoikeuteen,
niin kuten täällä hallituksen esityksessä sivulla 25 kuvataan hyvin nimenomaan se proses-
si, kustannus on aivan toista luokkaa. Mutta tietysti täytyy muistaa se, että ainahan pitää
pyrkiä siihen, että riitatilanteita olisi entistä vähemmän, ja jotta nämä kaikki asiat pysty-
tään huolehtimaan, niin nimenomaan tämä tiealuekin pitää olla säntillisesti määritelty.
Mutta onko tässä nyt riittävät kustannuslaskelmat taustalla siitä, minkälaista rasitetta tässä
nyt sitten oikeasti tulee? Näitä riitatilanteita kuitenkin väistämättä joitain tulee, ne ovat
merkittävästi kalliimpia. Onko täällä taustalla nyt riittävä selvitys siitä, niin että tämä on
myöskin tasavertaisuuteen ja oikeudenmukaisuuteen perustuen hyväksyttävissä?

Toinen varapuhemies Arto Satonen:  Ja nyt ministeri Berner, 5 minuuttia.

19.24 Liikenne- ja viestintäministeri Anne Berner: Arvoisa puhemies! Kiitoksia myös
tästä keskustelusta. Muutamia näkökulmia, joita muun muassa edustaja Maijala otti esille: 

Maanomistajat ovat useimmiten myös tieosakkaina itse, ja johtojen sijoittaminen voisi
olla mahdollista ilman maanomistajan lupaa vain tiealueella, ei sen ulkopuolella, jolloin se
tarvitsisi sitten maanomistajan lupaa. 

Valmistelussa ollaan todettu, että Maanmittauslaitoksen ammattitaito on yleisesti ottaen
hyvä ja korkea silloin, kun puhutaan yksityisteistä, ja toki koulutusta tarvitaan aina. 

Lupa tarvitaan tien käyttämiseen säännöllisiin ja tilapäisiin kuljetuksiin, säännölliseen
kulkemiseen ja kunnossapitokustannuksia lisäävään toimintaan. Satunnaiseen kulkemi-
seen sitä ei tarvita eikä jokamiehenoikeudella tapahtuvaan kulkemiseen. 

Kiinteistönmuodostamislakiin ei ole uskottujen miesten osalta kaavailtu muutoksia.
Toimitus voidaan suorittaa myös ilman uskottuja miehiä, mikäli heitä ei katsota tarpeelli-
siksi. 

Muutoin tässähän on kevennystä siinä mielessä, että tiekuntien perustaminen, jakami-
nen, yhdistäminen ja lakkauttaminen eivät jatkossa edellytä yksityistietoimitusta vaan
tieosakkaat voivat tästä sopia. Samalla mahdollisuus itseoikaisuun huolehtii siitä, että on
mahdollisuus sopia myöskin tämän lain ulkopuolella. Valtio, kunnat ja maakunnat voivat
tulla tieosakkaiksi silloin, jos katsotaan esimerkiksi, että valtion toimi synnyttää kustan-
nuksia yksityistien käyttöön. Tällöin valtio voidaan myös velvoittaa siihen. 

Yksityisteiden avustuskriteereitä helpotetaan tuntuvasti, ja tässä, ehkä eri tavalla kuin
edustaja Mäkipää sanoi, ei ole tulossa mitään luokituksia vaan periaatteessa riittää, että on
13



Pöytäkirjan asiakohta PTK 110/2017 vp
olemassa yksityistie ja että se on tunnustettu ja määritelty. Siitä näkökulmasta kevenne-
tään tätä kokonaisuutta. 

Mielenkiintoinen kokonaisuus, niin kuin edustaja Kasvi tässä totesi, on se tavoite siitä,
että johtojen ja kaapeleiden vetämiset voitaisiin tehdä yksityistoimituksessa määritellylle
tiealueelle ja että siitä voitaisiin silloin sopia ilman maanomistajan lupaa. Tässä, niin kuin
totesitte, on erittäin suuri mahdollisuus, mutta on myös äärimmäisen tärkeää, että tässä
edetään niin, että ei tule taas uusia erimielisyyksien kohteita. Arvostan sitä, että tähän koh-
taan olette valmiita myös perehtymään. Itse näen, että tämä on meille tärkeä ratkaisun mah-
dollisuus sitten taas meidän digitalisaatiomme ja muun kehittämisen näkökulmasta. 

Meillä myös haluttaisiin huolehtia siitä, että tämä laki olisi mahdollistava ja että kysy-
mys ei ole siitä, että olisi välttämätöntä uudistaa uudistuksen myötä tienpitoa, viedä am-
mattimaiseen tienpitoon. Voidaan myös jatkaa vanhalla tavalla, voidaan myös huolehtia
talkooporukalla, mutta samalla silloin, kun sitä valmiutta ei ole, on myös mahdollista vie-
dä tämä tienpito kohti ammattimaisempaa kokonaisuutta.

Kaiken kaikkiaan kysymys on tässäkin kohtaa merkittävästä lainsäädäntöuudistuksesta,
ja tässä onkin sitten se kysymys siitä, miten me huolehdimme nimenomaan tästä osaami-
sen säilymisestä ja myöskin siitä, että meillä aidosti syntyy se omistamisen merkitys, sii-
hen liittyvä kunnioitus ja siihen liittyvät lähtökohdat, mutta myöskin pidetään huolta siitä
jokamiehenoikeudesta.

Toivon tässäkin, että valiokunta saa tämän hyvin eteenpäin, ja olen tietysti mielelläni
käytettävissä myös jatkotyötä varten. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan, hallinto-
valiokunnan, maa- ja metsätalousvaliokunnan ja ympäristövaliokunnan on annettava lau-
sunto.
14


