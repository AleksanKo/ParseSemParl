















































DEM275F.tmp.xml


Pöytäkirjan asiakohta PTK 51/2018 vp
Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.9. Suullinen kysymys vanhempien tasa-arvosta erotilanteessa (Tiina Elovaara sin)
Suullinen kysymys SKT 74/2018 vp

Suullinen kyselytunti

Puhemies Paula Risikko: Sininen eduskuntaryhmä, edustaja Elovaara.

Keskustelu

16.57 Tiina Elovaara sin: Arvoisa puhemies! Haluan kysyä hallitukselta vanhempien
tasa-arvosta ja lapsen oikeuksista. Arviolta noin puolet lasten vanhemmista eroaa. Eroti-
lanteessa lapselle usein määritellään lähivanhempi, joka saa esimerkiksi lapsilisän. Lähi-
vanhempi on yleensä äiti. Olisi tärkeää, että lapsella säilyisi eron jälkeen mahdollisimman
läheinen suhde molempiin vanhempiin. Erityisesti isät jäävät erotilanteissa heikompaan
asemaan.

Keskustelemme usein erilaisista tasa-arvo-ongelmista, ja tässä asiassa miehet kokevat
epätasa-arvoa. Miten hallitus ja asianomaiset ministerit voisivat tukea ja vahvistaa miesten
ja isien asemaa toimia mahdollisimman hyvinä vanhempina ja olla lähellä lapsiansa — ja
niin, ettei lapsia käytetä vallan välineenä vaikeissa ja kipeissä erotilanteissa?

16.58 Oikeusministeri Antti Häkkänen (vastauspuheenvuoro): Arvoisa puhemies! Yksi
hallituksen tärkeimmistä hankkeista on lapsen huolto- ja tapaamislainsäädännön uudista-
minen, jonka valmistelu on oikeusministeriössä loppusuoralla, ja kesäkuussa on tarkoitus
tuoda eduskunnan käsittelyyn se lakihanke. Tätä lakia ei ole uudistettu 35 vuoteen, vaikka
maailma ympärillä on muuttunut ja perherakenteet ja lasten etukin jo vaativat tämän lain-
säädännön muuttamista. Siellä otetaan jatkossa voimakkaammin huomioon molempien
vanhempien oikeudet, lapsen vahva oikeus molempiin vanhempiin ja myös lapsen oikeus
muihin läheisiin ihmisiin, myös esimerkiksi isovanhempiin. Tämä on erittäin tärkeää mo-
nelle lapselle. Tänne luodaan nyt sääntelyä niin, että jatkossa on lainsäädännöllä määritel-
ty, miten lapsella on oikeudet näihin läheisiin henkilöihin. Eli me pääsemme tällä varmasti
paljon parempaan lopputulokseen kuin mikä nykytilanne on.

Se täytyy sanoa, että tämän lainvalmistelun yhteydessä minä toivoisin, että sali käy
myös perusteellisen keskustelun nimenomaan siitä, onko vielä joitain sellaisia elementte-
jä, joita täytyy ottaa huomioon, koska on yksittäisiä tapauksia — tietysti paljon kentälläkin
kuullaan — missä arjen kannalta erittäin paljon tulee ongelmia, [Puhemies koputtaa] muun
muassa etuuksiin liittyviä ongelmia, lapsilisän saatavuuteen [Puhemies: Aika!] liittyviä
ongelmia, tällaisia.

Kysymyksen käsittely päättyi.
 Tarkistettu
4.0



Pöytäkirjan asiakohta PTK 51/2018 vp
Kyselytunti päättyi.
2


