















































DEM3B15.tmp.xml


Pöytäkirjan asiakohta PTK 122/2018 vp

 Tarkistettu
4.0

Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

24. Lakialoite laiksi kotikuntalain 7 e §:n muuttamisesta
Lakialoite LA 58/2018 vp Ritva Elomaa ps ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 24. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.28 Ritva Elomaa ps (esittelypuheenvuoro): Arvoisa puhemies! Tässä lakialoitteessa
ehdotetaan, että kotikuntalaissa tarkoitetun muuttajan ilmoitusvelvollisuudesta seuraisi se,
että maistraatin olisi toimitettava muuttoilmoituksen sisältämät tiedot viivytyksettä asunto-
osakeyhtiölain 11 §:ssä tarkoitetulle johdolle. Käytännössä tämä tarkoittaa sitä, että talo-
yhtiöt saisivat tiedot yhtiöön muuttajasta tai muuttajista. Näin voitaisiin varmistua asukkai-
den henkilöllisyydestä ja saataisiin merkittyä kätevästi asuntojen oviin ja rappujen asukas-
tauluun oikeat tiedot asukkaista. Tarkoituksena on myös varmistua ihmisten henkilöllisyy-
destä. Tällä on tärkeä merkitys asukkaiden turvallisuudentunteen sekä asumisviihtyvyy-
denkin kannalta.

Lakialoitteen mennessä läpi taloyhtiöihin muodostuisi henkilörekistereitä. Niitä puoles-
taan sääntelee henkilötietolaki. Rekisterinpitäjän on luonnollisesti huolehdittava siitä, ettei
virheellisiä tai vanhentuneita henkilötietoja käsitellä eikä tietoja käytetä vääriin tarkoituk-
siin. Muuttoilmoituksesta käy ilmi muuttavan henkilön nimi, henkilötunnus, muuttopäivä,
tiedot asunnosta ja kotikuntaan, asuinpaikkaan sekä huoneiston hallintaperusteeseen liitty-
viä tietoja. Lisäksi tilapäistä asuinpaikkaa koskevasta muuttoilmoituksesta tulee käydä
ilmi tilapäisen oleskelun tarkoitus ja kesto. Uskon, ettei henkilörekisterien ylläpito ja tie-
tojen asianmukainen käsittely olisi ongelmallista. Sen sijaan ehdotetulla uudistuksella oli-
si positiivisia vaikutuksia asukkaiden turvallisuudentunteeseen sekä asumisviihtyvyyteen.
— Kiitos.

Keskustelu päättyi.

Asia lähetettiin hallintovaliokuntaan.


