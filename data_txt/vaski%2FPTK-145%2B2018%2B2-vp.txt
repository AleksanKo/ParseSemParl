















































DEM9632.tmp.xml


Pöytäkirjan asiakohta PTK 145/2018 vp
Pöytäkirjan asiakohta 

PTK 145/2018 vp

Täysistunto

Tiistai 22.1.2019 klo 14.00—16.29

2. Hallituksen esitys eduskunnalle laiksi eräistä vakuutusmaksuista suoritettavasta verosta 
annetun lain väliaikaisesta muuttamisesta

Hallituksen esitys HE 317/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 2. asia. Puhemiesneuvosto ehdottaa, että asia lähetetään valtiovarainva-
liokuntaan, jolle maa- ja metsätalousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.01 Tytti Tuppurainen sd: Arvoisa herra puhemies! Suomessa siirryttiin vuoden 2016
alusta satovahinkojen korvaamisessa lakiperusteisesta valtion rahoittamasta satovahinko-
jen korvausjärjestelmästä vakuutuspohjaiseen järjestelmään. Niin sanottu satovahinkolaki
kumottiin vuoden 2017 alusta lukien. Eduskunnan maa- ja metsätalousvaliokunta oli jo
aiemmin edellyttänyt yksimielisesti, että maahamme saadaan luotua toimiva vakuutusjär-
jestelmä, jolla tuottajat voivat vakuuttaa tuotantoaan vaarallisten ja haitallisten kasvintu-
hoojien aiheuttamien vahinkojen varalta, ja että mahdollisuudet vakuutusmaksuveron vält-
tämiseksi tai palauttamiseksi uudessa korvausjärjestelmässä selvitetään. Asia on tullut nyt
erityisen ajankohtaiseksi vuoden 2017 epäedullisista sääolosuhteista maataloudelle aiheu-
tuneiden taloudellisten vahinkojen vuoksi.

On kuitenkin aivan selvää, että viljelijöiden toimintaedellytysten turvaaminen on tässä
suhteessa tarpeen pitemmällä tähtäyksellä. Maanviljely on elinkeino, jota tehdään luonnon
ehdoilla. Ilmastonmuutos vaikuttaa erityisen vahvasti viljelyyn. Voi olla, että muutos tuo
uusia mahdollisuuksia ja että maanviljelyn toimintaympäristö on kymmenen tai kahden-
kymmenenkin vuoden kuluttua parempi kuin nyt. Varmaa kuitenkin on, että siirtymäkausi
on haasteellinen. Haasteet näkyvät nimenomaan kasvinviljelyä uhkaavien tuholaisten ja
kasvitautien yleistymisenä ja uusien uhkien ilmestymisenä.

Arvoisa puhemies! Satovahinko- ja kasvintuhoojavakuutusmarkkinat ovat vasta kehit-
tymässä meillä Suomessa. Satovahinkovakuutuksia tarjoaa vain kaksi suomalaista vakuu-
tusyhtiötä, ja peltoalasta on vakuutettuna vain noin 1 prosentti. Kasvintuhoojavahinkojen
varalle Suomessa ei ole tällä hetkellä tarjolla vakuutuksia. On selvää, puhemies, että vilje-
lijät tarvitsevat aikaa parantaakseen tietoisuutta siitä, miten vakuutusjärjestelmällä saavu-
tetaan samat tulokset kuin aiemmalla satovahinkokorvausjärjestelmällä. Aikaa tarvitsevat
myös vakuutusyhtiöt kehittääkseen oikeanlaisia vakuutustuotteita kysyntään vastaamaan.
 Tarkistettu
4.0



Pöytäkirjan asiakohta PTK 145/2018 vp
Puhemies! Hallituksen esitys on perusteltu ja tarpeellinen. Kritiikin aiheena on oikeas-
taan liian hidas herääminen tähän tilanteeseen. Kuten todettua, eduskunnan tahtotila, maa-
ja metsätalousvaliokunnassa valmisteltuna, on ollut selkeä jo pitkään. Yhtä lailla tiedossa
olisi pitänyt olla sekä vakuutusmarkkinoitten tilanne että ilmastonmuutoksen tuomat haas-
teet.

Arvoisa puhemies! Kuten tavataan sanoa, parempi kuitenkin myöhään kuin ei milloin-
kaan. Tämä esitys on kaikkiaan kannatettava, eduskunnan tahdon mukainen ja tosiasiat
tunnustava.

14.04 Timo Heinonen kok: Arvoisa herra puhemies! Tämä on yksi osa maatalouden krii-
sipakettia. Vuonna 2016:han satovahinkokorvauksista siirryttiin tähän vakuutusjärjestel-
mään, ja vakuutusvero on ollut 24 prosenttia. Ja nyt sitten on saatu ratkaisu, EU-komission
hyväksyntä, sille, että tämä määräaikainen verosta luopuminen voidaan toteuttaa vuoteen
2027 asti.

Syksyllä 2017 vakuutus oli vain 1 prosentilla maatiloista, ja niin kuin tuossa edellä kuu-
limme, meillä myöskään kasvintuhoojavahinkoihin ei löydy ainakaan vielä toistaiseksi va-
kuutusturvaa. Ja kun meillä myös suomalaisesta ruuasta ja maataloudesta vastaava minis-
teri Jari Leppä on täällä paikalla, kysyisin ministeriltä, jos hän ehtii vastata, onko tämä va-
kuuttaminen noussut tuosta syksystä 2017. Näyttää ainakin siltä, että ongelmat eivät ole
helpottaneet. On ollut ensin sateista kesää, sitten poikkeuksellisen kuivaa kesää, ja en tie-
dä, mitä vielä tämä talvi sitten seuraavalle vuodelle tekee. Onko käyty neuvotteluja siitä,
että tämä määräaikainen ratkaisu voitaisiin saada EU:n komission hyväksynnällä pysyväk-
sikin? Se olisi varsin perusteltua. Ja vielä kolmantena kysyisin näistä kasvintuhoojavahin-
koihin kohdennetuista vakuutuksista: onko niistä ministerillä mitään kerrottavaa?

14.05 Esko Kiviranta kesk: Arvoisa puhemies! Syynä satovanhinko- ja kasvintuhoojava-
kuutusten vähäiseen kysyntään Suomessa on osaltaan ollut sovellettava vakuutusmaksuve-
ro korkeine 24 prosentin verokantoineen. Vakuutusten kattavuus on ollut suppea aiemmin
voimassa olleeseen lakisääteiseen valtion satovahinkojen korvausjärjestelmään verrattu-
na. Vakuutusten nojalla vain poikkeuksellisten sääilmiöiden aiheuttamat vahingot ovat
voineet tulla korvattaviksi, ja hyvin harvoilla on ollut vakuutus.

Vakuutusmaksuveroa ei ole harmonisoitu Euroopan unionissa. Vakuutusmaksuveroa
koskevat ratkaisut ovat siten kansallisia. Jäsenvaltioissa, joissa vakuutusmaksuvero on
käytössä, vakuutusmaksuverojärjestelmät eroavat toisistaan niille asetettujen tavoitteiden
sekä veropohjan ja verokantojen osalta.

On erinomainen asia, että meillä nyt satovahinko- ja kasvintuhoojavakuutuksilta poiste-
taan tämä vakuutusmaksuvero. Vakuutusmaksuverosta vapauttamisen tulee tietenkin alen-
taa vastaavasti vakuutusmaksua. Tämä tulee varmistaa vakuutusmaksujen seurannalla. Va-
kuutusmaksuveron poistamisen ohella vakuutusmaksuja voi laskea kysynnän kasvusta
johtuva vakuutuksenottajien määrän kasvu.

Eräs asia, johon haluan painokkaasti kiinnittää huomiota, on se, että kotieläinten ryh-
mäeläintautivakuutukset eivät nyt tule vakuutusmaksuverosta vapauttamisen piiriin. Koti-
eläintuottajat torjuvat salmonellaa ja tekevät ilmaista kansanterveystyötä. Ruotsissa valtio
maksaa 60—70 prosenttia salmonellasaneerauksista. Meillä kotieläinketju maksaa sanee-
raukset itse vakuutusten kautta sekä maksaa vielä vakuutusmaksuveron. Asialla ovat tässä
aktiiviset tuottajat, päätoimiset viljelijät. Tämä kotieläinten ryhmäeläintautivakuutusten
2



Pöytäkirjan asiakohta PTK 145/2018 vp
vakuutusmaksuvero olisi poistettava. Jos asian valmistelusta vastannut valtiovarainminis-
teri Orpo olisi täällä paikalla, niin kysyisin häneltä näistä kotieläinten ryhmäeläintautiva-
kuutuksista, mutta nyt kysyn ministeri Lepältä, joka on paikalla.

14.08 Toimi Kankaanniemi ps: Arvoisa puhemies! Heti ensimmäiseksi totean, että me
perussuomalaiset kannatamme tätä hallituksen esitystä. Se on hyvä ja perusteltu esitys.
[Markku Rossi: Merkitään pöytäkirjaan!] —Tämä varmasti merkitään pöytäkirjaan, koska
se on tässä heti puheenvuoroni alussa.

Tasan viikko sitten täällä käytiin keskustelu maataloudesta, hyvin laaja ja pitkä. Käytin
silloin muutaman puheenvuoron ja kävin läpi viimeisen 25 vuoden aikana maataloutta
kohdanneen katastrofaalisen kehityksen, kun vuosi vuodelta on viljelijöitä ahdistettu. Sit-
ten vielä lopuksi oli nämä kaksi huonoa satovuotta — voidaan puhua katovuosista — 17 ja
18, jotka ajoivat viljelijöistä suuren osan suoranaiseen kriisiin, taloudelliseen kriisiin ja
monet myös henkiseen ja muuhun kriisiin. Tilanne on siis vakava, ja siihen tarvitaan päte-
viä lääkkeitä. Viikko sitten käsittelyssä oli, niin kuin edustaja Vähämäki taisi sanoa, ”vil-
jelijöiden pikavippien” valtiontakaus — hyvä asia, jota tarvitaan, että he selviävät kevääs-
tä, että he pääsevät kylvämään ja sitä kautta myös niittämään ja hoitamaan meille elintar-
vikkeita. Mutta se esitys oli vain näitten vakavien ongelmien lykkäystä uudella velalla, jon-
ka sitten valtio takaa.

Nyt olemme toisessa osassa — tai en tiedä, kuinka monta osaa näitä on ja onko jo aikai-
semmin ollut joku, mitä en ole tullut noteeranneeksi — ja nyt hallitus esittää, että satova-
hinko- ja kasvintuhoojavakuutusten valtiolle perittävä vakuutusmaksuvero poistettaisiin
määräajaksi, vuoteen 2027 asti. Ei siis pysyvästi vaan määräajaksi, ja syy on tietysti se, että
meillä ei ole päätösvaltaa vaan me olemme EU:n yhteisen maatalouspolitiikan täydellises-
ti sitomia, ja tämäkin pieni päätös on pitänyt hyväksyttää Brysselin byrokraateilla, joiden
hampaissa viljelijämme muutoinkin ovat mutta on siis myös eduskunta. Tämä on sinänsä
surullista.

Arvoisa puhemies! Kun ensin luin tätä esitystä taloudellisten vaikutusten kohdalta, niin
pysähdyin tähän, kun täällä sanotaan, että verotuoton menetys olisi nykytasolla arviolta
alle 100 000 euroa vuodessa. Todellako vajaa 100 000 euroako on se summa, miltä pohjal-
ta me tätä käsittelemme? Jos kaikki 50 000 viljelijää saisivat saman osuuden tuosta
100 000 eurosta, se olisi 2 euroa per tila — valtava summa. Mutta ihan näin asia ei tietys-
tikään ole. Täällä todetaan, että ehkä näitä vakuutuksia otetaan noin 10 500, ja toisaalta to-
detaan vähän pitemmälle lukien, että todennäköisesti satovahinkovakuutusten verovapau-
den vaikutus valtion verotuottoon olisi enintään 1—2 miljoonaa euroa vuodessa. Eli ei va-
jaa 100 000 vaan ehkä miljoonan verran, ja sillä laskelmalla taas, jos katsotaan, että kaikil-
la tiloilla olisi tämä vakuutus ja kaikki sitten saisivat tämän alennuksen, jokainen tila saisi
100—200 euroa. Ei silläkään montaa hehtaaria viljellä niin sanotusti. Mutta kun laskenta-
pohja on se, että niitä olisi noin 10 500, silloin tietysti summa on 500:sta 1 000 euroon per
tila.

Tämänkokoisilla asioilla me hoidamme maatalouden syvää kriisiä tänä päivänä. [Leena
Meri: Nippeleillä!] Se on vakava asia. Sekä viikko sitten että nyt tällaisilla nippeleillä to-
dellakin. Perussuomalaisilla on vaihtoehto: Me esitimme syksyn budjettikäsittelyn yhtey-
dessä — ja uudistan sen tässä — että kaupalta ja teollisuudelta molemmilta otetaan siivu
lain avulla. Bryssel tietysti vastustaa, mutta tehdään niin kuin muutkin maat. Otetaan sieltä
ja turvataan viljelijöille sekä tuotantokustannukset että heidän ansaitsemansa kohtuullinen
3



Pöytäkirjan asiakohta PTK 145/2018 vp
palkka, niin saadaan mentyä eteenpäin ja turvattua omavaraisuus, huoltovarmuus, maati-
lojen jatkuvuus ja puhdas kotimainen ruoka suomalaisille.

Tämä on perussuomalaisten linja, jonka haluan tässä kertoa. Että tältä pohjalta jos ede-
tään. Toivon, että ministeri vastaa, onko tämä mahdollista ja onko hän halukas edes yrittä-
mään tällaista pysyvää mallia eikä vain näillä tilapäisillä ratkaisuilla yritä viedä tätä asiaa
eteenpäin.

14.14 Antti Kurvinen kesk: Herra puhemies! Meillä on nyt täällä lähetekeskustelussa
tämä erittäin hyvä lakiesitys liittyen maatalouden — käyttäisinkö tämmöistä kansanomais-
ta nimeä, en sitä koko litaniaa toista — katovakuutusten veron huojentamiseen ja poista-
miseen. Tällähän tavoitellaan sitä, että syntyisi enemmän sellaisia vakuutuksia, jotka sit-
ten todella turvaisivat katovuosilta viljelijöitä ja tiloja. Taustalla tässä tietysti on viime
vuoden erittäin karmea kuivuustilanne, tai oikeastaan kahden vuoden tilanne. Meillähän on
ollut kaksi poikkeuksellista satokautta, kaksi vaikeaa kesää maataloudella. Ensin oli kesä
17 erittäin märkä ja satoi koko ajan, ja sitten viime kesänä ei satanut juuri ollenkaan. Voi
sanoa muutenkin, että suomalaisella maataloudella alkaa olla se tilanne, että melkeinpä
kohta on ollut Ison kirjan seitsemän laihaa vuotta, melkein kaikki vitsaukset Venäjän-pa-
kotteista alkaen ovat maataloutta kohdanneet. 

Puhemies! Tämä on erittäin hyvä esitys, ja toivon, että eduskunta kiirehtii tämän käsit-
telyä vielä tässä vaalikauden viimeisenä keväänä. Haluankin tässä yhteydessä myös kiittää
siitä, että hallitus on näinä seitsemänä laihana vuonna kyllä yrittänyt käyttää kaikki ne kei-
not, mitä kansallisesti voimme tehdä, kun olemme Euroopan unionin jäsen, melkeinpä
kaikki keinot on yritetty käyttää, ja siitä lämmin kiitos Sipilän hallitukselle. Erityisesti ha-
luan kiittää maatalousministeri Jari Leppää. Juuri tapasin oman alueeni eteläpohjalaisia
viljelijöitä, ja he kyllä totesivat, että ministerillä on pitkästä aikaa vaikeasta tilanteesta huo-
limatta pääosin viljelijöiden luottamus.

Arvoisa puhemies! Loppuun sanoisin sen, että toivoisin, että satovahinko- ja katovakuu-
tusjärjestelmää voitaisiin kehittää vähän tällaiseksi liikennevakuutuksen tyyppiseksi jär-
jestelmäksi, pakolliseksi lakisääteiseksi vakuutukseksi, jonka osittain rahoittaisi julkinen
valta, valtio, ja osittain sitten vaikka viljelijät itse, ja syntyisi tällainen turvallinen järjestel-
mä erilaisiin katotilanteisiin, jotka valitettavasti ilmastonmuutoksen myötä meitä jatkossa
ehkäpä vieläkin enemmän kohtaavat.

14.16 Leena Meri ps (vastauspuheenvuoro): Arvoisa puhemies! Edustaja Kurvinen nyt
kuitenkin maalaili aika hienoa kuvaa siitä, mitä keskusta pääministeripuolueena on anta-
nut meidän maataloudelle tapahtua. Ne kauniit puheet eivät varmasti siellä ruokapöydissä
ja velkojen keskellä auta.

Edustaja Kankaanniemi piti ansiokkaan puheenvuoron siitä, mitä esimerkiksi perussuo-
malaiset ovat esittäneet. Siellä on paljon ongelmia vielä jaksamisen kanssa, lomituksessa,
heidän tukemisessaan, henkisessä jaksamisessa. Muutama viikko sitten luimme uutisista,
että esimerkiksi luomutilallisten kaikki tukirahat ovat loppu, eli kyllä siellä olisi mahdolli-
suuksia tehdä.

Tämä oli nyt kauhean kaunis puhe kuulijoille, mutta konkreettisia toimenpiteitä vaadi-
taan, ja tässä on hyvä miettiä, kun on vaalit välissä ja taas ensi kesä tulossa, tarjoillaanko
vain kauniita sanoja maanviljelijöille, jotka kuitenkin huolehtivat meidän ruuasta ja huol-
4



Pöytäkirjan asiakohta PTK 145/2018 vp
tovarmuudesta. Nyt konkretiaa eikä kauniita puheita. [Markku Rossi: Mitä tehdään Venä-
jä-pakotteille?]

Ensimmäinen varapuhemies Mauri Pekkarinen: Palataan puhujalistaan. — Eipä pala-
takaan, vaan annetaan vastauspuheenvuoro edustaja Karille.

14.17 Mika Kari sd (vastauspuheenvuoro): Arvoisa herra puhemies! Edustaja Meren pu-
heenvuorosta innoittuneena tulin muistelemaan vanhoja, menneitä vuosia, jolloin perus-
suomalaiset itse olivat hallituksessa, kun meillä oli traktorimarssit täällä Helsingissä. Aina
kun aletaan arvostelemaan vaikkapa nyt entistä hallituskumppania ja sen tekoja, niin on
hyvä muistaa, hallituksessa olleet perussuomalaiset, myös teidän oma roolinne suomalai-
sen maatalouden tukemisessa ja kehittämisessä. Vaalit lähestyvät, ja se löytyy myös mei-
dän edustajien puheista.

Itse olen sinänsä ehkä epätyypillisesti sosiaalidemokraattina maatalouden puolesta pu-
hunut aikaisemmin, ja jos joissain asioissa meidän pitäisi pystyä varmistamaan parlamen-
taarinen yhteys, se liittyy meidän huoltovarmuuteen ja huoltovarmuuden osalta esimerkik-
si kotimaiseen ruuantuotantoon. [Markku Rossi: Oikein!] Jotain siementä seuraavalle kau-
delle haluaisin ehkä tässä yhteydessä jo jättää. Otetaan maataloudesta koppi yli puoluera-
jojen seuraavalla kaudella. Jätetään tällainen ikään kuin jälkikäteisviisastelu sivuun [Puhe-
mies koputtaa] ja tartutaan todellisiin ongelmiin.

14.18 Pertti Hakanen kesk (vastauspuheenvuoro): Arvoisa herra puhemies! Täytyy heti
korjata sellainen pieni epäkohta, että kun edustaja Meri toi esille sitä, että viljelijöiltä, luo-
mutiloilta, ovat myöskin luomurahat loppu, niin uusien luomusopimuksien rahoitukseen ei
löydy rahoitusta ensi vuodelle. [Leena Meri: Juuri näin!] Niille luomutiloille, joiden sopi-
mukset ovat voimassa, maksetaan luomutuet kyllä sopimuksen mukaan.

Tämä koko vakuutusmaksun veron väliaikainen muuttaminen on kyllä sellainen asia,
että tämä on väliaikainen — keskusta olisi halunnut tästä väistämättä pysyvän ratkaisun, ja
myöskin olisi haluttu vahvasti mukaan kotieläintilojen tautiperäisten vakuutusmaksujen
verojen poistaminen. Elikkä se oli meidän keskustalaisten lähtökohta, ja tällä esityksellä
mennään, mikä nyt meillä täällä salissa on käsittelyssä.

Ensimmäinen varapuhemies Mauri Pekkarinen: Ja vielä keskustelun avannut edustaja
Kurvinen, vastauspuheenvuoro.

14.19 Antti Kurvinen kesk (vastauspuheenvuoro): Herra puhemies! Oli oikein mukava
kuunnella tuota edustaja Karin puheenvuoroa. Juuri näin meidän pitää toimia, että löyde-
tään semmoinen kansallinen yksimielisyys siitä, millä tavalla suomalainen ruoka turva-
taan kuluttajien pöytään.

Edustaja Merelle vähän ihmettelen sitä, miksi te ette tuoneet ideoitanne esille silloin,
kun olimme samassa hallituksessa. Teimme me kyllä hyvää työtä perussuomalaisten kans-
sa, muun muassa kriisipaketin yhdessä MTK:n toiveiden mukaan ja tuottajakentän toivei-
den mukaan. Kriisipaketti tuotiin traktorimarssin jälkeen ja yhdessä silloin töitä tehtiin.
[Leena Meri pyytää vastauspuheenvuoroa]

Puhemies! Haluan kuitenkin tässä ottaa esille sen, että kyllä me tarvitsemme jatkossa tä-
hän meidän ruokaketjuumme reilumpia pelisääntöjä. Haluan kiittää maatalousministeri
5



Pöytäkirjan asiakohta PTK 145/2018 vp
Leppää siitä, että hän on tuonut elintarvikemarkkinavaltuutetun viran ja muutenkin täm-
möisen mahdollisuuden valvoa enemmän kaupan ja teollisuuden käytäntöjä tuottajien
osalta, mutta ensi vaalikaudella minusta täytyy vielä kilpailulakikin käydä läpi, että onko
siellä vielä joitakin sellaisia epäterveitä tapoja ja jotakin kiskonnan tapaista tyyliä.

Ensimmäinen varapuhemies Mauri Pekkarinen: Myönnän vielä kaksi vastauspuheen-
vuoroa, ja sitten jos vielä keskustelun avaajalla on siihen sanottavaa, niin ehkä myös hä-
nelle.

14.21 Hanna Halmeenpää vihr (vastauspuheenvuoro): Arvoisa puhemies! Varmasti täs-
tä keskustelusta kuultaa läpi, ainakin rivien väleistä jos ei riveiltäkin, se, että lienee selvää,
että tässä tilanteessa meidän on keksittävä keinoja vastata akuuttiin maksuvalmiusongel-
maan ja talousvaikeuksiin, joita maatalouden tuottajat ovat kohdanneet jo kahtena vuonna
peräkkäin ja lähivuosina tihenevässä tahdissa.

Yhtä selvää on se, että meillä lienee yhteinen ymmärrys siitä, että strategisesti tärkeää on
miettiä kestäviä pitkän linjan uudistusratkaisuja. Ei voida mennä aina vain hätätilaratkai-
sujen kautta hetkestä toiseen, lainaa lainan päälle, vakuuksia vakuuksien päälle, vaan me
tarvitsemme maatalouspolitiikan kokonaisuudistuksen, tukijärjestelmän kokonaisuudis-
tuksen, jotta maatilatalouden kannattavuus ja kestävyys pitkällä aikavälillä tulee kantaval-
le pohjalle.

14.22 Leena Meri ps (vastauspuheenvuoro): Arvoisa puheenjohtaja! Tuossa äskeisessä
puheenvuorossa tuotiin esille, kuten aikaisemmissakin puheenvuoroissa, että pitäisi olla
ratkaisuja. Edustaja Kankaanniemi esitti ratkaisun. Muilta kuulin lähinnä sitä, että meidän
pitää yhdessä etsiä ratkaisuja, mutta niitä ratkaisuja en kuullut.

Minusta on aika mielenkiintoista, että sosiaalidemokraatit hyökkäävät perussuomalais-
ten ajatuksia vastaan, koska jos te olette yhteistyön hengessä liikkeellä, niin olisi edustaja
Karikin voinut käyttää tämän puheenvuoronsa kertoakseen, mitä mieltä hän on tästä mei-
dän pitkän linjan ratkaisustamme. Ja kuten edustaja Kankaanniemi toi esille, niin kun nämä
ratkaisevat vuodet ja pahimmat vuodet olivat, meidäthän oli heitetty jo silloin hallituksesta
ulos, ja taannehtivastihan, kahden vuoden taakse, meidän on hirveän vaikea tehdä mitään
esityksiä. Nythän ihmiset katsovat tulevaisuuteen, ja pitäisi ensi kesäksi olla ratkaisuja. Me
esitimme ratkaisuja. Mitä mieltä te olette näistä ratkaisuista meidän haukkumisen sijaan?

Ensimmäinen varapuhemies Mauri Pekkarinen: Puhujalistaan.

14.23 Lasse Hautala kesk: Arvoisa herra puhemies! Ensinnäkin Suomessa siirryttiin
vuoden 2016 alusta satovahinkojen korvaamisessa lakiperusteiseen vakuutuspohjaiseen
järjestelmään. Se johtui siitä, että edellinen hallitus lakkautti meiltä satovahinkolainsää-
dännön. Päätös tästä hallituksen esityksestä poistaa vakuutusmaksuvero tehtiin hallitukses-
sa elokuussa 2018. Harmillista on se, että se ulottuu nyt tästä vuodesta vuoteen 2027 saak-
ka.

Ensinnäkin, tilakohtaisestihan tällä ei nyt mahdottoman suuriin — vaikka prosentti on
24, mutta noin euromääräisesti — etuihin päästä. Sen johdosta olisikin äärimmäisen tär-
keää, että meillä mietittäisiin pitkän ajan ratkaisuja näissä satovahinko- ja kasvitautiasiois-
sa. Sen osalta esittäisin ministerille siellä ministeriössä harkittavaksi satovahinkorahaston
6



Pöytäkirjan asiakohta PTK 145/2018 vp
perustamista. Jos meillä on noin 2 miljoonaa peltohehtaaria maata ja jos viljelijät maksai-
sivat rahastoon esimerkiksi 5 euroa hehtaarilta ja valtio maksaisi toisen 5 euroa hehtaarilta,
niin meille muodostuisi vuosittain noin 20 miljoonan euron rahasto, ja jos esimerkiksi
meillä merkittäviä satovahinkoja tapahtuu viiden vuoden välein, niin meillä olisi noin 100
miljoonan euron satovahinkorahasto käytettävissä. Joissakin Euroopan unionin maissa on
tällainen rahastomalli käytettävissä, ja sen johdosta uskon, että myöskin EU:n suunnalla
olisi mahdollisuutta tämän hyväksymiseen.

Tähän satovahinkovakuutukseen liittyy myöskin sitten sellainen ongelma, että nämä
alueelliset ja myöskin tuotantosuuntiin liittyvät ja satokausittaiset vaihtelut tuovat varsin
suuria haasteita vakuutustuotteiden suunnitteluun ja myöskin hinnoitteluun. Aina joudu-
taan pohtimaan sitä, katsooko vakuutusyhtiö sitten sen korvausvelvollisuutensa tietyissä
vahinkotapauksissa, ja niistä varmaan tullaan vuosien varrella käymään keskusteluja.

Se keskustelu, kun täällä aikaisemmin puhuttiin näistä maatalouden yleisistä tilanteista
— on tietysti muistettava, että me olemme maatalouspolitiikan osalta yhteisö toimialan si-
sällä ja Venäjän vastapakotteet aiheuttivat ison Länsi-Eurooppaa koskevan markkinahäiri-
ön, joka vaikutti sitten tuotteiden hintaan, ja sitten kun meille osuivat myöskin nämä kaksi
pahaa satovahinkovuotta, niin ne ovat edesauttaneet sitä, että viljelijöiden tulotaso on poik-
keuksellisen alhainen. Meidän on mietittävä kaikkia moninaisia keinoja, millä pystymme
viljelijöiden toimeentuloa parantamaan tulevaisuudessa.

14.26 Jari Myllykoski vas (vastauspuheenvuoro): Arvoisa herra puhemies! Voisiko sa-
noa, että nyt jos koskaan punamultaa pukkaa. Tässä on hyvä ehdotus, jota pitää erityisesti
jalostaa. Ja olisi toivottavaa, että on se hallitus sitten minkä värinen hyvänsä, niin tämä asia
otettaisiin huomioon. Jos me haluamme pitää omavaraisuudesta ja huoltovarmuudesta
kiinni, niin meidän pitää ottaa tästä koppi.

Tänään valiokunnan kuulemisessa olimme mukana: EU antaa meille mahdollisuuden
palata siihen vanhaan satovahinkokorvausjärjestelmään. Sille ei ole estettä. Ja tämä olisi se
puolitie siihen ja edellyttäisi, että toimintakykyisillä tiloilla olisi mahdollisuus siihen, niin
että ne tilat, jotka todellakin ovat sen avun tarpeessa, saisivat sitä. Nykyinen järjestelmä ei
kohdennu juuri niille tiloille, joissa se vahinko on.

14.27 Markku Eestilä kok (vastauspuheenvuoro): Arvoisa puhemies! On aivan oikein,
että nyt maatalouden kulurakennetta pienennetään, ja tämä on yksi tapa pienentää maata-
louden kulurakennetta.

Kuten monta kertaa aikaisemminkin olen todennut, yksi suomalaisen maataloustuotan-
non ongelmista on se, että kun hinnat määräytyvät kansainvälisesti, niin meidän kuluraken-
ne on kotimainen, ja tämä on se ongelma. Jotakin tälle täytyy tehdä.

Kyllähän eduskuntakin on nyt ollut auttamassa Suomen ruokavientiä. Me kävimme va-
liokunnan kanssa viime viikolla Grüne Wochella. Se oli valtava menestys. Siellä oli suo-
malaiset tuottajajärjestöt, ministeriö mukana rahoittamassa tätä. Se on se yksi tie, millä
ruokavientiä edistetään.

Jos me nyt katsomme tätä tänä päivänä: Helsingin Sanomissa oli juuri artikkeli, että
Suomen ruokavienti on 1,6 miljardia, Ruotsissa se on 5 miljardia ja Tanskassa 16 miljar-
dia. Käsittääkseni Tanska ei ole niin iso valtio, että sen viennin pitäisi olla 16 miljardia. Eli
tässä on nyt meillä ne avaimet. Määrätietoinen panostus vientiin, tuotekehitykseen, ja sitä
kautta avataan uusia markkinoita.
7



Pöytäkirjan asiakohta PTK 145/2018 vp
14.28 Sari Essayah kd (vastauspuheenvuoro): Arvoisa puhemies! Tämä keskustelu tä-
män vakuutusmaksuveron poistamisen yhteydessä on onneksi myöskin laajentunut laa-
jemmin koko vakuutusjärjestelmään, ja minusta on tärkeää, että tässä annetaan jonkun ver-
ran eväitä nyt sen pohdiskeluun, että miten tulevaisuudessa. Eihän voi olla niin, että kun il-
masto-olosuhteet muuttuvat yhä epävarmemmiksi, niin meillä nimenomaan se viljelijäpar-
ka on se, joka joutuu tämän koko asian kantamaan ja ottamaan riskin kontollensa. Kyllä
meidän täytyy kehittää sellainen järjestelmä, jossa vastuunkantajina ovat paitsi totta kai se
viljelijä itse omalla osuudellaan myöskin sitten valtio ja — näkisin — elintarvikeketju ko-
konaisuudessaan. Elikkä meillä olisi myöskin kaupalla ja myöskin elintarviketeollisuudel-
la oma osuutensa, joka laitettaisiin tällaiseen vakuutusrahastoon, josta sitten voitaisiin näi-
tä satovahinkokorvauksia maksaa.

Sinällänsä on tärkeää, että vakuutusmaksuvero nytten väliaikaisesti poistuu. Olisi hie-
noa, jos tämä voisi olla tällainen lopullinen poistaminen, mutta hyvä, että tästä on päästy
eteenpäin. Tämä on oikea alku sille pohdiskelulle, [Puhemies koputtaa] mitä vakuutusjär-
jestelmälle kaiken kaikkiaan pitäisi tehdä.

Ensimmäinen varapuhemies Mauri Pekkarinen: Edustaja Viljanen seisoi äsken pitkän
aikaa, jäi epäselväksi, pyysikö hän silloin vastauspuheenvuoron. No, näköjään pyysi. —
Edustaja Viljanen, teidän vastauspuheenvuoronne.

14.29 Eerikki Viljanen kesk (vastauspuheenvuoro): Arvoisa puhemies! Tässä sinänsä
hyvässä keskustelussa on käsitelty kahta hieman erillistä asiaa. Edustaja Kankaanniemi ja
edustaja Meri ottivat kantaa maatalouden pitkän aikavälin kannattavuuteen. Käsittelyssä
oleva asia osaltaan vastaa mahdollisesti syntyvien vahinkojen korvaamismekanismeihin ja
siihen, että niitä saataisiin nykyistä kattavammin viljelijöitten ulottuville ja käyttöön.

Näissä molemmissa asioissa keskeinen ongelma on kuitenkin sama. Se suurin ongelma
on se, mihin edustaja Eestilä äsken viittasi, elikkä alhaiset tuottajahinnat. Tällä hetkellä
kansainvälisesti määritellyt tuottajahinnat ovat ikävä kyllä niin alhaisia, että niiden toimi-
va vakuuttaminen on niin ohutta, kuten edustaja Tuppurainen keskustelun alussa kuvasi,
että vain kaksi vakuutustoimijaa tarjoaa vakuutustuotteita satovahingon vakuuttamisen va-
ralta ja vain noin prosentti pinta-alasta on vakuutettu. Keskeinen ongelma on sama: mei-
dän pitää saada tuottajahinnat vahvistumaan, mikä on oikein ja osuvin [Puhemies koput-
taa] ja tehokkain keino myös maatalouden kannattavuuden parantamiselle.

Ensimmäinen varapuhemies Mauri Pekkarinen: Puhujalistaan.

14.30 Mats Löfström r: Ärade herr talman! Förslaget är bra. År 2016 övergick vi från ett
lagbaserat system, där staten finansierade ersättningar för skördeskador, till ett försäk-
ringsbaserat system.

Jordbrukare upplever i dag att försäkringsskyddet är begränsat och att de är utsatta för en
betydligt större ekonomisk risk jämfört med läget innan de statliga ersättningarna upphör-
de. Jord- och skogsbruksutskottet har i tidigare betänkanden ansett att Finland snabbt mås-
te upprätta ett försäkringssystem som fungerar i praktiken, och som gör det möjligt för pro-
ducenterna att försäkra sin produktion mot skador orsakade av skadegörare och ogynnsam-
ma väderförhållanden, som vi inte minst såg senaste sommar.
8



Pöytäkirjan asiakohta PTK 145/2018 vp
Det är därför mycket bra att regeringen nu föreslår att försäkringar mot skördeskador
och växtskadegörare ska befrias från skatt fram till år 2027. Nu är det ändå mycket viktigt
att försäkringssystemet börjar fungera i praktiken. Jordbrukare har rapporterat att de inte
har hunnit få erfarenhet av systemet och att försäkringsbolagen inte har produkter som till-
räckligt väl motsvarar jordbrukarnas behov. Dessa problem löses inte enbart med försla-
gen i denna proposition. 

EU:s gruppundantagsförordning för jord- och skogsbruket tillåter understöd på maxi-
malt 65 procent av kostnaderna för dessa försäkringspremier. Det skulle vara skäl att ut-
nyttja hela den stödmöjligheten som EU:s gruppundantagsförordning ger oss. Ett maxi-
malt stöd under denna begränsade period skulle skapa en större efterfrågan på dessa för-
säkringar. Detta skulle leda till att det skapas försäkringsprodukter som bättre motsvarar de
finländska odlarnas behov och hjälper landsbygdssektorn i vårt land.

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 14.34.

————

Keskustelua jatkettiin kello 16.21. 

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 2 käsittelyä. 

16.21 Hannu Hoskonen kesk: Arvoisa rouva puhemies! Tämä pieni mutta ei missään ni-
messä vähäpätöinen lakiesitys on todella tärkeä, kun maatalouden kannattavuuden me
kaikki tiedämme, mikä se on. Tämä vakuutusmaksuveron poistaminen määräajaksi on pie-
ni mutta oikeasuuntainen liike siihen suuntaan, että saadaan tiloille hieman pienempää
maksurasitusta jatkossa. Aivan hyvä esitys sinänsä.

Me kaikki sen tiedämme, että tällaisilla pienillä lakiesityksillä ei itse ongelmaa ratkais-
ta. Tämä on vain hyvin hyvin lievä ensiapu. Mutta toivoa sopii, arvoisa rouva puhemies,
että Suomessa päästäisiin vihdoin ja viimein siihen tilanteeseen, että maanviljelijä saisi
omasta työstään, siitä tuotteesta, minkä hän markkinoille toimittaa, erittäin puhtaan, erit-
täin terveellisen elintarvikkeen raaka-aineen, asianmukaisen markkinahinnan, koska me
emme tässä asiassa pysty kovin paljon muuta tekemään kuin säätämään lait sellaiseen
asentoon, että maatilojen kannattavuus paranee sen maatilan tuottaman tuotteen kaupan
kautta, että maanviljelijä saa tuotteestaan oikeudenmukaisen hinnan.

Tämän jatkuvan halpuuttamisen, joka on toteutettu vain pelkästään maanviljelijöiden
kustannuksella, soisi kyllä loppuvan. Olen jo monessa puheenvuorossa aikaisempina viik-
koina ja kuukausina sanonut, että tämän ruuan halpuuttamisen seurauksena, kun maatilat
on ajettu suurin piirtein nälkäkuurille, valtava määrä tiloja on lopettanut ja vauhti tuntuu
koko ajan kiihtyvän. Toivoisin, arvoisa puhemies, että joku näistä isoista keskusliikkeistä
pikkuhiljaa havahtuisi ja alettaisiin menemään siihen menettelyyn vapaaehtoiselta pohjal-
9



Pöytäkirjan asiakohta PTK 145/2018 vp
ta, että markkinataloudessa myös viljelijä saisi oikeudenmukaisen osan siitä koko tuotteen
arvosta, mikä kuluttajan pöytään tulee.

Toinen samaan asiaan kuuluva toive on tietenkin se, että me suomalaiset voimme sen
parannuksen omalta osaltamme tehdä jo tänä päivänä, vaikka menemällä ruokakauppaan
ostamaan sieltä vain ja ainoastaan tätä puhtainta, suomalaista ruokaa, mitä tarjolla on.
Tuontielintarvikkeisiin, kuten tiedämme, liittyy aina tietyt tautiriskit ja myös erilaiset lisä-
aineet, joista meillä ei valitettavasti tarkkaa tietoa ole, esimerkiksi erilaiset taudinaiheutta-
jat, jotka sieltä voivat Suomeen levitä. Salmonella esimerkiksi, kaikkien tietämä, on hyvin
vaarallinen asia, kun kohdalle sattuu.

Hyvä lakiesitys on tämä, se on kannatettava, ja se pitää hyväksyä mahdollisimman äk-
kiä. 

Toinen asia: Tämä maatalouden kannattavuuskriisi on aivan yhtä akuutti. Tämäkin pi-
täisi saada järjestykseen jollakin keinoin, että maanviljelijäkin pystyisi tässä maassa elä-
mään.

16.24 Mika Kari sd: Arvoisa rouva puhemies! Ensimmäisessä keskustelussa en saanut
vastauspuheenvuoroa edustaja Meren kommenttien jälkeen ja maltoin jäädä istumaan tän-
ne iltaan myöhempään, että pääsen puheenvuoron käyttämään.

Mutta ennen sitä kommenttia haluan kyllä vielä tuosta edustaja Hautalan aikaisemmin
käyttämästä puheenvuorosta sanoa sen, että ajattelen kyllä monissa asioissa hyvin samalla
tavalla — että olisi mielekästä etsiä joku puskuri kotimaisen satovahingon, viljelijän ah-
dingon hoitamiseksi. Edustaja Hautala silloin esitti, että tämän eurooppalaisen vahinkojär-
jestelmän lisäksi olisi joku kotimainen keino vaikuttaa, mitä pidän ihan tarkastelemisen ar-
voisena, miettimisen arvoisena. Puhuin aikaisemmin tästä kotimaisen ruuantuotannon tär-
keydestä ja myös tästä huoltovarmuusnäkökulmasta, joka tähän kotimaisuuteen liittyy:
asioita, jotka varmasti sietävät tarkemman pohdinnan.

Mutta tähän edustaja Meren kommenttiin. Hän taisi jotenkin sanoa niin, että olisin ar-
vostellut hänen puheenvuoronsa sisältöä. Siitä ei luonnollisesti ollut kyse. Ei minulla ole
mitään hinkua alkaa korjaamaan perussuomalaisten vääriä puheita. Mutta lähinnä kysyn
sen mielekkyyden perään, että kuinka mielekästä on kahden ja puolen vuoden hallitustai-
paleen jälkeen kaataa kaikki synnit vielä hallituksessa olevien puolueiden niskaan, varsin-
kin kun niistä synneistä suurin osa on itsensä tekemiä.

16.25 Eeva-Maria Maijala kesk: Arvoisa puhemies! Itse maatalousalan koulutuksen
käyneenä henkilönä ja sillä sektorilla myöskin töitä hyvin paljon tehneenä olen miettinyt
osaltani hyvin paljon, mitkä ovat ne toimenpiteet, millä me saisimme autettua nytten koti-
maista, suomalaista, maataloutta. Pieniähän ne asiat ovat, mitä tälläkin vaalikaudella on
saatu tehtyä tämän asian eteen, niin kuin tämä vakuutusmaksuasiakin. Tämä on pieni mut-
ta tärkeä palanen. Pienistä pisaroista se valtamerikin täyttyypi aikoinaan. Eli tekoja, toi-
mintoja me tarvitsemme, kiitos tästä esityksestä.

Mutta sitten, mitkä ovat ne konkreettiset asiat? Tässäkin on tänä päivänä keskustelussa
puhuttu, että tarvitaan konkreettisia esityksiä, konkreettisia toimenpiteitä, mutta kun meil-
lä ei ole ollut tässä tilanteessa parempia eväitä esittää, niin lähdemme siitä, että me joka iki-
nen yksilönä pystymme vaikuttamaan tässä todella paljon. Eli ne ovat ne omat henkilökoh-
taiset päivittäiset valintamme: se, että me ostaisimme kotimaista ruokaa, käyttäisimme ko-
timaisia raaka-aineita kaikissa tilanteissa.
10



Pöytäkirjan asiakohta PTK 145/2018 vp
Eduskunnan ruokalassa marraskuussa järkytyin. Siellä oli tarjolla riistabolognesea. Ky-
syin siinä, että mistä tämä on tehty. No, siinä sitten henkilökunta sanoi, että ”joo, tämä on
tehty uusiseelantilaisesta saksanhirvestä”. Eli meille on luvattu, että me syömme täällä ko-
timaista lihaa, mutta sitten kuitenkin meillä on täällä tarhattua, ulkomaista, kaukaa tuotua
lihaa, josta on ihmisellä mielikuva, että kyse olisi kotimaisesta ruuasta — ei todellakaan,
uusiseelantilainen riistakäristys. Minulta kysyi kollega siinä, että no, mitä tällä asialla on
väliä. Minä sanoin, että sillä on todella paljon väliä: käristys mielletään yleensä poronkä-
ristykseksi, riistan kohdalla mielletään, että kyse on kotimaisesta hirvestä, mutta olikin
kyse siis todellakin uusiseelantilaisesta, muualta tuodusta, lihasta. Olemmeko me täällä
eduskunnassakin esimerkkeinä sille, että me emme käytä kotimaista ruokaa? Kyseisestä
riistabolognesesta olisi varmasti tullut aivan todella hyvä ruoka esimerkiksi naudanlihasta.
Suomessa on paljon hyvää naudanlihaa — olisi sitä käytetty. Ollaan rehellisiä itsellemme
ja käytetään kotimaisia hyviä ruokia ja raaka-aineita.

Keskustelu päättyi. 

Asia lähetettiin valtiovarainvaliokuntaan, jolle maa- ja metsätalousvaliokunnan on annet-
tava lausunto.
11


