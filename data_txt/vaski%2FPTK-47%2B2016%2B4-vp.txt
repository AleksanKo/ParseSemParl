















































DEMA5AC.tmp.xml


Pöytäkirjan asiakohta PTK 47/2016 vp
Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

4. Hallituksen esitys eduskunnalle alkolukkolaiksi sekä laiksi ajokorttilain muuttamisesta
Hallituksen esitys HE 68/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

16.15 Kari Kulmala ps: Arvoisa rouva puhemies! Esitys tukee hallitusohjelman mukais-
ta säädösten sujuvoittamisen kärkihanketta ja norminpurkua ja on siten pääosin kannatet-
tava. Pieniä muutostarpeita on kuitenkin havaittavissa.

Rattijuopumus on tieliikenteen syöpä. Rattijuopumusten ennaltaestäminen on siten tär-
keää liikenneturvallisuustyötä ja yleisesti kuljettajien keskuudessa hyväksyttävää. Viime
vuonna rattijuopumuksesta epäiltiin noin 18 000:ta moottorikäyttöisen ajoneuvon kuljetta-
jaa.

Hallituksen näkemyksen mukaan alkolukko on yksi tärkeä väline rattijuopumusrikoksia
vähentävässä työssä. Nykyisessä lainsäädännössä alkolukko määritellään laitteeksi, joka
mittaa kuljettajan uloshengitysilman alkoholipitoisuuden ja tarvittaessa estää ajoneuvon
käynnistymisen. Alkolukko vaatii kuljettajalta puhalluksen satunnaisesti myös ajon aika-
na. Alkolukkotekniikka kehittyy, ja koko ajan uusia, vaihtoehtoisia laitemalleja kehite-
tään, ja hyvä niin, koska alkolukkoa on edelleen mahdollista varsin helposti huijata. Mi-
kään ei ole niin viisas kuin ihminen.

Alkolukko on vaihtoehto rattijuopumukseen syyllistyneen ajokiellolle. Alkolukolla val-
votun ajo-oikeuden voi nykyisen lain mukaan saada vakinaisesti Suomessa asuva henkilö,
joka on syyllistynyt alkoholin käyttöön perustuvaan rattijuopumukseen ja jota ei ole muus-
ta syystä, esimerkiksi törkeästä liikenneturvallisuuden vaarantamisesta, määrätty ajokiel-
toon. Henkilöllä on oltava oikeus kuljettaa henkilö-, paketti-, kuorma- tai linja-autoa taik-
ka traktoria. Alkolukko voidaan asentaa yhteen tai vaikka kaikkiin ajoneuvoihin, jotka ovat
valvottavan käytössä.

Alkolukolla valvotussa ajo-oikeudessa oleva kuljettaja saa alkolukon lisäksi niin sano-
tun alkolukkoajokortin, jonka on oltava ajossa mukana kuten aikaisemmin tavallisenkin
ajokortin. Alkolukon käyttöä koskeva vaatimus ilmenee ajokorttiin merkitystä kansallises-
ta erityisehdosta 111. Lisäksi ajokorttirekisteriin merkitään sen ajoneuvon tai ajoneuvojen
rekisteritunnus, joita valvottava saa kuljettaa. Tuomioistuin voi asettaa alkolukolla valvot-
tavalle kuljettajalle koetusajan, jonka pituus on vähintään vuosi ja enintään 3 vuotta. Val-
 Tarkistettu
4.0



Pöytäkirjan asiakohta PTK 47/2016 vp
votun ajo-oikeuden keskimääräinen kesto Suomessa on noin 17 kuukautta, mutta esimer-
kiksi Ruotsissa nämä ajokiellot ovat pidempiä.

Kuljettajan on käytettävä alkolukkoa koko koetusajan ja maksettava kaikki laitteen kus-
tannukset, jotka ovat tämän esityksen mukaan noin 110—160 euroa kuukaudessa. Alkolu-
kon voi myös vuokrata valvotun ajo-oikeuden ajaksi. Tällöin laitteen hinta on ensimmäi-
senä vuotena noin 200 euroa kuukaudessa, toisena vuotena noin 160 euroa kuukaudessa ja
kolmantena vuotena noin 120 euroa kuukaudessa. Vuokraus sisältää käyttötietojen purun
ja kalibroinnin.

Tässä kohtaa on lain ensimmäinen epäkohta: Alkolukkoa ei ole mahdollista hankkia, el-
lei ole rahaa. Sen saaminen ei ole itsestäänselvyys eikä tasapuolisuusperiaatteen mukaista.
Se, jolla ei ole rahaa, jää ajokieltoon, ja se, jolla on rahaa, jatkaa ajoa, ellei syyllisty muihin
rikkomuksiin. Alkolukon käyttöön pitäisi olla mahdollisuus jokaisella myös käytännössä
varallisuudesta riippumatta. Yksi vaihtoehto olisi, että tietyn perusmaksun jälkeen jokin
taho maksaisi yli menevän osan alkolukon hinnasta, asennuksesta ja kustannuksista. On-
han kuitenkin vuonna 2013 Liikenteen turvallisuusviraston tutkimuksessa todettu, että al-
kolukoista purettujen käyttötietojen perusteella valvotun ajo-oikeuden laitteet ovat estä-
neet yli 12 000 rattijuopumusta ja yli 40 000 kertaa alkoholia maistelleen kuljettajan ajon.
Kyse ei ole ihan pienestä liikennemäärästä.

Mielestäni erityisen tärkeä seikka on, että esityksen mukaan valvottu ajo-oikeus peruu-
tetaan, jos valvottava ilman hyväksyttävää syytä rikkoo valvottuun ajo-oikeuteen sisälty-
vää rajoitusta, laiminlyö valvottuun ajo-oikeuteen kuuluvan velvollisuuden tai tekee tai
yrittää tehdä alkolukon toimintakyvyttömäksi. Valvottava ei saa myöskään kuljettaa muu-
ta ajoneuvoa kuin sellaista, johon on asennettu alkolukko. Alkolukolla valvottu ajo-oikeus
on peruutettava myös silloin, jos kuljettaja syyllistyy alkolukko-ohjelman aikana törkeään
liikenneturvallisuuden vaarantamiseen, rattijuopumukseen tai törkeään rattijuopumuk-
seen. Valvottu ajo-oikeus on myös peruutettava, jos valvottava sitä pyytää.

Arvoisa rouva puhemies! Alkolukko oikein käytettynä vähentää tehokkaasti rattijuopu-
muksia. Rattijuopumuksesta kiinni jääneistä kuljettajista noin 30 prosenttia uusii tekonsa.
Edellä mainitun tutkimuksen perusteella suurin osa kuljettajista koki alkolukon vaikutta-
neen vähentävästi heidän alkoholinkäyttöönsä ja estäneen uuden rattijuopumuksen. Alko-
lukkolainsäädännön uudistamisen tavoitteena on poistaa lainsäädäntöä rasittavaa tulkin-
nanvaraisuutta ja puutteellisuuksia sekä saattaa alkolukkoja koskeva lainsäädäntö johdon-
mukaisemmaksi kokonaisuudeksi. Mikäli tämä onnistuu esityksen mukaisesti, on se mei-
dän kaikkien etu.

Eduskunnassa huhtikuussa 2012 hyväksytyn liikennepoliittisen selonteon mukaan vas-
tuuttomaan liikennekäyttäytymiseen ja päihteidenkäyttöön liikenteessä puututaan tiukem-
min muun muassa laajentamalla alkolukon käyttöä sekä tehostamalla alkoholiongelmaisil-
le tarjottuja hoito- ja tukitoimia. Nämä toimet eivät mielestäni kuitenkaan riitä vaan tarvi-
taan myös ajoneuvon konfiskaatiota ongelmarattijuopoilta entistä useammin ja maanlaa-
juisesti tasapuolisemmin. Tällä hetkellä näin ei ole.

16.21 Arja Juvonen ps: Arvoisa rouva puhemies! Edellisellä eduskuntakaudella lakiva-
liokunta käsitteli kansalaisaloitteen rattijuopumuksen tuomioiden koventamisesta, ja sil-
loin valiokunta käsittelyssään hyväksyi lausumia liittyen tähän asiaan. Yksi lausuma kuu-
lui, että eduskunta edellyttää, että hallitus ryhtyy kiireellisesti toimiin alkolukon käytön li-
säämiseksi, ja nyt tämä esitys on yksi lausumasta seuraava toimi.
2



Pöytäkirjan asiakohta PTK 47/2016 vp
Tällä hallituksen esityksellä esitetään säädettäväksi alkolukkolaki. Siinä esitetään muun
muassa alkolukkotoimijoille uutta ilmoitusmenettelyä viranomaisvalvonnan mahdollista-
miseksi, ja tämä ilmoitus olisi edellytys alkolukkojen markkinoillepääsyn kannalta. Tässä
laissa säädetään myös alkolukon mallin hyväksynnästä voimassa olevan lainsäädännön
mukaisesti. Lakiin liittyy myös tietysti se, että mikäli alkolukossa havaitaan ongelmia lii-
kenneturvallisuutta heikentävästi — jos siinä olisi virheitä tai puutteita — niin sen kysei-
sen mallin hyväksyntä olisi mahdollista peruuttaa välittömästi.

On hyvä asia, että me keskustelemme alkolukosta ja sen käyttö myös yleistyisi. Kun
meillä ei Suomessa ole ollenkaan alkolukon valmistajia, niin ehkäpä tässä olisikin hyvä
idea myös miettiä, kuinka me voisimme omassa maassa kehittää näitä malleja. Kun me
olemme tekninen ja taitava maa juuri näissä asioissa, niin tässä voisi olla yksi hyvä idea,
jota voisimme sitten viedä maailmalle.

Kaikki toimet rattijuopumusten estämiseksi ennalta ja jokaisen uhrin pelastumiseksi rat-
tijuopon alta ovat kannatettavia toimia, ja siinäkin mielessä alkolukkoasia on hyvin tärkeä
asia saattaa maaliinsa.

16.23 Rami Lehto ps: Arvoisa rouva puhemies! Alkoholi on tieliikenteen suurimpia on-
nettomuusriskiä lisääviä tekijöitä. Viime vuosina noin joka viidennessä kuolemaan johta-
neessa liikenneonnettomuudessa oli ollut osallisena päihtynyt kuljettaja. Ja kun vielä tie-
detään, että rattijuoppo usein toistaa tekonsa, niin kyse on todella vakavasta asiasta. Päih-
teiden käytöstä johtuvia onnettomuuksia pyritään vähentämään paitsi liikennevalvonnalla
myös valistuksella ja kampanjoinnilla. Vaikka kekseliäimmät pystyvätkin kiertämään al-
kolukon, niin alkolukko on tehokas tekninen väline rattijuopumusten ennaltaehkäisemises-
sä, ja niiden käyttö onkin yleistynyt Euroopassa.

Hallituksen esityksen tavoitteena on rattijuopumusten ennaltaestämisen lisäksi poistaa
nykysäännöksiä rasittavaa tulkinnanvaraisuutta ja puutteellisuuksia sekä parantaa henkilö-
tietojen suojaa. Lisäksi muutoksen tavoitteena on laskea alkolukko-ohjelman hintaa ja li-
sätä alkolukon käyttöä ajokiellon vaihtoehtona. Hinta ratkaiseekin alkolukon yleistymisen
muidenkin kuin vain varakkaiden keskuudessa. Laki kattaisi alkolukolla valvotussa ajo-oi-
keudessa käytettävän alkolukon, niin sanotun terveysperusteisen alkolukon sekä koulu- ja
päivähoitokuljetuksissa käytetyn alkolukon hyväksynnän, asennuksen, huollon ja käytön.

Rouva puhemies! Tällä hetkellä alkolukkoa koskevaa sääntelyä on neljässä eri lakiko-
konaisuudessa. Lakiesitys tukee hallituksen normien purun kärkihanketta, sillä lakimuu-
toksella on tarkoitus selkeyttää sääntelyä sekä vähentää hallinnollista taakkaa.

16.25 Maria Guzenina sd: Arvoisa puhemies! Rattijuoppouden suitsimisessa pitää käyt-
tää kaikki mahdolliset keinot hyväksi. Alkolukon käytön yleistymisellä voidaan ennaltaeh-
käistä rattijuopumusrikkomuksia ja todennäköisesti myös ajoneuvon kuljettamisia ajo-oi-
keudetta. Alkolukkojen käyttö edistää kyllä hyvin selkeästi tieliikenteen turvallisuutta.
Tieliikennekuolemista yhä noin viidesosa aiheutuu rattijuopumusonnettomuuksista. Hen-
kien pelastamisen lisäksi alkolukolla on myös sellaisia positiivisia vaikutuksia, kuten hel-
mikuussa 2013 Trafin julkaisemasta selvityksestä käy ilmi, että alkolukon käyttäjistä kol-
masosa ilmoitti säilyttäneensä työpaikkansa alkolukon ansiosta. Eli erittäin kannatettava ja
hyvä asia.
3



Pöytäkirjan asiakohta PTK 47/2016 vp
16.26 Kari Kulmala ps: Arvoisa rouva puhemies! Samat keinot rattijuoppouden torjun-
nassa eivät sovellu kaikille rattijuopoille, koska päihteiden käyttäjiä on eriasteisia. Ratti-
juopot voidaankin jakaa karkeasti kolmeen ryhmään.

Ensimmäiseen ryhmään kuuluvat nuoret ja ensikertalaiset, jotka nauttivat ajaessaankin
alkoholia riskirajoilla eli noin 0,5 promillen tietämissä. Erityisesti nuorilla kuljettajilla al-
koholi on liikenteessä suuri riskitekijä. Tämän ryhmän kuljettajien ennalta estävänä keino-
na toimii tutkimustenkin mukaan parhaiten Ruotsin ja Norjan mukainen promillerajan las-
keminen sekä valistus. Promillerajan laskulla 0,2 promilleen kuljettajien keskimääräinen
humalatila laskee. Tämä parantaa liikenneturvallisuutta samaan tapaan kuin liikenteen kes-
kinopeuksien laskeminen.

Toiseen ryhmään kuuluvat ottavat usein tietoisia riskejä päihtyneenä ajamisessa, ja he
jäävät kiinni tilastollisina uhreina niin sanotun laskuvirheen, väärin kalibroidun henkilö-
kohtaisen alkoholimittarin, ilmoituksen tai liikenneonnettomuuden seurauksena. Tähän
ryhmään kuuluville alkolukon vaikutus on tehokas, koska he ovat usein työssä olevia ja
työssään autoa tarvitsevia henkilöitä.

Kolmanteen eli ongelmallisimpaan ryhmään kuuluvien elämänhallinta ja alkoholinkäyt-
tö eivät ole enää minkäänlaisessa kontrollissa. He ajavat autollaan päivittäin humalassa.
Henkilöt eivät tarvitse ajaakseen ajokorttia eivätkä ajoneuvossa välttämättä edes rekisteri-
kilpeä. He eivät välitä myöskään pidennetyistä ajokielloista. Alkolukkoa he eivät hanki,
koska heillä ei ole ajokorttia. Tähän ryhmään ei vaikuta promillerajan laskeminenkaan.
Ajoneuvon takavarikoinnin lisäksi ainoastaan vankeusrangaistus estää heitä ajamasta.
Vankeusrangaistus on kallis järjestelmä yhteiskunnalle ja joissakin tapauksissa myös yksi-
löille. Tämänkin vuoksi halvin ja tehokkain keino lisätä liikenneturvallisuutta ja vähentää
rattijuopumuksia on takavarikoida heiltä ajoneuvo.

16.28 Markku Pakkanen kesk: Arvoisa rouva puhemies! Edustaja Kulmala ansiokkaas-
ti tässä selvitti alkolukkoon ja rattijuoppouteen liittyviä ongelmakohtia.

Itse muun muassa eilen viimeksi kuljetin alkolukolla varustettua autoa. En tosin ollut
rattijuoppo eilenkään, mutta miettisin, että tässä yhteydessä olisi syytä tarkistella varmaan,
voisiko alkolukko olla esimerkiksi uusissa autoissa pakollinen laite. Täällä on esitetty kus-
tannus alkolukosta: jos se tulisi noin 100 000 autoon vuodessa — minkä verran Suomessa
uusia autoja myydään — niin uskoisin, että laitteen hinta ei enää muodostuisi ongelmaksi.
Tänä päivänä jo muutamissa automerkeissä on valmiiksi asennettu alkolukko, eikä se siinä
auton hinnassa näy mitään. Joitakin vuosia sitten, kun taksialalle tuli alkolukko pakollisek-
si koulukyytien yhteydessä, alkolukkojen hinnat olivat noin tuhannen euroa asennettuna.
Uskoisin, että jos kaiken kaikkiaan 100 000 alkolukkoa vuositasolla uusiin autoihin asen-
netaan, niin hinta on aivan toista luokkaa ja alaspäin.

Tämä laite sinällänsä on yksinkertainen, ja suomalainen laitevalmistaja varmaan löytyy,
kunhan vain löytyy markkinoita, ja tuollainen 100 000 laitteen markkinabisnes varmaan
saattaisi jotain tahoa kiinnostaakin.

16.29 Arja Juvonen ps: Rouva puhemies! Todellakin, alkoholi aiheuttaa paljon onnetto-
muuksia. Tuossa juuri ennen vappua tulikin julkisuuteen tieto, että viime vuonna menehtyi
49 ihmistä ja joka viidennessä kuolonkolarissa alkoholi on mukana ja tässä on havaittavis-
sa pienoista kasvua. Toki siellä liikenteessä ei ainoastaan se alkoholi vaan myös lääkkeet
ovat yksi tekijä. Alkolukko ei varmaankaan niitä lääkkeitä sitten siitä henkilöstä pysty löy-
4



Pöytäkirjan asiakohta PTK 47/2016 vp
tämään. Mutta kyllä meillä on paljon semmoisia asioita, jotka pitäisi saada kuntoon Suo-
messa.

En tiedä, minkä näköinen se alkolukkolaite on, en ole koskaan sitä nähnyt, eli ei se var-
maan hirveän yleinen kyllä ole. Mutta toivoisin kyllä, että tämän lakiesityksen myötä tämä
laite nyt sitten lisääntyisi ja saisimme edes sillä sitten jonkunlaista suojaa ja turvaa tuonne
liikenteeseen. Jokaisen alkoholin takia uhriksi joutuneen ihmisen kohdalla se tilanne on
katastrofaalinen niin uhrille kuin hänen omaisilleen ja läheisille myös.

16.31 Kari Kulmala ps: Arvoisa rouva puhemies! Poliisilla on mielestäni mahdollisuus
kehittää työprosessejaan rattijuopumustapauksissa ja siten tehostaa merkittävästi työtään.
Tällä hetkellä poliisilla kuluu työaikaa rattijuopumusten käsittelyssä, erityisesti tekopai-
kan ja poliisiaseman välisen ajomatkan suhteen. Tarkkuusalkoholimittarit ja toimivat tie-
toliikenneyhteydet on saatava pikaisesti poliisiautoihin. Tällöin poliisin työaika ei kulu
maantiellä rattijuoppojen kuljettamiseen ja tietokoneen etsintään.

Myös esitutkinnan resurssipula ja ruuhkaisuus pidentävät tutkinta-aikaa joskus kohtuut-
tomasti. Lainsäädäntö tulisi muuttaa työprosesseja tukevaksi ja tietoliikenneaikakauteen
soveltuvaksi.

Erityisesti työprosessien nopeuttamiseksi poliisilla tulisi olla oikeus kirjoittaa rangais-
tusvaatimus suoraan tien päällä rattijuopumustapauksessa silloin, kun näyttö on kiistaton.
Tällöin vain jälkinauttimistapaukset ja 1,2 promillea ylittävät sekä toistuvasti tekoihin
syyllistyneet rattijuopumustapaukset menisivät edelleen täydelliseen esitutkintaan sekä
tuomioistuimien ratkaistaviksi. Rattijuopumustapauksissa tien päällä tapahtuva pikakäsit-
tely vapauttaisi kenttäpoliisin työpanosta muuhun liikennevalvontaan sekä järjestyksenpi-
totehtäviin. Samaan aikaan poliisin tutkintahenkilöstö voisi keskittyä muiden rikosten tut-
kintaan. Tällainen työprosessien kehittäminen säästäisi yhteiskunnan ja samalla veron-
maksajien varoja. Säästöä syntyisi erityisesti syyttäjä- ja tuomioistuinkäsittelyissä. Tark-
kuusalkoholimittarit olisi hankittava myös kaikkiin suurimpiin poliisiveneisiin.

16.32 Rami Lehto ps: Arvoisa rouva puhemies! Rattijuoppo kokee usein suurta häpeää,
ja syystäkin, mutta samalla häpeää rattijuopon perhekin. Tällä alkolukolla voitaisiin pois-
taa tiettyä häpeää, varsinkin lapsilta, jos se isä on tehnyt yhden virheen, vähän niin kuin
puolivahingossa, eikä pääsekään lasta viemään harrastuksiin. Tämä alkolukko pystyisi
mahdollistamaan, että hän voisikin viedä lapsen tulevaisuudessakin harrastuksiin, kun
kortti pysyy toisen muotoisena, eikä lasten tarvitsisi kokea häpeää, kun isä ei voikaan vie-
dä — äkkiä lapset alkavat kiusata toisiaan.

Mitä tähän hintaan sitten tulee, niin jos uusiin autoihin, näihin miljooniin autoihin, asen-
nettaisiin alkolukko, niin se tuskin olisi iso kustannus enää. Kun ajatellaan, että ennen il-
mastointikin oli lisävaruste ja sitä pidettiin kalliina ja nykypäivänä se on ihan yleinen jo-
kaisessa autossa ja on harvinaisuus, ettei sitä ole, niin tulevaisuudessa todennäköisesti
tämä alkolukkokin tulee olemaan jokaisessa autossa.

16.33 Markku Pakkanen kesk: Arvoisa rouva puhemies! Edustaja Juvonen poistui juuri
salista, mutta hän kysyi, minkälainen laite on alkolukko. Meistä aika moni on tuolla liiken-
teessä päässyt poliisin ratsian yhteydessä puhaltamaan vastaavantyyppiseen laitteeseen.
Niitä on toki muitakin laitteita kuin poliisiautoissa olevat. Laite on samanlainen kuin mitä
poliisilla tuolla liikenteessä, puhalletaan siihen noin 3 sekunnin puhallus, ja se tunnistaa
5



Pöytäkirjan asiakohta PTK 47/2016 vp
hengitysilmassa olevan alkoholin määrän, ja siitä välittyy tieto joko johdinta pitkin taikka
langattomana autoon, missä on magneettilukko starttimoottorissa. Tämän laitteen asenta-
minen autoon kestää noin vajaan tunnin — tunnin verran ammattilaiselta — ja itse laite ei
kyllä todellakaan tänä päivänä ole kovin kallis. Näitä vastaavanlaisia puhallettavia laittei-
tahan löytyy huoltoasemilta, ne eivät tietenkään ole tarkkuudeltaan aivan samaa luokkaa,
mutta nykytekniikalla varmaan pystytään laittamaan niin, että luotettava tarkkuus näistä
laitteista löytyy. Ei ole kustannuskysymys missään nimessä.

Keskustelu päättyi.

Asia lähetettiin liikenne- ja viestintävaliokuntaan.
6


