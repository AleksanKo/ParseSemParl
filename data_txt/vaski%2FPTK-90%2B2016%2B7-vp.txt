















































DEMF3F4.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

7. Hallituksen esitys eduskunnalle laeiksi nestemäisten polttoaineiden valmisteverosta sekä 
sähkön ja eräiden polttoaineiden valmisteverosta annettujen lakien liitteiden muuttamises-
ta

Hallituksen esitys HE 136/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.46 Pia Viitanen sd: Arvoisa herra puhemies! Sen verran voisi oikeastaan jatkaa tätä
keskustelua tietyistä verovalinnoista, että tässähän nyt hallitus esittää näihin polttoaineve-
rotuksiin muutoksia, ja sehän tarkoittaa muun muassa sitä, että hallitus esittää bensaveron
korotusta.

Me olemme tietenkin aikaisemminkin tässä salissa vähän palauttaneet mieliin sitä, mitä
perussuomalaiset puhuivat aiemmin näistä bensaveron korotuksista, ja hämmästyttää se,
että perussuomalaisetkin nyt ovat suostuneet sitten siihen, että bensaveroa nostetaan. Vielä
viime kaudella oppositiojohtaja Soini totesi muun muassa, että bensavero on tasavero, ei
siinä pumpulla kysytä, paljonko on tili tai eläke, sama on hinta. Se on tasavero, tasaraha tar-
vitaan, muu ei auta. Tällaisia silloin puhuttiin, ja vielä sitten tässä hallituskauden alussa-
kin, kun perussuomalaiset luettelivat omia saavutuksiaan muun muassa hallitusneuvotte-
luissa ja muualla, niin silloinhan kovasti kerrottiin, että no bensavero ei nouse. Tietenkin
siinä mielessä oli hämmästyttävää ja kummastuttavaa se, että nyt sitten perussuomalaiset-
kin ovat tähän lähteneet ja nostavat bensaveroa.

Tietenkään tämä sinänsä ei ole yllätys, kun esimerkiksi tuota äskeistä keskustelua muis-
telee, siellähän oikeastaan kaikki muutkin verolinjat menivät päälaelleen. Ennen vaaleja
puhuttiin Wahlroos-verosta, ja nyt menevät ihan toisinpäin nämä veroratkaisut. Miljoona-
perintöjen verotuksen keventämistä suorastaan kiitellään täällä, eduskuntaryhmän puheen-
johtaja tuntui olevan siitä kovin innoistaan, tästä verolinjasta. On myös monia verovähen-
nyksiä, mitkä menevät kuitenkin selkeästi hyväosaisimmille, niitä puolustellaan, ja sa-
maan aikaan sitten leikataan työttömiltä ja leikataan opiskelijoilta, lapsiperheiltä ja muilta.
— Tätä vaan kummastelen, että miten tässä nyt näin pääsi käymään.

17.48 Toimi Kankaanniemi ps: Herra puhemies! Tuossa aikaisemmin luin puheenjohta-
ja Rinteen vaalilupauksia, ja hän siinä ilmoitti, että kokonaisveroastetta sosialidemokraatit
haluavat nostaa puoli prosenttiyksikköä. Se oli tietysti iso uutinen ja johti sosialidemokraa-
 Tarkistettu
4.0



Pöytäkirjan asiakohta PTK 90/2016 vp
tit sitten rajuun vaalitappioon, ja toisena vaalitappion syynä, minun arvioni mukaan, oli
tämä yhteisöveron raju alennus, joka koitui siis niille yhtiöille, jotka kaikkein parhaimpaa
tulosta tekevät, ne saivat satojen miljoonien vuotuiset veronkevennykset. (Pia Viitasen vä-
lihuuto) Tähän linjaan nähden teidän puheenne ovat jyrkässä ristiriidassa tänä päivänä.
Mutta se on nyt näin, ja te saatte tehdä oppositiossa tietysti vastuutonta populistista poli-
tiikkaa. Viime kauden tulokset vaan kertoivat, että teidän politiikkanne johti verotuksen ki-
ristymiseen, velkaantumisen rajuun kasvuun ja työttömyyden nousuun 100 000:lla, vaikka
teidän tavoitteenne oli 100 000 uutta työpaikkaa. Nyt on suunta tältäkin osin sentään toi-
nen.

Te viime syksynä esititte vaihtoehtobudjetissanne muun muassa pohjoismaista rahoitus-
veroa. Varmaan te esitätte sitä jälleen tänä vuonna, muistaakseni kolmisensataa miljoonaa
piti tänä vuonna sillä tulla tuottoa, mutta kuitenkin se pohjoismainen rahoitusveromalli oli
teillä sellainen, että se oli kiinni Ruotsin päätöksistä eli muista Pohjoismaista, Ruotsista ja
ehkä Norjasta, (Puhemies koputtaa) Tanskastakin, ja tältä osin ei ollut mitenkään realistis-
ta saada tänä vuonna tuottoa sillä viime marraskuun lopulla esitetyllä mallilla. Tehkää nyt
esitys siitä, millä te katatte ne verotulot, joita te tarvitsette vaihtoehtobudjettinne ja vero-
politiikkanne (Puhemies koputtaa) korvaaviksi toimenpiteiksi. Teiltä ei sitä ole kuulunut
— muuta kuin aivan katteettomia puheita. (Pia Viitasen välihuuto)

17.50 Reijo Hongisto ps: Arvoisa puhemies! Olen tässä kuunnellut edustaja Viitasen sa-
nailua ja syyttelemistä perussuomalaisia kohtaan, milloin milläkin asialla.

Tunnustan rehellisesti, että viime vaalikaudella, kun oli muistaakseni sosialidemokraat-
tinen valtiovarainministeri, minulla ei ollut käsitystä siitä, kuinka huonolla tolalla maan ta-
lous oli, kuinka karmeassa kunnossa maan talous oli teidän, edellisen hallituksen jäljiltä.
Kun nyt tämä talouden tila on realisoitunut, taikka olemme ymmärtäneet, millä mallilla se
on, niin taloutta joutuu paikkaamaan erilaisilla verokertymillä, ja tämä polttoainevero on
yksi niistä. Ja kun te tässä useissa puheenvuoroissanne olette kritisoinut sitä, että hallitus ja
erityisesti perussuomalaiset haluavat ottaa köyhiltä ja antaa rikkaille, niin ainakin tämä
polttoainevero, kuten tuossa äsken mainitsitte, on tasavero, eli siellä pumpulla sitten kuk-
karon laadusta tai kunnosta riippumatta se polttoaine maksaa nyt kaikille yhtä paljon. Että
ainakaan tässä ei voi kyllä sanoa, että tämä suosisi sen enempää köyhiä tai rikkaitakaan,
kaikki maksavat saman verran. Ja me ymmärrämme (Pia Viitanen: Se on tasavero!) sen,
että harvaan asutulla alueella omien ajoneuvojen käyttö on välttämätöntä, se on totta, (Riit-
ta Myllerin välihuuto) mutta valtion kassaa joudutaan todellakin paikkaamaan ja korjaa-
maan edellisen hallituksen toimien jäljiltä.

17.52 Jani Mäkelä ps: Arvoisa puhemies! Tämä veronkorotus ei missään tapauksessa ole
mitenkään mieluisa, ja täytyy palata siihen, miksi tähän ollaan tultu, miksi tätä veroa nyt
ollaan korottamassa. Oman ymmärrykseni mukaan se johtuu siitä, että taas on siellä ongel-
ma, missä EU. Elikkä kun makeisveron ja jäätelöveron korotusta ei voi toteuttaa ja jollain
se täytyy paikata, (Sirpa Paateron välihuuto) niin mistä otetaan rahat? Leikataanko pieni-
tuloisilta vai korotetaanko polttoaineveroa? Joskus täytyy tehdä ikäviäkin ratkaisuja. Kui-
tenkin maassa erityisesti kasvukeskuksien ulkopuolella autolla liikutaan ja polttoainetta
kuluu. Nyt eletään vaikeita aikoja ja ollaan korotuksen äärellä. Täytyy kuitenkin muistut-
taa hallitusta ja meitä vastuussa olevia siitä, että vaikka nyt korotus ei niin paljoa kirpaise-
2



Pöytäkirjan asiakohta PTK 90/2016 vp
kaan öljyn edullisesta hinnasta johtuen kuin paremmassa tilanteessa, niin joskus tulevai-
suudessa, kun se parempi tilanne on, me voimme toki laskeakin liikkumisen verotusta.

Arvoisa puhemies! Kun nyt kerran sosialidemokraatit täällä salissa tästäkin asiasta me-
telin nostavat ja arvostelua esittävät, niin nyt teillä olisi paikka sitoutua julkisesti siihen,
että aikanaan, kun olette seuraavan kerran hallitusvastuussa, te laskette tätä veroa. Sitou-
dutteko te siihen? (Naurua sosialidemokraattien ryhmästä) Vieläkin muistan, kun Ahon
hallitus otti käyttöön väliaikaisen auton käyttömaksun ja demarit oppositiossa sitä vastus-
tivat, totta kai, niin silti sosialidemokraatit eivät kahdeksan vuoden aikana saaneet poistet-
tua auton käyttömaksua. Miten te tämän perustelette? Onko teistä myöskään alentamaan
polttoaineveroa?

17.54 Pia Viitanen sd: Arvoisa puhemies! Nythän tämä meni vallan hullunkuriseksi —
nythän tämä meni vallan hullunkuriseksi. Siis nythän täällä perussuomalaiset ovat nosta-
massa vastoin vaalilupauksiaan bensaveroa, te olette sitä nyt tekemässä, ja sitten te vaadit-
te — paitsi että te haukutte SDP:tä edellisistä vuosista vaikka millä sanoilla ja vaikka kuin-
ka monta tuntia — että "niin, sitten joskus, kun te olette hallituksessa, kyllähän te sitten,
eikö niin, laskette taas tätä bensaveroa, minkä me perussuomalaiset, hupsista vaan, nostim-
me". Ei tästä nyt ota, kuulkaa, erkkikään selvää tästä yhtälöstä. Kyllä te olette siinä vallan
kahvassa nyt, ja jos bensaveroa nostatte, niin te kannatte siitä nyt ihan vastuun. Minä nyt
satuin kysymään, mikä teidän perustelunne tälle on, kun vaalien alla puhuitte toista, mutta
edustaja Kankaanniemeä taas kun kuunteli, niin minuutti käytettiin SDP:n puimiseen — ei
sanaakaan bensaverosta tai perussuomalaisten linjasta. Niinpä niin, perussuomalaiset seu-
raavassa puheenvuorossa toki kertoivat, että se on tasavero, ja niin on, ja juuri sillähän Soi-
ni sitä vastusti viime kaudella, kun se köyhä maksaa siellä pumpulla ihan yhtä lailla kuin se
rikaskin siitä bensasta. Tästä oli kysymys, puhemies.

17.55 Toimi Kankaanniemi ps: Herra puhemies! Muistan, että kun tästä sovittiin halli-
tuksessa, niin sinne pantiin se takalaita, että kun raakaöljyn hinta nousee tietyn dollarimää-
rän yli, niin silloin tähän asiaan palataan, mutta eihän tämä tietenkään ole myönteinen asia.
Silloin kun raakaöljyn hinta oli paljon korkeampi kuin nyt, niin teidän hallituksenne peri
siitä vielä paljon enemmän raakaöljyn hintaan nähden, ainakin arvonlisävero ja myös polt-
toainevero, ja teidän politiikkanne johti siihen, että hinta oli todella korkealla. Nyt se on
huomattavasti matalammalla, ja sitä kautta tämä ei nyt rasita lähellekään sillä lailla kuin
silloin, kun te olitte vastuussa.

Tämä on tietysti ikävä toimenpide, mutta toisaalta näin pieni korotus, kuin mitä tässä on
kysymyksessä, jakautuu tavattoman suurelle maksajajoukolle, ja sitä kautta yksittäisen ku-
luttajan rasite tässä ei ole kovin iso. Viime kaudella esimerkiksi teidän aiheuttamanne kun-
taveron nousu on paljon suurempi vielä tänä päivänä kuin tämä korotus, jota en tietysti si-
nänsä pidä hyvänä, mutta rahaa pitää saada, ja varsinkin teidän politiikkanne vaatisi sitä
vielä paljon enemmän. Niin kuin edellisessä puheenvuorossa kysyin: mikä on teidän vaih-
toehtonne tälle ja muille? Tarjoatteko jälleen Ruotsin politiikkaa eli jotain pohjoismaista
veroa, jota emme pysty ottamaan edes kolmessa vuodessa käyttöön, puhumattakaan että
sillä saataisiin vuoden 2017 budjettia tasattua? Mikä on se Rinteen veropaketti, jota hän sil-
loin vaaleissa kansalle lupasi ja jolla hankki vaalitappion?
3



Pöytäkirjan asiakohta PTK 90/2016 vp
17.57 Jani Mäkelä ps: Arvoisa puhemies! Edustaja Kankaanniemi puhuikin hyvin tuosta
tilanteesta, että jos öljyn hinta muuttuu, niin siihen tämänkin veron suhteen voidaan rea-
goida ja palata. Mutta nyt en äsken ihan ymmärtänyt edustaja Viitasen puheenvuoroa.
Onko teidät äänestetty tänne saliin perussuomalaisia arvostelemaan? En tavoittanut pu-
heestanne mitään muuta substanssia kuin perussuomalaisten nokkimisen, vaalilupausten
kaivelemisen ja siihen kannan ottamisen, mitä perussuomalaiset tekevät ja sanovat. (Pia
Viitasen välihuuto) Onko tämä sosialidemokraattisen politiikan nykyinen sisältö ja subs-
tanssi, että haukutaan muita puolueita? Mikä on teidän oma vaihtoehtonne? Millä te rahoit-
taisitte, tämän sijaan, että nostetaan polttoaineveroa, tämän vajeen budjetissa?

17.57 Anneli Kiljunen sd: Arvoisa herra puhemies! Minä en hauku. (Sirpa Paateron väli-
huuto) — Edustaja Paatero, saisinko minä puheenvuoron nyt? — Elikkä minä en hauku,
vaan minä kysyn. Haluaisin kysyä perussuomalaisilta: millä te perustelette polttoaineve-
ron korotuksen? Yksinkertainen kysymys, ja toivoisin siihen vastauksen.

17.58 Lea Mäkipää ps: Arvoisa puhemies! Olen kuunnellut tätä keskustelua hyvin tar-
koin korvin, ja varmaan nämä keskustelut muistuvat sitten vuosien ja vuosikymmenten
taakse. Olisi hyvä tietysti kysyä, vaikkei menneitä kannata kysyä, miksette hoitaneet niitä
300 000 työtöntä. Jätitte sen tälle nykyiselle hallitukselle. Ja sitten kukaan ei osannut arva-
ta näiden turvapaikanhakijoiden valtavaa määrää, jotka nyt kustantavat tänä vuonna 800
miljoonaa. (Toimi Kankaanniemi: Ylikin!)

Minä en halua moittia enkä kehua ketään, vaan vastuullisena päättäjänä ajattelen, mitä
tuleman pitää. Me emme tiedä, mikä on maailman tilanne. Voi olla, että me joudumme nos-
tamaan pakostakin veroja tai jotain muuta, jollei meidän työllisyystilanteemme parane.
Tietysti oppositiossa on hyvä väittää kaikkea, (Vasemmalta: No tehän sen tiedätte!) mutta
tämän kikyn jälkeen sanoisin, että ehkä olisi ollut parempi, että oltaisiin sitten annettu näi-
tä veroaleja euroina eikä välttämättä prosentteina, että olisi tullut näin. Mutta kun ollaan
hallituksessa, niin kaikkea emme sitten voi saada aikaan. Eli jos haluaa olla tosiaan vas-
tuullisena, tämmöinen toistensa naljaileminen ei ole mistään kotoisin, vaan pitäisi tehdä
yhteistyötä Suomen parhaaksi ja olla tietoisia, että meillä voi olla vielä kovat ajat, arvoisa
oppositio, jollei ole niitä yrittäjiä, jotka työllistävät tänä päivänä näitä nuoria tai vanhem-
pia ihmisiä. Kyllä meillä vielä varmaan yhteisymmärrys löytyy talvisodan hengen mukai-
sesti.

18.00 Olavi Ala-Nissilä kesk: Arvoisa herra puhemies! Täällä käydään verotuksesta kes-
kustelua. Verotus on todella kokonaisuus. Itse ajattelen niin, että juuri työn verotuksen ke-
ventäminen on tärkeätä työllisyysnäkökulmasta ja muutoinkin. Tietysti meidän pitäisi ve-
rottaa niitä, niin kuin täällä on todettu, joista aiheutuu haittaa, kuten esimerkiksi makeis- ja
sokeriverolla, mutta tässä on tullut ongelmia EU:ssa ja on jouduttu hakemaan vaihtoehto-
ja, jotta budjetin tasapaino säilyy, ja silloin on päädytty tähän esitykseen, jossa on kieltä-
mättä omat hankaluutensa. Kaikki tällaiset verot ja verot yleensäkin kiertyvät myöskin
meidän tuotantomme vientikustannuksiin, ja siinä mielessä nämä ovat haasteellisia. Minä
ymmärrän hyvin, että tällä tavalla hallitus joutuu kuitenkin katsomaan kokonaisuutta ja tu-
lopuolesta myöskin pitämään huolta. Siinä mielessä en kokonaisuudessa ymmärrä keskus-
telua, mitä täällä opposition suunnasta käydään.
4



Pöytäkirjan asiakohta PTK 90/2016 vp
18.01 Pia Viitanen sd: Arvoisa herra puhemies! Mehän olemme nimenomaisesti sosiali-
demokraatteina kysyneet sen perään, että millä perussuomalaiset perustelevat sen, että he
ovat nyt nostamassa bensaveroa, kun he toisin lupasivat kansalaisille. Jos eivät perussuo-
malaiset sitä usko, niin en tiedä sitten, puhuvatko ihmiset teille, mutta kyllä ainakin minul-
la monta kertaa on käynyt niin, että kun tuolla toreilla käy ja juttelen ihmisten kanssa, niin
minulta on tultu kysymään, miksi perussuomalaiset nyt tällaista tekevät, kun vaalien alla
puhuivat toista. Mielestäni kansalaisilla on oikeus kysyä, meillä kansanedustajilla on oi-
keus kysyä, kun meidän tarvitsee sitten myös näihin, puhemies, vastatakin.

Täällä oli sitten se yksinkertainen kysymys: Miksi tämä tehdään? Miksi perussuomalai-
set ovat tähän valmiita? Kuulin sitten välihuudosta, että "no, kun valtio tarvitsee rahaa".
(Toimi Kankaanniemi: Näin on! — Lea Mäkipää: Näin on!) Tähän sitten perussuomalaiset
ovat valmiita, että vastoin vaalien aluspuheita nostetaan bensaveroa. Mutta kuitenkin sit-
ten samaan aikaan edellisessä pykälässä puhuimme aika paljon siitä, että oli kuitenkin va-
raa laskea miljoonaperintöjen verotusta. Eli tässä sitten nähdään näitä arvovalintoja, mitä
ollaan tehty.

18.02 Reijo Hongisto ps: Arvoisa puhemies! Esitettiin suora kysymys siitä, minkä takia
nostetaan polttoaineveroja. Minäkin, kun kierrän tuolla kenttää, olen kertonut, minkä takia
sitä nostetaan. Minä olen sanonut sen ihmisille, että minulla ei ollut harmainta aavistusta-
kaan siitä, kuinka huonossa tilassa tai jamassa Suomen talous oli viime hallituskauden lop-
pupuolella. (Pia Viitanen: Eikö Soinillakaan?) Ja, kun olin hallitusneuvotteluissa, niin sii-
nä vaiheessa minä vasta ymmärsin, tajusin ja havahduin siihen, että meidän talous on jär-
kyttävän huonolla tolalla. Kun me joudumme taloutta paikkaamaan, niin me joudumme
nostamaan veroja, ja tämä on tasavero, niin kuin tässä on monessa puheenvuorossa tullut
esille. Tämä on tasavero, ja se koskee kaikkia polttoaineen ostajia samalla tavalla. Nyt voi-
daan tietysti spekuloida sillä, ottaako se enemmän nyt sitten parempituloisiin vai huonom-
pituloisiin, mutta kaikki maksavat sen saman osuuden. (Riitta Myllerin välihuuto)

Edustaja Mäkipää käytti minun mielestäni erinomaisen hyvän ja ratkaisevan puheen-
vuoron: Että tällainen juupas—eipäs-keskustelu ei ole kunniaksi kenellekään. Pitäydytään
asialinjalla. Ja mielestäni meidän kaikkien 200 kansanedustajan tavoite ja tehtävä on edes-
auttaa valtion ja isänmaan asian hoitamista, ja luulen, että toistemme syyttämisellä tai syyl-
listämisellä me emme tähän tulokseen pääse. Että pyritään rakentavaan keskusteluun ja
haetaan rakentavia ratkaisuja, ei lähdetä sellaiselle juupas—eipäs-linjalle. — Kiitoksia.
(Pia Viitasen välihuuto)

18.04 Toimi Kankaanniemi ps: Herra puhemies! Ehkä nyt pitää ajatukset miettiä uusik-
si, mutta totean kuitenkin, että veroja kerätään yleiskatteisesti valtion menojen kattami-
seen. Ja te esimerkiksi haluatte hirveästi lisää valtiolle menoja. Viime kaudella ne menot
katettiin velanotolla. (Olavi Ala-Nissilä: Veronkiristyksillä myös!) Julkinen velka kasvoi,
niin kuin olen todennut, yli 9 miljardia jokaisen 4 vuoden aikana keskimäärin. Me nyt
emme halua jatkaa sitä politiikkaa, että siirretään lasku tuleville sukupolville velanotolla.
Siihen sisältyy vielä asiantuntijoiden mukaan erittäin suuri riski. Me elämme epävarmoja
aikoja: korot saattavat nousta, euro saattaa kaatua, kaikkea voi tapahtua. Jos me vain kas-
vatamme ja kasvatamme velkaa, niin kuin viime kaudella kävi, niin se on täysin vastuuton-
ta politiikkaa.
5



Pöytäkirjan asiakohta PTK 90/2016 vp
Toisaalta te kyllä viime kaudella nostitte sitä veroastetta, ja edustaja Rinne oli valmis
nostamaan veroastetta, 0,5 prosenttia. Ja senkin me nyt näimme viime kaudella, mihin ve-
roasteen nostaminen johtaa. Se johtaa talouden hyytymiseen, työttömyyden kasvuun, yri-
tysten vaikeuksiin, kilpailukyvyn menettämiseen ja niin edelleen. Ja tämä toteutui viime
kaudella.

Nyt on sosialidemokraattienkin syytä tunnustaa tosiasiat: ei voida jatkaa entiseen mal-
liin. Ja kun tarvitaan verotuloja kattamaan valtion menoja, niin polttoainevero on perintei-
sesti ollut teillä, niin kuin on nytkin, yhtenä keinona kerätä niitä veroja. (Riitta Myllerin vä-
lihuuto) Ja niin kuin totesin, se polttoaineveron korotus jakautuu valtavalle määrälle autoi-
lijoita, lämmittäjiä ja niin edelleen, jolloin yksittäinen rasite on aika pieni. Ja aika harva
pieneläkeläinen esimerkiksi ajaa, työmatkoja se ei aja ollenkaan, ja työmatkakustannukset
korvataan, (Puhemies koputtaa) verotus ottaa huomioon ja niin edelleen. Että kyllä tässä on
ihan sopiva paikka tehdä, vaikka tämä ikävää onkin.

18.06 Ritva Elomaa ps: Arvoisa puhemies! Polttoaineveron korotus ei ole mikään kiva
asia, on myönnettävä, että se on hankala. Mutta kuten täällä ovat perussuomalaiset Mäke-
lä, Savio, Mäkipää, Kankaanniemi muun muassa esittäneet, miksi perussuomalaiset ovat
lähteneet hallituksen mukana tähän, syy on juuri se — ja Hongisto vielä — että meidän
maamme on hankalassa tilanteessa. Meille tuli niin paljon suuria ongelmia, joita ei ole ai-
kaisemmin hallituksilla ollut, muun muassa tämä maahanmuutto on yksi, mutta ei se ole ai-
noa, jotka tuovat sellaisia lisämaksuja, joihin me emme kukaan olleet varautuneet. Ja vas-
tuullista politiikkaa pitää tehdä.

Ja sosialidemokraatit, te olette olleet niin kauan kuin muistan aikaisemmissa hallituksis-
sa, paitsi nyt te ette ole. Nämä isot ongelmat ovat vähitellen kasaantuneet, kasvaneet, ja nyt
tuli vielä vuosi sitten tällaiset ongelmat lisää. Me olemme epätavallisen vaikeassa tilan-
teessa. Koko maailman talous on vaikeassa tilanteessa, Suomi myös. Nyt on vastuullisen
politiikan astuttava kuvioihin ja meidän on noustava tästä suosta. Minä toivonkin, että so-
sialidemokraatit myös ja kaikki puolueet rakentavasti nyt osallistuvat ratkaisemaan ongel-
mat ja nostamaan koko Suomen valtion paremmalle tolalle. Minä uskon, että kaikista edus-
tajista on siihen ja kaikilla on myös halua.

18.08 Pia Viitanen sd: Arvoisa herra puhemies! Tästä rakentavuudesta. Totta kai, kaikki
haluavat rakentavaa keskustelua, rakentavaa politiikkaa, vastuunkantoa. Sitä myös me so-
sialidemokraatit haluamme ja siksi olemme esittäneet vaihtoehtobudjettimme ja tulemme
myös tänä syksynä sen saman tekemään, koska on varmasti reilua myös kansalaisten kan-
nalta, että ihmisille tarjotaan myös erilaisia vaihtoehtoja. Ja meillä on toisenlainen vaihto-
ehto, vähän erilaisia arvovalintoja, se nyt on tullut harvinaisen selväksi tässä viimeisen ne-
lituntisen aikana.

Ja tällä kertaa valitettavasti käy niin, että perussuomalaisten vastaus on sille työttömäl-
le, kun työttömyysturvaa leikataan, että rahaa ei ole ja Suomi on vaikeassa tilanteessa ja
velkaannumme, mutta samaan aikaan käykin ilmi, että itse asiassa velkaantuminen ei vä-
hene. Päinvastoin velkaa otetaan entisestään. (Toimi Kankaanniemi: Ei pidä paikkaansa!)
Ja, puhemies, kun sitten käy niin, että saamme kuulla, että nytpä tulee veronkevennysesi-
tyksiä, jotka suuntautuvat eniten suurituloisille miljoonaperijöille, rikkaille tai parastuloi-
sille yrittäjille ja kaikkea tätä, niin kyllä tässä nyt sitten kysymys on arvovalinnoista, ja sii-
hen toivoisin ihan rehellistä vastausta myös.
6



Pöytäkirjan asiakohta PTK 90/2016 vp
Mutta siitä olen samaa mieltä, että tarvitaan yhteistä vastuuta, tarvitaan vastuuta työlli-
syydestä, ja siksi esimerkiksi meidän vaihtoehtobudjettimme nimenomaan keskittyy työl-
lisyyden parantamiseen ja oikeudenmukaisempaan tulojakoon. Siksi olemme nimenneet
esimerkiksi sen "Suomi työlinjalle". Ja jos me odotamme vielä toisen vuoden näitä työlli-
syystoimia, joita nyt ei ole näkynyt, niin suossa olemme vielä syvemmällä, ja sitä ei kai ku-
kaan halua. (Toimi Kankaanniemi: Päinvastoin, tämä on käännetty kasvuun!)

18.09 Olavi Ala-Nissilä kesk: Arvoisa puhemies! Kyllä täällä näissä verokeskusteluissa
monenlaisia väitteitä kuulee. Edustaja Kankaanniemi, josta on kehkeytynyt erinomainen
talouspoliitikko, mielestäni sanoi sen ihan oikein, että viime vaalikaudella, kun ei saatu uu-
distuksia liikkeelle, ei saatu päätöksiä täytäntöönpanoon mutta kuitenkin verotettiin, vero-
tusrasitusta nostettiin, tavallaan talous sitäkin kautta hyytyi. Nythän on historiallinen kään-
ne, kun veroaste kääntyi laskuun. Minusta on aivan oikein, että työn verotusta tässä keven-
netään, koska se on suurin verotuksen ongelma minusta Suomessa, kun työllisyyttä pyri-
tään kasvattamaan. Tämä kokonaisuus pitää nähdä.

Mitä tulee, arvoisa puhemies, velkaantumiseen, niin meidän pitää muistaa kuitenkin,
miten se pitäisi laskea. Kun Suomessa syntyy 50 000 lasta ja me otamme yli 5 miljardia
velkaa, niin nyt ensi vuonna, jolloin Suomi täyttää 100 vuotta, me laitamme jokaisen lap-
sen äitiyspakkaukseen yli 100 000 euron velkakirjan. Sitä me emme voi jatkaa, ja siksi
tämä uudistusten tie on erittäin tärkeä.

Edustaja Viitanen, minä en usko teidän vaihtoehtobudjettiinne. Minä olen lukenut sen
viimevuotisen, toivottavasti tulee realistisempi tänä vuonna. (Pia Viitanen: Se on hyvin
realistinen! — Toimi Kankaanniemi: Se on täysin pohjaa vailla!)

18.11 Ilmari Nurminen sd: Arvoisa puhemies! Itsekin perään asiallista ja rakentavaa
keskustelua ja siksi haluan vielä kohdistaa huomion tämän päätöksen vaikutuksiin ihan ta-
valliseen ihmiseen. Täytyy todeta, että tämä kohdistuu kaikista voimakkaimmin maaseu-
dun harvaan asutuille alueille, ja kun me tiedämme realiteetit, miten palvelut karkaavat
koko ajan yhä kauemmaksi, niin tämä kohdistuu yhä rankemmin nimenomaan maaseudul-
la oleviin ihmisiin.

Täällä on puhuttu paljon tästä tasaveroelementistä, ja itse näen vahvasti niin, että vaik-
kakin köyhä ja rikas maksavat saman verran, niin kuitenkin suhteessa tuloihin se korotus
kohdistuu pienituloisiin voimakkaammin, kuten tasaverot yleensä. Tämän rinnalle toi-
voisinkin hallitukselta myös panostuksia joukkoliikenteen kehittämiseen ja sitä kautta jul-
kisten liikenneyhteyksien parantamiseen.

18.12 Hannu Hoskonen kesk: Arvoisa herra puhemies! On totta, että veropolitiikasta voi
olla ihan päinvastaisia mielipiteitä helposti vaikka saman puheenvuoron aikana, mutta mitä
tulee näihin erilaisiin painotuksiin, mitä hallitus on valinnut, niin ne ovat kuitenkin se lin-
ja, jolla pyritään Suomea saamaan liikkeelle. On totta, että siellä on yksityiskohtia, jotka
voivat kirpaista, ja toivon mukaan on, ja onkin, esimerkiksi veronkevennyksissä ne keven-
nykset suunnattu selkeästi pieni- ja keskituloisiin luokkiin, jolloin on saatu aikaan siellä jo-
takin pientä positiivista.

On totta, että polttoaineveron korotukset iskevät kaikkiin pienituloisiin tietenkin, mutta
pitää muistaa se iso linja: meidän ei pidä veroastetta nostaa tässä maassa enää ylemmäksi.
On taivaallinen tosiasia se, että jos me kiristämme verotusta, niin yhä etäämmäksi joudum-
7



Pöytäkirjan asiakohta PTK 90/2016 vp
me siitä päämäärästä, jolla yritämme saada tämän maan talouselämän pyörimään ja uusia
työpaikkoja syntymään. Jos me kuvittelemme, että me voimme verotusta kiristämällä tä-
hän päämäärään päästä, niin toivoisin hieman syvällisempää tarkastelua tässä asiassa. Ai-
noa tapa hoitaa asia on saada oman maan sisämarkkinat pidettyä kunnossa ja samalla pyr-
kiä kaikki ne keinot käyttämään, joilla vientisatamissa rupeaa tapahtumaan, suomalaiset
tuotteet menevät markkinoille yhä paremmin ja saadaan syntymään aitoja kasvun eväitä
sieltä vientimarkkinoilta. Kotimarkkinatkaan eivät loputtomiin ilman vientimarkkinoiden
vetoa vedä. Se on selvä asia, että hiipuminen tapahtuu myös kotimarkkinoilla.

Lopuksi, arvoisa puhemies, vielä se, että jos me haluamme tähän maahan aidosti niitä
vientituloja lisää, niin meidän on tästä kokonaisuudesta pidettävä huoli. Se on totta, että
pienestä yksittäisestä yksityiskohdasta me voimme tässä eduskunnan suuressa salissa kiis-
tellä vaikka hamaan maailman tappiin asti, mutta jos se iso linja häviää, aivan kuten suun-
nistuksessa, emme koskaan pääse sinne viimeiselle rastille ja maaliin siitä onnistuneesti.
Elikkä iso linja pitää pitää mielessä, ja hallituksella sellainen on, ja ensimmäiset merkit
kasvusta ja uusista vientikaupoista ovat olemassa, minkä katson kuitenkin (Puhemies ko-
puttaa) olevan positiivinen merkki onnistuneesta politiikasta.

18.14 Sirpa Paatero sd: Arvoisa herra puhemies! Ihan muutama asia, kun sosialidemo-
kraattien vaikutus on tuntunut olevan niin valtava, että minulla on ihan semmoinen olo,
kun kuuntelee näitä puheenvuoroja, että me olisimme olleet monta kautta vain yksistään
hallituksessa. Täytyy muistuttaa, että valitettavasti sosialidemokraatit ei ole ollut kuiten-
kaan yli 50 prosenttia tästä eduskuntajoukosta vaan on ollut viimeiset neljä edellistä vuotta
— ei kahdeksaa vaan neljä edellistä vuotta — hallituksen jäsenenä ja siellä toiseksi suu-
rimpana puolueena.

Kun äsken oli todettu jotenkin niin, ettei tiedetty, mitä edellisen kauden tilanne oli, niin
meillä kaikilla on tuo sama kirja käytössä ollut niin edellisellä kaudella kuin tälläkin kau-
della. Kaikki ne faktat, miten taloudessa menee, löytyvät sieltä niin nyt kuin kaksi vuotta
sitten. En minä tiedä mitään muuta kirjaa, mitä kukaan muu olisi tähän mennessäkään käyt-
tänyt.

Me emme ole esittäneet kokonaisveroasteen nousua tässä kohtaa. Sosialidemokraatit on
aina ollut sitä mieltä, että progressio tulee olla, ja mielellään mahdollisimman vahva, jotta
saadaan tasoitettua tätä ihmisten elämistä. Kun täällä sanotaan, että mitään ei tehty, viime
kaudella meillä oli aika isoja rakenteellisiakin muutoksia, mutta sitä legendaa, että mitään
ei saatu tehtyä, tuntuu jauhettavan muutamien kollegojen suussa ja puheissa kaiken aikaa.

Yksi näkökulma tähän aiheeseen elikkä polttoaineveroon: Nyt on tehty säädös, jossa 80
kilometrin päästä työttömän on otettava työpaikka vastaan. Esimerkiksi tälle ihmisryhmäl-
le on kuitenkin aikamoinen määrä, jos polttoaineeseen tulee korotus, ajaa sitä 160:tä kilo-
metriä päivittäin saadakseen edes sen muutaman tunnin työpaikan itselleen.

18.16 Toimi Kankaanniemi ps: Arvoisa puhemies! Pyydän kyllä edustaja Paateroa vaik-
kapa googlaamaan "Antti Rinne ja leikkauslista", niin tulee esille muun muassa Ilta-Sano-
mien artikkeli, jossa on myös videolla se, että puheenjohtaja Rinne kuukautta ennen edus-
kuntavaaleja sanoi, että sosialidemokraatit ovat nostamassa puoli prosenttiyksikköä ve-
roastetta. Olisi tuhoisaa tälle Suomen taloudelle kiristää verotusta entisestään.

No, miten se verotuksen kohdentaminen sitten on kysymyksessä, niin tällä esityksellä
nostetaan moottoribensiinin hintaa noin 2,12 senttiä litralta ja dieselöljyn 2,41 senttiä lit-
8



Pöytäkirjan asiakohta PTK 90/2016 vp
ralta. Onhan se tietysti tuntuva nousu, mutta kun nyt polttoaineen hinta on todella selkeästi
alempana kuin oli esimerkiksi kolme neljä vuotta sitten, niin tämä ei ole ihan niin kohtuu-
ton. Ja tämä tietysti vaikuttaa moneen muuhun asiaan. Ehkä vielä noita työn velvollisuuk-
sia ei ole kiristetty, niin kuin edustaja Paatero tuossa sanoi, mutta tietysti suunnitelmissa
hallituksella on näitä toimenpiteitä tehdä, mutta todennäköisesti käy niin, että jos ihmisellä
ei ole autoa, niin ei häntä velvoiteta, ja jos on auto, niin hän pystyy tekemään matkat vähän
paremmin, etsimään sitä työpaikkaa muualtakin. Mutta tekeehän se tietysti kipeää.

Mutta edelleen, herra puhemies, tässä keskustelussa jää sosialidemokraattien vaihtoeh-
to täysin auki. Mistä te otatte ne verotulot, joita te vaaditte, kun te esitätte joka pääluok-
kaan satojen miljoonien korotukset ja velanottoa hallituksen esitystä vähäisemmäksi eli
täydellistä muutosta viime vaalikauden politiikkaan?

18.18 Pia Viitanen sd: Arvoisa puhemies! Tässä on moneen kertaan jo todettu nämä mei-
dän linjaeromme, ja hyvä, että niitä on. Itse asiassa olemme samalla linjalla viime kauden
suhteen siinä, että kyllä hyväosaisilta pitää näinä aikoina hivenen enemmän voida ottaa, ja
siksi silloin nostimme pääomaveroa ja teimme siitä progressiivisen ja perimme muun
muassa solidaarisuusveroa. Nyt on ikävää, että toimitaan päinvastoin. Miljoonaperintöjen
verotus kevenee ja tulee näitä apteekkarivähennyksiä, metsälahjavähennyksiä ja muuta, ja
näihin kaikkiin tällä kaudella nyt sitten tällä hallituksella riittää varaa. Siinä olemme.

Kuten sanottu — ehkä nyt toistan aika monennen kerran tänään, mutta kun sitä jälleen
kerran kysyttiin — me teemme erilaisia veroratkaisuja. Me emme nosta veroastetta, mutta
perimme veroja oikeudenmukaisemmin ja sitä kautta myös katsomme, että talouskasvua
saamme aikaan. Ja myös, puhemies, tekisimme välittömästi vaikuttavia työllisyystoimia,
jota kautta talouden rattaat pääsisivät pyörimään.

Tässä meidän vaihtoehtomme, ja hyvä, että tähän keskusteluun lopuksi nyt sitten tuli se-
kin linjanveto, että perussuomalaiset nyt ovat sitä mieltä, että bensaveroa voi nostaa. Se tie-
tenkin olisi ollut reilua ennen vaaleja kertoa, kun tilanne tiedettiin. Ainakin varmasti pu-
heenjohtaja Soini tiesi, että tämä taloustilanne meillä ei moneen vuoteen ole ollut hyvä eikä
ole edelleenkään. Olisi sitten kertonut, että näin tullaan toimimaan, eikä niin, että sitten tä-
mäkin vaalilupaus käännetään päälaelleen.

Keskustelu päättyi.

Asia lähetettiin valtiovarainvaliokuntaan.
9


