















































DEM963E.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

2.4. Suullinen kysymys kotimaisen metsähakkeen hyödyntämisestä (Hannu Hoskonen 
kesk)

Suullinen kysymys SKT 97/2016 vp

Suullinen kyselytunti

Ensimmäinen varapuhemies Mauri Pekkarinen: Edustaja Hoskonen, seuraava kysy-
mys..

Keskustelu

16.55 Hannu Hoskonen kesk: Arvoisa herra puhemies! Suomen metsissä on tällä hetkel-
lä hakattavaa puuta enemmän kuin koskaan Suomen historian aikana. Kuitenkin metsäte-
ollisuus tuo puuta tällä hetkellä kiihtyvällä vauhdilla lähinnä Venäjältä, yli 10 miljoonaa
mottia tänä vuonna. Aiheutuu kaksi ongelmaa: toinen on se, että raakapuusta maksetaan
Venäjällä paljon paljon kovempi hinta kuin suomalaiselle metsänomistajalle maksetaan,
mikä tuntuu näin maallikosta ajateltuna aika kauhealta asialta, ja toinen asia on sitten se,
että tuontihake, joka tulee Venäjältä, saa myös kaksinkertaisen tuen, tuen päästökaupan
kompensaation kautta ja sitten hakkeen energiatuen, kun tuotetaan sähköä uusiutuvalla
energialla. Ministeri Tiilikainen ja ministeri Rehn ovat tehneet erinomaista työtä metsäta-
louden toimintojen lisäämiseksi Suomessa, hienoa työtä. Kysynkin ministeri Tiilikaiselta
ensin: oletteko käyneet keskusteluja teollisuuden kanssa tästä ongelmasta? Ministeri Rehn,
onko komissioon päin oltu yhteydessä tässä asiassa?

Ensimmäinen varapuhemies Mauri Pekkarinen: Nyt jompikumpi ministeri vastaa, ei-
vät molemmat. — Ministeri Rehn.

16.56 Elinkeinoministeri Olli Rehn (vastauspuheenvuoro): Arvoisa puhemies! Kiitän
edustaja Hoskosta tästä kysymyksestä, joka kohdistuu hyvin tärkeään yhteiskunnalliseen
seikkaan, ja ymmärrän hyvin niitä huolia, joita itäisessä ja pohjoisessa Suomessa vähän
laajemminkin tästä asiasta koetaan. Hallitus on täysin sitoutunut edistämään bioenergiaa,
metsä- ja puupohjaista bioenergiaa, hallitusohjelman mukaisesti. Se koskee tietysti myös
sitä, että me pyrimme edistämään metsähakkeen hyödyntämistä, erityisesti kotimaisen
metsähakkeen hyödyntämistä. Tämä ongelma, jonka edustaja Hoskonen tuo esiin, pitää
selvittää perusteellisesti, ja sen takia olen ohjeistanut työ- ja elinkeinoministeriötä niin, että
teemme lokakuun kuluessa selvityksen sekä uusiutuvan metsäenergian tukijärjestelmästä
että myöskin siitä, minkälainen osuus tuontihakkeella tässä kokonaisuudessa on ja onko
siellä jotakin tehtävissä.
 Tarkistettu
4.0



Pöytäkirjan asiakohta PTK 96/2016 vp
Kysymyksen käsittely päättyi.
2


