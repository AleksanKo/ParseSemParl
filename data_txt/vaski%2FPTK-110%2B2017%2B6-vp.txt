















































DEM7435.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

6. Hallituksen esitys eduskunnalle laiksi joukkoliikennelain 12 §:n muuttamisesta ja eräik-
si siihen liittyviksi laeiksi

Hallituksen esitys HE 144/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

16.03 Liikenne- ja viestintäministeri Anne Berner (esittelypuheenvuoro): Arvoisa pu-
hemies! Käsiteltävänä oleva hallituksen esitys liittyy kiinteästi liikennepalvelulain toisen
vaiheen muutoksiin. Esitys on kuitenkin erotettu muista ehdotuksista erilliseksi kokonai-
suudeksi, koska nyt puheena olevat muutokset ovat muita osia kiireellisempiä. 

Esityksessä ehdotetaan julkisen liikenteen toimivaltaisena viranomaisena toimivan Hel-
singin seudun liikenne -kuntayhtymän toimivalta-alueen laajentamista Siuntion ja Tuusu-
lan kuntien alueelle vuoden 2018 alusta lukien. 

Toinen ehdotuksista liittyy rautatieliikenteen lupajärjestelmän keventämiseen. Liiken-
teen palveluista annetun lain muuttamisesta annetussa hallituksen esityksessä ehdotetaan,
että muita liikenneturvallisuustehtäviä suorittavilta kuin liikkuvaa kalustoa kuljettavilta ei
enää vaadittaisi viranomaisen myöntämää lupaa eli kelpoisuuskirjaa. Tällä lakimuutoksel-
la muutettaisiin nykyisiä siirtymäaikoja siten, että ne rautatiejärjestelmän liikenneturvalli-
suustehtävissä nykyään toimivat, joita velvoite hakea henkilölupa ei enää jatkossa koskisi,
eivät joutuisi nykyisen siirtymäajan puitteissa hakemaan lupaa. Lisäksi esityksellä tarken-
nettaisiin lippu- ja maksurajapintojen yhteen toimivuutta koskevaa liikennepalvelulain
säännöstöä. — Kiitos.

16.04 Markku Pakkanen kesk: Arvoisa herra puhemies! Tässä hallituksen esityksessä
144 kiinnitetään tosiaankin huomiota rautatiejärjestelmän liikenneturvallisuustehtävissä
toimivien lupakirja- ja kelpoisuuskirjakäytäntöön, ja tämä siirtymäaika, mitä tavoitellaan,
on nyt sitten 29.10.2018. Pidän sitä hyvänä siinä mielessä, että meille jää nyt riittävästi ai-
kaa ensi vuoden aikana käsitellä tätä kokonaista lakiesitystä ja saamme yhdisteltyä näitä,
että semmoinen tarpeeton lupakirja- ja kelpoisuuskirjahaku vältetään, ja sitten kun itse
asiassa yhtä aikaa veturimiesten ynnä muitten kanssa se asia käsitellään, niin saadaan se
yhdenmukaiseksi. Ja tässä vältetään monta turhaa valiokunnan kokoustakin siltä osin, että
nämä nyt yhdistetään. Tällainen turha lupa- ja kelpoisuuskirjamenettely poistetaan tässä.
 Tarkistettu
4.0



Pöytäkirjan asiakohta PTK 110/2017 vp
16.06 Ari Torniainen kesk: Arvoisa herra puhemies! Tuusulan ja Siuntion kunnat ovat
paljolti Helsingin ja pääkaupunkiseudun työssäkäynti- ja asiointialuetta. Siksi liikennöinti
näiden välillä on erittäin tärkeää ja sen tulee olla sujuvaa. Tuusulan ja Siuntion kunnat
ovatkin hakeneet HSL:n jäsenyyttä, ja HSL:n hallitus sekä nykyiset HSL:n jäsenkunnat
ovat hyväksyneet jäsenyyden. Lämmin kiitos ministeri Bernerille siitä, että tämä on myös-
kin nopealla aikajänteellä tuotu tänne eduskuntaan päätettäväksi, vaikka tämä onkin osa
sitä niin sanottua liikennekaari kakkosta elikkä lain liikenteen palveluista kakkososaa.
Mutta tämä tuodaan erillisenä tänne meille käsiteltäväksi — erittäin hyvä asia. Näille mo-
lemmille kunnille varmaankin tämä päätös aikaansaa sen, että se lisää heidän alueensa hou-
kuttelevuutta asuinalueena ja tulee uusia asukkaita ja myöskin rautatieliikennettä tänne
pääkaupunkiseudulle. Erittäin hyvä. 

Kun vaalikauden alussa silloin Siuntion junavuoroja supistettiin, tästä asiasta käytiin
paljon keskustelua, ja kiitos ministeri Bernerille, että nyt ollaan tässä vaiheessa. On toimit-
tu niin kuin ministeri silloin lupasi, että nyt kunnat pääsevät HSL:n toimialueeseen. Oike-
astaan kysyisin ministeriltä vielä: kun nyt tämä laki saadaan voimaan ja sitten aikanaan tu-
lee myöskin maakuntauudistus, onko sillä maakuntauudistuksella sitten vaikutusta HSL:n
toimialueeseen?

16.07 Mirja Vehkaperä kesk: Arvoisa herra puhemies! Tuusulan ja Siuntion joukkolii-
kenteen toimivaltaisen viranomaisen vaihtuminen tähän Helsingin seudun liikenne -kun-
tayhtymään on kuntien toiveiden mukainen. Siksi hallituksen esitys on hyvinkin kannatet-
tava. Palvelutasoa ja matkaketjua erityisesti siellä, missä on joukkoja, jotka kulkevat jouk-
koliikenteen muodossa, on syytä tehostaa ja parantaa. Yhtenäinen lippujärjestelmä tässä
HSL-alueen kupeessa on tärkeä. Se mahdollistaa kuntien joukkoliikenteen järjestämisen
nykyistä kustannustehokkaammalla tavalla, ja joukkoliikenne voidaan järjestää jo nykyi-
sin oleviin raideyhteyksiin tukeutuen, ja lipputuote on yhtenevä kaikkien joukkoliikenne-
muotojenkin kesken, elikkä tähän yhtenäiseen lippujärjestelmään mennään erityisen hy-
vin. Tämä palvelee siis henkilöliikennettä, työmatkaliikennettä, elinkeinoelämää, ja erityi-
sesti se tukeutuu tähän olemassa olevaan joukkoliikenteeseen, joka on parhaillaankin ole-
massa. 

Minulla on myöskin edustaja Torniaisen mukana ajatus maakuntauudistuksesta ja tule-
vista joukkoliikenteen viranomaisista mielessä tämän hallituksen esityksen ohessa. Tämä
esitys on hyvä, mutta olen ymmärtänyt niin, että joukkoliikenne tulee olemaan maakunnal-
linen tai maakuntauudistuksen mukainen sitten tulevaisuudessa.

16.09 Sirkka-Liisa Anttila kesk: Arvoisa puhemies! Kiitos ministeri Bernerille asioiden
hyvin tehokkaasta valmistelusta, jossa hyödynnetään digitalisaation suomat mahdollisuu-
det mahdollisimman hyvin.

Tässä nyt käsittelyssä olevan lain uudistuksen ytimessähän on asiakaslähtöinen matka-
ketjuajattelu digitalisaatiota hyödyntämällä. Kuluttaja voi nappia painamalla saada erilai-
set matkustusvaihtoehdot liikennevälineineen paikasta A paikkaan B ja nappia painamalla
tehdä myöskin tilauksen, ja se sama lippu, joka sieltä saadaan, kelpaa koko matkan ajan.
Tämä on tavattoman tärkeä tavoite, ja nyt se toteutetaan, ja sen mahdollistaa nimenomaan
se, että digitalisaatiota pystytään oikealla tavalla hyödyntämään ja yhdistämään nämä eri-
laiset matkan tarpeet. Tällä hetkellähän ei ole sellaista lainsäädäntöä, joka tämän mahdol-
2



Pöytäkirjan asiakohta PTK 110/2017 vp
listaisi. Me kyllä löydämme tuolta netistä erilaisia lippuja, me löydämme sieltä erilaisia ai-
katauluja, mutta nyt ne kytketään palvelumahdollisuudeksi tätä kautta. 

Ei muuta kuin toivon, että valiokunta tämän asian käsittelee, jotta se saadaan voimaan,
niin kuin tässä tavoitteena on, heinäkuun 1. päivä ensi vuonna.

16.10 Jukka Kopra kok: Arvoisa herra puhemies! Tässä hieman nyt korjataan jo tätä
vastikään hyväksyttyä lakia liikenteen palveluista, niin sanottua liikennekaari ykköstä, näi-
den lippu- ja maksujärjestelmien rajapintojen avaamisen osalta, ja tämä on hyvä korjaus.
Se näyttää pieneltä, siis tänne lisätään lause, että lippu- ja maksujärjestelmien rajapinnat on
avattava ilman rajoittavia ehtoja. Haluan kiinnittää eduskunnan huomiota siihen, että tämä
lisäys on kriittisen tärkeä tämän meidän matkaketjuajattelumme edistämiselle ja sille, että
jatkossa voisivat eri toimijat ristiin myydä lippuja toistensa järjestelmiin. Jo nyt on nähtä-
vissä viitteitä kentällä siitä, että kun tiukka määräys rajapintojen avaamisesta puuttuu, niin
se on markkinoilla johtanut sitten vähän siihen pyrkimykseen, että pidetään niitä muita toi-
mijoita omien järjestelmien ulkopuolella ja tehdään asiat niin vaikeiksi tai hankalaehtoisik-
si, etteivät toiset voisi niitä lippuja myydä. Tällä nyt avataan tätä ja tehdään vapaa ja tasa-
vertainen pelikenttä kaikille, jotka haluavat lippumatkaketjupalveluita myydä, niin että
heillä on siihen mahdollisuus.

16.12 Timo Heinonen kok: Arvoisa puhemies! Oikeastaan edustaja Kopran puheeseen:
kun hän niin kauniisti toi esille tätä lippujen rajapintaa ja sitä, kuinka helppoa se jatkossa
on, niin en malta olla tässä keskustelussa mainitsematta — kun tähän junat liittyvät kyllä
kovin läheisesti — että kyllä varsin paljon tulee tällä hetkellä, arvoisa ministeri, palautetta
siitä, että VR:llä lippujen myynti kaiken digitalisaation ja muun keskellä menee entistä vai-
keammaksi. Niitä täytyy hakea kaukaa, niitä täytyy osata ostaa ja sen jälkeen vielä mennä
toiselta sivulta varaamaan paikkaa ja kaikkea muuta. 

Kyllä itse toivoisin, että VR, ainakin niin kauan kuin se yksin näillä raiteilla henkilölii-
kennettä palvelee, ottaisi tämän asiakaspalautteen vakavasti ja huolehtisi siitä, että lippuja
saisi helpolla. Esimerkiksi meillä on paljon liikuntarajoitteisia ihmisiä, joille on hyvin vai-
keaa lähteä sieltä R-kioskilta lippua hakemaan taikka jostain kovin vaikean tien takaa, vaan
sen pitäisi tapahtua helposti ja mielellään siellä junassa. Toivon, että tämäkin viesti tästä
keskustelusta eteenpäin menee.

Itse uskon siihen, että joku toimija tulevaisuudessa tulee tekemään sellaisen junan, mis-
sä on jälleen ihminen paikan päällä — hän myy lipun ihmiselle, joka haluaa junassa mat-
kustaa — ja se tulee varmasti olemaan kilpailutekijä henkilöliikenteessä tulevaisuudessa. 

16.13 Olli-Poika Parviainen vihr: Arvoisa herra puhemies! Minun täytyy tässä kyllä tu-
kea edustajien Kopra ja Heinonen kommentteja. On tärkeää, että rajapintoja saadaan avat-
tua, saadaan synnytettyä uutta liiketoimintaa. Myöskin haluan tukea kommenttianne VR:n
viimeaikaisista uudistuksista, saan vastaavaa palautetta niistä. Tuntuu erikoiselta puhua
siitä, että asiakaspalvelu paranee, silloin kun se tosiasiallisesti katoaa. Toki käytössä ole-
vat tietojärjestelmät VR:n puolella ovat aika vanhoja ja on varmaan mahdollista saada nii-
tä uusimalla aikaan jotakin uutta, mutta uskon kyllä siihen, että inhimillisyyttäkin tarvi-
taan. Voisimme yhdessä miettiä keinoja tämän suunnan muuttamiseksi.
3



Pöytäkirjan asiakohta PTK 110/2017 vp
16.14 Satu Hassi vihr: Arvoisa puhemies! Haluan nyt tässä vaan tuoda esille sen, että
ihan pari päivää sitten yksi tuttavani ihmeissään kertoi minulle, että oli ostanut R-kioskilta
junalipun Helsinki—Tampere, ja hänelle oli sanottu, että tämä kelpaa mihin tahansa ju-
naan. Tämä tuttavani oli sitä ihmetellyt, että kuinka voi olla tällainen lippu. No, sitten il-
meni, että se kelpasi paikallisjunissa mutta ei nyt niissä junissa, millä pääsääntöisesti Tam-
pereen ja Helsingin välillä matkustetaan. 

Eli nyt esimerkiksi siinä, että R-kioskilta saa junalippuja, on sekin puoli, että ne ihmiset,
jotka siellä kioskilla niitä lippuja myyvät, eivät välttämättä tiedä sitä, mitä he myyvät. 

Ensimmäinen varapuhemies Mauri Pekkarinen: Ja ministerillä puheenvuoro keskuste-
lussa. 

16.15 Liikenne- ja viestintäministeri Anne Berner (vastauspuheenvuoro): Arvoisa her-
ra puhemies! Kiitoksia näistä näkökulmista ja palautteista. Vastaisin lyhyesti näihin muu-
tamiin kysymyksiin. 

Tällä esityksellä ei tulla vaikuttamaan HSL-lakiin, elikkä HSL jää toimivaksi liikenteen-
järjestäjäksi, kuten on nykyisinkin. Myös maakunnat tulevat tulevaisuudessa olemaan toi-
mivaltaisia liikenteenjärjestäjiä. 

Se, mitä liittyy tähän edustaja Kopran esille tuomaan pieneen muutokseen, joka tässä
tehdään liikennekaareen tai lakiin liikenteen palveluista ykkösvaiheeseen: se on todella
kriittinen, koska sillä pyritään huolehtimaan, että markkina pysyy avoimena ja että mää-
räävässä asemassa olevat eivät voisi synnyttää ympärilleen omia markkinoita. 

Vien eteenpäin myöskin nämä terveiset, mitä tässä tuli esille liittyen junaliikenteen lip-
pujärjestelmiin. Haluan myöskin korostaa tässä yhteydessä, että kun laki liikenteen palve-
luista astuu voimaan 1.1. tältä osin, kun se velvoittaa avoimiin tietorajapintoihin, niin tämä
tulee koskemaan myöskin junaliikennettä ja VR:ää. — Kiitoksia. 

Keskustelu päättyi.

Asia lähetettiin liikenne- ja viestintävaliokuntaan.
4


