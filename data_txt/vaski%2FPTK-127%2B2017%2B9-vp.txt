















































DEM981.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

9. Hallituksen esitys eduskunnalle laeiksi takuueläkkeestä annetun lain 8 §:n, vammais-
etuuksista annetun lain 9 §:n sekä Kansaneläkelaitoksen kuntoutusetuuksista ja kuntoutus-
rahaetuuksista annetun lain 35 ja 70 §:n muuttamisesta

Hallituksen esitys HE 125/2017 vp
Lakialoite LA 11/2015 vp, 92/2016 vp, 84, 93/2017 vp
Valiokunnan mietintö StVM 17/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on sosiaali- ja terveysvaliokunnan mietintö StVM 17/2017 vp. Nyt pää-
tetään lakiehdotusten sisällöstä.

Keskustelu

20.24 Tuula Haatainen sd (esittelypuheenvuoro): Arvoisa rouva puhemies! Tässä halli-
tuksen esityksessä ehdotetaan muutettavaksi takuueläkkeestä annettua lakia, vammaise-
tuuksista annettua lakia sekä Kansaneläkelaitoksen kuntoutusetuuksista ja kuntoutusrahae-
tuuksista annettua lakia. Esityksen mukaan takuueläkkeen määrää samoin kuin eläkettä
saavan hoitotuen perusosaa korotettaisiin. Kuntoutuksen toteutumisen turvaamiseksi nuo-
ren kuntoutusrahan ja ammatillisessa kuntoutuksessa olevan kuntoutusrahan vähimmäis-
määrää korotettaisiin vuoden 2018 alusta niin, että se säilyy takuueläkkeen tasoisena.

Tähän liittyy myös neljä lakialoitetta, jotka käsiteltiin tässä yhteydessä. Valiokunta pi-
tää myönteisenä takuueläkkeen nostoa 15,01 eurolla ensi vuoden alusta. Se lisää valtion
menoja 18,8 miljoonaa.

Tämä ehdotettu nuoren kuntoutusrahan ja ammatillisessa kuntoutuksessa olevan osatyö-
kykyisen kuntoutusrahan nostaminen takuueläkettä vastaavasti on myös valiokunnan nä-
kemyksen mukaan tarpeellista, koska näin voidaan kannustaa osatyökykyisiä hakeutu-
maan kuntoutukseen työkyvyttömyyseläkkeelle hakeutumisen sijaan.

Sosiaali- ja terveysvaliokunta esittää, että eduskunta hyväksyy muuttamattomana tähän
esitykseen sisältyvät 1. ja 2. lakiehdotuksen ja että hyväksytään muutettuna tähän sisältyvä
3. lakiehdotus ja samalla, että nämä neljä aloitetta hylätään. Tähän on jätetty neljä vasta-
lausetta.

20.26 Arja Juvonen ps: Arvoisa puhemies! Puhumme nyt takuueläkkeestä. Tämän esi-
tyksen mukaan takuueläkkeen määrää samoin kuin eläkettä saavan hoitotuen perusosaa
korotettaisiin. Kuntoutuksen toteutumisen turvaamiseksi nuoren kuntoutusrahan ja amma-
tillisessa kuntoutuksessa olevan kuntoutusrahan vähimmäismäärää korotettaisiin vuoden
2018 alusta siten, että se säilyisi takuueläkkeen tasoisena.
 Tarkistettu
4.1



Pöytäkirjan asiakohta PTK 127/2017 vp
Perussuomalaisten valiokuntaryhmä katsoo, että esityksessä on hyvää. Se on selvä sig-
naali, että takuueläkettä tulee korottaa. Pidämme hyvänä sitä, että takuueläkkeen korotus
parantaisi kaikkein heikoimmassa asemassa olevien eläkeläisten tilannetta. Se on hyvä,
että hallituksella on myös tällainen ajatusmaailma ollut. Myös se on hyvä, että esitys tukisi
kuntoutustarpeessa olevien nuorten ja työelämään kiinnittymättömien aikuisten hakeutu-
mista koulutukseen ja muuhun ammatilliseen kuntoutukseen, mikä parantaa heidän mah-
dollisuuksiaan työllistyä avoimille työmarkkinoille. Mutta perussuomalaiset pitävät näitä
korotuksia kuitenkin riittämättöminä. Me olemme tehneet vastalauseen numerolla 4 tähän
esitykseen ja olemme varjobudjetissamme kohdentaneet enemmän takuueläkkeen koro-
tukseen. Me pidämme korotuksia riittämättöminä, sillä takuueläkkeen nosto vaikuttaa li-
säksi esimerkiksi asumistukeen. Tämä yhdessä elinkustannusten nousun kanssa merkitsee
edelleen tilannetta, jossa kaikkein pienituloisimmat ja kuntoutuksen tarpeessa olevat jää-
vät vaille riittävää hyvinvointia.

Me lisäämme tätä takuueläkkeen nostoa hieman: 20 euroa lisää me sinne laitamme, ja
silloin se olisi 644 euroa kuukaudessa. Samoin eläkettä saavan hoitotukeen laitamme pie-
nen korotuksen lisää. Se olisi 61,78 euroa. Myös ammatillisessa kuntoutuksessa olevan ja
nuoren kuntoutusrahan vähimmäismäärää haluamme entisestään nostaa. Se olisi 33,81 eu-
roa arkipäivältä. Tietysti voidaan kaikki miettiä, ovatko nämä riittävästi ja mikä on riittä-
västi, mutta tärkeintä on se, että on selkeä signaali, että meillä on paljon pienituloisia, jotka
tarvitsevat tukea ja apua arjessaan, ja sitä me perussuomalaiset haluamme antaa, ja se on
myös varjobudjetissa. Sen takia me tämän vastalauseen jätämme ja vielä lisää sitä takuu-
eläkettä korotamme.

20.29 Anneli Kiljunen sd: Arvoisa rouva puhemies! Esittelen sosiaalidemokraattien ja
vihreiden vastalauseen numero 1. Sinällään hallituksen esitys on hyvä, koska se korottaa
takuueläkettä, mutta me olemme sitä mieltä, että se on riittämätön, minkä takia haluamme
nostaa sitä enemmän. Tämän lisäksi kuntoutuksen toteutumisen turvaamiseksi esitämme
myös nuoren kuntoutusrahan ja ammatillisessa kuntoutuksessa olevan kuntoutusrahan vä-
himmäismäärää korotettavaksi niin, että se säilyisi takuueläkkeen tasoisena. Kannatamme
korotusta eläkettä saavan hoitotuen perustasoon.

Eläkkeensaajien toimeentulo vaihtelee paljon yksilöllisten elämäntilanteiden mukaan.
Monilla eläkeläisillä takuueläke tai kansaneläke tai pieni työeläke ei riitä turvaamaan toi-
meentuloa, vaan arjen toimeentuloa on paikattava esimerkiksi asumistuella sekä pitkäai-
kaisellakin toimeentulotuella. Muun muassa kansaneläkeindeksin jäädytykset ja leikkauk-
set, palvelumaksujen merkittävät korotukset, lääkekorvausten omavastuiden nostot, ener-
giaverojen ja muiden asumiseen liittyvien maksujen nosto sekä Kelan matkakorvausten
nostaminen ovat kiristäneet täysin kohtuuttomasti jo ennestään heikommin pärjäävien
eläkkeensaajien taloudellista asemaa. Samalla on myös monia julkisia palveluita heiken-
netty.

Tekemiään heikennyksiä hallitus on korjaillut tekemällä takuueläkkeeseen 23 euron ko-
rotuksen vuonna 2016 ja 15 euron korotuksen vuonna 2018. Nämä lisäykset ovat sinänsä
tärkeitä ja hyviä, mutta yhdessä indeksijäädytyksen ynnä muiden kanssa ne tarkoittavat
vain 10 euron lisäystä takuueläkkeen ostovoimaan vuonna 2019. Takuueläkkeen saajina on
100 000 eläkeläistä, joista vanhuuseläkkeellä on noin 40 000. Pienituloisten takuueläke-
läisten määrä on moninkertainen. Vuonna 2016 mediaanieläke oli 1 405 euroa kuukaudes-
sa. 54,9 prosenttia eläkkeensaajista eli lähes 800 000 henkilöä sai eläketuloa alle 1 499 eu-
2



Pöytäkirjan asiakohta PTK 127/2017 vp
roa kuukaudessa. Alle 1 000 euron kuukausieläkettä sai 23,3 prosenttia kaikista omaa elä-
kettä saavista eläkkeensaajistamme. Kansaneläkeindeksin jäädytysten vuoksi täyden kan-
saneläkkeen määrä on vaalikauden lopulla lähes 20 euroa kuukaudessa pienempi kuin sen
pitäisi olla normaalin indeksilainsäädännön mukaisesti. 

Eläkeläisten pienituloisuus on vakava ongelma, johon hallituksen tulisi puuttua kiireel-
lisesti. On hyvä, että takuueläkkeeseen esitetään nyt korotusta. Katsomme kuitenkin, että
eläkeläisten pienituloisuutta tulee tarkastella laajemmin ja toimeentuloa tulee arvioida ko-
konaisuutena. Yksittäiset pienet korotukset eivät riitä, kun toisaalta tehdään samoihin
etuuksiin ja samoihin ihmisiin kohdistuen merkittäviä leikkauksia. Olemme esittäneet
vaihtoehtobudjetissamme toimenpideohjelmaa, jossa esitetään aidosti vaikuttavia toimia
pienituloisten eläkeläisten arjen parantamiseksi. Olemme muun muassa esittäneet kansan-
eläkkeen parannusta niin, että alle 1 400 euroa kuukaudessa saavien toimeentulo paranee
30 eurolla kuukaudessa ja eläketulovähennystä korotetaan. Vastalauseenamme valiokun-
nan mietintöön esitämme, että takuueläkettä korotetaan yhteensä 30 eurolla kuukaudessa,
mikä tarkoittaa 15 euron lisäystä hallituksen esitykseen. Sama korotus koskee ammatilli-
sessa kuntoutuksessa olevan ja nuoren kuntoutusrahan vähimmäismäärää.

Arvoisa puhemies! Edellä mainituilla perusteilla ehdotamme, että lakiehdotukset hy-
väksytään muutoin valiokunnan mietinnön mukaisesti paitsi 1. lakiehdotuksen 8 § ja 3. la-
kiehdotuksen 35 § muutetaan seuraavasti:

1. laki, 8 §, Takuueläkkeen määrä: Täysimääräinen takuueläke on 639,24 euroa kuukau-
dessa.

3. lakiehdotus, 35 §: Ammatillisen kuntoutusrahan vähimmäismäärä on 29,37 euroa ar-
kipäivältä. — Kiitos.

20.34 Hanna Halmeenpää vihr: Arvoisa rouva puhemies! Vihreillä on siis tähän halli-
tuksen esitykseen yhteinen pykälämuutosvastalause sosiaalidemokraattien kanssa, jonka
edustaja Kiljunen juuri esitteli. Tulemme yhtymään myös vasemmistoliiton kanssa osit-
tain yhteiseen pykälämuutosvastalauseeseen. 

Pääviestimme vihreästä eduskuntaryhmästä siis on kuitenkin se, että takuueläkkeiden
korotus on esityksenä toki kannatettava mutta meidän mielestämme tässä esitetyllä tavalla
riittämätön. On todettava, että vihreiden omassa vaihtoehtobudjetissa ei ollut omaa koro-
tusesitystä takuueläkkeeseen. Me esitimme jo tänään mainittua 640 miljoonan euron köy-
hyydentorjuntapakettia, jonka osana siis oli kaikkien kansaneläkeindeksileikkausten peru-
minen ja sen lisäksi kunnallisveron keventäminen, joka hyödyttäisi kaikkia pienituloisia,
myös eläkeläisiä. 

Tämän esityksen hyvä puoli on se, että pienikin korotus, ellei se meidän esittämämme
suurempi toteudu, hyödyttää kaikkiaan noin 100 000:aa eläkkeensaajaa. Korotuksella tue-
taan lisäksi niitä eläkeläisiä, joiden toimintakyky on sairauden, vian tai vamman vuoksi
heikentynyt, ja heillä on näin paremmat mahdollisuudet hankkia palveluita kotiin.

20.35 Merja Mäkisalo-Ropponen sd: Puhemies! Eläkeläisköyhyys on vakava ja valitet-
tavasti koko ajan kasvava ja syvenevä ongelma. 100-vuotiaassa Suomessa on surullista,
että ikäihmiset joutuvat valitsemaan ruoan ja lääkkeiden väliltä. Ikäihmisiä on selvitysten
mukaan yhä useammin myös leipäjonoissa. Olen monelle pienituloiselle eläkeläiselle jou-
tunut itsekin muistuttamaan, että heillä on oikeus toimeentulotukeen, jos rahat eivät riitä
3



Pöytäkirjan asiakohta PTK 127/2017 vp
perustoimeentuloon, mutta he sanovat, että mieluummin tinkivät ruoasta kuin menevät so-
siaalitoimistoon.

Arvoisa puhemies! Takuueläkkeen korotus on askel oikeaan suuntaan, mutta valitetta-
vasti monet muut hallituksen eläkeläisiin kohdistuvat säästöt syövät tämän korotuksen
hyötyjä. Eläkeläisten elämässä myös palveluilla on tärkeä rooli. Palvelujen kallistuminen
on johtanut siihen, ettei pienituloisilla ole enää varaa tarvitsemiinsa palveluihin, etenkin
jos he eivät sitten halua mennä sinne sosiaalitoimistoon hakemaan toimeentulotukea. Toi-
saalta hallitus on leikannut rahoitusta myös vanhuspalveluista, ja tämä on tarkoittanut pal-
veluiden laadunkin heikentymistä. 

Köyhien eläkeläisten tilanne heikkenee siis monella tavoin ja monesta eri suunnasta.
Tätä meidän ikäihmisemme eivät ole kyllä ansainneet.

20.37 Anne Kalmari kesk: Arvoisa rouva puhemies! Pyysin puheenvuoron tähän takuu-
eläkkeen nostoa koskevaan lakiesitykseen, sillä halusin muistuttaa, mistä tämä koko ta-
kuueläke on syntynyt. Sen päätöksen teki keskusta puoluekokouksessaan, ja se tuotiin hal-
litusohjelmaan Vanhasen ollessa puheenjohtaja ja sitten myös pääministeri. 

Tässä esityksessä nostetaan takuueläkettä jälleen 15 euroa kuukaudessa jo toista kertaa
tällä hallituskaudella, ja täytyy sanoa, että onhan se hieno saavutus, että meillä on nyt kui-
tenkin minimieläke, jonka taso on ensi vuonna 775,27 euroa kuukaudessa. Ilman keskus-
taa tätä ei olisi. Yhtään kertaa viime hallituskaudella, kun SDP ja vihreät olivat hallitukses-
sa, ei nostettu tätä takuueläkettä, kaikista pienituloisimpien eläkettä. Kun meillä käydään
eriarvoisuuskeskustelua, kiinnitän huomiota siihen, että olette kuitenkin hyvillänne siitä,
että tätä nostetaan, ja toivoisin, että jos hallituksessa jossain muussa vaiheessa on muitakin
puolueita, tämä takuueläke kulkisi mukana meidän päätöksenteossamme, sillä se jos mikä
vähentää eriarvoisuutta. On hyvä, että tässä samassa yhteydessä myös eläkettä saavan hoi-
totuen perusosaan tulee korotus. Itse asiassa, kun eriarvoisuudesta puhutaan, hienoa on,
että edellisen lakiesityksen vähimmäispäivärahat myöskin nousevat. 

Näissä kaikissa on kyse siitä, että kaikista pienituloisimpia muistetaan, samoin kuin
muistetaan myös sitä yrittäjää, joka ei ole voinut olla sairauslomalla samaan tapaan kuin
palkansaajat.

20.39 Merja Mäkisalo-Ropponen sd: Arvoisa puhemies! Edustaja Kalmarille sen ver-
ran, että aika monessa puheenvuorossa on täällä sanottu opposition puoleltakin, että hyvä,
että takuueläkettä nostetaan. Se on aivan oikea päätös, mutta kokonaisuutena kuitenkin elä-
keläisköyhyys hallituksen leikkausten johdosta kasvaa ja syvenee, ja sitä tosiasiaa ei tämä
takuueläkkeen korotus auta. Köyhien eläkeläisten tilanne on entistä huonompi tämän hal-
lituksen päätösten jälkeen. [Kari Kulmala: Mitä pitäisi tehdä?]

Yleiskeskustelu päättyi ja asian käsittely keskeytettiin.
4


