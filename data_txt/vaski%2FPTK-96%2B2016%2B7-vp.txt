















































DEM48AF.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

7. Lakialoite laiksi yliopistolain 1 §: n muuttamisesta
Lakialoite LA 38/2016 vp Heli Järvinen vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

18.10 Heli Järvinen vihr (esittelypuheenvuoro): Arvoisa puhemies! Tämä asia on täällä
käsittelyssä jo toiseen kertaan, mikä on tietysti eduskunnan arvovallalle ja työskentelyta-
voille hieman omituista. Toivoisinkin, että kun jatkossa tulee samansisältöisiä lakialoittei-
ta, nämä voitaisiin käsitellä samalla kertaa.

Asia on kuitenkin vakava. Savonlinnasta ollaan lakkauttamassa opettajankoulutuslaitos-
ta 1.8.2018 lukien. Opettajankoulutuslaitoksessa opiskelee noin 900 opiskelijaa, ja sen ko-
konaisvaikutus Savonlinnan aluetalouteen on noin 12 miljoonan euron liikevaihto sekä
300 työpaikkaa. Väkilukuun suhteutettuna opiskelijamenetysten vaikutus on sama kuin jos
Helsingin yliopistosta puolet lakkautettaisiin Helsingistä.

Pääministeri Juha Sipilä on luvannut, että Savonlinnaa kompensoidaan tästä lakkautuk-
sesta sillä tavalla, että Savonlinnan aluekehitystilanne tulee olemaan parempi kuin ennen
OKL:n lakkautusta. Tätä varten on perustettu myös työryhmä valmistelemaan mahdollisia
kompensaatioita. Opettajankoulutuslaitoksen lakkautuksesta aiheutuvien menetysten
kompensoimiseksi keskeisin toimenpidekokonaisuus ovat koulutuksen ja osaamisen kehit-
tämiseen liittyvät toimenpiteet, joilla tuetaan ja vahvistetaan Savonlinnan elinvoimaisuut-
ta, elinkeinorakennetta ja elinkeinoelämän kehittymismahdollisuuksia kaikkein kestävim-
min ja pitkäjänteisimmin. Kaikkein tärkeintä on nyt, että pääministeri lunastaa lupauksen-
sa ja että Savonlinnalle annetaan konkreettisena ja varmana kompensaationa vähintään
yhtä paljon koulutuspaikkoja kuin menetämme opettajankoulutuslaitoksen lakkautuksen
seurauksena. Tästä syystä kaupungin johto edellyttää, että maan hallitus aidosti pohtii Sa-
vonlinnalle 420:tä lisäaloituspaikkaa Kaakkois-Suomen ammattikorkeakoululle.

Koulutusalojakin on mietitty. Puurakentamisen ja teollisuuden digitalisaation insinööri-
koulutukset 100 uudella aloituspaikalla perustuvat Savonlinnan asemaan Suomen suurim-
pana mekaanisen metsäteollisuuden keskittymänä sekä kaupungin Teknologiapuistossa si-
jaitsevan Kuitulaboratorion ainutlaatuiseen teollisuuden teknologiatuotteiden tuotekehi-
tysympäristöön. Toinen keskeinen koulutusavausesitys on kuntoutusalan koulutuksen val-
takunnallinen osaamiskeskittymä 100 aloituspaikalla Savonlinnaan osana valtakunnallista
työnjakoa. Savonlinnassa on jo nyt valtakunnallisesti merkittävä hyvinvointialan keskitty-
 Tarkistettu
4.0



Pöytäkirjan asiakohta PTK 96/2016 vp
mä, johon kuuluvat muun muassa keskussairaala, kuntoutuskeskus Kruunupuisto, kylpylä
Casino sekä työelämän kuntoutusta antava kuntoutushotelli Herttua. Myös liikunta-alan
ammattikorkeakoulutus vahvistaisi Savonlinnan vahvuuksia, sillä kaupungissa on Itä-Suo-
men ainoa urheiluopisto ja sen infrastruktuuriosaaminen ja hyvä vetovoimaisuus jo ole-
massa.

Mutta muitakin toiveita on. Opettajankoulutuksen lähtö Savonlinnasta tulee vaikutta-
maan sekä vuokra- että omistusasuntomarkkinoilla todella negatiivisesti. Välitön vaikutus
on Savonlinnan Opiskelija-asunnot Oy:n ja Savonlinnan Vuokratalot Oy:n ajautuminen ta-
loudellisesti täysin kestämättömään tilanteeseen. Kyseisten kohteiden Valtiokonttorin lai-
nat pitäisi saada kokonaan anteeksi, koska muutoin molemmat yhtiöt menevät konkurssiin
— kyseessä on noin 18 miljoonan euron panostus. Lisäksi valtiolta toivotaan 5—10 mil-
joonaa euroa purkuavustusta yhteensä noin 320 asunnon ylikapasiteetin purkamiseen kau-
pungin alueelta.

Savonlinna esittää, että valtion toimintoina sinne voisi siirtää kompensaationa esimer-
kiksi Museoviraston. Yliopistolta vapautuu erittäin merkittävä määrä tiloja, joiden hyö-
dyntäminen valtion toimintojen alueellistamisella olisi järkevää. Museoviraston toimi-
alaan kuuluvien tehtävien siirtoja tulee tehdä, koska kaupungissa on jo nykyisellään vahva
ja monipuolinen museo- ja matkailualan klusteri, joka voisi kehittää museotoimialaa mat-
kailuelinkeinon näkökulmasta. Savonlinnassa on Museoviraston yksikkö, Olavinlinna,
maakuntamuseo, Metsämuseo Lusto ja lukuisia pieniä museoita.

Kaupunki esittää myös Metsähallituksen toimintojen alueellistamista Savonlinnan
alueelle, ja perusteena on nimenomaan vahva metsäklusterikokonaisuus, josta meillä on
paljon esimerkkejä metsäalan hallinnon, kehittämisen, museo- ja tutkimustoimintojen si-
jainnin puolesta sekä tietysti myöskin UPM:n, Metsä Woodin sekä Andritzin ominaisuu-
dessa. Meillä on myös vahvaa kuitu-, energia- ja elinkaariosaamista Savonlinnan Kuitula-
boratoriossa.

Savonlinnan toivelistalla ja vaihtoehtoina kompensaatioille on myös väylähankkeita.
Savonlinnan kaupunki esittää, että syväväylän siirto Kyrönsalmesta Laitaatsalmeen toteu-
tettaisiin kokonaisena hankkeena ja että hankkeeseen sisällytettäisiin rautatiesillan uudis-
tamisen vaatima 12 miljoonan euron rahoitusosuus. Junayhteys Pieksämäelle kuten myös-
kin Parikkalan kansainvälinen rajanylityspaikka ovat niin ikään toivelistalla.

Ennen kaikkea oleellisinta tässä tilanteessa on se, että sote-ratkaisujen yhteydessä myös
Savonlinnan keskussairaalan päivystystoiminta ja leikkaustoiminta saadaan vahvistettua.
On aivan oleellista, että saamme pitää erikoissairaanhoidon päivystystoimintaa, ja tämä
linjaus pitää varmistaa. Kirurgian, sisätautien ja anestesian päivystys sekä riittävät diag-
nostiset palvelut tulee turvata Savonlinnan keskussairaalassa päivystysten säilyttämiseksi,
tai emme pysty säilyttämään edes nykyisiä ammattikorkeakoulupaikkoja.

Mutta lopuksi kaikkein oleellisinta on se, että kun hallitus vähentää yhdestä kaupungis-
ta, yhdeltä alueelta näin kovalla kädellä valtion toimintoja, on ainoa kestävä keino antaa ti-
lalle joitain muita valtion toimintoja, mieluiten opiskelupaikkoja, jos omaa yliopistoa
emme saa. Jos sitten saamme lisäksi joitakin liike-elämän ja yrityselämän innovaatioita tai
toteutuksia, ne ovat sitten jotakin lisää tähän, mutta aivan oleellista on nyt puhua siitä, mitä
valtion toimintoja alue voi kompensaationa saada.

18.17 Antti Kurvinen kesk: Arvoisa herra puhemies! Tämä käsittelyssä oleva lakialoite,
eli Järvinen ynnä muut, on ikään kuin sisar- tai rinnakkaisaloite lakialoitteelle 31/2016,
2



Pöytäkirjan asiakohta PTK 96/2016 vp
joka on kansanedustajien Kaj Turunen ja Hanna Kosonen tekemä. Tässä lakialoitteessahan
tarkoituksena on perustaa Suomeen uusi yliopisto, mikä tapahtuisi muuttamalla yliopisto-
lakia. Tämä lakialoite kumpuaa siitä huolesta ja tuskasta, jota aloitteen ensimmäinen alle-
kirjoittaja, edustaja Järvinen, hyvin kuvasi puheenvuorossaan, vaikeasta tilanteesta Savon-
linnassa, joka syntyi, vaikka eduskunnan ja hallituksen enemmistö jotakin muuta olisi ha-
lunnut. Hallituksellahan on nyt tämä niin sanottu Savonlinna-työryhmä, joka sitten etsii
näitä keinoja. Hyviä ehdotuksia tuli tuolta pöntöstäkin, millä tavalla voitaisiin tätä tilannet-
ta Savonlinnan alueella helpottaa ja saada alueelle parempi tulevaisuus. Tässä en voi olla
mainitsematta sitä, että saaristo-osakuntien valtionosuuksien parannushan oli yksi sellai-
nen asia, mikä alkusyksystä tuli tietoon ja mikä omalta osaltaan vähäsen tulee helpotta-
maan Savonlinnan tilannetta.

Arvoisa puhemies! Rohkenen tässä kohtaa vähän ajatella yliopistoja muutenkin ja yli-
opistojen alueellista merkitystä. On ihan selvää, että viimeisen 20:n ja 30:n vuoden aikana
ne maakuntakeskukset, joissa on yliopisto, ovat pärjänneet, kuten esimerkiksi Jyväskylä on
hyvä esimerkki, ja sitten ne, joissa sitä korkeinta opetusta ei ole tarjolla, ovat pärjänneet vä-
hän heikommin tai jopa taantuneet. Haluaisin tässä kohtaa ottaa esille yliopistokeskusten
aseman. Meillä on monissa kehittyvissä maakuntakeskuksissa, kuten Seinäjoella ja Kok-
kolassa, yliopistokeskukset, jotka vähän niin kuin elävät joka vuosi, vuodesta toiseen, sii-
nä epävarmuudessa, että miltä se tulevaisuus näyttää, vaikka ne tekevät alueellisesti erit-
täin tärkeää tehtävää. Niiden oikeudellinen asema on tällä hetkellä turhan ohut. Minusta
yliopistokeskusten asema ja tehtävät pitäisi nykyistä selkeämmin kirjata yliopistolakiin.

18.19 Timo Heinonen kok: Arvoisa herra puhemies! Yliopistokeskuksista on todellakin
puhuttu tässä salissa monen monta kertaa. Välillä rahoja ollaan oltu leikkaamassa ja välillä
palauttamassa, ja olen edustaja Kurvisen kanssa samaa mieltä, että lakiin kirjaus niiden
kohdalla olisi perusteltua.

Tämä edustaja Järvisen aloite tietyllä tavalla osoittaa osan vihreiden tässä salissa käyt-
tämistä aiemmista puheista hieman ainakin outoon valoon. Silloin on hallitusta täällä ryö-
pytetty ja syytetty tästä Savonlinnan opettajankoulutuksen lakkauttamisesta, mutta nyt
edustaja Järvinen myöntää kollegoineen — tässä on allekirjoittajina Karimäki, Kasvi muun
muassa vihreistä — että "hallitus ei voi määrätä ohi yliopiston autonomian niitä paikka-
kuntia, joilla kukin yliopisto opetusta antaa". Tämä laittaa kyllä vihreiden puheet vähin-
täänkin aika vankan populistisen varjon alle, kun täällä opetusministeri Grahn-Laasosta
useilla kyselytunneilla, monissa muissa keskusteluissa on syytetty, että miksi hän tekee
näin tai miksi hän ei puuttunut siihen. Nyt te kuitenkin kirjoitatte varsin selkeästi, että näin
tämä on mennyt.

Myös entinen opetusministeri, edustaja Gustafsson on syyttänyt hallitusta, että miksi Sa-
vonlinnan OKL:ää ei pelastettu, ja me tiedämme hyvin, että edellisen hallituksen aikana,
missä myös vihreät olivat ja opetusministerinä Gustafsson, Tampereen yliopisto lopetti
Hämeenlinnan opettajankoulutuslaitoksen. Itse tulen siltä alueelta ja tiedän sen tuskan ja
jaan tämän tuskan, mikä täällä on tuotu Savonlinnan kohdalta, eli olen täysin samaa miel-
tä, että näitä toimenpiteitä pitää jatkaa, niin kuin edustaja Kurvinen toi esille. 

Mutta on rehellistä näissä keskusteluissa kuitenkin pitää esillä se totuus, minkä nyt myös
vihreät tässä omassa lakialoitteessaan LA 38/2016 myöntävät, että hallitus ei voi määrätä
eli hallitus ei ole tätä päätöstä tehnyt.
3



Pöytäkirjan asiakohta PTK 96/2016 vp
18.22 Heli Järvinen vihr: Arvoisa puhemies! Aloitan saaristo-osakuntalisistä. On hieno
juttu, että ne saatiin nyt palautettua, mutta pitää muistaa, että niiden osalta kyse ei ole min-
käänlaisesta yliopistokompensaatiosta Savonlinnalle, vaan ikään kuin vääryydestä, joka on
muutaman vuoden tauon jälkeen korjattu.

Mitä sen sijaan tulee tähän yliopisto-asiaan: On selvää, että yksikään yliopisto tässä
maassa ei voi itse päättää, mitä oppiaineita opettaa, mitä tutkintoja saa antaa, vaan se on
aina ministeriön vastuulla. Ja, edustaja Heinonen, on aivan yksiselitteistä, että hallitus ei
voi sanoa yhdellekään yliopistolle, että teidän on pakko opettaa jollakin tietyllä paikkakun-
nalla. Mutta kyllä hallituksella on se valta, että se voi päättää omasta halustaan siitä, jos se
haluaa esimerkiksi opettajankoulutusta järjestettävän jollakin paikkakunnalla. Jos ei muu-
ta vaihtoehtoa ole, jos se ei saa Itä-Suomen yliopistoa tai Helsingin yliopistoa tai muuta yli-
opistoa suostumaan siihen, niin viime kädessä kyse on juuri tästä, mikä meillä nyt on pöy-
dällä, eli uuden yliopiston perustamisesta. Tämä aloite on tehty nimenomaan sen takia, että
kun kohtuullisen moni hallituksen jäsen on yrittänyt luikerrella tässä tilanteessa Itä-Suo-
men yliopiston hallituksen tekemän ratkaisun taakse, niin nyt, kun on pöydällä aloite omas-
ta yliopistosta, hallituksella on se valta, jos on tahto, perustaa yliopisto ja pitää huolta siitä,
että opettajia koulutetaan laajalti tässä maassa eikä vain yhdessä paikassa yhdellä paikka-
kunnalla Itä-Suomessa.

18.24 Timo Heinonen kok (vastauspuheenvuoro): Arvoisa puhemies! Ei kukaan ole lui-
kerrellut minkään taakse, vaan juuri niin toiminut kuin te olette tähän lakialoitteeseen kir-
joittanut. Te kirjoitatte, että "hallitus ei voi määrätä ohi yliopiston autonomian niitä paik-
kakuntia, joilla kukin yliopisto opetusta antaa". Te olette kuitenkin tässä salissa syyttänyt,
että hallitus on vastuussa siitä, että se loppuu. Olen samaa mieltä, että hallitus voi perustaa
uusia yliopistoja, ja me otamme myös Hämeenlinnaan mielellään Hämeenlinnan yliopis-
ton ja varmasti jokaiseen OKL-kaupunkiin oman yliopiston, jos näin päätetään tehdä, se on
totta. Mutta on epärehellistä syyttää hallitusta tästä päätöksestä, että opettajankoulutus on
päättymässä Savonlinnassa. Sen päätöksen on tehnyt Itä-Suomen yliopisto, niin kuin te it-
sekin tässä lakialoitteessanne toteatte, ja on hyvä, että se nyt on pöytäkirjaan myös kirjoi-
tettu.

18.25 Antti Kurvinen kesk: Herra puhemies! Aloitan nyt siitä, kun edustaja Järvinen vä-
hän ehkä vähätteli tätä valtionosuuslainsäädännön muutosta saaristo-osakuntien osalta.
Totean siinä kuitenkin, että kysymys on rahavirroista, joita tulee alueille ja joita tulee sinne
kaupunkiin, ja kun ajatellaan Savonlinnan alueen elinvoimaa, niin kyllä kai sillä jokin mer-
kitys on, vaikka ymmärrän, että tietenkään se ei korkeakoulutusta korvaa eikä tuo opiske-
lupaikkoja — se on toinen asia, sen eteen yhdessä tehdään töitä.

Kuitenkin vähän ihmettelen, kuten edustaja Heinonenkin, vihreitä: Varmaan kahdet-
kaan rattaat eivät riitä, vaan niitä rattaita on viisi tai kuusi, tai riittääkö sekään. Nyt ollaan
hirveän huolissaan pienten maakuntakeskusten korkeakoulutuksesta. Kun te lähditte edel-
liseen hallitukseen, Kataisen—Stubbin hallitukseen, niin siellä vaikkapa Hämeenlinnan
OKL lakkautettiin ja se oli aivan ok vihreille, ja nyt sitten yhtäkkiä tämä maakuntien kor-
keakoulutus mietityttääkin vihreitä. Eli tämä on vähän ehkä tällaista monilla rattailla aja-
mista tai pikkusen huonomuistisuutta.

Mutta kaiken kaikkiaan, arvoisa puhemies, minä olen varmasti keskustalaisena kansan-
edustajana sen takana, että voitaisiin yliopistokoulutusta laajentaa kovastikin ja perustaa
4



Pöytäkirjan asiakohta PTK 96/2016 vp
uusia yliopistoja. Kyllä vaikka Seinäjoellekin sopisi aivan hyvin yliopisto. (Timo Heino-
sen välihuuto) — Niin. — Olen kuullut tällaisia maalais- ja kaupunkilegendoja, että 1980-
luvulla suunniteltiin maa- ja metsätieteellisen Viikin koulutuksen siirtoa Seinäjoelle, ja
mikä sopisi paremmin kuin tämmöinen elintarvikkeisiin ja maatalouteen liittyvä korkein
opetus jollakin tavalla sinne ruokaprovinssin keskelle. Eli itselläni ei henkilökohtaisesti ole
mitään sitä vastaan, että perustellaan uusia yliopistoja, mutta kannattaisi ehkä vihreitten-
kin eduskuntaryhmässä miettiä, että ne kannat eivät eläisi aivan vuoden välein, ja mietit-
täisiin jotakin linjakkuutta siinä omassa politiikassa.

18.26 Heli Järvinen vihr: Arvoisa puhemies! Kannat eivät ole eläneet, linjakkuus on kyl-
lä säilynyt, ja myönnämme etenkin, että Kajaanin opettajankoulutuslaitoksen purkaminen
ja lakkauttaminen oli ehdoton virhe, (Timo Heinonen: Eikö Hämeenlinnan?) ja siitä ollaan
otettu se opiksi, että ei kannata sitä virhettä enää toistaa. Kainuussa tällä hetkellä tilanne on
se, että siellä on pulaa pätevistä opettajista. Meille jää Itä-Suomeen enää yksi ainoa paikka,
jossa opettajia koulutetaan, ja se on oikeasti huolestuttavaa.

Mitä Hämeenlinnaan tulee, niin sen tilanne oli hyvin erilainen, koska ainakin itse olen
kuullut, että iso osa henkilökunnasta ja opiskelijoista halusi siirtyä Tampereelle. Toisaalta
mitä Hämeenlinnaan tulee, ei kertaakaan Hämeenlinnasta ollut sellaisia delegaatioita, sel-
laisia puolustuspuheenvuoroja kuin on ollut esimerkiksi Savonlinnan osalta. Hämeenlin-
nan osalta myöskin löytyy päteviä opettajia. Kannattaa myös muistaa, että kun valtion toi-
mintoja on alueellistettu, niin jos muistan oikein, sekä Lahti että Hämeenlinna ovat juuri
niitä voittajia tässä kisassa, eli Hämeenlinna on myös kompensaationa saanut erilaisia toi-
mia.

Mutta sekä edustaja Heinonen että edustaja Kurvinen puhuvat siinä asiaa, että etenkin
tällaisilla aloilla, kun me puhumme opettajista, lääkäreistä, on aivan erityinen yhteinen
vastuu siitä, että me kannamme huolta ja pidämme huolta siitä, että päteviä ammattilaisia
riittää ympäri maata. Kuten jo kerran sanoin, yliopisto tekee päätöksen siitä, missä opettaa,
mutta vain ja ainoastaan opetusministeriö ja hallitus kantavat vastuun siitä, mille ja kenelle
se antaa tutkinnonanto-oikeuksia, ja nyt ne on annettu pois Savonlinnasta Joensuuhun.

18.28 Timo Heinonen kok: Arvoisa puhemies! Nyt menee jo vanhojen muistelemiseksi,
mutta emme me ole Hämeessä sitä unohtaneet, että Tampere vei opettajankoulutuslaitok-
sen. Olin itse Hämeenlinnan OKL:n kasvatti, ja se oli pitkään ja lopetushetkeen asti Suo-
men paras OKL oikeastaan kaikilla mittareilla luettuna. Sieltä valmistuttiin nopeammin
kuin oikeastaan mistään muusta yliopistosta maistereiksi. Sinne oli vaikeinta päästä, mikä
kertoi sen vetovoimasta ja kiinnostavuudesta. Tietenkin ymmärrän sen, että henkilökun-
nasta osa halusi siirtää sen Tampereelle, sillä he asuvat Tampereella. Kun se henkilökunta,
joka sitä aktiivisesti ajoi, eli Tampereen yliopiston johto ja osa näistä OKL:nkin opettajis-
ta, asuu Tampereella, niin totta kai oli mukava saada se yliopisto sinne, mutta ei sekään
päätös suomalaisen opettajankoulutuksen tasoa ja alueellista tasapuolisuutta lisännyt. Itse
en sitäkään päätöstä ymmärrä, mutta nyt ymmärrän, että vihreät ovat pitäneet sitä ratkaisua
ihan hyvänä. Ja Hämeenlinna ei ole saanut tuon OKL:n lopettamisen jälkeen mitään kom-
pensaatiota valtiolta.

18.30 Antti Kurvinen kesk: Arvoisa herra puhemies! Tämä on viimeinen puheenvuoroni
tähän asiaan ja tähän lakialoitteeseen, mutta totean nyt tässä vain, kun tätä ihan kohtalaisen
5



Pöytäkirjan asiakohta PTK 96/2016 vp
tasoista korkeakoulupoliittista keskustelua on käyty, että en kyllä edustaja Järvisen tavoin
vähättelisi yhdenkään maakuntakeskuksen koulutustarpeita tai sitä, mitä vahinkoa on voi-
nut aiheutua, kun korkeakoulutusta on vähennetty.

Kuten ensimmäisessä puheenvuorossani sanoin, on ihan selkeästi todistettavissa, että
yliopistolla on erittäin iso merkitys sille ympäröivälle alueelle ja niille kaupungeille, joissa
yliopistoja sijaitsee. Maakuntayliopistot ovat olleet suomalainen menestystarina, joten ym-
märrän aivan hyvin sen pahan olon, mikä Hämeessä on edelleen ja mikä Hämeenlinnassa
on. Kyllä minusta on erittäin tärkeää, että niin Hämeenlinnassa, Seinäjoella, Kokkolassa
kuin Kajaanissakin vahvistetaan korkeakoulutusta. Minusta olisi tosi kiinnostavaa löytää
tapoja, mitenkä ammattikorkeakoulut ja yliopistokeskukset voisivat yhdessä syntyä tai
muodostua tämmöisiksi maakuntakorkeakouluiksi ja luoda vähän tämmöistä vaihetta nu-
mero kaksi suomalaisille maakuntayliopistoille.

18.31 Heli Järvinen vihr: Arvoisa puhemies! Tässä maassa on tehty monenlaisia korkea-
koulujen lakkautuspäätöksiä, toki myös eri tutkintojen aloittamispäätöksiä. Voisin nostaa
myös siitä esimerkin: Edellisellä kaudella, kun eduskunnassa olin, päätimme aloittaa uu-
delleen hammaslääkärikoulutuksen Kuopiossa. Siihen johtivat selkeät syyt — itäsuoma-
laisten hampaat olivat aika surkeassa kunnossa — ja lopputulos on nyt se, että hampaiden
kunto Itä-Suomessa on selkeästi parempi. (Timo Heinonen: Kuka oli opetusministeri?) Ja
selkeästi saamme hammaslääkäreitä, koulutettuja hammaslääkäreitä, pysymään Itä-Suo-
messa, ja se on aivan erinomaista.

Kun puhutaan opettajista, kannattaa jatkossa — sillä eivät lakkautukset tai ainakaan lak-
kautusuhat varmasti tähän pääty — pohtia myös sitä rahoitusjärjestelmää, jolla korkea-
kouluille rahaa annetaan, sillä tällä hetkellä rahaa annetaan ehkä opettaja-alalla jopa liiaksi
tohtorinväitösten perusteella. Opettajankoulutuksessa se on erityisen hankalaa johtuen mo-
nesta syystä: Ensinnäkin moni henkilö hakeutuu opettajankoulutukseen halutessaan opet-
taa, siis on ikään kuin kutsumus, toive, opettaa lapsia tai nuoria. Ja se toinen asia on se, että
jos sitten innostuu tutkimuksesta ja lähtee tekemään tohtorinväitöstyötä, niin monessa ta-
pauksessa opettaja ei saa euronkaan lisäystä palkkaansa, ei pienintäkään muutosta työteh-
täviinsä. On ilman muuta selvää, että tämä ei kannusta opettajia kouluttautumaan pidem-
mälle. Tästä syystä olisi syytä jatkossa pohtia sitä, voitaisiinko rahoitusperiaatteita jollain
tavalla tarkistaa, jotta saisimme opettajankoulutuksen (Puhemies koputtaa) pysymään vah-
vana edes niillä paikkakunnilla, joilla sitä jatkossa on.

Keskustelu päättyi.

Asia lähetettiin sivistysvaliokuntaan.
6


