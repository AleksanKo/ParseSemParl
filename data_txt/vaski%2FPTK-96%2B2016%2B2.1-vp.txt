















































DEM3F00.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

2.1. Suullinen kysymys leikkauksista vanhustenhuollon hoitajamitoituksessa (Tuula Haa-
tainen sd)

Suullinen kysymys SKT 94/2016 vp

Suullinen kyselytunti

Ensimmäinen varapuhemies Mauri Pekkarinen: Edustaja Haatainen.

Keskustelu

16.01 Tuula Haatainen sd: Arvoisa puhemies! Tänään on vanhustenviikko. Erityisesti
tällä viikolla ikäihmisten rooli ja arvokas vanhuus nostetaan Suomessa esille. Tätä vanhus-
tenviikkoa on moni ikäihminen joutunut viettämään varsin apeissa tunnelmissa, kun halli-
tus on ilmoittanut leikkauksista vanhustenhoitoon ja hoitajamitoituksiin.

Ministeri Rehula, kaksi viikkoa sitten kyselytunnilla me vetosimme teihin: perukaa hoi-
tajamitoituksen leikkaus. Teiltä ei varmaan ole voinut jäädä huomaamatta, minkälainen
ikäihmisten, omaisten ja hoitajien kansanliike on noussut esittämäänne leikkausta vastaan
inhimillisen vanhustenhoidon puolesta. Siksi kysynkin nyt teiltä, arvoisa ministeri: ettekö
te voisi harkita vielä tätä leikkausta ja peruuttaa nämä hoitajamitoitusten leikkaukset ja tur-
vata meidän ikääntyneille kansalaisille turvallisen vanhuuden?

16.02 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Meillä on vanhustenviikko. Ne naiset ja miehet, jotka työskentelevät ar-
jessaan — ne ammattilaiset, jotka työskentelevät arjessaan — vanhusten kanssa, ja omai-
set ovat vanhusten kanssa tekemisissä joka ainoa päivä. Me olemme tekemässä lainsäädän-
töä: on tehty vanhuspalvelulaki, sosiaalihuoltolaki, joka ohjaa sitä arkea ja sitä työtä, jota
siellä arjessa toimeenpannaan, jotta mahdollisimman hyvä hoito, ihmisarvoinen elämä oli-
sivat mahdollisia jokaiselle, joka sitä apua ja tukea tarvitsee.

Arvoisa puhemies! Hallitus on linjannut sen, että vanhuspalvelujen osalta haetaan ny-
kyistä pienempää euromäärää, jolla pitäisi tulla toimeen. Meillä on sisältöjen kehittämis-
työ menossa, ikäihmisten palvelujen kehittämisohjelma, ja toisaalta sitten näitten säästö-
jen osalta nyt ollaan työstämässä sitä kokonaisuutta, jossa etsitään, miten tuo tavoiteltu
säästö saadaan aikaan.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.03 Tuula Haatainen sd (vastauspuheenvuoro): Arvoisa herra puhemies! Hallitus on
perunut lukuisia huonoja päätöksiään. SDP vaati esimerkiksi eläkeläisten asumistuen leik-
 Tarkistettu
4.0



Pöytäkirjan asiakohta PTK 96/2016 vp
kausten perumista, ja te peruitte sen huonon päätöksen. Nyt niin hoitajat kuin hallituksen
asiantuntijakansanedustajatkin ovat myöntäneet, että tämä hoitajamitoituksen leikkaami-
nen on liian kova leikkaus. Onko tämä nyt ainoa päätös, jota te ette aio harkita uudelleen?
Arvoisa ministeri, nyt kun hallituspuolueiden rivistä on myönnetty, että leikkaus pitää pe-
rua, niin katse nyt kyllä kohdistuu teihin. Arvoisa ministeri Rehula, kysynkin teiltä Suo-
men hoitajien mielenosoituksen alla: voisitteko te luopua hoitajamitoituksen leikkaamises-
ta, jota eivät kansalaiset sen enempää kuin hoitajatkaan ymmärrä?

16.04 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Eläkkeensaajan asumistuen valmistelu osana yleistä asumistukijärjestel-
mää päätyi tilanteeseen, jossa muutosta eläkkeensaajan asumistukeen ei tehty.

Te sanoitte, edustaja Haatainen, että voitteko te perua päätöksen. Meillä on menossa val-
mistelu siitä, millä tavalla vanhuspalveluja jatkossa tehdään. Jotta voi perua jotakin, ensin
pitää olla se, joka voitaisiin perua. Nyt ollaan valmistelutilanteessa. Budjettikirjassa, joka
on jokaiselle pöydälle jaettu noin kuukausi sitten, lukee aivan selkeästi, että esimerkiksi
vanhuspalvelujen laatusuositus käydään läpi — se käydään sekä haravalla että tiheämmäl-
lä kammalla — ja tuo valmistelutyö on nyt paraikaa menossa. (Eero Heinäluoma: Ymmär-
sikö joku jotain? — Eduskunnasta: Ei!)

16.05 Anneli Kiljunen sd (vastauspuheenvuoro): Arvoisa herra puhemies! Meillä on
vanhustenhoidosta kokemuksia jo muutama vuosi sitten, kun Valvira ja oikeusasiamies te-
kivät selvityksiä vanhusten kaltoinkohtelusta. Selvitykset olivat karua luettavaa. 90 pro-
senttia meidän hoitoyksiköistä sai huomautuksia puutteellisesta hoidosta. Yksi yhteinen
piirre näissä oli riittämätön henkilöstö, osaamisen puute ja henkilöstön uupuminen sekä
huono johtaminen.

Arvoisa puhemies! Tästä syystä on käsittämätöntä, että te haette säästöjä nyt heikentä-
mällä henkilöstömitoitusta ja henkilöstön osaamista, kun meillä on selkeää tietoa ja tutki-
musta siitä, että se ei ole käytännössä mahdollista ilman epäinhimillistä vanhusten kohte-
lua. Arvoisa ministeri Rehula, kertokaa todelliset perustelut siihen, miksi te ette muuta
henkilöstömitoitusta ettekä halua ylläpitää vanhustenhuollon hyvää palvelulaatua.

16.06 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Onneksi meillä on toisenkinlaisia, ihan tutkimuksiin perustuvia tietoja sii-
tä, millä tavalla meillä ympärivuorokautisessa hoidossa ja hoivassa ihmiset arjessaan elä-
vät. Omakohtainen kokemus on viimeisen kahden viikon ajalta. Olen kahdessa tällaisessa
ympärivuorokautisessa yksikössä käynyt ja oletan, että tietysti on kerrottu etukäteen, kuka
kylään tulee. Ei 82-vuotiasta miestä saa sanomaan opeteltuja sanoja, ellei hän olisi oikeasti
sitä mieltä, että minulla on nyt hyvä elämä, täällä on hyvä olla. Onneksi meillä näitäkin ko-
kemuksia on.

Sitten on tämä toinen puoli, johon edustaja Kiljunenkin viittasi, ja itse asiassa omassa
kysymyksessänne jo avasitte osaa siitä ongelmasta, mikä meillä kentällä on. Meillä on so-
siaalihuoltolaki, meillä on vanhuspalvelulaki, meillä on suosituksia, jotka ohjaavat sitä
hoitoa ja hoivaa. Syyllistämättä yhtään ketään esimerkiksi johtamisella on todella suuri
merkitys. Toinen asia mitoitukseen liittyen: se on suositus, (Puhemies koputtaa) ja meillä
on pääosa meidän palveluyksiköitä yli tuon mitoituksen, (Puhemies koputtaa) joka on tä-
män päivän suositus.
2



Pöytäkirjan asiakohta PTK 96/2016 vp
16.08 Heli Järvinen vihr (vastauspuheenvuoro): Arvoisa puhemies! Nyt vietetään van-
hustenviikkoa. Itselläni oli ilo vierailla Heinävedellä puhumassa vanhustenpäivän juhlas-
sa, ja siellä nousi esiin huoli paitsi hoitajamitoitukseen suunnitellusta leikkauksesta myös
uusista laskelmista, joita on tehty sote-uudistuksen tavoitteiden osalta. Nordic Healthcare
Group on laatinut sosiaali- ja terveysministeriölle, pääministerin johtamalle valtioneuvos-
ton kanslialle tarkat laskelmat siitä, miten sote-uudistuksessa voidaan toteuttaa ja saada ai-
kaan säästöjä. Näissä laskelmissa oletetaan, että vuodessa voidaan saada nimenomaan van-
huspalveluista säästöpotentiaalia jopa lähes miljardi euroa. Siis vanhuspalveluista voidaan
säästää jopa miljardi euroa. Haluaisin kysyä ministeriltä: miten te katsotte tämän olevan
mahdollista, ja voisitteko sanoa myös näille heinäveteläisille, että tämä tavoite ei ole totta?

16.09 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Niin heinävetisille kuin kaikille muillekin: tuo laskelma, johon te viittaat-
te, on tehty tuotannollistaloudellisesta näkökulmasta tilanteessa, jossa siis tämä meidän
lainsäädäntöehdotuksemme, joka nyt lausuntokierroksella sosiaali- ja terveydenhuollon
muutoksesta on, ei ole vielä ollut tuon joukon tiedossa. On täysin julkista se, millä tavalla
ja millä menetelmillä, millä keinoilla sitä kustannuspainetta, joka on olemassa, yritetään
vähentää. Kaikki laskelmat, jotka hallituksella on sote-muutokseen liittyen, lähtevät siitä,
että meidän sosiaali- ja terveydenhuollon menot kasvavat. Kaikki laskelmat lähtevät siitä.
Inflaation päällekin tulee lisäeuroja, mutta meidän pitää saada kustannuskehitys taittu-
maan niin, että meidän käytettävissämme olevat eurot riittävät. Toisekseen euroilla on
merkitystä, mutta sillä, mitä siellä kussakin työpaikassa, kussakin kunnassa tapahtuu, on
todella iso merkitys, miten siellä paikallisesti nämä voimassa olevat lait, asetukset ja suo-
situkset täytäntöön laitetaan.

16.10 Arja Juvonen ps (vastauspuheenvuoro): Arvoisa herra puhemies! Hoitajana —
joulukuussa tulee 30 vuotta siitä, kun valmistuin — olen tehnyt pitkän pitkän työuran siel-
lä hoitotyössä ja joskus mietin, että olenkohan minä jäävi puhumaan niistä asioista, mitä
siellä kentällä tapahtuu. Kyllä se on niin, että arvokas ja hyvä vanhuus, lämpimät, viipyvät
kädet, kuuluvat kaikille ikäihmisille Suomessa. Olen nähnyt hoitoalalla myös hoitokärsi-
mystä, kaltoinkohtelua, sitä, mistä täällä tänään puhuttiin ja mistä olen hyvin usein salissa
puhunut.

Viime eduskuntakaudella potilasturvallisuusstrategiaa oltiin uudistamassa, mutta uudis-
tustyö jäi kesken, koska sote-uudistus ei valmistunut. Olen esittänyt, että sinne potilastur-
vallisuusstrategiaan esitettäisiin myös keinoja, mitenkä kaltoinkohtelua, hoitokärsimystä
voitaisiin ennalta ehkäistä Suomessa. Nimittäin tämä hoitokärsimys on ensimmäinen askel
potilasvahinkoon. Kysyisinkin: mitenkä tämä potilasturvallisuusstrategian päivittämistyö
etenee, ja onko siellä hoidon eettiset periaatteet otettu mukaan?

16.11 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Asiakirja, johon edustaja Juvonen viittaa, on valmistelussa edennyt niin,
että vielä tämän kuun aikana meillä on päivämäärä, jolloin tuo asiakirja, joka tulee anta-
maan yhtäältä viestiä omaisille ja niille ihmisille, jotka palveluja tarvitsevat, ja toisaalta tu-
kea sille johtamiselle ja vähän osviittoja ja eväitä potilasturvallisuuteen ja ihmisten kanssa
toimimiseen, on tarkoitus käsitellä ministerityöryhmässä ja tällä tietoa myöskin koko hal-
lituksen piirissä. Tämän asiakirjan laadinta on kalkkiviivoilla, ja toivon mukaan siitä tulee
3



Pöytäkirjan asiakohta PTK 96/2016 vp
sellainen kuin on kentällä toivottu, nimenomaan tuki johtamiselle, tuki yhteisen tekemisen
mahdollistumiselle.

16.12 Martti Talja kesk (vastauspuheenvuoro): Arvoisa puhemies! Vanhuspalvelujen
rakenneuudistus on käynnissä kaiken aikaa. Valtakunnalliset tavoitteet yli 75-vuotiaiden
laitoshoidolle, ympärivuorokautiselle palveluasumiselle ja kotihoidolle on asetettu. Fyysi-
sesti huonokuntoiset vanhukset aikaisemmin täyttivät vanhainkotimme. Tällä hetkellä
muistisairaat ovat heidän sijallaan ja fyysisesti huonokuntoiset hoidetaan kotiin. Tällä het-
kellä tiedotusvälineet ovat täynnä kuvia, joissa esitellään — niin kuin tekin, herra ministe-
ri, tapasitte — hyväkuntoisia, virkeitä vanhuksia, jotka pysyvät asiassa, ja kysyisin: onko
tässä mahdollisesti väärin sijoitus?

Tämänhetkisestä mitoituksesta: Olin seuraamassa kilpailutusta, jossa Helsingin kaupun-
ki edellyttää mitoituksen osalta, että siellä on paikalla se tietty mitoitusmäärä, ja toisaalta
viereinen kaupunki edellyttää, että koko henkilökunnan mitoitus vastaa sitä asetettua tavoi-
tetta. (Puhemies koputtaa) Miten päästäisiin valtakunnassa yhtenäiseen mitoituskäytän-
töön?

16.13 Perhe- ja peruspalveluministeri Juha Rehula (vastauspuheenvuoro): Arvoisa
puhemies! Tässä on nyt semmoinen toisaalta—toisaalta-tilanne. Meillä on hoidon ja hoi-
van yksiköitä, joissa tuo mitoitus, tuo luku "nolla pilkku jotakin", on 0,6 tai 0,72 tai 0,83.
Se liittyy siihen, millainen hoitoisuus, hoidon ja hoivan tarve, niillä ihmisillä on, jotka ky-
seisissä paikoissa ovat. Näin tulee olemaan jatkossakin, näin pitää olla jatkossakin. Se on
aivan olennainen asia, millainen on hoivan tarve niillä ihmisillä, jotka 7/24/365 ovat sa-
massa tilassa. Miten tuo työ tehdään? Euroilla on merkitystä, mutta silläkin on merkitystä,
millä tavalla johtaminen hoidetaan tai se, että tämmöisessä sopimustilanteessa täydellinen
yhdenvertaisuus... Minä jopa toivon, että täydellinen yhdenvertaisuus ei toteutuisi, koska
jossakin se tarve on (Puhemies koputtaa) 0,6 ja jossakin 0,75.

16.14 Aino-Kaisa Pekonen vas (vastauspuheenvuoro): Arvoisa puhemies! Olen itse kou-
lutukseltani lähihoitaja ja työskennellyt vuosia terveyskeskuksen vuodeosastolla. Koin sii-
nä omassa työssäni erityisen vaikeaksi sen, että usein oli liian vähän aikaa kohdata vanhuk-
sia, ei juuri ollenkaan heidän ansaitsemallaan tavalla. Kiireessä ehti tekemään vain ne vält-
tämättömimmät hoitotoimenpiteet. Kiireessä aamupuuro ehtii jäähtyä ennen kuin kukaan
ehtii vanhuksen vuoteen reunalle avustamaan syöttämisessä. Kiireessä yövaipan vaihto ve-
nyy puoleenpäivään. Kiireessä vuodepotilaat jäävät päiväksi sänkyyn. Inhimillisyys ja
kuntouttava työote ovat vain toiveena hoitajien mielessä.

Arvoisa puhemies! Tällä viikolla SuPer haastoi kansanedustajat työskentelemään työ-
vuoron vanhustenhoidossa. Vasemmistoliiton eduskuntaryhmä ottaa tämän haasteen vas-
taan. Otatteko te, hyvä hallitus?

16.15 Perhe- ja peruspalveluministeri Juha Rehula (vastauspuheenvuoro): Pääminis-
teri vastaa hallituksen puolesta. Mutta, arvoisa puhemies, ymmärrän henkilöstön tuskan-
kin siinä, että monissa paikoissa, joissa ympärivuorokautista tehostettua hoitoa, ympäri-
vuorokautista hoitoa annetaan, ei ole riittävästi aikaa siihen työhön, johon on koulutus, jo-
hon on osaaminen ja jota haluaisi tehdä. Olen tämänkin kyselytunnin aikana useamman
kerran todennut, että aika iso merkitys on silläkin, miten esimerkiksi teidän tapauksessan-
4



Pöytäkirjan asiakohta PTK 96/2016 vp
ne, edustaja Pekonen, te olette päässyt vaikuttamaan siihen omaan työhönne, kuunteleeko
teidän esimiehenne sitä palautetta, että nyt voitaisiin tehdä toisinkin. Laki on velvoittava.
Laatusuosituksilla, suosituksilla ohjeistetaan, miten pitäisi toimia, mutta iso asia on se ja
iso merkitys on silläkin, että esimiehet saisivat tietää tämän palautteen, minkä te annatte
nyt täällä eduskunnan kyselytunnilla.

16.17 Ilmari Nurminen sd (vastauspuheenvuoro): Arvoisa puhemies! Sosialidemokraa-
tit vaativat, että jokaisella ihmisellä on oltava oikeus elää hyvää ja arvokasta elämää lop-
puun asti. Viime kaudella meidän johdollamme säädettiin vanhuspalvelulaki, ja tämän lain
avulla on mitoitusta saatu nostettua Suomessa yli 0,6:een. Nyt kuitenkin hallitus on heiken-
tämässä tätä hyvää lakia. Te olette heikentämässä henkilöstömitoitusta, leikkaamassa hen-
kilökunnan osaamistasoa ja viemässä usein muistisairailta ihmisiltä vastuutyöntekijän,
joka huolehtisi heidän oikeuksistaan.

Arvoisa ministeri, kiinnittäisin teinä huomiota näiden ikääntyvien ihmisten elämänlaa-
tuun ja heidän oikeuteensa turvaan, apuun ja ulospääsyyn. Miten te perustelette näille ih-
misille tätä leikkausta ja millä konkreettisilla keinoilla parannatte näiden ihmisten elämän-
laatua Suomessa?

16.18 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Edustaja Nurminen avasi sen, mitä viime kaudella tapahtui. Kyllä, säädet-
tiin vanhuspalvelulaki mutta samanaikaisesti leikattiin satoja miljoonia kuntien val-
tionosuuksista: jos oikein muistan (Välihuutoja vasemmalta) suuruusluokkana 270 miljoo-
naa euroa vuositasolla sillä perusteella, että se yhteinen tavoite laitospainotteisesta avopai-
notteiseen hoitoon ja hoivaan saataisiin toteutettua. Aika vähän tuo edellinen hallitus antoi
eväitä siihen, miten siellä käytännön tasolla esimerkiksi tämä vanhuspalvelulaki versus
270 miljoonaa miinusmerkkisenä yhteensovitetaan. Se, mitä me nyt yritämme tehdä osana
sitä palvelujen sisältöjen kehittämistyötä, on se, että kehitetään ikääntyvän väestön hoidon
ja hoivan nimenomaan kotipalvelupainotteisuutta. Meillä on hyviä käytäntöjä maassa,
meillä on hyviä esimerkkejä, ihan konkreettisesti, ja on muutosagentti, on niitten henkilöit-
ten nimet, jotka aloittavat kentällä ihan lähikuukausina (Puhemies koputtaa) tämän työn,
että sisällöissä päästäisiin paremmalle tasolle.

16.19 Sanna Lauslahti kok (vastauspuheenvuoro): Arvoisa puhemies! Vanhustenhoito-
viikon aikana tulee mieleen, että millä tavalla me luomme sen hyvän polun kohti vanhuut-
ta, millä tavalla me vanhana vältämme sen, että olemme laitoshoidossa. Siltä osin herää ky-
symys, millä tavalla me voimme kehittää meidän hoitoketjuja: Lonkkaliukumäki Espoosta
on esimerkkinä siitä, kuinka pääsee kotiin laitoksen sijaan. Miltä osin me luomme seniori-
kortteja, joilla meidän vanhukset pääsevät liikkumaan ilmaiseksi? Siltä osin heittäisin
myös kysymyksen tähän: mitä voimme tehdä, ennen kuin on liian myöhäistä?

16.19 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Edelliseen kysymykseen viitatenkin, ihmisarvoisen vanhuuden tulee olla
kaikkien niitten päättäjien ja arjessa työskentelevien ihmisten tavoitteena, jotka tulevaisuu-
teen näkevät ja tätä tulevaisuutta haluavat nykyistä paremmaksikin muuttaa — miten pa-
nostetaan ennaltaehkäisyyn ja siihen tekemiseen, että ei jouduta tilanteeseen, jossa äärim-
millään tapahtuu asioita, joita sitten joudutaan jälkikäteen selvittämään, että mikä on men-
5



Pöytäkirjan asiakohta PTK 96/2016 vp
nyt pieleen. Tämä meidän ikäihmisten palvelujen sisältöjen kehittämistyö on, edustaja
Lauslahti, juuri sitä työtä, jota nyt tällä hetkellä ministeriössä isolla joukolla valmistellaan,
ja ei vain valmistella, vaan kentälle jalkauttamisvaihe alkaa lähiviikkojen, -kuukausien ai-
kana.

16.20 Eva Biaudet r (vastauspuheenvuoro): Arvoisa puhemies! Ministeri Rehula, tiedän
ja luotan siihen, että te välitätte ja toivotte, että ne uudistukset, joita teette, todellisuudessa
tulevat parantamaan vanhustenhuoltoa. Mutta käsi sydämelle, ministeri Rehula, eikö kui-
tenkin ole aika riskialtista, että juuri tällä hetkellä, kun tehdään niin suuria muutoksia so-
teen, puretaan normia sillä, että henkilöstömitoituksista luovutaan? Me tiedämme kaikki,
että vanhojen ihmisten hoivassa ihmiset ovat ne, jotka tekevät sen hoivan, ei kukaan voi
korvata sitä. Ja vähimmäistaso on yleensä aika heikko taso, ja siinä mielessä on hienoa, että
tulee laatusuosituksia ja kehitetään johtamista, mutta tuntuu aika riskialttiilta luottaa sii-
hen. Voimmeko nyt sitten kertoa niille vanhuksille, jotka pelkäävät joutuvansa laitoshoi-
toon tai eri hoitolaitoksiin, että he oikeasti voivat elää arvokasta ja hyvää vanhuutta?

16.21 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Erään vastauksen aikana kuulin salista välihuudon: "Tuosta vastauksesta
ei ymmärtänyt mitään!" Yritin avata sitä, että hallitus on sopinut budjettiriihen yhteydessä
ja kirjoittanut sen ihan budjettikirjaan, että nyt kammataan läpi laatusuositukset, nyt katso-
taan se, millä tavalla nuo säästöt, joita tavoitellaan, on mahdollista toteuttaa. Tämä työ on
menossa.

Voiko varmistaa, voiko luvata? Lainsäätäjän tehtävä, hallituksen tehtävä on huolehtia
siitä, että olosuhteet ovat niin hyvät kuin mahdollista, säädöspohja on niin hyvä kuin mah-
dollista, ja onneksi meillä pääosa vanhustenhoidosta ja -hoivasta on tasolla, jolla me koh-
taamme niitä ihmisiä, jotka kokevat sen arvokkaan vanhuuden. Sitten kun ongelmia on,
räikeimpiäkin sellaisia, niin ne selvitetään, ja yleensä niihin löytyy (Puhemies koputtaa)
laista johtumattomat syyt.

16.23 Antti Lindtman sd (vastauspuheenvuoro): Arvoisa puhemies! Onneksi on niin,
että tässä maassa ei ole enää kovin montaa sellaista vanhusten asumisyksikköä, jossa olisi
alimitoitus. Ja mistä se johtuu? Se johtuu juuri siitä laista, joka viime kaudella hyväksyt-
tiin: Euroopassa ensimmäinen laki vanhusten turvaksi hyväksyttiin Suomessa. Ja nyt jos
palataan kysymykseen, mistä tässä on kysymys, niin tässä on kyse hallitusohjelman mu-
kaisesta säästöstä: haluatte säästää 25 miljoonaa euroa ensi vuonna heikentämällä hoitaja-
mitoitusta. Mitä se tarkoittaa? Se tarkoittaa sitä, että sellaisessa yksikössä, jossa on 14
ikäihmistä, joko ilta- tai aamuvuorossa on vain yksi hoitaja. Vain yksi hoitaja 14:ää ikäih-
mistä kohtaan, ja tämä asia tiivistyy nyt siihen. Teidän hallituspuolueenne omistakin ri-
veistä on myönnetty, että tämä on kohtuuton säästö. Nyt katse kohdistuu teihin. Voitteko
kertoa selvästi, tuletteko luopumaan tuosta hallitusohjelmasäästöstä vai ette? Tämä on nyt
teistä kiinni, ministeri Rehula.

16.24 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Onneksi kunnat viime vaalikaudella selvisivät siitä, että vanhuspalvelula-
ki säädettiin — hyvä, että säädettiin — ja kuntien valtionosuuksia leikattiin satoja miljoo-
nia. Onneksi selvittiin siitä, että hallituksen säästöpäätöksenä tehtiin muistaakseni 270 mil-
6



Pöytäkirjan asiakohta PTK 96/2016 vp
joonan euron leikkaus sillä perusteella, (Eero Heinäluoma: Mikä se vastaus on? — Väli-
huutoja vasemmalta) että laitospainotteinen hoito muuttuu avohoitopainotteiseksi. Onnek-
si kunnat selvisivät ja nämä luvut hoitajamitoituksessa ovat sillä tasolla kuin ovat. Meillä
on säästötavoite, ja kuten edellisessä vastauksessani sanoin, meillä on parastaikaa valmis-
telutyö menossa siitä, millä tavalla tuo säästötavoite voidaan täyttää. Mitä hoitajamitoituk-
selle tapahtuu? Se on osa tätä valmistelua, jota tässä nyt tehdään. (Vasemmalta: Ei tule vas-
tausta!) 

16.25 Sari Essayah kd (vastauspuheenvuoro): Arvoisa puhemies! Kyllä me nyt oppositi-
ossa vetoamme hallitukseen, että nyt tarvitaan ehdottomasti inhimillisempää otetta. Ympä-
rivuorokautisessa hoidossa on tällä hetkellä yhä raskaammin hoidettavia potilaita, ja tietys-
ti se suuntaus, että me pyrimme siihen, että ihmiset voivat siellä kotona olla niin pitkään
kuin mahdollista, on sitten tuonut tähän tilanteeseen. Tämä hoitajamitoituksen pienentämi-
nen tässä tilanteessa oikeasti saattaa vaarantaa sen hoivan laadun, ihan niin kuin Valvira on
varoittanut, ja siinä mielessä tämä vetoomus ei mielestäni ole ollenkaan turha. Täytyy
muistaa, että jos pohjoismaisittain vertailemme tätä tilannetta, niin päivävuorossa keski-
määrin hoitajia Norjassa ja Tanskassa on 8:aa vanhusta kohti noin yksi. Ruotsissa on myös-
kin 10:tä kohti yksi ja Suomessa peräti 12:ta, ja niin kuin täällä kuulimme, voi olla tilan-
teita, että 14 on vastuulla olevaa asiakasta, joten kyllä me todellakin toivomme, että halli-
tus nyt tässä (Puhemies koputtaa) hoitajamitoituksessa pystyisi perääntymään tästä päätök-
sestään.

16.26 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Huoli on yhteinen. Ymmärrän hyvin sen, että tähän valmisteluun vedo-
taan, toivotaan. Ymmärrän hyvin sen, että hallituspuolueiden rivistä ovat tämän päivän ai-
kana sosiaali- ja terveysvaliokunnan valiokuntavastaavat vedonneet siihen, että tässä val-
mistelussa — aivan niin kuin siinä vetoomuksessa kiinnitetään huomiota — katsotaan se,
mikä on tämän hoidon ja hoivan kokonaisuus. Siinä viitataan siihen kirjaukseen, jonka hal-
litus on budjettiriihessä tehnyt budjettikirjaan, joka on luettavissa kaikilla, että nyt käy-
dään läpi tiheällä kammalla, millaisia vaihtoehtoja olisi löydettävissä. Hoitoisuus on asia,
jonka tulee määritellä jatkossakin se hoitajatarve. Niitten ihmisten kunnon, niitten ihmis-
ten toimintakyvyn, jotka ovat ympärivuorokautisessa hoidossa, tulee määritellä henkilös-
tön tarve. Niin on ollut, ja niin tulee olla myös jatkossa.

16.27 Hanna Sarkkinen vas (vastauspuheenvuoro): Arvoisa puhemies! Vanhustenhoi-
van hoitajamitoituksen leikkaus on hallitukselta karu arvovalinta. Hoitajamitoituksen leik-
kaaminen ja vanhustenhoivasta suunniteltuja säästöjä voitaisiin perua esimerkiksi sillä,
että peruttaisiin perintöveron kevennykset. On arvovalinta, että leikataan samaan aikaan
vanhustenhoidosta ja samalla kuitenkin on varaa tehdä hyvätuloisille kohdentuvia veron-
kevennyksiä.

Arvoisa puhemies! On hurskastelua vedota hyviin lakeihin, jos ei ole rahaa niiden toi-
meenpanoon. Tarvitaan hoitavia käsiä ja kohtaamista, ei hurskastelevia puheita. 

Arvoisa puhemies! 75 prosenttia suomalaisista ikäihmisistä kokee tulevansa kohdelluk-
si toisen luokan kansalaisina. Uusi kyselytutkimus kertoo tämän. Millaisen viestin ikäih-
misten arvostuksesta nämä suunnitelmat leikata vanhustenhoivasta oikein antavat?
7



Pöytäkirjan asiakohta PTK 96/2016 vp
16.28 Perhe- ja peruspalveluministeri Juha Rehula (vastauspuheenvuoro): Hallituk-
sen pöydällä on monta isoa muutostyötä, joilla on tarkoitus yhtäältä huolehtia siitä, että
meillä eurot riittävät siihen palvelutarpeeseen — siihen palvelutarpeeseen, jota ei tarvitse
ennustaa, kun sen pystyy laskemaan — muun muassa sen johdosta, että meillä väki ikään-
tyy. Ihmisarvoisen, yksilölliset tarpeet huomioon ottavan vanhuuden on oltava tavoite, ja
sitä tavoitetta kohti on mentävä. Tässä kokonaisuudessa en väheksy, en missään tapaukses-
sa, yksittäisiä asioita — niin kuin esimerkiksi se, että tämä vanhuspalvelujen laatusuositus
nyt käydään kokonaisuudessaan läpi. Yksikin nurkka jos pettää, niin koko kokonaisuus voi
pettää.

Mutta kyllä tässä savotassa, jossa tässä ollaan, yhtäältä koetetaan saada perustat sellai-
siksi, että hallinto toimii, rahat riittävät, ja toisaalta sisältö sellaiseksi, että ihmisarvoinen
vanhuus olisi mahdollinen.

16.29 Hannakaisa Heikkinen kesk (vastauspuheenvuoro): Arvoisa herra puhemies!
Iloitsen siitä, että tämä hallitus on kirjannut hallitusohjelmaan lukuisia hankkeita, joilla pa-
rannetaan vanhustenhoivaa, kotihoitoa, perhehoitoa ja kuntoutusta, ja niihin todella satsa-
taan kymmeniä miljoonia vuositasolla. Ollaan sitouduttu toimintakyvyn ylläpitoon ja sii-
hen, että kaikista pidetään huolta.

Ministeri Rehula, te toitte monessa vastauksessanne esille, että tuo vanhustenhoivan laa-
tusuositus todella kammataan laajasti auki. Yksi osa tuota laatusuositusta on se, että nyt
linjataan, että jokaisella vanhuksella pitää olla pitkäaikaishoidossa oma huone. Olen hoita-
nut dementoituvia ihmisiä useita vuosia ja tiedän, että yksin asuminen ei olekaan laatua
niille ihmisille. Se, että huoneessa näkee toisen ihmisen, saattaa rauhoittaa ihmisen ole-
maan siellä ja tuntemaan olonsa kotoisammaksi. Kysynkin teiltä, ministeri: kun tuota laa-
tusuositusta tarkastellaan, katsotaanko myös tätä huoneasiaa todella, että se voisi olla vaih-
toehto säästöille?

16.30 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Koko laatusuositus on työn alla. Asuminen on yksi osa sitä. Tämä on yksi
niistä osista, osioista, aihepiireistä otsikoiden alla, jotka nyt käydään läpi, koska tämä koko
laatusuosituskokonaisuus on pöydällä, ja se käydään hyvin tiheällä kammalla läpi. Ja asiat,
jotka tulevat sitten ratkaisuun, me näemme sitten, kun tämä koko paketti on kahlattu, koko
valmistelu on tehty. Me olemme budjettilain aikataulussa tässäkin asiassa, mikä tarkoittaa
sitä, että tästä hetkestä noin kuukauden sisään pitää tietää, mistä kaikista yksittäisistä
asioista nämä laatusuosituksen muutokset koostuvat.

Ensimmäinen varapuhemies Mauri Pekkarinen: Vielä edustaja Alanko-Kahiluoto, ja
sitten viimeinen kysymys tämän keskustelun avaajalle, edustaja Haataiselle.

16.31 Outi Alanko-Kahiluoto vihr (vastauspuheenvuoro): Arvoisa herra puhemies! On
hyvin kiusallista katsoa vastuussa olevan ministerin kiemurtelua tässä asiassa. Teiltä on
kysytty suoraan, aiotteko luopua siitä, että höllennätte hoitajamitoitusta vanhustenhoidos-
sa, mutta emme ole puolen tunnin keskustelun jälkeen saaneet suoraa vastausta tähän ky-
symykseen. Sen sijaan me tiedämme tässä salissa, että hallitus leikkaa vanhustenhoidosta
peräti 75 miljoonaa euroa. En ymmärrä sitä, kuinka voitte vakuuttaa, että laatu pysyy sa-
mana, vaikka samaan aikaan leikkaatte noin paljon. Ja on myös hyvin problemaattista, että
8



Pöytäkirjan asiakohta PTK 96/2016 vp
arvoisa ministeri vetoaa omaan yksittäiseen käyntiinsä jossakin tietyssä hoitolaitoksessa ja
toteaa, että asiat ovat hyvällä tolalla. Me tiedämme, että on toisenlaisiakin selvityksiä. Sitä
paitsi te puhutte nykytilasta. Mikä on tilanne sitten, kun olette leikanneet nuo 75 miljoonaa
tai kun olette leikanneet sen miljardin, joka luvataan siellä (Puhemies koputtaa) soteen liit-
tyvässä tiedostossa?

16.33 Perhe- ja peruspalveluministeri Juha Rehula (vastauspuheenvuoro): Arvoisa
puhemies! En ihan kysymystä tästä edustaja Alanko Kahiluodon puheenvuorosta löytänyt.
(Välihuutoja vasemmalta)

Se saattoi olla huono esimerkki, arvon edustajat, mitä käytin, mutta toisinpäin myös jat-
koin sillä lauseella, että onneksi niitäkin tilanteita on, joissa ensinnäkin pääosa meidän se-
nioriväestöstämme asuu, elää tilanteessa, jossa on hyvä olla, onneksi on näin. Tutkimuk-
set, jotka kertovat kaltoinkohtelusta, tutkimukset, jotka kertovat ongelmista vanhustenhoi-
dossa ja -hoivassa, tai ne yksittäistapaukset, joita aika ajoin täällä kyselytunnillakin käsi-
tellään — selvitykset ovat sitä varten, että saataisiin kokonaiskuva, jotta voidaan tehdä
muutoksia. Yksittäistapauksista, näistä räikeimmmistä esimerkeistä iltapäivälehtien sivuil-
ta, joka ainoa selvitetään, joka ainoa käydään läpi, mikä on mennyt pieleen, miksi on ta-
pahtunut näin, kun ihmisarvoinen vanhuus ei ole ollut mahdollinen. Meillä on valmistelu
kesken. On aika valmistella ja on aika päättää, ja (Puhemies koputtaa) sen päätöksenteon
aika tässä kuukauden sisään tulee.

Ensimmäinen varapuhemies Mauri Pekkarinen: Ja viimeinen lisäkysymys.

16.34 Tuula Haatainen sd (vastauspuheenvuoro): Arvoisa herra puhemies! Me olemme
yli puoli tuntia nyt keskustelleet tästä aiheesta emmekä ole vielä saaneet suoraa vastausta
siihen, aiotteko leikata hoitajamitoitusta, -suositusta, (Antti Kaikkonen: Valmistelu on kes-
ken!) vai ette. Arvoisa ministeri, teidän hallituksenne jakaa verohelpotuksina moninkertai-
sen summan kuin mitä tällä leikkauksella tulette säästöjä aikaansaamaan, ja ne verohelpo-
tukset jaetaan kaikkein varakkaimmille ihmisille. (Välihuutoja)

Arvoisa puhemies! Me emme tule lepäämään ennen kuin tämä asia on kunnossa. Me ha-
luamme saada vastauksen. Kansalaistorilla, eduskunnan vieressä, on mielenilmaus, siellä
hoitajat ja omaiset odottavat vastausta. Olen menossa sinne tilaisuuteen. Kysyn vielä ker-
ran: Mitä vastaan heille? (Puhemies koputtaa) Mikä on vanhustenhuollon tulevaisuus tässä
ja nyt, ei kymmenen vuoden kuluttua, (Puhemies koputtaa) vaan tässä ja nyt?

16.35 Perhe- ja peruspalveluministeri Juha Rehula (vastauspuheenvuoro): Arvoisa
herra puhemies! Niin, meillä on ministeriössä valmistelutyö menossa, ja sen valmistelun
päätteeksi on aika tehdä johtopäätökset, yhteenveto, ja valmistelun aikana katsotaan tämä
koko laatusuositus. Kun se työ on tehty, tulee aika päättää: se on noin kuukauden sisään,
kun tähän asiaan saadaan yksiselitteisen selkeä suora vastaus. Se on minun valmisteluvas-
tuullani. Toisaalta te koko hallituksen puitteissa vertasitte tätä veronkevennyksiin ja niin
edelleen. Te olette itse, edustaja Haatainen, ollut ministerinä ja tiedätte, että vastuuminis-
terit tekevät oman roolinsa mukaisen valmistelutyön ja sitten koko hallitus sen jälkeen
päättää.

Kysymyksen käsittely päättyi.
9


