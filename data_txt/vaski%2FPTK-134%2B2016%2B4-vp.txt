















































DEMD4D3.tmpSave.xml


Pöytäkirjan asiakohta PTK 134/2016 vp
Pöytäkirjan asiakohta 

PTK 134/2016 vp

Täysistunto

Keskiviikko 14.12.2016 klo 12.00—20.22

4. Hallituksen esitys eduskunnalle valtion talousarvioksi vuodelle 2017
Hallituksen esitys eduskunnalle vuoden 2017  talousarvioesityksen  (HE 134/2016 vp) täy-
dentämisestä

Hallituksen esitys HE 134/2016 vp
Hallituksen esitys HE 249/2016 vp
Talousarvioaloite TAA 1-462/2016 vp
Toimenpidealoite TPA 34, 53/2016 vp
Valiokunnan mietintö VaVM 35/2016 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 4. asia. Käsittelyn pohjana on valtiovarainvaliokunnan mietintö VaVM 35/
2016 vp.

Valtion vuoden 2017 talousarviota koskeva menettelytapa hyväksyttiin 13.12.2016 pi-
detyssä täysistunnossa, ja mietintö pantiin pöydälle tämän päivän täysistuntoon.

Nyt ryhdytään yleiskeskusteluun. Valtiovarainvaliokunnan puheenjohtajan esittelypu-
heenvuoron, 10 minuuttia, jälkeen keskustelu jatkuu ryhmäpuheenvuoroilla, joiden pituus
on enintään 7 minuuttia. Muut ennakolta varatut puheenvuorot käytetään ryhmäpuheen-
vuorojärjestyksessä, ja niiden pituus on enintään 5 minuuttia. Valtiovarainvaliokunnan
jaostojen puheenjohtajille varataan mahdollisuus esittelypuheenvuoroon, noin 5 minuuttia.

Keskustelu

12.07 Timo Kalli kesk (esittelypuheenvuoro): Herra puhemies! Suomen taloudessa on ol-
lut viime aikoina positiivisia merkkejä. Talous on kääntynyt vihdoin kasvuun. Tilastokes-
kuksen ennakkotietojen mukaan bruttokansantuotteen volyymi kasvoi heinä—syyskuussa
edelliseen vuosineljännekseen verrattuna. Myös teollisuuden tuotantoa ja tilauskantaa ku-
vaavat tilastot kertovat talouden hienoisesta elpymisestä. Teollisuuden tuotanto on kasva-
nut nykyisestä viimeksi viisi vuotta sitten. Teollisuuden tilauskanta on niin ikään vahvis-
tunut. Tämän vuoden syyskuussa uusien tilausten arvo oli yli 3 prosenttia suurempi kuin
vuotta aiemmin. Myös pienten ja keskisuurten yritysten tilanne on viime aikoina kohentu-
nut ja tuotanto sekä tilauskanta ovat kasvaneet. Myös Suomen Pankin ennusteen mukaan
talous on saatu kasvu-uralle. Kuluttajien luottamus talouteen on vahvistunut, ja se on nyt
vahvinta viiteen vuoteen. Myös kuntatalouden tila on parantunut ja kuntatalouden yhteen-
laskettu tilikauden tulos vahvistuu ensi vuonna. Tilanteen parantumisesta kertoo osaltaan
myös se, että tiedossa ei ole uusia kriisikuntia.

Julkisen talouden ongelmat eivät kuitenkaan ole poistuneet talouden viimeaikaisen lie-
vän elpymisen myötä. Valtiovarainministeriön arvion mukaan Suomen talouden heikko ti-
 Tarkistettu
4.0



Pöytäkirjan asiakohta PTK 134/2016 vp
lanne on vielä suurempien haasteiden edessä kuin aiemmin on arvioitu. Talouden heikkoa
elpymistä kuvaa myös se, että julkiseen talouteen viime vuosina tehdyistä mittavista so-
peutustoimista huolimatta alijäämä ei ole supistunut merkittävästi. Julkisen sektorin vel-
kaantuminen on jatkunut edelleen.

Huonon talouskehityksen taustalla on ennen kaikkea huono kilpailukyky sekä viennin ja
vientialojen investointien heikko kehitys. Talouden elpyminen on perustunut lähinnä yksi-
tyisen kulutuksen kasvuun ja rakentamiseen.

Valtiovarainministeriön arvion mukaan velkasuhde kääntyy lievään laskuun vuonna
2019. Osa valiokunnan kuulemista asiantuntijoista piti arviota kuitenkin liian optimistise-
na ja päätöksiä menojen ja velkaantumisen taittamisesta muutoinkin riittämättöminä.
Myös EU:n komissio äskettäin arvioi, että Suomella näyttäisi olevan myös riskejä vakaus-
ja kasvusopimuksen määräysten rikkomiseen.

Valiokunnan mielestä hallituksen finanssipolitiikan yleislinja on kuitenkin tässä tilan-
teessa hyvä kompromissi velkaantumiskehityksen taittamisen ja kotimaisen ostovoiman ja
kysynnän tukemisen välillä. Velkaantumisen nopeampi taittaminen johtaisi helposti sellai-
seen tilanteeseen, jossa työllisyys ja ostovoima heikkenevät. Se olisi omiaan vähentämään
verotuloja ja lisäämään julkisia menoja.

Hallituksen talouspolitiikan keskeisiä elementtejä ovat julkisen talouden säästöohjel-
ma, kilpailukykysopimus, sote, maakuntauudistus sekä työ- ja hyödykemarkkinoiden toi-
mivuuden parantamiseen tähtäävät rakenneuudistukset.

Valiokunta pitää tärkeänä, että hallitus pitää kiinni säästötoimista, joita on päätetty hal-
litusohjelmassa sekä vuosia 17 ja 20 koskevassa julkisen talouden suunnitelmassa. Ensi
vuonna valtion menoja vähentää erityisesti ansiosidonnaiseen työttömyysturvaan, opinto-
tukeen sekä indeksisidottuihin menoihin tehtävä tasasuuruinen vähennys, ja lisäksi usei-
den säästötoimien vaikutus kasvaa ensi vuonna.

Valiokunta pitää myös tärkeänä kilpailukykysopimusta, jonka tavoitteena on parantaa
yritysten kilpailukykyä ja lisätä vientiä ja työllisyyttä. Sopimus on laajapohjainen, sillä sen
mukaisten työ- ja virkaehtosopimusten kattavuus on yli 90 prosenttia. Tällä sopimuksella
on merkittäviä vaikutuksia jo ensi vuoden talousarvioon ja sen tuloihin ja määrärahoihin.
Työn verotus kevenee yhteensä 515 miljoonalla eurolla, minkä arvioidaan kompensoivan
kilpailukykysopimuksessa sovittujen maksujen korotusten vaikutukset ja kasvattavan työn
tekemisen kannattavuutta. Sopimus vähentää jonkin verran valtion menoja, mutta nettovai-
kutuksena määrärahat nousevat ensi vuonna lähes 500 miljoonalla eurolla.

Arvoisa puhemies! Kilpailukykysopimuksen kokonaisvaikutukset näkyvät viiveellä. On
kuitenkin selvää, että sopimus ei yksin riitä vahvistamaan kasvua ja työllisyyttä. Siksi on-
kin tärkeää, että talousarvioesitykseen sisältyy työllisyyden ja yrittäjyyden edistämistä tu-
kevia toimia. Valiokunta pitää näitä toimia erittäin perusteltuina, mutta toteaa, että halli-
tuksen asettama 72 prosentin työllisyystavoite on erittäin haasteellinen, koska valtiova-
rainministeriön tämän hetken ennusteen mukaan työllisyysaste kasvaisi vain noin 70 pro-
senttiin.

Työllisyyskehityksessä on lisäksi suuria alueellisia eroja. Tilastokeskuksen mukaan
työllisyysaste vaihteli viime vuonna Manner-Suomessa noin 60 prosentista 73 prosenttiin.
Valiokunta korostaa, että hallituksen tulee edelleen lisätä työn vastaanottamisen kannusti-
mia ja laatia toimikautensa puolivälitarkasteluun mennessä esitys kannustinloukkujen pur-
kamiseksi ja työvoiman liikkumisen edistämiseksi.
2



Pöytäkirjan asiakohta PTK 134/2016 vp
Valiokunta pitää hyvänä väyläverkon kunnostamiseen osoitettuja lisäresursseja. Korja-
usvelkaohjelman mukaisesti perusväylänpitoon osoitetaan 3 vuoden aikana 600 miljoonan
euron lisäpanostukset. Niillä on suuri merkitys sekä väylien kuntoon että myös työllisyy-
teen.

Valiokunta painottaa muutoinkin kärkihankkeiden toimeenpanoa sekä rakenteellisten
uudistusten toteuttamista. Keskeisin on sote- ja aluehallintouudistus. Näiden uudistusten
onnistunut toteutus voi hillitä merkittävästi julkisten menojen kasvua ja vahvistaa julkista
taloutta. (Antti Kaikkonen: Tästä on kysymys!) Monet tärkeät kysymykset ovat kuitenkin
vielä auki. Uudistusten vaikutuksia palveluiden saatavuuteen, laatuun ja kustannuksiin ei
siksi voi vielä arvioida.

Tulevaisuuden ja talouden kasvun kannalta on erityisen tärkeä huolehtia väestön riittä-
västä osaamispohjasta sekä tehdä lisäpanostuksia tutkimus- ja kehitystoimintaan. (Ben
Zyskowicz: Tästä on kysymys!) Tämä edellyttää laadukasta opetusta alkaen varhaiskasva-
tuksesta ja esi- ja perusopetuksesta aina ammatilliseen koulutukseen ja korkeakouluope-
tukseen saakka.

Valtion talousarvioesitys vuodelle 17 on 55,5 miljardia euroa. Se on 5,6 miljardia euroa
alijäämäinen, ja tämä alijäämä katetaan lisävelanotolla. Valtiovarainvaliokunta lisää ta-
lousarvion määrärahoihin 40 125 000 euroa, joista suurin osa kohdennetaan opetus- ja
kulttuuriministeriön pääluokkaan tukemaan koulutusta, sivistystä ja kulttuuria. Valiokun-
ta on osoittanut lisäpanostuksia myös syrjäytymisen ehkäisyyn, liikenneturvallisuutta edis-
täviin hankkeisiin, tutkimukseen, maaseudun elinkeinojen kehittämiseen, viennin ja mat-
kailun edistämiseen sekä Metso-ohjelmaan.

Arvoisa puhemies! Haluan lopuksi kiittää valtiovarainvaliokunnan kaikkia jäseniä, jaos-
tojen puheenjohtajia ja jaostojen jäseniä. Valiokunta ja jaostot ovat pitäneet eivät kymme-
niä vaan satoja kokouksia, joissa on kuultu laajalti asiantuntijoita, joidenka asiantuntijoi-
den mielipide on nähtävissä myös näissä valtiovarainvaliokunnan tekemissä muutosehdo-
tuksissa.

Oppositioryhmät ovat jättäneet mietintöön vastalauseita, ja varmaan ryhmäpuheenvuo-
rojen aikana tullaan kuulemaan näiden vastalauseiden sisältö.

Arvoisa puhemies! Uskon koko valiokunnan puolesta, että tällä talousarviolla tulee ole-
maan positiivisia vaikutuksia talouskasvuun ja että tämä osaltaan vastaa niitä odotuksia,
joita suomalaisilla on, kun Suomi siirtyy juhlimaan satavuotista taivaltaan. — Kiitos. (Ben
Zyskowicz: Hyvä ja asiallinen puhe! — Antti Kaikkonen: Peruslinja kuulosti järkevältä!)

Ensimmäinen varapuhemies Mauri Pekkarinen: Valiokunnan puheenjohtaja käytti ai-
kaa 9 minuuttia 55 sekuntia, 5 sekuntia alle sovitun ajan.

12.17 Esko Kiviranta kesk (ryhmäpuheenvuoro): Arvoisa puhemies! Keskustan edus-
kuntaryhmän ohjenuorana tällä vaalikaudella on "Suomi kuntoon". Velaksi eläminen lop-
puu, ihmiset pääsevät töihin, palvelut turvataan, kaikista huolehditaan ja koko Suomea ke-
hitetään tasapainoisesti.

Suomen suunta on muuttunut. Suomen Pankin mukaan Suomen talous on kääntynyt kas-
vu-uralle. Ajelehtiminen on päättynyt. Talous kasvaa ja työttömyys alenee. Kipeät päätök-
set velaksi elämisen lopettamisesta on tehty. Sosiaali- ja terveyspalvelujen uudistus ja
maakuntauudistus viedään maaliin. Koko maan voimavarat saadaan käyttöön muun muas-
sa biotaloutta edistämällä.
3



Pöytäkirjan asiakohta PTK 134/2016 vp
Arvoisa puhemies! Ensi vuoden budjetissa parannetaan pienten ja keskisuurten yritys-
ten toimintaedellytyksiä. Yrittäjävähennyksellä ja maksuperusteisella arvonlisäverolla
helpotetaan yritysten tilannetta ja edesautetaan ihmisten työllistämistä ja työllistymistä.
Suomen talouden elpymistä tukee se, että hallitus on kohdentanut omat veronalennuksen-
sa pieni- ja keskituloisille suomalaisille sekä eläkeläisille. Nyt kunnostetaan teitä, ratoja ja
muita väyliä, aloitetaan isoja liikennehankkeita ja rakennetaan nopeita verkkoyhteyksiä
yhteensä lähes 3 miljardilla eurolla. Nämä urakat elvyttävät Suomen taloutta, työllistävät ja
luovat elämisen edellytyksiä koko maahan. (Kari Uotila: Elvytyshän on kirosana!)

Käänne parempaan näkyy eri puolilla Suomea. Esimerkiksi Turun ja Rauman telakoilla
ovat tilauskirjat täynnä. Uudenkaupungin autotehdas käy täydellä teholla ja työllistää. Suo-
men matkailu vetää. Useita biotalouden investointeja on toteutunut ja toteutumassa Keski-,
Itä- ja Pohjois-Suomessa. Biotalous laajasti ymmärrettynä on lupaavimpia mahdollisuuk-
sia työpaikkoihin koko maassa. Hallituksen energia- ja ilmastostrategia lisää työpaikkoja
ja vientiä.

Arvoisa puhemies! Keskustan linja on 110 vuotta ollut heikommista huolehtiminen.
(Eduskunnasta: Ohhoh!) Otamme myös nyt eriarvoistumisen uhan vakavasti. (Välihuutoja
oppositiosta) Takuueläkettä on korotettu, omaishoitoa on uudistettu ja veteraanien palve-
luja parannetaan. Eriarvoistumista estää myös sosiaali- ja terveydenhuollon uudistus, jon-
ka tavoitteena on se, että ihmisten lääkäriin pääsy, hoito ja hoiva turvataan. (Sari Sarko-
maa: Tai terveydenhoitajan!)

Suomen pitää pysyä mahdollisimman ehyenä myös tulevaisuudessa. Ratkaisuja on en-
sisijaisesti haettava isojen asioiden kautta. Kestävin tapa eriarvoistumisen hillitsemiseen
on työllisyyden parantaminen ja turvaverkoista huolehtiminen.

Arvoisa puhemies! SDP on ilmoittanut repivänsä sote- ja maakuntauudistuksen rikki.
(Ben Zyskowicz: Ja vihreät!) Tätä on mahdotonta käsittää. Nollapisteeseen palaaminen
tarkoittaisi ihmisten palvelujen vakavaa vaarantumista. Huhtikuun kuntavaaleissa suoma-
laiset päättävät, kumpaa linjaa he tukevat: keskustan vaihtoehtoa, jossa palvelut turvataan,
vai SDP:n linjaa, jossa tehty työ pannaan päreiksi ja vielä pelotellaan suomalaisia siihen
päälle. (Välihuutoja oppositiosta) Näin ei palveluja pelasteta. Eriarvoistumisen torjumi-
seen tarvitaan myös pidemmän aikavälin yhteinen näkemys. Siksi keskustan eduskunta-
ryhmä antaakin kaiken tukensa pääministeri Sipilän ehdottamalle työryhmälle.

Suomi on selviytynyt aina, kun olemme pystyneet uudistuksiin, sopimaan asioista ja te-
kemään yhteistyötä. Kilpailukykysopimus on osoitus tästä. Nyt meiltä kysytään jälleen,
kohtaammeko tulevaisuuden yhdessä vai erikseen. Kaikkea vastustamalla ja vastakkain-
asettelua lietsomalla Suomeen ei saada yhtään työpaikkaa lisää eikä palveluja pelasteta.
Keskustan eduskuntaryhmä antaa tukensa uudistuspolitiikalle, jolla Suomi tulee kuntoon.
(Li Andersson: Käsittämätön puheenvuoro! — Hälinää)

Ensimmäinen varapuhemies Mauri Pekkarinen: Arvoisat edustajat! Toivon rauhoittu-
mista viimeistään siinä vaiheessa, kun edustaja Lehto pääsee puhumaan. — Kiitoksia.

12.23 Rami Lehto ps (ryhmäpuheenvuoro): Arvoisa puhemies! Maamme taloudellinen
tilanne on edelleen vaikea. Tästä huolimatta kansantaloutemme tilassa on nähtävissä jo
useita positiivisia merkkejä. Tämän vuoden kolmannen vuosineljänneksen bruttokansan-
tuote kasvoi edelliseen vuosineljännekseen verrattuna 0,4 prosenttia, ja viime vuoden vas-
taavaan ajanjaksoon verrattuna työpäiväkorjattu bruttokansantuote kasvoi 1,6 prosenttia.
4



Pöytäkirjan asiakohta PTK 134/2016 vp
Teollisuuden tuotanto ja tilauskanta osoittavat myös parantumisen merkkejä ja ovat kas-
vussa. Suurempi kasvu nähtiin edellisen kerran viisi vuotta sitten. Pk-yritysten tilanne on
myös kohentunut, ja merkittävää on myös se, että kuluttajien luottamus talouteen on nyt
korkeimmalla tasolla yli viiteen vuoteen.

Sopeuttamistoimia tarvitaan kuitenkin edelleen. Julkisen sektorin velkaantuminen jat-
kuu edelleen, eikä tähänastisista mittavista sopeuttamistoimista huolimatta alijäämä ole su-
pistunut merkittävästi. Ennusteiden mukaan velkaantuminen jatkuu ja maamme talous py-
syy alijäämäisenä myös lähivuosina.

Hallituksen tehtävä ei ole helppo. Liian ankarat toimet velkaantumisen katkaisemiseksi
voisivat johtaa tilanteeseen, jossa työllisyys kärsii, ostovoima ja verotulot heikkenevät ja
julkiset menot kasvavat. Tärkein tavoite on säilyttää olemassa olevat työpaikat ja parantaa
yritysten toimintaedellytyksiä siten, että ne voivat luoda uusia työpaikkoja ja kilpailla
vientimarkkinoilla nykyistä paremmilla edellytyksillä. Tähän me perussuomalaiset olem-
me sitoutuneet sataprosenttisesti: me taistelemme hartiavoimin jokaisen suomalaisen työ-
paikan puolesta.

Tämän vuoden tärkeimpänä saavutuksena kansantaloutemme tulevaisuuden kannalta
voidaan pitää hallituksen ja työmarkkinajärjestöjen aikaansaamaa kilpailukykysopimusta.
Samalla kun sopu tähtää yritysten kilpailukyvyn parantamiseen sekä viennin ja työllisyy-
den lisäämiseen, hallitus keventää työn verotusta yhteensä 515 miljoonalla eurolla. Halli-
tuksen tavoite on tehdä työnteosta entistä kannattavampaa, ja tästä syystä myös muihin
työllisyyttä ja yrittäjyyttä edistäviin toimiin on ryhdytty. (Aino-Kaisa Pekonen: Kuten?)

Keskeisin lähitulevaisuuden haaste julkisella sektorilla on sote- ja aluehallintouudistus.
Onnistuessaan se voi merkittävästi hillitä julkisen sektorin menojen kasvua sekä vahvistaa
julkista taloutta. Tähän päämäärään pääsy kuitenkin edellyttää sitä, että parhaat ja tehok-
kaimmat toimintamallit otetaan laajalti käyttöön eikä uudistusta vesitetä jo kättelyssä an-
tamalla liikaa valtaa erilaisille uudistuksesta hyötymään pyrkiville intressiryhmille vaan
uudistus viedään läpi palvelujen saatavuus, laatu ja kohtuullinen kustannustaso edellä.

Toinen keskeinen haaste julkisella sektorilla on laadukkaan koulutuksen ja väestön riit-
tävän osaamispohjan takaaminen siitä huolimatta, että myös koulutussektorilla on joudut-
tu tekemään kipeitä leikkauksia. Opetuksen laadusta ei ole varaa tinkiä. Talousarviossa
varhaiskasvatusta pyritään kehittämään 3,7 miljoonan euron valtionavustuksella, esi- ja
perusopetuksen laadun kehittämiseen osoitetaan 1,8 miljoonan euron lisäpanostus ja kou-
lujen kerhotoimintaa tuetaan 3 miljoonalla eurolla. Ammatillisen koulutuksen valtionavus-
tuksiin ja nuorten aikuisten osaamisohjelmaan panostetaan kymmenien miljoonien lisära-
hoituksella. Korkeakouluopetus ja -tutkimus saavat yhteensä 3,3 miljardia euroa eli 116
miljoonaa euroa kuluvaa vuotta suuremman panostuksen.

Tulevaisuudessa erityisesti t&k-toimintaan on panostettava entistä enemmän. Tästä
syystä hallitus selvittääkin vaihtoehtoja korkeakoulujen innovaatiotoiminnan lisäämiseen,
ja konkreettiset päätökset tehdään ensi keväänä seuraavassa julkisen talouden suunnitel-
massa.

Arvoisa puhemies! Tämän ja viime vuoden aikana julkisen sektorin kustannuksia on
nostanut merkittävästi turvapaikanhakijakriisi. Perussuomalaiset pitävät hyvänä, että tilan-
teen uusiutumista pyritään välttämään. Talousarviossa on panostettu maahanmuuttoon liit-
tyvään tiedotustoimintaan 250 000 euroa, tarkoituksena vähentää Suomeen perusteetto-
masti hakeutuvia turvapaikanhakijoita. Jo maahan tulleiden turvapaikanhakijoiden hake-
musten käsittelyä on myös pyritty tehostamaan. Tästä huolimatta kustannus maallemme on
5



Pöytäkirjan asiakohta PTK 134/2016 vp
ollut kova: Kuluvana vuonna vastaanoton piirissä olleista 25 000 turvapaikanhakijasta on
aiheutunut 632 miljoonan euron kustannus, ja vielä ensi vuonna vastaanoton piirissä tulee
olemaan arviolta 13 000 henkilöä. Tästä aiheutuu yhteiskunnalle noin 280 miljoonan eu-
ron kustannus.

Haastavaan turvallisuustilanteeseen pyritään talousarviossa vastaamaan lisäämällä po-
liisin resursseja: Talousarvioesityksessä poliisitoimen toimintamenoja on lisätty 8,5 mil-
joonalla eurolla, jotta 200 poliisin määräaikaisuutta pystytään jatkamaan vuodenvaihteen
jälkeen. Rajavalvontaan panostetaan palkkaamalla 80 uutta rajavartijaa ja suojelupoliisin
toimintamenoja lisätään 1,5 miljoonalla eurolla. Vapaaehtoinen maanpuolustustyö saa
404 000 euron lisäpanostuksen. Tämän lisäksi nettirikollisuuden torjuntaan panostetaan
500 000 euroa tarkoituksena ennalta ehkäistä lasten seksuaalista hyväksikäyttöä sekä tor-
jua ja selvittää nettikiusaamista ja -huijauksia.

Arvoisa puhemies! Olemme joutuneet tekemään kuluvan vuoden aikana lukuisia vaikei-
ta valintoja, mutta ratkaisut ovat olleet välttämättömiä. Niillä turvataan maamme kilpailu-
kyky, työpaikat ja myös luodaan uusia työpaikkoja tulevaisuudessa. Julkisen talouden so-
peutustoimet etenevät ja maamme kilpailukyky paranee. Määrätietoisella työllä käännäm-
me isänmaamme uuteen nousuun. 

Perussuomalaiset kannattavat 2017 talousarvion hyväksymistä.

12.31 Outi Mäkelä kok (ryhmäpuheenvuoro):  Arvoisa puhemies! Eletään jo kahdeksat-
ta laihaa vuotta finanssikriisin puhkeamisen jälkeen. Tässä tilanteessa budjetin laatijoiden
epäkiitollinen osa on niukkuuden jakaminen viisaasti ja oikeudenmukaisesti. Hallituksen
talouspolitiikka on, kuten valiokuntakin mietinnössään toteaa, hyvä kompromissi velkaan-
tumiskehityksen taittamisen ja kotimaisen kysynnän sekä ostovoiman tukemisen välillä.

Valtiovarainvaliokunta on osaltaan puntaroinut tiukoissa talousraameissa tämänvuoti-
set lisäykset hallituksen budjettipohjaan, yhteensä noin 40 miljoonaa euroa. Näistä haluan
ensin nostaa esiin noin 12 miljoonan lisäykset koulutukseen, sivistykseen ja kulttuuriin.
Pieniä rahoja toki, mutta suureen tarpeeseen: syrjäytymisvaarassa olevien nuorten tukemi-
seen, esi- ja perusopetuksen laadun kehittämiseen ja koulujen kerhotoimintaan. Kokoo-
muksen eduskuntaryhmä iloitsee myös lisäyksistä ympäristönsuojeluun, mistä esimerkkei-
nä Pidä Saaristo Siistinä ry:n alushankinta ja Hossan kansallispuiston perustamiseen va-
rautuminen. Haluan myös nostaa esiin, että tänäkin vuonna valtiovarainvaliokunta on jou-
tunut lisäämään 1,75 miljoonaa päihderiippuvaisten äitien hoidon järjestämiseen. On kes-
tämätöntä, että näin tärkeä toiminta joudutaan vuodesta toiseen pelastamaan eduskunnas-
sa. Viimeistään sote-uudistuksen yhteydessä tämä asia täytyy hoitaa kestävälle tolalle.

Arvoisa puhemies! Talouden tilaa koskevissa arvioissa erottuu kaksi toisistaan poikke-
avaa näkökulmaa. Toisaalta on syytä iloita monista yksittäisistä myönteisistä talousuutisis-
ta. Iloon ovat antaneet aihetta käynnistyneet tai vireillä olevat hankkeet metsäteollisuudes-
sa, telakkateollisuudessa ja autoteollisuudessa. Monet investoinnit ovat saaneet vauhtia jo
edellisen hallituksen hyvistä ratkaisuista, kuten yhteisöveron alentamisesta. Myönteistä
värinää on ollut myös rakentamisen ja kaupan aloilla, kiitos esimerkiksi nykyisen hallituk-
sen hyvien päätösten, kuten aukiolojen vapauttamisen. Tilanteesta ei kuitenkaan voi pää-
tyä johtopäätökseen, että nyt olisi kaikki tarpeellinen tehty eikä mitään vaikeaa enää tarvit-
sisi päättää. Kokonaiskuva ei anna sellaiseen aihetta. Yksittäisistä myönteisistä uutisista
saa ja pitää iloita, mutta talouspolitiikan linjausten on pohjauduttava kattavaan kokonais-
käsitykseen talouden tilasta. Vastuullinen viesti antaa toivoa, mutta sen on oltava myös tot-
6



Pöytäkirjan asiakohta PTK 134/2016 vp
ta. Talouden tilan laajempi ja ajallisesti kattavampi tarkastelu palauttaa jalat maan pinnal-
le. (Antti Lindtman: Hyökkäys pääministeriä kohtaan!)

Suomen Pankin ennuste kasvusta on reilun prosentin luokkaa ja komission ennuste on
0,8 prosenttia. Vertailun vuoksi: EU-maiden keskiarvo on 1,6 prosenttia, ja naapureistam-
me Ruotsin kasvuennuste on 2,4 prosenttia ja Viron 2,3 prosenttia — Suomen siis reilu
prosentti tai 0,8 prosenttia. Pitkäaikaistyöttömyys on meillä kasvussa, ja markkinaosuuk-
sien menettäminen maailmanmarkkinoilla jatkuu. Kuluneen vuoden aikana 10:nä kuukau-
tena 12:sta teollisuuden uusien tilausten määrä on ollut vuoden takaista pienempi. (Antti
Lindtman: Ei taida olla yhteinen tilannekuva!) Tämä osaltaan kertoo sen, että vientiteolli-
suuden kilpailukyky ei ole kunnossa.

Suomen talouden ongelmat ovat rakenteissa ja kilpailukyvyssä. Viime vuodet harjoitet-
tu alijäämäelvytys ei voi jatkua loputtomasti. Velkaantuminen on johonkin mittaan perus-
teltua, jos sen tarkoitus on ostaa aikaa uudistuksille. Mutta lisäaika kuitenkin hukataan, jos
talouden ja markkinoiden toiminnan kannalta tarpeelliset reformit vesittyvät tai pahimmil-
laan jäävät toteuttamatta.

Arvoisa puhemies! Velkaantumisen saaminen kuriin on välttämätöntä varautumista use-
ampaankin edessä olevaan haasteeseen. Ikäsidonnaiset menot tulevat kasvamaan samalla,
kun työikäisen väestön osuus pienenee. Kun maailmantalouden veto taas jossain vaiheessa
väistämättä hiipuu, sitä tilannetta varten ei ole minkäänlaisia julkistalouden puskureita.
Siksi Suomea on uudistettava ja on edettävä tiukasti hallitusohjelman viitoittamalla tiellä.

Työllisyystavoite uhkaa tähänastisen kehityksen valossa jäädä saavuttamatta ja velkaan-
tuminen taittamatta. Työrukkaset on pidettävä tiukasti käsissä. Se tarkoittaa kurinalaisen
finanssipolitiikan jatkamista samalla, kun rakenneuudistuksia viedään eteenpäin, käynnis-
sä olevia reformeja tehostaen ja uusia valmistellen.

Parhaillaan pohditaan kannustinloukkuihin puuttumista. Esimerkiksi ylivelkaantunei-
den asemaan liittyviä parannuksia tarvitaan, jotta työn vastaanottaminen olisi inhimillises-
ti mahdollista ja kannustavaa.

Ilmiö, jossa samalla alueella kasvaa sekä avoimien työpaikkojen määrä että työttömien
määrä, on saatava kuriin. Työn perässä muuttamisen esteitä on madallettava ja on tehtävä
kannustavammaksi ottaa työtä vastaan vähän kauempaakin. Ei siis pidä heikentää työssä-
käynnin kannustimia, kuten esimerkiksi vihreiden varjobudjetissa esitetään. Samoin työ-
markkinoiden tehokkuutta parantavia uudistuksia esimerkiksi paikallisen sopimisen laa-
jentamiseen liittyen on valmisteltava. Uusi valikoima vaikuttavia ratkaisuja on oltava val-
miina päätettäviksi viimeistään siinä vaiheessa, kun astutaan kikyn jälkeiseen aikaan. Hal-
litusohjelman kirjain esimerkiksi järjestäytymättömien yritysten työpaikkasopimisesta
odottaa toteutumistaan. Työllisyyttä vahvistavissa uudistuksissa kokoomuksen eduskunta-
ryhmä antaa hallitukselle ja sen jokaiselle ministerille sataprosenttisen tukensa.

Arvoisa puhemies! Kestävällä pohjalla oleva talouskasvu perustuu yksityisiin investoin-
teihin, yrittäjyyteen ja siihen, että työnteko on kannattavampaa kuin toimettomuus. Halli-
tus on keventänyt voimakkaasti työn verotusta. Viime vuonna kevennys suuntautui erityi-
sesti pieni- ja keskituloisille, tällä kertaa madalletaan asteikkoa koko skaalalla ja kevennys
tulee myös eläketulon verotukseen. Yrittäjyyden kannustavuutta vahvistetaan yrittäjävä-
hennyksellä ja sukupolvenvaihdoksia edesautetaan perintö- ja lahjaverotusta keventämäl-
lä. (Pia Viitasen välihuuto) Hallituksen veropolitiikka suosii voimakkaasti työntekoa ja
yrittäjyyttä. (Puhemies koputtaa) Ja kyllä, tämä on aivan selkeä linjavalinta.
7



Pöytäkirjan asiakohta PTK 134/2016 vp
Työn ja yrittäjyyden linjaa toteutetaan laajasti myös muilla uudistuksilla, joista tänä syk-
synä on saatu maaliin työllistämistä (Puhemies koputtaa) helpottavat työsopimuslain muu-
tokset sekä ansiosidonnaisen työttömyysturvan lyhentäminen. Hallituksen koko talous-,
elinkeino- ja työllisyyspolitiikka on johdonmukainen ja yhtenäinen kokonaisuus, (Puhe-
mies koputtaa) jonka takana kokoomuksen eduskuntaryhmä seisoo vakaasti.

Ensimmäinen varapuhemies Mauri Pekkarinen:  Kiitoksia. En mieluusti puhu puhujan
päälle, mutta lyön sitä kovemmin nuijaa pöytään, kun aika ylittyy.

12.39 Krista Kiuru sd (ryhmäpuheenvuoro): Arvoisa puhemies! "Jokaisella ihmisellä on
elämässään oikeus hyvinvointiin, inhimillisiin työoloihin ja ihmisyyden kunnioittami-
seen." Näin aikanaan sanoi kansanedustaja Miina Sillanpää. Suomi valuu nyt kohti osatto-
muuden yhteiskuntaa, Suomi eriarvoistuu. (Olavi Ala-Nissilä: Suomi nousee!) Sipilän hal-
lituksen aikana tulo- ja varallisuuserot ovat kasvaneet. Yhä useammat suomalaiset ovat tip-
puneet köyhyysrajalle tai sen alapuolelle. Hallituksella ei ole ohjelmaa köyhyyden ja eri-
arvoisuuden torjumiseksi. Tämän laman kestävyysvaje ei ole taloudellinen, se on sosiaali-
nen kestävyysvaje, mikä pahenee hallituksen toimin entisestään. Sipilän hallituksen poli-
tiikka ei läpäise yhteiskunnan stressitestejä, jos niitä tehtäisiin muillekin kuin pankeille.
OECD:n mukaan taloudellinen eriarvoisuus hidastaa talouskasvua. Sipilän hallitus kuiten-
kin uskoo amerikkalaiseen trickle-down-politiikkaan, jossa rikkaita rikastuttamalla hyvin-
voinnin muruset tippuvat pienituloisillekin. Näin ei todellisuudessa tapahdu. (Olavi Ala-
Nissilän välihuuto) Viimeiset puolitoista vuotta hallitus on uskotellut suomalaisille, että
epäreilulle politiikalle ei ole vaihtoehtoa. Tosiasiassa vaihtoehto on. SDP:n vaihtoehdossa
talous tasapainotetaan inhimillisesti ja reilusti. Kaikki pidetään mukana.

Arvoisa puhemies! Tämän hallituksen suurin lupaus on lopettaa velkaantuminen. Leik-
kauksia perustellaan sillä, että velkaantuminen saadaan loppumaan. Sipilän hallitus ottaa
enemmän velkaa kuin edellinen hallitus. Velkaantuminen lisääntyy, ja hallitus käyttää ra-
haa hyvätuloisten ja taustaryhmiensä verojen kevennyksiin. SDP:n vaihtoehdossa otetaan
370 miljoonaa vähemmän velkaa kuin hallitus ottaa — 370 miljoonaa vähemmän! (Ben
Zyskowiczin välihuuto) Veronkevennykset kohdistetaan pieni- ja keskituloisiin palkansaa-
jiin ja eläkeläisiin niin, että käteen jää enemmän rahaa. Näin 95 prosenttia suomalaisista
hyötyisi. SDP:n vaihtoehdossa perutaan epäoikeudenmukaiset leikkaukset sekä käytetään
veropohjan laajentamista, verovälttelyn ja harmaan talouden kitkemistä tulojen lisääntymi-
seen. Veroaste ei nouse. Hallituksen talouspoliittinen arviointineuvosto on jo huomautta-
nut, että verotus puuttuu kokonaan keinovalikoimista. Lisäksi Sipilän hallitus kaipaisi
myös moraalista ryhtiliikettä veronvälttelyn ja harmaan talouden kitkemiseksi Suomessa.

Arvoisa puhemies! Asiantuntijoiden mukaan hallituksen politiikalla alijäämä ei katoa il-
man uusia toimia. Pelättävissä on, että hallitus leikkaa keväällä lisää. Valtiovarainministe-
ri Orpo puhuu jopa 2 miljardin euron lisäleikkauksista, ja samaan aikaan pääministeri Si-
pilä sanoo, että lisäleikkauksia ei tule. Teidän puheenne eroavat kuin yö ja päivä. Toivot-
tavasti tänään selviää, mikä on hallituksen linja. Hallitus on päättänyt siirtää puolivälitar-
kastelun kuukaudella yli vaalien, kuten ex-kansliapäällikkö Virtanen totesi, normaalin ai-
kataulun mukaan sen pitäisi olla maaliskuun lopussa. Kysyn teiltä: mitä leikkauksia te sa-
lailette äänestäjiltä ennen kunnallisvaaleja?
8



Pöytäkirjan asiakohta PTK 134/2016 vp
Arvoisa puhemies! Hallitus puhuu käänteestä työllisyydessä ja kasvussa. Tänään talous-
asiantuntijat kertoivat Savon Sanomissa, että nykyhallitus ei voi ottaa kunniaa talouskas-
vusta. Todellisuudessa käänne tapahtui kesällä 2015, ja se johtuu edellisen hallituksen suu-
rista infrapanostuksista. Tämän hallituksen oma työllisyysaste karkaa käsistä. Pitkäaikais-
työttömyydessä hallitus on tehnyt jo suomenennätyksen. Silti hallitus romuttaa nuorisota-
kuun ja heikentää oleellisesti aktiivisen työvoimapolitiikan välineitä. Tälle on inhimilli-
sempi vaihtoehto: SDP:n esittämät yli 40 konkreettista työllisyystoimenpidettä. SDP:n
elinkeinopaketilla otamme loikan tulevaisuuteen. Me haluamme vahvistaa pk-yritysten
toimintaa, me panostaisimme teiden ja homekoulujen korjaukseen, panostaisimme julki-
siin investointeihin ja työllisyyteen. Ne toisivat jopa 38 000 uutta työpaikkaa vaarantamat-
ta kuitenkaan julkisen sektorin pidemmän aikavälin rahoitusasemaa.

Arvoisa puhemies! Kun hallitus puhuu koulutuksen uudistamisesta, tosiasiassa se tar-
koittaa pelkkää leikkaamista. Noin kolmannes kaikista leikkauksista otetaan koulutukses-
ta, vaikka sen osuus kaikista julkisista menoista on vain reilu 10 prosenttia. Hallituksen
koulutusleikkausten jälkeen koulutuksen osuus julkisista kokonaismenoista on alhaisem-
malla tasolla kuin 90-luvun laman aikana. Helsingin Sanomien kyselyssä 92 prosenttia
professoreista totesi hallituksen yliopistopolitiikan olevan täysin epäonnistunutta tai ei ko-
vin onnistunutta. Tieteen tiedotus ry:n tiedebarometri kertoo, että suomalaisista 90 pro-
senttia uskoo, että koulutusleikkaukset olivat virhe. Silti Sipilän hallitus ei vieläkään tun-
nusta, että valittu suunta on väärä. Pelkästään tänä vuonna hallitus on pettänyt koulutuslu-
pauksen jo kahdesti: keväällä kehysriihessä ja nyt syksyllä budjettiriihessä. Hallitukselta
puuttuu koulutuspoliittinen visio siitä, miten koulutustason lasku ja osaamattomuuden li-
sääntyminen pysäytetään. SDP haluaa palauttaa uskon koulutukseen yhteiskunnan parhaa-
na investointina. Me peruisimme koulutusleikkaukset ja panostaisimme koulutukseen, tut-
kimukseen ja tuotekehitykseen.

SDP:n ja kansalaisyhteiskunnan työ on muuten tuottanut tulosta, sillä hallitus on peru-
nut ennätysmäärän esityksiä. Näitä ovat muun muassa päivähoitomaksujen korotusten,
hoitajamitoituksen leikkauksen ja sotaveteraanien rintamalisän leikkausten perumiset.

Arvoisa puhemies! Kuntavaalit eivät tule päivääkään liian aikaisin. Sipilän hallituksen
epäreilu leikkauspolitiikka ja suurituloisia suosivat arvovalinnat tuntuvat arjessa ja näky-
vät jokaisessa kunnassa. Kunnilta viedään riittävä rahoitus ja jätetään soten kautta riesaksi
kiinteistöt. (Toimi Kankaanniemi: Päinvastoin!) Toisin kuin keskustan ryhmäpuheenvuo-
rossa esitettiin, me emme kannata alusta alkamista, mutta sote ei voi olla vain keskittämis-
ja yksityistämishanke, jonka säästötavoite on yltiöpäinen. Kuntavaaleissa ihmisillä on
mahdollisuus äänestää SDP:n inhimillisemmän, reilumman ja turvallisemman vaihtoeh-
don puolesta. Suomi ja suomalaiset eivät tarvitse lisää epävarmuutta ja vatulointia vaan
turvallisia näkymiä ja uskoa tulevaisuuteen. Abraham Lincoln onkin osuvasti todennut,
että "kaikkia ihmisiä voi huijata jonkin aikaa, joitakin ihmisiä voi huijata kaiken aikaa,
mutta kaikkia ihmisiä ei voi huijata kaiken aikaa".

12.46 Ozan Yanar vihr (ryhmäpuheenvuoro): Arvoisa puhemies! Hallitus on kauden
alusta asti ylläpitänyt sellaista talouskieltä, jossa se verhoilee omat kovat arvovalintansa
välttämättömyyksiksi. Puhutaan uudistamisesta, kun leikataan rajusti vaikkapa koulutuk-
sesta; hyvinvointivaltion pelastamisesta, kun leikataan pienituloisten turvaverkoista; ki-
peistä päätöksistä ja yhteisestä vastuunkannosta, vaikka samaan aikaan suurituloisille
9



Pöytäkirjan asiakohta PTK 134/2016 vp
myönnetään verohelpotuksia ja kannattamattomaan kaivokseen kaadetaan satoja miljoo-
nia. Esitetään, ettei muka olisi vaihtoehtoja, ja me kaikki tiedämme, että vaihtoehtoja on.
Kyse on arvovalinnoista, ja kyse on ennen kaikkea ihmisten jokapäiväisestä arjesta, selviy-
tymisestä ja mahdollisuuksista elää hyvää elämää. Ja, hyvä hallitus, näiden tavallisten suo-
malaisten arkeen teidän päätöksenne iskevät suoraan. (Ben Zyskowicz: Aivan, muun
muassa työpaikat lisääntyy!)

Me vihreät uskomme, että talous voidaan saada nousuun inhimillisemmillä keinoilla.
Me tarjoamme uskottavan vaihtoehdon hallituksen kurjistavalle ja vanhoja rakenteita säi-
lyttävälle budjettiesitykselle. (Ben Zyskowicz: Näkis vaan!) Me vihreät olemme pitäneet
koko vaalikauden aikana ääntä siitä, että myös tiukkoina aikoina on mahdollista tehdä in-
himillistä, taloutta uudistavaa ja ihmisiä työmarkkinoille nostavaa talouspolitiikkaa.

Suomen Pankki on eilisessä ennusteessaan sanonut Suomen bruttokansantuotteen kas-
vavan ensi ja sitä seuraavana vuonna. Tässä maassa todellakin tarvitaan toivon pilkahduk-
sia. Mutta erittäin suuri huolemme on se, että hallituksen toimet heikentävät tätä orastavaa
kasvupotentiaalia. (Ben Zyskowicz: Päinvastoin!) Suuret leikkaukset nakertavat pieni- ja
keskituloisten suomalaisten ostovoimaa. Juuri kotimarkkinat ovat kannatelleet Suomen ta-
loutta taantumavuosina.

Hallitus ei luo kestävää pohjaa myöskään pitkän tähtäimen hyvinvoinnille ja kasvulle.
Se leikkaa rajusti viennin näkökulmasta elintärkeästä koulutuksesta ja tutkimuksesta. (Ti-
mo Heinonen: Niin tekin leikkasitte!) On myös erittäin hälyttävää, että pitkäaikaistyöttö-
mien määrä on ennätyksellisissä luvuissa, syrjäytymisvaarassa olevien nuorten määrä on
nousussa sekä työllisyysasteemme on aivan liian alhainen. Ja hallitus tuntuu itsekin jo tun-
nustavan, ettei se saa nostettua näillä keinoilla työllisyysastetta lupaamalleen tasolle. Se
tarkoittaa kymmenilletuhansille suomalaisille vaikeiden päivien jatkumista. (Olavi Ala-
Nissilä: Taas tulee Soininvaaraa ikävä!)

Arvoisat kollegat, me vihreät peruisimme koulutusleikkaukset ja panostaisimme Suo-
melle elintärkeään koulutukseen ja tutkimustoimintaan. (Timo Heinonen: Ei pidä paik-
kaansa!) Näistä leikkaaminen vähentää uusia innovaatioita, sekä sitä kautta suomalaisilta
firmoilta viedään mahdollisuudet valloittaa maailmanmarkkinoita. On pakko myös muis-
tuttaa, että tässäkin salissa on valtava määrä opiskelijaliikkeen kasvatteja. En voi muuta
kuin ihmetellä, mihin hallituksen riveistä ajatus opiskelijoiden puolella olemisesta on ka-
donnut. Opintorahan 86 euron eli neljänneksen kuukausittainen leikkaus on täysin mahdo-
ton ymmärtää, ja siksi me vihreät peruisimme sen.

Samoin kaikkialla Suomessa kaikki poliitikot puhuvat siitä, että on tärkeää pitää nuoret
mukana. Mitä hallitus sitten tekee? Leikkaa ammatillisesta koulutuksesta melkein 200 mil-
joonaa euroa. Nuorten syrjäytyminen ei vähene puheilla, kun teot ovat tällaisia. Me vihreät
peruisimme myös ammatillisen koulutuksen leikkaukset. (Timo Heinonen: Ei pidä paik-
kaansa!)

Me vihreät haluamme lisäksi torjua köyhyyttä ja tukea tavallisten ihmisten arkea, kun
hallitus suosii ratkaisuillaan hyvätuloisia ja ottaa pienituloisilta. Siksi me muun muassa pe-
ruisimme pienituloisiin kohdistuvat indeksileikkaukset sekä alentaisimme pieni- ja keski-
tuloisten verotusta.

Vihreät tarttuisivat myös sukupuolten tasa-arvon epäkohtiin, sillä hallitus on harjoitta-
nut sukupuolisokeaa talouspolitiikkaa. Me emme tarvitse vain pieniä laastareita vaan kun-
non reformin esimerkiksi perhevapaajärjestelmään. Vihreiden budjetti tasaisi sukupuolten
välisiä tuloeroja. (Ben Zyskowicz: Feministipuolue tulee, oletko valmis?)
10



Pöytäkirjan asiakohta PTK 134/2016 vp
Me vihreät uudistaisimme Suomen talouden rakenteita rohkeasti paremmiksi meille kai-
kille. Tulevaisuuteen katsovilla energiaratkaisuilla luotaisiin valtavasti uusia työpaikkoja
ja vähentäisimme hiilidioksidipäästöjä. Me vihreät otamme vakavasti meitä ja tulevia su-
kupolvia uhkaavan ilmastokriisin. Siksikin on erittäin hämmästyttävää, että hallitus luo uu-
sia ympäristölle haitallisia tukia. Suomen parhaat tutkijat ovat sitä mieltä, että uudet yritys-
tuet, kuten päästökauppakompensaatio, eivät vaikuta teollisuuden kilpailukykyyn. Tämä
hallitus siis suomeksi sanottuna kaataa rahaa näinä tiukkoina aikoina tehottomiin yritystu-
kiin satoja miljoonia euroja.

Mutta me vihreät olemme tyytyväisiä siihen, että Suomessa viimeinkin kokeillaan pe-
rustuloa. Ikävä kyllä, kokeiluun on varattu liian vähän rahaa, ja siksi kokeilusta on tulossa
tynkä. Parantaisimme tätä kokeilua lisäämällä sen rahoitusta ja laajentamalla kokeilun kes-
toa kaksivuotisesta kolmevuotiseksi. Me haluamme kokeiluun mukaan muitakin ryhmiä
kuin työttömiä, sillä se takaisi monipuolisten lopputulosten saamista. Perustulo on niin
hyvä idea, että sitä kannattaa kokeilla kunnolla.

Arvoisa puhemies! On erittäin tärkeää pitää mielessä Suomen talouden suuri kuva. Me
kaikki tiedämme, että hallituksen vanhanaikaisilla siirroilla ei Suomen tilannetta paranne-
ta. Kuusi minuuttia lisää työtä päivässä ei ole resepti kasvuun. Tämän sijaan me esitämme
vision, joka nostaa Suomen paremmin voivaksi ja tasa-arvoisemmaksi maaksi kaikille tääl-
lä asuville. Me haluaisimme luoda Suomen, joka on houkutteleva maa niin investoinneille
kuin osaajille. Me haluaisimme kannustaa edelläkävijyyteen ja edistää reilua markkinata-
loutta. Me haluaisimme Suomen olevan osa ilmastokriisin torjuntaa eikä sen aiheuttamista.

Meidän kaikkien pitäisi ajatella suuremmin, katsoa kauemmas ja nostaa Suomi tulevai-
suuden suunnannäyttäjäksi. Vihreät tarjoavat tulevaisuusvaihtoehdon, joka on järkeväm-
pi, inhimillisempi, taloutta uudistavampi ja (Puhemies koputtaa) kestävämpi kuin hallituk-
sen tie.

12.53 Kari Uotila vas (ryhmäpuheenvuoro): Arvoisa herra puhemies! Perusporvarihalli-
tus on epäonnistunut Suomen kannalta tärkeimmissä asioissa. Se ei ole pystynyt nujerta-
maan jättityöttömyyttä, ja pitkäaikaistyöttömyyden huonosta hoidosta hallitus pitäisi lait-
taa häpeäpuuhun. Hallituksen oma tavoite 72 prosentin työllisyyshaasteesta ei tule toteu-
tumaan, vaikka vähäisiä merkkejä työllisyystilanteen paranemisesta onkin näkyvissä. Ta-
louskasvun vauhdittamisessa Sipilän hallitus on niin ikään epäonnistunut. Kotimaista os-
tovoimaa ja kulutuskysyntää leikanneilla ratkaisuillaan se on päinvastoin hidastanut ta-
louskasvua ja työllisyysasteen nousua. Myös hallituksen kilpailukykysopimus, jota monet
aivan oikeutetusti kutsuvat palkansaajien kyykytyssopimukseksi, heikentää julkista talout-
ta ensi vuonna. Hallitus puhuu velkaantumisen hillinnästä, mutta ottaa noin miljardin lisä-
velkaa maksaakseen palkansaajien kyykytyssopimuksen kustannukset. Ellei sopimukselle
asetettu ylioptimistinen työllisyystavoite toteudu, sopimuksen vaikutus budjettitalouden
alijäämäisyyteen jää pysyväksi.

Arvoisa puhemies! Suomen kilpailukyky ja talouden perusta ei ole perustunut eikä voi
jatkossakaan perustua mataliin palkkoihin. Sen on perustuttava osaamiseen, korkealaatui-
siin tuotteisiin ja motivoituneisiin työntekijöihin. Näitä asioita korosti myös Uudenkau-
pungin ulkomaisia suurtilauksia saaneen autotehtaan henkilöstöjohtaja, kun häneltä Aamu-
tv:ssä kysyttiin syitä tehtaan menestykseen. Näitä oikeita vahvuustekijöitä hallitus ei vah-
vista, vaan heikentää niitä leikkauksilla osaamiseen, koulutukseen ja tutkimukseen.
11



Pöytäkirjan asiakohta PTK 134/2016 vp
Arvoisa puhemies! Missä perusporvarihallitus on sitten onnistunut? Se voi onnitella it-
seään poliittisten tavoitteittensa edistämisessä. (Ben Zyskowicz: Hyvä, työllisyys kasvaa!)
Puolessatoista vuodessa on nöyryytetty palkansaajia ja heidän järjestöjään, sopimusyhteis-
kunta on saatu käännettyä sanelulinjalle, julkisten palvelujen pakkoyhtiöittäminen etenee
kukonharppauksin, työttömyysturvaa on saatu romutettua ja heikompiosaisia on kuritettu.
Niille, joilla on ennestään paljon, on hallitus jakanut lisää. Kyllä näille saavutuksille pe-
rusporvarihallitus omista oikeistolaisista lähtökohdistaan voi ylävitosia paukutella.

Onnistumisen jälkeen ruokahalu taitaa vain kasvaa, ja kansalaisilla on syytä pelätä hal-
lituksen seuraavia askeleita ja leikkauksia, joista ilmoittamisen hallitus on päättänyt siirtää
kunnallisvaalien yli. Vasemmistoliiton mielestä tämä on härskiä taktikointia tilanteessa,
jossa pääministeri Sipilä kehuskelee paranevaa tilannetta mutta samaan aikaan valtiova-
rainministeri Orpo varoittelee jo 1—2 miljardin lisäleikkauksista. Vastalauseessamme val-
tiovarainvaliokunnan budjettimietintöön esitämme lausumaa, jossa edellytetään, että halli-
tus julkaisee kehyspäätöksen ennen kunnallisvaaleja eikä siirrä sitä taktisista syistä vaalien
yli.

Arvoisa puhemies! Pääministeri Sipilä totesi viime lauantain Ylen Ykkösaamussa seu-
raavaa: "Olen kovin monta kertaa miettinyt tätä. Ellei minulla olisi suurta visiota hyvin-
vointivaltion pelastamisesta, olisin varmaan jo sanonut, että pitäkää tunkkinne." Mikäli
hallituksen epäoikeudenmukainen linja on pääministeri Sipilän mielestä hyvinvointivalti-
on pelastamista, pitäisi vasemmiston mielestä tunkki jo antaakin parempiin käsiin.

Hyvinvointivaltiotamme ei pelasteta osaamisesta leikkaamalla, sopimusyhteiskunta ro-
muttamalla, työttömiä, eläkeläisiä ja muita pienituloisia kurittamalla, julkiset palvelut pak-
koyhtiöittämällä eikä rikkaita ja suurituloisia hyödyntävällä veropolitiikalla. Hyvinvointi-
valtion pelastaminen vaatii politiikan suunnan muutosta, ja siinä vasemmiston vaihtoehto-
budjetti antaa hallituksen esitystä paljon paremmat lähtökohdat.

Osaamisessa on Suomen tulevaisuus. Vaihtoehdossamme perumme hallituksen koh-
tuuttomat leikkaukset ja vahvistamme Suomen osaamisperustaa panostamalla varhaiskas-
vatukseen, peruskoulutukseen, toisen asteen oppilaitoksiin ja yliopistoihin yhteensä 400
miljoonaa euroa hallitusta enemmän. Viimeaikaiset tutkimukset kertovat, kuinka maail-
man parhaina pidetyissä peruskouluissamme oppimistulokset ovat heikentyneet ja sekä
alueelliset että sukupuolten väliset erot kasvaneet. Me haluamme katkaista tämän turmiol-
lisen kierteen ja varmistaa, että suomalainen koulutusjärjestelmä on jatkossakin maailman
paras.

Myös julkiset panostukset tutkimus-, kehitys- ja innovaatiotoimintaan ovat Suomessa
laskeneet jo vuosia, ja olemme jääneet pahasti jälkeen verrokkimaistamme. Ruotsissa t&k-
menojen osuus bruttokansantuotteesta on kaksinkertainen Suomeen nähden, Yhdysvallois-
sa jopa kolminkertainen. Vaihtoehtobudjetissamme elinkeinoelämän uudistumista tuke-
vaan tutkimus-, tuotekehitys- ja innovaatiotoimintaan satsaamme 150 miljoonaa euroa
enemmän kuin hallitus. Talouden elinvoimaisuus, työpaikkojen luominen ja vähähiiliseen
korkean lisäarvon tuotantojärjestelmään siirtyminen edellyttävät elinkeinorakenteen radi-
kaalia uudistumista. Valtiolla on oltava tässä murroksessa keskeinen rooli ja selkeä elin-
keinopoliittinen visio. Panostukset tutkimukseen ja kehitykseen ovat sijoituksia tulevai-
suuden hyvinvointiin.

Arvoisa puhemies! Hallituksen budjetti kasvattaa tuloeroja. Tuloveron kevennykset
hyödyttävät eniten kaikista suurituloisimpia. Pitkälti sama ryhmä kuorii suurimmat hyödyt
myös yrittäjävähennyksestä sekä perintö- ja lahjaveron, metsälahjavähennyksen ja kotita-
12



Pöytäkirjan asiakohta PTK 134/2016 vp
lousvähennyksen muutoksista. Meidän vaihtoehtomme sen sijaan pienentää tuloeroja, sii-
nä suurituloisimpien verotus kiristyy ja pienituloisten ostovoima kasvaa. Perumme koh-
tuuttomat etuuksien leikkaukset työmarkkinatukeen, peruspäivärahaan, asumistukeen,
kansaneläkkeisiin, lapsilisiin, kotihoidon tukeen, vammaistukeen, kansaneläkeindeksiin ja
niin edelleen.

Arvoisa puhemies! Meidän vaihtoehdossamme työllisyystoimilla varmistetaan riittävät
toimintaresurssit ja määrärahat — lisäämme sinne 150 miljoonaa euroa enemmän kuin hal-
litus. (Puhemies koputtaa) Valtaosa uusista työpaikoista syntyy pk-yrityksiin ja erityisesti
pienempiin, alle viiden henkilön yrityksiin. Vasemmiston vaihtoehtobudjetti sisältää kat-
tavan toimenpidepaketin, joka kohentaa nimenomaan (Puhemies koputtaa) pienyrittäjien
ja itsensätyöllistäjien asemaa.

13.01 Mats Nylund r (ryhmäpuheenvuoro): Arvoisa puhemies! Ruotsalainen eduskunta-
ryhmä jakaa pitkälti hallituksen ja valtiovarainvaliokunnan näkemyksen taloustilanteesta.
Tämän vuoksi meidän oma varjobudjettimme päätyy samaan loppusummaan kuin hallituk-
sen budjetti. Näkemyksemme kasvun lisäämisestä ja työllisyysasteen nostamisesta on kui-
tenkin kolmessa ratkaisevassa kohdassa erilainen. Katsomme, että koulutukseen ja tutki-
mukseen pitää panostaa. Toiseksi haluamme perhepoliittisen kokonaisuudistuksen — siitä
on jo hahmotelma ja laskelmat meidän vaihtoehtobudjetissamme. Kolmanneksi katsom-
me, että Suomen on viennistä riippuvaisena maana kannettava vastuunsa kansainvälisestä
kehitystyöstä ja kriiseistä myös tässä taloustilanteessa.

Arvoisa puhemies! Kun arvioidaan eduskunnan lisäämiä budjettimäärärahoja — siis
valtiovarainvaliokunnan tekemiä lisäyksiä — esiin voi nostaa sekä myönteisiä että kieltei-
siä asioita. Ensin joitakin olennaisia poimintoja myönteisistä: Pidämme tervetulleina lisä-
resursseja koulujen kerhotoimintaan sekä panostusta laadukkaaseen varhaiskasvatukseen.
Sosiaalipuolella tehdään lisäpanostus päihdehoitoa tarvitseviin naisiin. Tämä on erittäin
hyvä, mutta mihin on jäänyt panostus turvakotien määrän lisäämiseksi? Suomi on sitoutu-
nut Istanbulin sopimuksen noudattamiseen ja ennalta ehkäisevään työhön naisiin kohdis-
tuvan väkivallan ja perheväkivallan torjumiseksi. Ruotsalaisen eduskuntaryhmän vaihto-
ehtobudjetissa pidämme huolta resurssien varaamisesta 25 uuden turvakodin perustami-
seen maahamme, mutta mihin jäi hallituksen panostus tähän?

Värderade talman! Bra är satsningarna på exportfrämjande åtgärder, och här nämner jag
särskilt tilläggsanslaget för Viexpo som gör ett gott arbete i en våra mest exportinriktade
regioner, Österbotten. Bra är också att man enats om att ge pengar till jordbruksrådgivning-
en, 4H-organisationerna, Finlands Yrkesfiskarförbund och för det viktiga arbete som Håll
Skärgården Ren gör, samt att Metso-programmet får tilläggsanslag.

Men, finansutskottets betänkande innehåller även högst tvivelaktiga projekt. Vad har
man tänkt med det famösa tilläggsanslaget för informationsverksamheten när det gäller in-
vandring? Ska utrikesministeriet använda 250 000 för att informera att Finland är ett
skräpland dit det inte lönar sig för invandrare att komma? Ett av regeringens uttalade mål
när det gäller invandringspolitiken är att Finland inte ska framstå som ett attraktivt land —
hit ska man inte komma i onödan. Svenska riksdagsgruppen ifrågasätter starkt en sådan
hållning och tycker att man i stället borde satsa på kampanjer som skapar större medveten-
het om invandringens möjligheter.
13



Pöytäkirjan asiakohta PTK 134/2016 vp
Att tilläggsanslaget för Folktinget saknas andra året i följd i budgeten är en brist. Det
handlar inte om ett stort anslag, men vi skulle behöva det mer än någonsin. Finlandssvensk
intressebevakning ligger tyvärr lågt på regeringens prioriteringslista. 

Tyvärr ligger det uteblivna tilläggsanslaget för Folktinget i linje med gårdagens beslut
att inte trygga de språkliga grundrättigheterna i vårt land genom att säga nej till det äkta
tvåspråkiga alternativet, landskapet Österbotten och fulljoursjukhus i Vasa. Svenska riks-
dagsgruppen har i exceptionellt kraftiga ordalag kritiserat regeringen för detta beslut som
vi anser är diskriminerande och som inte stärker svenskan i vårt land på sikt.

Arvoisa puhemies! Takaisin päivystysuudistukseen budjettilakina. Lailla hallitus haluaa
saada noin 37 miljoonan euron nettosäästöt ensi vuonna. Haluan tässä huomauttaa, että hal-
lituksella ei ole taloudellisia argumentteja sanoa "ei" laajalle päivystystoiminnalle sekä
Vaasassa että Seinäjoella. Ministeriön asiantuntemus on vahvistanut, että 12+1-malli ei
tule kalliimmaksi. Tämän vuoksi pidämme käsittämättömänä, että hallitus ei ole tarttunut
tilaisuuteen ja valinnut ratkaisua, jota perustuslakivaliokunta piti parhaana kielellisestä nä-
kökulmasta ja johon oltaisiin oltu kaikkein tyytyväisimpiä sekä Vaasassa että Seinäjoella.

Arvoisa puhemies! Budjetin arvoa voidaan arvioida sen perusteella, miten suuret työlli-
syysvaikutukset sillä on. Tässä hallitus onkin ponnistellut aika lailla, mutta kuitenkin hal-
lituksen piiristä kuuluu ääniä, joiden mukaan työllisyyspoliittisia tavoitteita ei saavuteta.
Tämä on vakavaa, ja ruotsalainen eduskuntaryhmä peräänkuuluttaa edelleen uusia rohkei-
ta toimenpiteitä työllisyyden parantamiseksi. Merkittävä askel olisi perhepoliittisen uudis-
tuksen käynnistäminen, ja tästä tuli eilen hallituspuolueista joitakin lupaavia signaaleja.

Värderade talman! När vi slår fast den årliga statsbudgeten gäller det att också kunna tänka
fördomsfritt på reformbehoven i samhället och väga vad som behöver samhällsfinansie-
ring och vad som inte gör det. Vi måste ha förmåga att tänka out of the box. Exempelvis
VATT har nyligen varit kritiskt till de betydande energistöd som staten delar ut. Liksom vi
i vår skuggbudget anser VATT att dessa anslag hellre borde satsas på forskning och utbild-
ning.

Svenska riksdagsgruppen ställer även frågan om inte morgonutdelning av dagstidningar
borde bli föremål för samhällsstöd. Frågan kan verka liten, men det är den inte. Det är bara
att fråga folk. Med den utveckling vi har nu är det många i landet som bor på ställen som
inte har morgonutdelning. Dagstidningen är fortfarande en viktig del av vårt kunskapssam-
hälle och vår demokrati. Därför är det viktigt att garantera att utdelningen fungerar på ett
smidigt sätt i hela landet.

Arvoisa puhemies! Edellisen perusteella teen seuraavan epäluottamuslause-ehdotuksen:
"Sipilän hallitus esittää massiivisia koulutukseen kohdistuvia leikkauksia. Koulutusleikka-
ukset muodostavat todellisen uhan opetuksen ja tutkimuksen laadulle, koulutuksen tasa-ar-
volle ja maamme kilpailukyvylle. Hallitus ei myöskään kiistattomasta tarpeesta huolimat-
ta ole valmis uudistamaan perhevapaita, kotihoidon tukea ja varhaiskasvatusta. Hallitus
leikkaa lisäksi (Puhemies koputtaa) valtavasti kehitysavustusta. Leikkausten seurauksena
kehitysapu on vain 0,40 prosenttia bkt:stä, ja leikkaukset kohdistuvat suoraan kaikkein
haavoittuvimmassa asemassa oleviin ihmisiin. (Puhemies koputtaa) Kehitysapuleikkauk-
set vaarantavat myös Suomen maineen vastuullisena ja luotettavana kansainvälisenä toi-
14



Pöytäkirjan asiakohta PTK 134/2016 vp
mijana. Tämän johdosta eduskunta toteaa, (Puhemies koputtaa) että hallitus ei nauti edus-
kunnan luottamusta."

Ensimmäinen varapuhemies Mauri Pekkarinen: Mahdolliset ponnet on syytä sijoittaa
sen puheajan puitteeseen, josta on sovittu.

13.09 Peter Östman kd (ryhmäpuheenvuoro): Arvoisa puhemies, värderade talman! Till
att börja med vill jag tacka regeringen för två positiva beslut. Det första är företagaravdra-
get som har varit en av de frågor som kristdemokraterna aktivt har drivit redan under ett par
års tid, och nu blir det beslutet verkställt. Tack för det. Och en annan positiv sak som också
kollegan Nylund nämnde, att regeringen gav tilläggsanslag för Viexpo andelslagets verk-
samhet i Österbotten som är väldigt viktigt för exportindustrin.

Arvoisa puhemies! Viime viikonloppu oli hyvä esimerkki siitä, että vaikka me suomalaiset
olemme pieni kansa, meillä on monenlaista huippuosaamista, jolla voimme menestyä maa-
ilmalla. Kristillisdemokraattinen eduskuntaryhmä pitää kultaakin kalliimpana sitä, että
Suomi säilyy ja vahvistuu  korkean osaamisen  maana. Siksi eduskuntaryhmämme li-
säysesitysten pääpaino on paitsi inhimillisyyttä lisäävissä toimissa myös koulutuksessa
sekä tutkimus-, kehitys- ja innovaatiotoiminnassa.

Tämä hallitus on jo leikannut korkeakoulutuksesta ja nuorisotakuusta. Siksi on mieles-
tämme harkitsematonta, että hallitus leikkaa yli 50 miljoonaa euroa lisää kaikkein tuotta-
vimmasta eli teknisestä tutkimustoiminnasta. Nyt vuorossa on lisäksi ammatillinen koulu-
tus, johon ensi vuonna kohdistetut 190 miljoonan euron leikkaukset on ajoitettu taitamat-
tomasti ennen reformilainsäädännön valmistumista. Olemme esittäneet vaihtoehdon näille
leikkaustoimille, mutta hallitus ei ole toistaiseksi tarttunut ehdotuksiimme.

Arvoisa puhemies! Toinen syvä huolemme on, että kymmenettuhannet suomalaiset sei-
sovat viikoittain leipäjonoissa. Lähes 400 000 kansalaisella on maksuhäiriömerkintä. Suu-
rin ryhmä maksuhäiriöisissä ovat miehet parhaassa työiässä. Syrjäytyneet nuoret miehet
ovat viime aikoina syyllistyneet jopa useisiin väkivallantekoihin ja tuhotöihin. Kristillisde-
mokraattinen eduskuntaryhmä esittää vakavan huolensa tästä sekä pyynnön hallitukselle
ottaa tämän kysymyksen tarkkaan pohdintaan toimenpiteitä varten.

Arvoisa puhemies! Kristillisdemokraattinen eduskuntaryhmä ei hyväksy esitettyjä leik-
kauksia kaikkein heikoimmassa taloudellisessa tilanteessa olevien indeksisidonnaisiin
etuuksiin, kuten vähimmäispäivärahoihin, eläkkeisiin ja asumistukeen. Mielestämme ta-
kuueläkkeen tasoa pitäisi leikkauksen sijasta korottaa. Esitimme myös lääkekorvauksiin ja
vanhusten hoivaan esitettyjen leikkausten perumista. Kuluvana vuonna toteutettiin sosiaa-
li- ja terveydenhuollon asiakasmaksujen 30 prosentin korotukset. Tämä yksittäinen päätös
on suistanut monen ikääntyneen tai pitkäaikaissairaan talouden raiteiltaan. Lisäksi monet
sairaanhoitopiirit ovat muuttaneet laskutuskäytäntöjä joustamattomiksi ja siirtävät erään-
tyneet laskut välittömästi perintään. Edellytämme, että hallitus selvittää kasvavien toi-
meentulo-ongelmien ja maksuvaikeuksien syyt. Myös julkisten toimijoiden, kuten Kelan
ja sairaanhoitopiirien osallisuus kansalaisten talousahdingon syntymisessä on syytä selvit-
tää.

Arvoisa puhemies! Tämän päivän Suomessa käydään paljon keskustelua työttömyydes-
tä, köyhyydestä ja nuorten syrjäytymisestä. Mutta nämä eivät ole sairauksia — ne ovat seu-
rauksia. Ne ovat seurauksia yhteiskuntamme sairauksista. Yksi sairaus on yhteiskuntajär-
15



Pöytäkirjan asiakohta PTK 134/2016 vp
jestelmä, joka passivoi. Toinen sairaus on liian suuri byrokratia. Kolmas sairaus on liian iso
julkinen sektori, joka vielä johtaa korkeaan verotukseen. Viides sairaus on huono kilpailu-
kyky, ja kuudes sairaus on korkea työttömyys.

Arvoisa puhemies! On todella huolestuttavaa, että Suomessa on tuhansia nuoria miehiä,
joiden kunnianhimo rajoittuu siihen, koska tulee sossun rahat, että saa kaljaa.

Arvoisa puhemies! Maamme tarvitsee kokonaisvaltaisen perusturvauudistuksen, jossa
työn vastaanottaminen tehdään kannattavaksi. On hyvä, että hallitus pyrkii tähän ongel-
maan puuttumaan. Mutta pidämme perustulokokeilun toteuttamista ensi vuonna ajan ja ra-
han haaskauksena, sillä kokeiltava malli ei ole mielestämme toteutuskelpoinen. Sen sijaan
hallituksen on kiirehdittävä kansallisen tulorekisterin valmistumista, jotta perusturvauu-
distus voidaan toteuttaa.

Kristillisdemokraatit esittävät perusturvauudistuksen pohjaksi kannustavan, siis oikeas-
ti kannustavan, perusturvan mallia, jossa nykyiset tuet koordinoidaan palkan ja verotuksen
kanssa ja yhdistetään yhdeksi tueksi. Meidän kannustava tukemme määräytyy kotitalou-
den tilanteen mukaan ja vähenee ilman kynnyksiä tulojen kasvaessa. Kannustava perustur-
va tekee matalapalkkaisenkin työn vastaanottamisen aina kannattavaksi. Työnteon kannat-
tavuutta lisäisi myös tuloverokevennysten kohdistaminen enemmän pientä työtuloa saavil-
le esimerkiksi korottamalla tulonhankkimisvähennystä, kuten me esitimme omassa vaihto-
ehtobudjetissamme.

Arvoisa puhemies! Lähestymme hallituskauden puoliväliä, ja Suomen taloudellinen ti-
lanne on edelleen heikko. Julkinen talous on kroonisesti alijäämäinen. Hallitus lupasi syk-
syn budjettiriihen tiedotustilaisuudessa, että Suomen valtion velkaantuminen päättyy
vuonna 2021. Ei näytä toteutuvan. On riski, että hallitus jättää maamme talouden seuraa-
valle hallitukselle huonommassa kunnossa kuin missä sen edelliseltä hallitukselta hallin-
taansa sai. (Eduskunnasta: Ei! — Välihuutoja) Rohkaisen hallitusta keksimään puoliväli-
riihessä myös muita keinoja kuin sairaiden ja lapsiperheiden jo ennestään tyhjät kukkarot.
Meiltä kristillisdemokraateilta löytyy inhimillinen vaihtoehto.

Arvoisa puhemies! Lopuksi esitän, että eduskunta hyväksyy seuraavan epäluottamus-
lauseen näiden asioiden johdosta: "Eduskunta toteaa, että hallitus on epäonnistunut keskei-
sissä tavoitteissaan eikä nauti eduskunnan luottamusta."

Ensimmäinen varapuhemies Mauri Pekkarinen:  Myönnän tässä vaiheessa puheenvuo-
rot valtiovarainministerille ja pääministerille, ja järjestys on tämä. Ensin valtiovarainmi-
nisteri, maksimissaan 5 minuuttia.

13.16 Valtiovarainministeri Petteri Orpo: Arvoisa herra puhemies! Ensinnäkin kiitän
valtiovarainvaliokuntaa erinomaisesta työstä, sen jaostoja ja sektorivaliokuntiakin. Se on
tehnyt hyvän, vastuullisen mietinnön. Siitä huomiona se, että yleinen talouden tilannekuva
näyttää olevan kaikilla hyvin samanlainen, ja se on tärkeätä, että me jaamme tämän. Sa-
moin valtiovarainvaliokunta on kunnioittanut kehyksiä, mistä haluan myöskin antaa erityi-
sen kiitoksen.

Arvoisa puhemies! Alkuun haluaisin muistuttaa, miksi talouspolitiikasta puhuminen on
niin tärkeää. Talouspolitiikka ja taloushan ovat väline siinä, mitä me todella tavoittelem-
me. Todellinen tavoite on se, että Suomessa on laaja hyvinvointi ja että me pystymme pi-
tämään huolta tasa-arvoisesta yhteiskunnasta, jossa on mahdollisuuksien tasa-arvo voimis-
saan, jossa perhetaustalla ei ole merkitystä siinä, miten voi elämässään pärjätä. Ja vain ter-
16



Pöytäkirjan asiakohta PTK 134/2016 vp
veen julkisen talouden omaavassa maassa ja kansantaloudessa tämä meidän tärkeä tavoit-
teemme on mahdollinen. Talous on siis väline. (Ben Zyskowicz: Oikein!)

On ilo aloittaa toteamalla, että Suomi on kivunnut pois taantumasta. Esimerkiksi Suo-
men Pankin eilen julkaistun ennusteen mukaan talous vuonna 17 kasvaa 1,3 prosenttia ja
sen jälkeen 1,2 prosenttia vuosina 18 ja 19. Samalla Suomen Pankki kuitenkin toteaa, että
velkaantuminen jatkuu ja julkisen talouden kestävyysongelma on edelleen ratkaisematta.
Nyt on siis elintärkeää erottaa kaksi asiaa: Suomi on noussut taantumasta, talous kasvaa, ja
työllisyys paranee. Toisaalta julkinen talous on edelleen kestämättömällä pohjalla. Mutta
nämä kaksi asiaa eivät ole ristiriidassa toistensa kanssa. (Eero Heinäluoman välihuuto) —
Pääministeri on sanonut, että käännös Suomen taloudessa on tapahtunut. Se pitää paikkan-
sa. Investointeja tehdään Suomeen, työpaikkojen määrä lisääntyy, ja ennusteet näyttävät,
että talous kasvaa. Käänne on tapahtunut, se on erittäin hyvä asia. (Eero Heinäluoma: Ja te
haluatte leikata lisää!) — Minä olen sanonut, että edessä saattaa olla uusia sopeutustoimia,
mikäli työllisyys ei pysyvästi ole paranemassa aikaisemmalta ennusteuralta, eli viittaan
tässä aikaisempiin ennusteisiin. Tämäkin pitää paikkansa. Hyvään taloudenhoitoon ja mie-
lestäni valtiovarainministerin vastuuseen kuuluu se, että puhutaan tiedossa olevien lukujen
pohjalta. Ne luvut, joihin olen perustanut nämä puheet, (Antti Lindtmanin välihuuto) ovat
syksyllä tehtyjä ennusteita.

Nyt kun me valmistaudumme puolivälitarkasteluun ja julkisen talouden riiheen, niin me
tietenkin toivomme, että talouskasvu on pysyvästi korkeammalla tasolla, työttömyysaste
on parantunut. Ja kolmantena elementtinä, johon hallitus on sitoutunut, on se, että tuomme
uusia rakenteellisia uudistuksia, työllisyyttä lisääviä toimenpiteitä, kannustinloukkuja pur-
kavia toimenpiteitä, joilla saavutamme korkeamman työllisyysasteen ja kestävän kasvun,
kestävän työllisyysasteen, (Pia Viitasen välihuuto) ja sitä kautta pystymme taittamaan vel-
kaantumisen ja saavutamme sen tavoitteen, että vuonna 21 alijäämä on 0 euroa.

Arvoisa puhemies! Tässäkin useassa puheenvuorossa otettiin esille tämä julkisen talou-
den riihen aikataulu — siihen nyt muutama näkökulma. Varmistin vielä näitä päivämääriä,
jotka ovat olleet siis valtiovarainministeriön virkamiesten antamien aikatauluarvioiden
pohjana: Tilastokeskus antaa neljännesvuositilitiedot 1.3., ja edelleen Tilastokeskus antaa
tilinpidon sektoritilitiedot 16.3. Nämä luvut, nämä aikataulut, eivät ole valtiovarainminis-
teriön käsissä; ne ovat niitä, jotka tarvitaan valtiovarainministeriön kansantalousosaston
työn pohjalle, jotta voidaan laatia ennuste. Eli näin ollaan maaliskuun puolivälissä. Sen jäl-
keen on kohtuullista odottaa, että kestää viikon, kaksi, (Ville Niinistön välihuuto) että kan-
santalousosasto saa ennusteen valmiiksi, ollaan siis huhtikuun alussa. Ja koska kyseessä on
erittäin tärkeä päätös, eli julkisen talouden riihi ja vielä puoliväliriihi, niin on kohtuullista
myöskin, että päätökset valmistellaan kunnolla.

Mutta tämä ei tarkoita sitä, että me emme kävisi avointa talouskeskustelua. Olen sitä
omalta osaltani käynyt, me käymme sitä tänään. Me tulemme saamaan joulukuussa seuraa-
van ennusteen, vielä maaliskuussa ennusteen. Näiden ennusteiden pohjalta me tulemme
varmasti tässä salissa käymään vielä moneen kertaan keskustelua siitä, mikä on hallituk-
sen talouspolitiikan linja, (Puhemies koputtaa) mikä on näkymä siihen tulevaan riiheen.
(Krista Kiurun välihuuto) Arvoisat kansanedustajat, teillä tulee olemaan (Puhemies koput-
taa) lukuisia mahdollisuuksia keskustella hallituksen kanssa talouspolitiikasta.

Ensimmäinen varapuhemies Mauri Pekkarinen: Pääministeri Sipilä, 5 minuuttia. 
17



Pöytäkirjan asiakohta PTK 134/2016 vp
13.22 Pääministeri Juha Sipilä: Arvoisa herra puhemies! Niin kuin moneen kertaan on
todettu, Suomen talous on palannut kasvu-uralle. Olemme vuoden verran kulkeneet nyt po-
sitiivisilla luvuilla: talouden ennakoidaan kasvaneen kolmannella neljänneksellä 1,6 pro-
senttia verrattuna vuoden takaiseen ajankohtaan. Kaikki keskeiset kysyntäerät kasvoivat:
vienti 1,4 prosenttia, yksityinen kulutus 2,1 ja investoinnit 3,1 vuoden takaisesta. Neljä
vuotta kestäneen erittäin heikon talouskehityksen jälkeen Suomi on saavuttamassa Saksaa
talouskasvussa. Kun talouskasvu Saksassa vielä vuonna 2014 oli 2,3 prosenttiyksikköä no-
peampaa kuin Suomessa, niin viimeisen tiedon, siis viimeisen neljänneksen tiedon, mu-
kaan olimme lähes tasoissa. Erityisen positiivinen uutinen taloudesta on kotitalouksien
luottamuksen paraneminen. Tämän taustalla on kasvanut varmuus siitä, että työpaikan me-
netys ei enää uhkaa. Tulevalle työllisyyskehitykselle lupaa hyvää myöskin se, että teolli-
suuden tuotanto on nyt 3,5 prosentin kasvussa verrattuna viime vuoteen.

Kilpailukykysopimus antaa teollisuuden tuotannon kasvulle hyvän pohjan myöskin ensi
vuonna. Vielä ei ole päästy ennusteissa hallitusohjelman uralle, mutta erittäin lähellä ol-
laan. Tuo hallitusohjelmassa laadittu ura oli noin 1,5 prosentin tasossa.

Kenen ansiota tämä käänne on? Minulle on aivan sama, kenen ansiota se käänne on,
kunhan käänne tapahtuu. Ehkä on syytä muistuttaa kuitenkin, että kun edellinen hallitus
aloitti, työllisyysaste oli 68,5 prosenttia. Kun se lopetti, niin se oli 67,9, eli 0,6 prosenttiyk-
sikköä mentiin alaspäin, ja Tilastokeskuksenkin tietojen mukaan työttömien määrä kasvoi
50 000:lla. Eli uusia keinoja tarvitaan.

Hallituksen tärkein tehtävä on, että työtön ihminen saa työtä. Työllisyysaste on noussut
1 prosenttiyksikön. Vertailukelpoinen työllisyysaste lokakuussa oli 68,9 prosenttia. Ta-
voitteemme on 72. Jotta tämä saavutetaan, tarvitaan riittävää kysyntää ja työvoiman tarjon-
taa lisääviä toimia. Monia talousennusteita ensi vuodelle on päivitetty ylöspäin. Hallituk-
sen työvoiman tarjontaa lisäävät toimet, esimerkiksi aktiivimalli, näyttävät ajoittuvan ai-
van oikeaan ajankohtaan.

IMF ja OECD ovat arvioineet hallituksen finanssipolitiikan ottavan tasapainoisesti huo-
mioon lyhyen aikavälin talouskasvun haasteet ja pitkän aikavälin julkisen talouden kestä-
vyysvajeen. Kansainväliset instituutiot painottavat myös isojen uudistusten tarvetta, tärke-
yttä. Reformeja tarvitaan sekä julkisten menojen kasvun hillitsemiseksi että talouskasvun
tueksi. Menoja hillitsevistä uudistuksista tärkein on tietysti sote-uudistus, joka on vietävä
maaliin, ei lähtöruutuun.

Talouskasvun kannalta on olennaista, että pystytään kohdentamaan tutkimus- ja inno-
vaatiorahoituksen panostukset mahdollisimman tehokkaasti. Hallituksella on ensi keväänä
tätä tarkoitusta varten käytössään OECD:n arvio Suomen innovaatiojärjestelmästä.

Arvoisa puhemies! Muutosten keskellä ja taloutta kuntoon laittaessa tarvitaan erilaisia
toimia. Vastakkain on asetettu kasvua tukevat toimet ja leikkaukset. Tarvitsemme yrittä-
jyyteen kannustavan yrittäjävähennyksen — kiitos oppositiosta esimerkiksi KD:lle tuesta
tähän liittyen. Perintö- ja lahjaveron muutos on tehtävä suomalaisen omistajuuden ja suku-
polvenvaihdosten turvaamiseksi. Kaikki kasvua tukevat toimet ovat tärkeitä, jotta leik-
kauksia ei tarvitse jatkossa enää tehdä.

Suomi on ollut vuosikausia uudistamatta. Nyt uudistuksia tulee rytinällä. Samaan ai-
kaan pistämme taloutta kuntoon, velkaantumiselle pistettä. Tämä tarkoittaa samalla erit-
täin valitettavaa asiaa: joudumme nipistämään etuuksista ja palveluiden määrärahoista.
Kun tätä tehdään yhtä aikaa kasvua edistävien toimien ja uudistusten kanssa, tämä on erit-
täin epäkiitollinen tehtävä ja vastakkainasettelun elementit on helppo tästä löytää.
18



Pöytäkirjan asiakohta PTK 134/2016 vp
Olennaista eriarvoistumisen torjunnassa on se, että työllisyys saadaan paranemaan. Näin
pelastamme hyvinvointiyhteiskunnan, säästymme tulevaisuuden leikkauksilta. Etenkin
nuoret ja pitkäaikaistyöttömät ansaitsevat valoisamman näkymän tulevaisuuteen.

Olemme pystyneet tekemään myöskin parannuksia. Laitamme esimerkiksi omaishoitoa
kuntoon, sotaveteraanit saavat paremmat palvelut, takuueläkettä on nostettu. Hallituksen
päättämät noin miljardin veronkevennykset ovat pääosin kohdentuneet pieni- ja keskituloi-
siin sekä eläkeläisiin. (Puhemies koputtaa)

Eriarvoistumisen torjumiseen tarvitaan myös uusia ratkaisuja ja pidemmän aikavälin nä-
kemys tätä varten, ja talouden nykyisten raamien puitteissa olen päättänyt (Puhemies ko-
puttaa) perustaa työryhmän. Jokaisella on oltava mahdollisuus rakentaa tätä maata omalla
panoksellaan. — Kiitos.

Ensimmäinen varapuhemies Mauri Pekkarinen: Käymme tässä vaiheessa debattikes-
kustelun sopivan mittaisena — aika näyttää, kuinka pitkän. Pyydän nyt niitä edustajia, jot-
ka haluavat käyttää vastauspuheenvuoron, nousemaan ylös ja painamaan V-painiketta.

13.28 Antti Lindtman sd (vastauspuheenvuoro): Arvoisa puhemies! Todella on niin, että
hallitus suurista toiveista huolimatta ei korjannut eriarvoistavaa ja työllisyyteen liian vä-
hän satsaavaa linjaansa valtiovarainvaliokunnassa. Sen takia SDP esittää oman vaihtoeh-
tonsa, joka on työllisyyttä tukeva ja vähentää eriarvoisuutta, ja kaiken lisäksi siinä otetaan
vähemmän velkaa.

Arvoisa puhemies! Tässä viikolla entinen kansliapäällikkö Erkki Virtanen otti todella
kovan kannanoton. Hän totesi: "Olen kolme vuosikymmentä valtiontaloutta hoidellut. En
muista vastaavaa julkista sanaharkkaa pääministerin ja valtiovarainministerin välillä."
Asia koski tätä julkisen talouden isoa kuvaa. Täytyy sanoa, kun nämä ryhmäpuheenvuorot
kuuntelin, että (Sari Sarkomaan välihuuto) tämä kysymys ei suinkaan hälventynyt vaan
näyttää siltä, että hallituksella on yhteisymmärrys yksityiskohdista mutta suuresta kuvasta
vallitsee täydellinen ristiriita. (Puhemies koputtaa) Pääministeri, onko kaikki kipeät pää-
tökset tehty?

13.29 Timo Kalli kesk (vastauspuheenvuoro): Arvoisa puhemies! Oppositiopuolueiden
vaihtoehtobudjetit ja vastalauseet perustuvat yleensä voimassa oleviin lakeihin. Täällä näi-
den esittelyiden aikana kysyin SDP:n edustajilta, kun he esittävät omassa vaihtoehdossaan
355 miljoonaa euroa Sitran taseesta investointimenoihin ja kun voimassa oleva laki (Eero
Heinäluoma: Taseet töihin!) ei mahdollista tätä, (Pia Viitanen: Taseet töihin!) tiedustelin
silloin, onko teiltä tulossa lakiesitys, jossa lakia muutetaan, että tämä olisi mahdollista. Itse
en ole havainnut. Eikö nyt olisi reilua todeta, että teidän vaihtoehtobudjettinne on vailla
pohjaa? (Pia Viitanen: Voi voi! — Eduskunnasta: Oho!) Tähän toivoisin vastausta, vai
onko teiltä tulossa tällainen lakiesitys, joka mahdollistaa tämän? (Pia Viitanen: Nyt on
eväät kyllä ihan hukassa!)

13.30 Sampo Terho ps (vastauspuheenvuoro): Arvoisa puhemies! On todella lohdullista,
että talouden lähes kaikki mittarit ovat nyt kääntyneet positiivisiksi ja tilanne on selvästi
parempi kuin tämän hallituksen aloittaessa. Tästä olisi syytä kaikkien täällä olla iloisia,
koska juuri näin torjutaan epätasa-arvoistumiskehitys, inhimillinen kärsimys ja ylipäänsä
kaikki se kurjuus, mikä edellisellä vaalikaudella pääsi kasvuun. Jos ajatellaan tätä sosiali-
19



Pöytäkirjan asiakohta PTK 134/2016 vp
demokraattien esittämää niin sanottua inhimillistä, reilua, oikeudenmukaista vaihtoehtoa,
jos lainasin oikein, niin meidän täytyy ehkä mieluummin muistella viime vaalikauden to-
dellisia tapahtumia kuin tämän vaalikauden kuvitteellisia tapahtumia, joita tässä teidän niin
sanotussa varjobudjetissanne, tai miksikä fantasiakirjallisuuden muodoksi haluatte sitä
kutsua, on kuvailtu ja kuviteltu. Te itse leikkasitte yli 3 miljardia, muun muassa kunnilta,
koulutuksesta. Te menetitte kymmeniätuhansia työpaikkoja ja nyt annatte meille neuvoja.
Te syytätte hallitusta kaikesta siitä, (Krista Kiuru: Niin te leikkaatte 4 miljoonaa!) mitä te
häpeätte omissa teoissanne ja saavutuksissanne tai niiden puutteessa. Teiltä ei ole mitään
muuta saatavissa kuin köyhyyttä, kurjuutta (Puhemies koputtaa) ja epätoivoa. Se on teidän
vaihtoehtonne.

13.31 Ozan Yanar vihr (vastauspuheenvuoro): Arvoisa puhemies! Arvoisa hallitus! Me
opposition valtiovarainvaliokunnan jäsenet olemme huolissamme Ylen journalismin täy-
den riippumattomuuden turvaamisesta ja lehdistön vapaudesta. Kokoomuksen Arto Sato-
sen johtama parlamentaarinen työryhmä päätti yksimielisesti, että Ylen rahoitus palaute-
taan talousarvion ulkopuolelle. Sipilän hallitus ei kunnioittanut kuitenkaan kaikkien edus-
kuntapuolueiden tekemää sopimusta kehyksen ulkopuolelle siirtämisestä välittömästi. Vä-
littömän ratkaisun sijaan hallitus päätti lykätä ratkaisun kevään 2017 kehysriiheen.

Arvoisa pääministeri, kysyisin teiltä, minkä takia te ette noudattanut tätä välittömästi ke-
hyksen ulkopuolelle siirtämistä.

13.32 Outi Mäkelä kok (vastauspuheenvuoro): Arvoisa puhemies! SDP ryhmäpuheen-
vuorossaan puhui lämpimästi ja viisaasti tästä huijaamisen filosofiasta, mutta samaan ai-
kaan väitätte, että otatte vähemmän velkaa — 372,1 miljoonaa. Kuitenkin kysyn, voiko
tämä pitää paikkansa. Teillä on esityksiä siellä harmaan talouden torjunnasta, tämä on jo
käsitelty, 200 miljoonan lisätuotot 20 miljoonalla. Sitten on tämä Rinteen malli, jolla pitäi-
si tulla 51 miljoonaa euroa, mutta eduskunnan tietopalvelun mukaan se kuitenkin toisi li-
säkustannuksia 350 miljoonaa, samoin tämä rahoitusvero, jonkalaista Suomessa ei ole ja
Ruotsissa pidetään erittäin ongelmallisena, ja lisäksi tämä Sitran ryöstö, Suomen itsenäi-
syyden juhlarahaston ryöstö satavuotisjuhlavuotena, joka ei olisi edes lainmukaista.

13.33 Kari Uotila vas (vastauspuheenvuoro): Arvoisa puhemies! Valtiovarainministeri
Orpo totesi, että talouskeskustelun pitää olla avointa, ja kyllähän se täälläkin aika avointa
on ollut, kun hallituspuolueiden ryhmäpuheenvuorossa edustaja Kiviranta totesi, että ki-
peät ratkaisut on tehty, kipeät leikkaukset on tehty, ja toisen hallituspuolueen ryhmäpu-
heenvuoron käyttäjä edustaja Outi Mäkelä totesi, että ei pidä antaa sellaista kuvaa, että ki-
peät päätökset olisi tehty. (Eero Heinäluoma: Siinä se on!) Samaahan on nähty julkisuu-
dessa pääministerin ja valtiovarainministerin välillä. Kyllä me avointa talouskeskustelua
kaipaamme, mutta hallitukselta odottaisimme myös johdonmukaista talouspoliittista kes-
kustelua.

13.34 Anna-Maja Henriksson r (vastauspuheenvuoro): Värderade talman! Det är bra att
vi går mot en lite ljusare framtid. När man nu ser siffrorna också från Finlands Bank så ser
vi att ekonomin sakta håller på att svänga. Men ändå har vi stora utmaningar. En utmaning
som vi också har jämsides med ekonomin är attitydklimatet i vårt land. Just nu flyttar
20



Pöytäkirjan asiakohta PTK 134/2016 vp
många unga människor till Sverige, till England, till Norge. Är regeringen bedrövad över
det här, tänker man göra någonting, på vilket sätt får vi en bättre stämning i vårt land?

Arvoisa puhemies! Kun talous on kääntymässä parempaan suuntaan ja työllisyyden nosta-
minen on meidän tärkein tehtävämme, niin on hyvä, että hallitus myös puuttuu tähän. RKP
on omassa vaihtoehtobudjetissaan myös tuonut esimerkkejä siitä, mitä voisi vielä tehdä.

Mutta, arvoisa puhemies, olemme huolissamme ilmapiiristä meidän maassamme. Miten
me voimme saada nuoret kyvykkäät ihmiset pysymään Suomessa, kun näemme, (Puhe-
mies koputtaa) että nyt moni on muuttamassa ulkomaille?

13.35 Peter Östman kd (vastauspuheenvuoro): Arvoisa puhemies! Edustaja Terho kehot-
ti meitä iloitsemaan siitä, että taloudessa on pientä orastavaa kasvua. Kyllä totta on, että on
syytä iloita siitä. Toinen asia, mistä on syytä iloita, on, että työllisyysaste on nousemaan
päin. Vielä jos voisi ottaa kolmannen asian näin oppositionkin näkökulmasta, niin kyllä-
hän hallituksella on kova työllisyystavoite, kun tavoitellaan 72 prosentin työllisyysastetta.

Valtiovarainvaliokunnan mietinnössä todetaan, että kilpailukykysopimuksen kokonais-
vaikutukset näkyvät viiveellä, mutta on kuitenkin selvää, että sopimus ei yksin riitä vah-
vistamaan kasvua ja työllisyyttä. Tiedän, että hallituksella on muitakin työkaluja käytös-
sään jo, mutta ovatko nämä käytössä olevat työkalut riittäviä, että päästään siihen (Puhe-
mies koputtaa) kovaan tavoitteeseen, vai onko muita työkaluja tulossa ja odotettavissa?

13.36 Krista Kiuru sd (vastauspuheenvuoro): Arvoisa puhemies! Viime eduskuntavaale-
ja ennen ja sen jälkeen, pääministeri Sipilä, annoitte ison lupauksen siitä, että nämä tulevat
päätökset tehdään oikeudenmukaisesti. Varapääministeri Soini, sanoitte, että alle 1 000 eu-
roa tienaavien asioihin ei puututa.

Kyllä suomalaiset ovat valmiita uhrautumaan, jos se tapahtuu yhteiseksi hyväksi hei-
kompien ja tulevien sukupolvien auttamiseksi. Nyt näyttää kuitenkin siltä, että tämä uhrau-
tuminen on ollut monella tavalla turhaa, koska se raha, joka on saatu julkisen talouden kat-
teeksi, on mennyt tosiasiassa suurituloisten taskuihin. Suurituloiset eivät osallistu eivätkä
ole talkoissa mukana. Ihmettelemme, miksi veropolitiikassa ja miksi näissä uusissa etupii-
reille jaettavissa etuuksissa näin on menetelty. Nyt tulo- ja varallisuuserot kasvavat, syr-
jäytyminen kiihtyy entisestään, eriarvoisuus lisääntyy.

Kysyn teiltä vielä uudelleen: Pitääkö tämä edustaja Terhon mielikuva, jonka hän täällä
salissa jo aikaisemmin totesi, (Puhemies koputtaa) että lisää päätöksiä on tulossa? Pitääkö
se paikkansa, että kehysriihessä tulee uusia epäoikeudenmukaisia päätöksiä?

13.37 Esko Kiviranta kesk (vastauspuheenvuoro): Arvoisa puhemies! Talousoppien mu-
kaan riippumatta taloudellisesta tilanteesta on aina järkevää edistää sellaisia tie-, väylä- ja
muita infrahankkeita, jotka on joka tapauksessa toteutettava. Hallitus on noudattanut an-
siokkaasti näitä oppeja. Teiden ja väylien korjausvelkaa vähennetään noin miljardilla eu-
rolla. Tästä on puhuttu pitkään, ja vasta nyt tätä korjaustarvetta on ruvettu hoitamaan. Sen
lisäksi hallitus investoi neljään suureen tie- ja väyläinvestointihankkeeseen lähes 800 mil-
joonaa euroa. Nopeisiin laajakaistoihin ympäri Suomen investoidaan noin miljardi euroa.
Tämä on tuntuva paketti.
21



Pöytäkirjan asiakohta PTK 134/2016 vp
13.38 Sampo Terho ps (vastauspuheenvuoro): Arvoisa puhemies! Politiikassa olen kuul-
lut sanonnan, että poliittinen muisti on vain kolme kuukautta, mutta sosialidemokraattises-
sa puolueessa taitaa olla kolme minuuttia. Minä en viitannut enkä spekuloinut millään hal-
lituksen tulevilla mahdollisilla sopeutustoimilla. Luettelin edellisen hallituksen tekemiä
sopeutustoimia, joita nimenomaan sosialidemokraatit ajoivat. Voin luetella niitä lisää, kun
tässä nyt tuli asia puheeksi. Te korotitte silloin arvonlisäveroa, nimenomaan köyhien elin-
kustannuksia. Te laskitte pankkien, suurimpien pankkien eli osakeyhtiöiden verotusta. Se
on sitä teidän inhimillistä, oikeudenmukaista veropolitiikkaanne. Minä väitän, että tämä
hallitus on tehnyt huomattavasti inhimillisempää veropolitiikkaa. Me olemme laskeneet
kaikkien verotusta, aivan erityisesti pieni- ja keskituloisten verotusta, (Hälinää) ja tämä lin-
ja tulee pitämään. Arvonlisävero ei nouse, köyhiltä ei viedä leipää, sairailta ei lääkkeitä,
kuten te teitte, vaan me tulemme pitämään (Puhemies koputtaa) tämän inhimillisen vero-
politiikan, oikeudenmukaisen veropolitiikan tämän vaalikauden läpi.

13.39 Antti Rinne sd (vastauspuheenvuoro): Arvoisa puhemies! Edustaja Terholle tote-
an vain, että THL:n arvioitten mukaan heti, kun hallitusohjelma rakennettiin, kävi selväk-
si, että tuloerot tulevat kasvamaan tällä vaalikaudella hallituksen politiikan toimesta eikä
niin kuin meidän hallituksen toimesta viime vaalikaudella pienenemään.

Mutta, arvoisa puhemies, kyllä suomalaisen yhteiskunnan ongelma tällä hetkellä on ni-
menomaan työllisyysaste ja työttömyys. Se vaatii — ja erityisesti pitkäaikaistyöttömyys —
talouskasvua. Sosialidemokraattien viime vaihtoehdossa, siis tälle vuodelle vaihtoehdos-
sa, oli yrittäjyys- ja vientipaketti, jolla oli eduskunnan tietopalvelun arvioitten mukaan
merkittävä vaikutus työllisyyteen. Nyt meillä on 120 miljoonan euron paketti uuden elin-
keinopolitiikan puolesta. Kysynkin hallitukselta, eikö olisi nyt järkevää yhdistää vähän
voimia sillä tavalla, että ottaisitte käyttöön talouskasvun elementteinä näitä sosialidemo-
kraattien esittämiä vaihtoehtoja sekä pieniin ja keskisuuriin yrityksiin, vientiin että sitten
tähän uuteen elinkeinopolitiikkaan. Olisi todella tärkeätä nyt yhteistyössä (Puhemies ko-
puttaa) viedä asioita eteenpäin kohti inhimillistä ja turvallisempaa Suomea.

13.40 Kalle Jokinen kok (vastauspuheenvuoro): Arvoisa herra puhemies! Hallituksen ta-
louspoliittinen linja on maltillinen mutta kiristävä, lievästi kiristävä, ja se on tähän talous-
tilanteeseen ainoa välttämätön ja ainoa oikea linja, ja sen ovat myös kansainväliset talous-
politiikan arvioitsijat todenneet oikeaksi linjaksi. Se vahvistaa luottamusta siihen, että Suo-
mi pystyy ja hoitaa myös oman taloutensa moitteettomasti. Samalla vahvistetaan kansa-
laisten luottamusta siihen, että asiat hoidetaan. Esimerkiksi tämä inhimillisyys, joka täällä
on tullut monessa puheenvuorossa esille — hallitus tekee inhimillistä veropolitiikkaa tällä
hetkellä. Lähes miljardin euron (Li Anderssonin välihuuto) veronkevennykset, jotka koh-
distuvat pääasiassa pienituloisiin, (Kari Uotila: Miljardi lisää velkaa!) eläkeläiset huomi-
oidaan myös ja huolehditaan kansalaisten ostovoimasta ja sitä kautta rakennetaan luotta-
musta tulevaisuuteen. On tärkeää myös, että yrittäjävähennys nyt tuodaan, maksuperustei-
nen arvonlisävero ja myöskin kotitalousvähennyksellä kannustetaan palkkaamaan koti-
maista työtä ja sillä edistämään työllisyyttä.

Ensimmäinen varapuhemies Mauri Pekkarinen: Myönnän vielä tässä debattivaiheessa
puheenvuorot edustajille Niinistö, Heinäluoma ja Andersson, ja sen jälkeen valtiovarain-
ministerillä puheenvuoro.
22



Pöytäkirjan asiakohta PTK 134/2016 vp
13.41 Ville Niinistö vihr (vastauspuheenvuoro):  Arvoisa puhemies! Suomen talouden
kuva on aika monisäikeinen tällä hetkellä. Toisaalta työllisyys on nousussa, ja siinä näkyy
osin myös se, että 2014 kesällä, silloin Stubbin hallituksen neuvotteluissa, joissa itsekin
olin mukana, ja valtiovarainministerinä oli silloin ministeri Rinne, panostettiin isoon in-
vestointipakettiin, ja tässä näkyy myös se, että on ollut usean vuoden maltilliset palkkaso-
pimukset. Mutta sitten jos katsotaan, miten tästä eteenpäin päästään, niin meidän pitäisi pi-
tää huolta siitä, että kaikki pysyvät yhdessä veneessä. Juuri nyt pitkäaikaistyöttömyys on
kasvussa eli eriarvoisuus lisääntyy. Te olette leikkaamassa koulutuksesta, opiskelijoilta
jopa 86 euroa kuukaudessa, Suomen historian suurin leikkaus opintotukeen. Tähän ei ole
varaa, että osa jää syrjään, kun kasvu panostetaan pelkästään tiettyyn osaan väestöä. Sil-
loin minun kysymykseni onkin se, ministeri Orpo, kun te sanotte, että tarvitaan ehkä jopa
1—2 miljardin euron leikkauksia, mihin nämä voidaan kohdentaa. Eikö olisi nyt järkeväm-
pää tukea työllisyyttä ja kasvua (Puhemies koputtaa) eikä leikata lisää pienituloisilta ja
koulutuksesta?

13.43 Eero Heinäluoma sd (vastauspuheenvuoro): Arvoisa puhemies! Täytyy sanoa, että
myös minun korvissani tämä pääministerin ja valtiovarainministerin välinen erimielisyys
ensi keväästä on kyllä pahaenteinen. Jos valtiovarainministeri sanoo, että pitää varautua
1—2 miljardin leikkauksiin, ja pääministeri sanoo, että leikkaukset on tehty, niin on siinä
nyt aikamoinen ristiriita talouspolitiikan linjassa. (Hälinää) Tätä ei suinkaan helpota se,
että samaan aikaan hallitus on tehnyt päätöksen siirtää kehysriihen kuntavaalien jälkeen.
Se herättää tietysti kysymyksiä, miksi näitä päätöksiä ei tehdä ennen kuntavaaleja. Minä-
kin olen lukenut tämän entisen kansliapäällikön Erkki Virtasen arvion tilanteesta, ja hän
kirjoittaa seuraavasti: "Kovin läpinäkyvänä, lähes lapsellisena tekosyynä on vaivihkaa ker-
rottu, että valtiovarainministeriö ei saa kansantalouslaskelmiaan tätä ennen valmiiksi." To-
dellinen syy on tietysti se, että kuntavaalit pidetään huhtikuun 9. päivä (Puhemies koput-
taa) ja ikäviä päätöksiä ei haluta kertoa. (Eduskunnasta: Aika kovaa!)

13.44 Li Andersson vas (vastauspuheenvuoro): Arvoisa puhemies! Minun täytyy sanoa,
että keskustan ryhmäpuheenvuoro oli käsittämättömin puheenvuoro, mitä minä olen pit-
kään aikaan kuullut tässä salissa. Ja hallituspuolueiden edustajat kehtaavat vielä puhua in-
himillisyydestä tässä keskustelussa. Oletteko kokonaan unohtaneet ne leikkaukset, mitä
hallitus nyt tekee kaikista pienituloisimpien suomalaisten toimeentuloon? Miltä nämä pu-
heet kuulostavat suomalaisten pienituloisten eläkeläisten korvissa, opiskelijoiden näkökul-
masta, työttömien näkökulmasta tai lapsiperheiden näkökulmasta? (Välihuutoja) Heiltä-
hän te leikkaatte. Eivät he hyödy niistä veronkevennyksistä, mitä hallitus nyt suuntaa kai-
kista hyvätuloisimmille suomalaisille. (Välihuutoja)

Arvoisa puhemies! Siinä tilanteessa, jossa Suomi nyt on, jossa käänne kohti parempaa
on tapahtunut hallituksen päätöksistä huolimatta, silloin julkisia varoja pitäisi käyttää mah-
dollisimman tarkkaan ja työllisyyttä edistävällä tavalla. (Puhemies koputtaa) Hallitus käyt-
tää nyt noin 200 miljoonaa hyvätuloisille suunnattuihin tulonsiirtoihin, ei työllisyyteen.

Ensimmäinen varapuhemies Mauri Pekkarinen: Nyt on valtiovarainministerin puheen-
vuoro, paikan päältä maks. 3 minuuttia. (Sosialidemokraattien ryhmästä: Missä on päämi-
nisteri?)
23



Pöytäkirjan asiakohta PTK 134/2016 vp
13.45 Valtiovarainministeri Petteri Orpo:  Arvoisa puhemies! Ensin lyhyesti tämä Yle-
kysymys. Siis kyse on ke-hyk-ses-tä. Kehyksestä päätetään keväällä. Tämä Yle-asia hoi-
detaan keväällä kehysriihessä ja yksinkertaisen matematiikan mukaan.

Mutta vielä nyt lyhyesti tämä talouspolitiikan kuva: Kuten sanoin aivan selvästi — ajat-
telin, että olisitte kuunnelleet — meillä on nyt talous lähtenyt kasvuun, avoimia työpaik-
koja tulee lisää. Merkit ovat hyviä myöskin tuleville vuosille, mutta se kasvu on noin 1 pro-
sentin luokkaa. Se ei ratkaise meidän pidemmän aikavälin eikä velkaantumisen ongelmaa
vielä. (Ville Niinistön välihuuto) Ja sen lisäksi — mitä tulee näihin leikkauksiin, edustaja
Niinistökin — minä olen puhunut siitä, mitä se edellinen ennuste näyttää, ja verrannut sitä
hallituksen talouspolitiikan ja työllisyyspolitiikan tavoiteuraan ja sanonut, että siihen näh-
den ollaan jäljessä, jos verrataan suoraan näitä. Mutta mitä enemmän meillä on tänä aika-
na, tai nytkin parhaillaan, talouskasvua, mitä korkeampi työllisyysaste meillä on ja mitä
enemmän hallitus tekee lisää uudistuksia, sitä vähemmän meillä on edes sitä eroa siihen ta-
voiteuraan. Me emme halua tehdä yhtään leikkausta enää. Me haluamme saada mahdolli-
simman monen suomalaisen töihin, mahdollisimman monen ihmisen mukaan osallistu-
maan yhteiskunnan rakentamiseen, oman hyvinvointinsa parantamiseen, ja sen eteen me
teemme töitä, ja me tarvitsemme lisää uudistuksia.

Hallitus valmistelee kannustinloukkujen purkuun välineitä. Tämä on aivan oleellinen
kysymys. Meillä on nyt esimerkiksi tällä hetkellä Uudenkaupungin autotehtaalla, Turun te-
lakalla, metsäteollisuudessa, rakennusalalla avoimia työpaikkoja, mutta niihin ei löydy te-
kijöitä. Yksi keskeinen syy on kannustinloukut, ja niiden kimppuun meidän pitää käydä.
Me valmistelemme yritysverouudistuksen mahdollista tekemistä, me teemme kasvu- ja
elinkeinopolitiikkapakettia TEMissä ministeri Rehnin johdolla, me teemme lisää työllistä-
mistoimia, me valmistelemme innovaatiorahoitukseen liittyviä asioita. Meillä on paljon te-
keillä. Me tarvitsemme nämä uudistukset, jotta meidän ei tarvitse leikata, ja me emme ha-
lua leikata, ja me teemme töitä sen eteen, mutta teidän kaikkien pitää ymmärtää se, että val-
tiovarainministerinä minun pitää kysyttäessä vastata siihen, mikä on ennusteura ja missä
syksyllä mentiin. Seuraavan kerran me näemme talouden todellisen tilanteen, kun me
saamme seuraavat ennusteet 22. päivä joulukuuta ja edelleen ennen sitä kehysriihtä maa-
liskuussa.

Mitä tulee kehysriihen ajankohtaan edelleen, kansliapäällikkö Virtanen oli työ- ja elin-
keinoministeriön kansliapäällikkö. Kansliapäällikkö Hetemäki, jonka kanssa tänään aa-
mulla keskustelin, kuvasi nimenomaan sen aikataulun, jonka tässä kerroin. Ne Tilastokes-
kuksen luvut, jotka tarvitaan pohjalle, valmistuvat maaliskuun puolivälissä. Sen jälkeen pi-
tää tehdä ennuste, ja sen pohjalta, kuten entinen valtiovarainministeri Heinäluoma takuu-
varmasti tietää, se esitys pitää myöskin valmistella. Siksi vastaus hallitukselta on tähän ai-
katauluongelmaan se, että me tulemme käymään avointa keskustelua talouspolitiikan lin-
jasta vielä useaan kertaan tässä salissa, käymään keskustelua niistä linjauksista, mitä
edessä on, (Puhemies koputtaa) esittelemään asioita, joita me haluamme tehdä paremmin,
jotta Suomi menestyy ja jotta mahdollisimman moni on töissä.

Ensimmäinen varapuhemies Mauri Pekkarinen: Ulkoministeri Soini, 3 minuuttia.

13.48 Ulkoasiainministeri Timo Soini: Arvoisa herra puhemies! Muutamia peruslähtö-
kohtia, kun puhutaan hyväosaisista ja huono-osaisista: Mitä tämä hallitus (Tarja Filatovin
välihuuto) tekee? Se leikkaa puoluetukea kahdesti. Ministereiden, avustajien ja valtiosih-
24



Pöytäkirjan asiakohta PTK 134/2016 vp
teerien määrää on vähennetty. (Hälinää) Ministerien palkkoja on leikattu 7 prosenttia.
Myöskin, edustaja Niinistö, käsitykseni mukaan oppositio olisi halunnut maakuntavaaleja
varten ylimääräistä puoluetukea — hallitus ei siihen suostunut. Suurimpiin tuloihin koh-
distuvaa solidaarisuusveroa kiristetään. Aggressiiviseen verosuunnitteluun (Tarja Filatov:
Puhemies, pelisääntöjä!) puututaan, valtionyhtiöt näyttävät esimerkkiä. Valtionyhtiöiden
johtajien palkkioita, bonuksia ja erokorvauksia karsitaan rajusti, toisin kuin teidän kaudel-
lanne. Veropakolaisuus pistetään kuriin, Portugalin kanssa on verosopimus. Mitä sitten hy-
vää on tullut pienituloiselle? Omaishoitajien vapaapäivät turvataan, perhehoitajien palkki-
oita nostetaan, takuueläkettä on nostettu kahdesti, toimeentulotuen indeksisidonnaisuus
säilyy, ja se siirretään (Krista Kiurun välihuuto) Kelan maksettavaksi, Yle-vero poistetaan
300 000 pienituloiselta. Tässä muutamia esimerkkejä siitä, miten on toimittu. Opposition
puheenvuoroista puuttui lähinnä enää heinäsirkoilla pelottelu — niin näytti taivaanranta
synkältä, että eihän tuollaiseen voi uskottavasti uskoa kukaan.

Kun sosialidemokraatit ovat tehneet vaihtoehtobudjetin, jota ilmeisesti ovat siellä vas-
taavat henkilöt vieneet eteenpäin, (Ben Zyskowiczin välihuuto) niin minua ihmetyttää ja
tuntuu erikoiselta, että sitten sosialidemokraattinen ryhmä vaihtaa vastuuhenkilöitä. Oliko
kysymys henkilöstä vai oliko kysymys linjasta, eli onko se linja ollut hyvä vai huono? (Pia
Viitanen: Hallituksen linja on huono!) Mikä ylipäätään on sosialidemokraattinen linja?
Usein me puhumme sammon ryöstöstä — en tarkoita nyt erinomaista ryhmäpuheenjohta-
jaamme Sampo Terhoa — vaan erinomaista termiä, Sitran ryöstöä. Missä se viipyy se la-
kiesitys? Te jaatte sellaista rahaa, jota ei ole. Te jaatte sellaisia rahoja, joita ei — lainsää-
däntö kun puuttuu — ole olemassa.

Arvoisa puhemies! On aivan totta, että opposition pitääkin hallitusta arvostella. Te olet-
te tänään kertoneet täällä moneen kertaan, mitkä kaikki leikkaukset te perutte heti seuraa-
vien eduskuntavaalien jälkeen. Ne ovat meillä ylhäällä. Kun hallitus muodostetaan, niin
varmaan juhannukseen mennessä teillä on lakialoitteet kaikesta siitä, minkä te perutte.
Oletteko te laskeneet, kuinka paljon se tekee, minkä kaiken te perutte? Ja sitä ennen, ennen
kuin te pääsette niitä tekemään, niin täytyisi voittaa vaalit. Siitä teillä ei viime aikoina ole
ollut kokemusta. (Naurua)

13.51 Antti Rinne sd (vastauspuheenvuoro): Arvoisa puhemies! Oli surkuhupaisaa kuun-
nella ulkoministerin puhetta tässä budjettikeskustelussa. Hän pyrki peittämään puheillaan
sen, että eläkeläiset menettävät ostovoimaa, eläkeläisiltä leikataan tuloja, pientuloisilta ja
työttömiltä viedään 100 työttömyyspäivärahaa ensi vuoden alusta. Se on 1 500:n tuloilla
yli 1 500 menetyksiä. Opiskelijoilta viedään 86 euroa maksimissaan kuukaudessa.

Te, ministeri Soini, pyritte piilottamaan tämän hallituksen eriarvoistavan, epäoikeuden-
mukaisen politiikan. Haluatte ikään kuin synnyttää tilanteen, jossa haluatte nonsaleerata
sosialidemokraattisen vaihtoehdon täysin käsittämättömillä puheilla äsken sosialidemo-
kraattien vaihtoehdosta. Teidän puheenne oli ala-arvoista, ministeri Soini.

13.52 Antti Kaikkonen kesk (vastauspuheenvuoro): Arvoisa puhemies! Kyllä nyt täytyy
sanoa, että opposition kritiikki, varsinkin SDP:n kritiikki, oli ylimitoitettua. Näyttää siltä,
että jos SDP:llä joku linja on, niin se on kaiken vastustaminen, vastakkainasettelun lietso-
minen ja yleensä pelottelu. Siitä tässä näyttää olevan kysymys. (Ozan Yanar: Mitä tapahtui
Euroopassa?) — Jos katsotaan, mitä tapahtui, kaksi vuotta sitten oli valtiovarainministeri
Rinne tuolla selvittämässä linjaa. Nyt teillä on paljon ideoita. Miksi ette silloin toteuttaneet
25



Pöytäkirjan asiakohta PTK 134/2016 vp
näitä asioita? Mitä tapahtui Suomen suurissa linjauksissa ja Suomen talousmittareissa sil-
loin? Työttömyys paheni, talous heikkeni. (Välihuutoja) Mikä on tilanne nyt? Talous kas-
vaa, työttömyys vähenee. Siinä on muuten melkoinen ero, arvoisa SDP ja arvoisa opposi-
tio, siitä on kysymys. — Eli kun näitä vaikeita päätöksiä, myös epämiellyttäviä päätöksiä ja
vaikeita uudistuksia viedään eteenpäin, niin kyllä vain on niin, että se hallituksen tunkki
muuten toimii. Se toimii. Tulosta syntyy ja Suomi on palautettu takaisin nousun tielle.

13.53 Ben Zyskowicz kok (vastauspuheenvuoro): Arvoisa herra puhemies! Olemme tääl-
lä salissa ilmeisen yksimielisiä siitä, että taloudessa on tapahtunut käänne parempaan: ta-
lous kasvaa ja työllisyys paranee. (Markus Mustajärvi: Väärin!) Tästä kaikki suomalaiset
ovat tyytyväisiä ja iloisiakin, koska tämä mahdollistaa hyvinvointiyhteiskunnan vahvista-
misen ja säilyttämisen. Kun näin on, että tästä talouskasvusta ollaan yksimielisiä, voimme
ilmeisesti kokonaan keskittyä kiistelyyn siitä, kenen ansiota tämä on. Ei, siihen ei todella-
kaan kannata nyt uhrata ruutia.

Sen sijaan, kun olemme myös todennäköisesti yksimielisiä siitä, että tapahtunut myön-
teinen käänne ei vielä riitä hallitusohjelman mukaisten kunnianhimoisten tavoitteiden saa-
vuttamiseen työllisyysasteessa ja valtion velkaantumisessa, on meidän järkevää nyt keskit-
tyä siihen, mitä ovat ne uudet toimet, joita hallituksen ja eduskunnan pitää päättää, jotta
hallitusohjelma voidaan tältäkin osin toteuttaa.

13.54 Ville Niinistö vihr (vastauspuheenvuoro): Arvoisa puhemies! Tartun siihen, mitä
edustaja Zyskowicz sanoi, koska nyt on kysymys juuri siitä, miten Suomi tästä nousee ja
mikä tähän mennessä on toiminut ja mikä ei ole toiminut. Meidän vihreiden arvio on se,
että hallitus on tehnyt hallaa tälle orastavalle talouskasvulle muun muassa leikkaamalla
pienituloisilta, ja tämä linjahan jatkuu. Esimerkiksi kaupan alalla on myynti laskenut, jol-
loin siinä näkyy se, että kotimaiseen ostovoimaan on puututtu tavalla, joka on ollut haital-
lista. Nyt ensi vuonna te leikkaatte pienituloisimmilta eläkeläisiltä, opiskelijoilta ja työttö-
miltä, ja uskotte, että heikompiosaisia nostetaan rajoituksilla, kun hyväosaisille annetaan
aika kalliita verovähennyksiä. Tällaiseen politiikkaan Suomella ei ole tänä aikana varaa,
vaan olisi fiksumpaa nyt panostaa koulutukseen — niin kuin OECD on kritisoinut, että tei-
dän koulutusleikkauksenne tulevat kalliiksi — ja olisi fiksumpaa panostaa talouden raken-
neuudistukseen, energiaremonttiin, elinkeinojen uudistamiseen, ei leikkauksiin, koska ne
teidän, ministeri Orpo, uhkaamanne leikkaukset tulisivat vain johtamaan syvenevään eri-
arvoistumisen kierteeseen ja lisäkustannuksiin, jolloin unohtakaa se puhe niistä. Niistä on
vain haittaa.

13.56 Li Andersson vas (vastauspuheenvuoro): Arvoisa puhemies! Vielä kerran — kun
olemme yksimielisiä siitä, että käänne, pieni sellainen ainakin, on tapahtunut kohti parem-
paa mutta julkinen talous ei vielä ole tasapainossa (Välihuutoja oikealta) — se, miten sil-
loin kannattaa toimia: Silloin pitää käyttää julkisia varoja mahdollisimman tarkkaan harki-
ten ja sellaisella tavalla, että se mahdollisimman hyvin edistää työllisyyttä. Eli silloin jul-
kisia varoja kannattaisi suunnata pienituloisten ostovoiman parantamiseen, (Hannu Hosko-
nen: Niinhän me ollaan tehty!) kannattaisi suunnata julkisinvestointien kautta rakentami-
sen vauhdittamiseen entuudestaan sekä koulutukseen ja osaamiseen. Miksi hallitus sitten
käyttää melkein 200 miljoonaa veronkevennyksiin, jotka eivät ole työllisyyden edistämi-
sen kannalta perusteltuja vaan toimivat suorana tulonsiirtona kaikista hyvätuloisimmille
26



Pöytäkirjan asiakohta PTK 134/2016 vp
suomalaisille? Miksi teidän veropolitiikka on sellaista, että ostovoima kasvaa eniten yli
7 000 euroa kuussa tienaavien suomalaisten kohdalla, (Puhemies koputtaa) jolloin tämä
vaikutus ei näy ostovoimassa...

Ensimmäinen varapuhemies Mauri Pekkarinen:  Ja nyt kerta kaikkiaan ollaan ylitetty
niin paljon sovittu aika, että on edustaja Lehdon vuoro.

...työllisyydessä ja kasvussa?

13.57 Rami Lehto ps (vastauspuheenvuoro): Arvoisa puhemies! Sosialidemokraatit, het-
ki sitten teidän vaali-, anteeksi, ryhmäpuheessanne sanoitte, että aiotte tasapainottaa
maamme taloutta inhimillisesti, ja loitte sellaisia kuvia, että kuntavaalien jälkeen hallituk-
sen toimesta kansalaisten maailma kaatuu. Jos nyt katsotaan varjobudjettia, missä teidän
inhimilliset keinonne ovat, niin te aiotte ottaa Sitralta 50-vuotisjuhlan kunniaksi puolet sen
taseesta ja käyttäisitte sen yhdessä vuodessa noin vain, jakaisitte siitä ison osan kehitysyh-
teistyöhön, joka on kaikilta suomalaisilta pois. Te korostaisitte esimerkiksi sijoitusvakuu-
tusten veroa, rahoitusveroa, voimalaitosveroa ja loisitte terveysperusteisen veron. Te nos-
taisitte pääomaverokantoja, te muuttaisitte tuloveroasteikkoja, uudistaisitte osinkoverotus-
ta ottamalla lisää työntekijöiltä ja yrittäjiltä. Ottaisitte enemmän perintö- ja lahjaveroa, te
luopuisitte yrittäjävähennyksestä. Kaiken tämän tekisitte inhimillisesti, (Puhemies koput-
taa) arvon sosialidemokraattinen työväenpuolue.

13.58 Tarja Filatov sd (vastauspuheenvuoro): Arvoisa puhemies! Toivon, että eduskun-
nalle toimitetaan tieto siitä, mitkä ovat nykyään ministereiden vastuut, koska tässä alkaa
hämmentyä siitä, että mikä asia itse kullekin kuuluu.

Mutta mitä tulee tähän hallituksen työllisyyspolitiikkaan, niin me olemme kaikki täällä
iloisia siitä, jos tähän maahan syntyy työpaikkoja, ja uskon, että sosialidemokraatit ennen
muuta. Mutta teidän omassa mietinnössänne todetaan, että myönteisestä kehityksestä huo-
limatta työllisyystilanne on erittäin, erittäin huono ja työttömyyden rakenne on muuttunut
huonompaan suuntaan. Tästä rakenteellisesta muutoksesta me olemme  huolissamme,
koska se, jos veropolitiikalla saadaan syntymään työpaikkoja, ei automaattisesti auta siten,
että pitkäaikaistyötön työllistyisi. Ja ministeri Orpo oli huolissaan esimerkiksi kohtaanto-
ongelmasta. Eduskuntaan oli tulossa muuntokoulutukseen liittyvä uudistus, mutta me
emme koskaan saaneet sitä, siitä ei tullut hallitukselta esitystä. (Puhemies koputtaa) Sitä
kiirehtisin, koska se on yksi väline vastata (Puhemies koputtaa) näihin kohtaanto-ongel-
miin, samoin ennen muuta työvoimapoliittinen koulutus.

13.59 Antti Rantakangas kesk (vastauspuheenvuoro): Arvoisa puhemies! Tämän kes-
kustelun alussa valiokunnan puheenjohtaja Kalli teki merkittävän paljastuksen. Hän pal-
jasti sen, että SDP:n varjobudjetti on laiton. (Naurua) Se on laiton siltä osin, että te esitätte
(Hälinää — Puhemies koputtaa) Sitran tyhjentämistä ilman, että se perustuu lakiin. Voisi
kuvitella, että — teillä on pitkää kokemusta valtiovarainministeriössä — te olisitte nyt ol-
leet reiluja ettekä olisi yrittäneet sumuttaa Suomen kansaa. Tämä kertoo sen, että teidän
budjettinne on tyhjällä pohjalla.

Mutta mitä tulee sitten hallituksen hyviin päätöksiin ja tähän talouden suunnan käänty-
miseen, niin kyllähän se on hienoa, että vasemmistoliittokin ensimmäistä kertaa myöntää,
27



Pöytäkirjan asiakohta PTK 134/2016 vp
puheenjohtaja, että käänne on tapahtunut. Totta kai se on tapahtunut tämän hyvän kokonai-
suuden avulla, mikä hallituksella on ollut. Siellä on sopeutustoimia, siellä on panostustoi-
mia muun muassa infraan ja monenlaiseen rakentamiseen ja ennen kaikkea kilpailukyky-
sopimukseen. Eli tämä kokonaisuus, jota hallitus on vienyt eteenpäin, on erinomainen, ja
sille on tulossa tunnustusta nyt. (Puhemies koputtaa) Antakaa tuki ja tukekaa hyviä esityk-
siä jatkossakin.

14.00 Timo Harakka sd (vastauspuheenvuoro): Arvoisa puhemies! Tapoihin kuuluu sa-
noa, että tehdään tikusta asiaa. Mutta edustaja Rantakankaan ja näköjään koko hallitusrin-
taman osalta täytyy sanoa, että sekin on nyt liioittelua. Tehdään enintään hiuksesta asiaa,
kun tässä tilanteessa, jossa pitäisi keskittyä työllisyyden ja kasvun edistämiseen, te kiinni-
tätte kaiken huomionne johonkin Sitraan. (Hälinää) On surkuhupaisaa. (Naurua) Sitran
omaisuus on 700 miljoonaa euroa, joka on suurempi kuin monen pörssiyhtiön arvo. Sen
toiminta on noin 30 miljoonaa euroa vuodessa. Millä ihmeellä pitää perustella se, että sillä
pitää olla enemmän säästöpossussa rahaa kuin pörssiyhtiöillä? Eikö 350 miljoonaa euroa
riitä nyt, kun valtio tarvitsee rahaa, hyvät ystävät?

Ensimmäinen varapuhemies Mauri Pekkarinen:  Kiinnitän huomiota siihen, että hyvät
välihuudot, terävät sellaiset, älykkäät, ovat paikallaan, mutta yhteinen kuorohuuto ei ole
oikein tämmöisen oikean menettelytavan mukaista.

14.01 Harri Jaskari kok (vastauspuheenvuoro): Arvoisa herra puhemies! Edustaja Hara-
kalle voidaan vastata sillä lailla, että SDP:n puheenvuorossa esitettiin, että te ottaisitte 372
miljoonaa euroa vähemmän velkaa. (Pia Viitanen: Kyllä!) Ja silloin tuli keskustelua siitä,
mistä se 372 miljoonaa vähemmän velkaa otetaan. (Välihuutoja) Otetaan tuloja 350 mil-
joonaa Sitrasta, (Välihuutoja) — ei ollut mitään välihuutotoivomuksia, ainakaan yhteistoi-
vomuksena — sitten sanottiin vielä, että Rinteen malli eduskunnan tietopalvelun mukaan
maksaisi 350 miljoonaa euroa, ja te olette monta kertaa vedonneet tähän eduskunnan tieto-
palveluun. (Ben Zyskowicz: Ja nyt ei kelpaa!) Nyt menee jo aika paljon pakkaselle tämä
asia. Että voitteko ystävällisesti kertoa sen teidän vaihtoehtobudjetin. Onko se edelleen po-
sitiivinen, ja otetaan vähempi velkaa vai ei? — Kiitoksia.

14.02 Antti Rinne sd (vastauspuheenvuoro): Arvoisa puhemies! Haluan sanoa, edustaja
Jaskari, teille sen, että SDP käyttää kertaluontoisiin menoihin kertaluontoisia tuloja. Tase
töihin, (Krista Kiuru: Näin on!) se on tämä meidän keskeinen viesti tässä asiassa. Sitten ha-
luan sanoa tähän Rinteen malliin sen, että minusta on vähän vaikea kuvitella, että semmoi-
nen malli, jossa käytetään peruspäivärahaa tai työmarkkinatukea — joka on olemassa ole-
va rahaa — alkaa maksaa enemmän kuin se, että käytetään uutta rahaa. Tällä peruspäivä-
rahalla rahoitetaan kokonaan se työllisyysseteli, 740 euroa kuukaudessa, 300 päivän ajan 6
kuukauden työttömyyden jälkeen. Se ei vie yhtään rahaa, se tuottaa julkisen talouden tasa-
painoon lisää rahaa.

Arvoisa puhemies! Sosialidemokraattisen vaihtoehdon ja hallituksen välillä on iso ero,
ja se on se, että SDP, toisin kuin hallitus oman talouspoliittisen arviointineuvostonsa mu-
kaan, käyttää myöskin tulopuolta tässä omassa vaihtoehdossaan. Sillä päästään siihen in-
himilliseen vaihtoehtoon, joka rakentaa sen mahdollisuuden, että voidaan epäoikeudenmu-
kaisia leikkauksia, eriarvoisia leikkauksia, peruuttaa. Samaan aikaan voidaan rakentaa ta-
28



Pöytäkirjan asiakohta PTK 134/2016 vp
louskasvulle elementtejä, samaan aikaan voidaan myöskin ottaa vähemmän velkaa. Tämä
on se sosialidemokraattien vaihtoehto.

14.04 Ville Niinistö vihr (vastauspuheenvuoro): Arvoisa puhemies! Ulkoministeri Soi-
nille voisi sanoa siitä innosta, millä te tartuitte tässä valtiovarainministerin rooliin, että hiu-
kan voisi palauttaa pallon teille, että olisitte ottanut sen tehtävän vastaan silloin muutama
vuosi sitten, (Naurua) niin voisitte puhua useamminkin täällä valtiovarainministerin roote-
lissa.

Edustaja Rantakankaalle haluan sanoa sen, että jos ette ole huomannut, niin eduskunta
on lakia säätävä elin. Moni meidän keskustelussa oleva asia on laiton, kunnes teemme siitä
lain, ja se kuuluu meidän toimivaltaan. (Naurua)

Arvoisa puhemies! Palataan siihen keskustelun olennaiseen kysymykseen siitä, miten
me voimme varmistaa, että me saamme Suomeen sellaista kavua ja työllisyyttä, että kaikki
suomalaiset pysyvät samassa veneessä ja että se pitkällä aikavälillä palvelee meidän yh-
teiskuntaamme mahdollisimman hyvin. Ja silloin tullaan siihen, miten pidetään huolta, että
pitkäaikaistyöttömyys ei pahene, miten nuoret saavat koulutusta ja kukaan ei jää ulkopuo-
liseksi ja koulupudokkaaksi, koska nyt ongelma on se, että te teette lisää leikkauksia, jotka
aiheuttavat yhä enemmän syrjäytymisen kustannuksia ja kasautuvia ongelmia, vaikka ta-
loustilanne antaisi mahdollisuuksia pitää heikompiosaisista huolta. Eli te olette jakamassa
Suomea kahtia tässä. Nyt kannattaisi panostaa työllisyyteen ja investointeihin, (Puhemies
koputtaa) ei tehdä niitä leikkauksia.

14.05 Sampo Terho ps (vastauspuheenvuoro): Arvoisa puhemies! Niin, puheenjohtaja
Rinne, te täällä jostain syystä kutsuitte ala-arvoiseksi ministeri Soinin puheenvuoroa siitä,
että hän luetteli erilaisia hallituksen täysin todellisia toimenpiteitä. En varsinaisesti käsitä,
mihin tämä perustuu. Tosin minun käsitykseni teidän makutuomariudestanne on muuten-
kin vähän heikko. Tehän tässä omassa varjobudjetissanne käytitte hallituksen keskeisistä
ministereistä nimeä Kolme iloista rosvoa ja vahvistitte vielä täällä, että todella pysytte lau-
sunnon takana. Jos vertaamme näitä tekoja, niin kertokaa nyt sitten, mitä te valtiovarain-
ministerinä teitte nimenomaan oikeudenmukaisen verotuksen puolesta, mitä tämä hallitus
on purkanut. Mitä suurituloisille kohdistettuja veroja te rakensitte, mitkä me olemme otta-
neet pois? Päinvastoin me olemme laajentaneet solidaarisuusveroa, joten jos verrataan tätä
edellisen hallituksen politiikkaa nykyiseen, niin haluaisin nimenomaan kuulla teiltä, pu-
heenjohtaja Rinne, mikä teidät erottaa Kolmesta iloisesta rosvosta, paitsi se, että te ette ole
iloinen.

14.06 Seppo Kääriäinen kesk (vastauspuheenvuoro): Arvoisa puhemies! Täällä on aika
monessa puheenvuorossa puhuttu tästä käänteestä. Suomen Pankkihan eilen pääjohtajansa
suulla todisti, että taantuma on selän takana, ja jonkin verran on ollut kiistelyä siitä, aina-
kin pientä, kenen ansiota se on. Semmoinen keskustelu minun mielestäni on vähnimistä, se
on joutavanaikaista väittelyä. Tärkeintä on se, että käänne on nyt tapahtunut. Se on var-
maan monellekin tekijälle ansiota, että näin on tapahtunut. Olennaista on se, mitä tapahtuu
tämän jälkeen. Voisimme yhdessä vahvistaa tätä käännettä, voimistaa sitä, jotta työllisyys
paranisi, jotta työpaikkoja syntyisi. Puoliväliriihi on tässä suhteessa erittäin tärkeä päätök-
sentekopaikka. Pitää saada rotulia putkeen, rotulia putkeen, että työllisyys voisi parantua.
Tässä suhteessa minä olen samaa mieltä kuin edustaja Ben Zyskowicz. Muutoin ajattelen
29



Pöytäkirjan asiakohta PTK 134/2016 vp
ja itseäkin tässä ajattelen, että kiihdyksissään käytetyt puheenvuorot (Puhemies koputtaa)
löytää kyllä aina edestään.

Ensimmäinen varapuhemies Mauri Pekkarinen:  Vielä myönnän vastauspuheenvuorot
edustajille Essayah ja Heinäluoma. Sen jälkeen on valtiovarainministerillä 2 minuuttia ja
ministeri Lindströmillä ei puolta minuuttia mutta 1 minuutti kuitenkin.

14.07 Sari Essayah kd (vastauspuheenvuoro): Arvoisa puhemies! Täällä nokittelun si-
jaan todella pitäisi nyt miettiä sitä, millä tavalla me voimme parantaa Suomen menestystä.
Mehän menestymme erityisesti korkeaa osaamista vaativissa tuotteissa, mutta nämä tuot-
teet pitäisi myöskin nykyistä paremmin saada kaupaksi, ja me tarvitsemme uutta virtaa tä-
hän kansainväliseen markkinointiin. Pk-yritysten osuus viennistä on 12—14 prosenttia,
kun naapurimaassa Ruotsissa se on lähes 20 prosenttia. Jos me pääsisimme Ruotsin tasol-
le, se tarkoittaisi 100 000:ta uutta työpaikkaa eli silloin me olisimme tavoittelemassa sitä
työllisyystavoitetta, jonka hallitus on esittänyt.

Siinä mielessä haluaisinkin kysyä valtiovarainministeri Petteri Orpolta, kun nyt Team
Finland on saanut aika paljon kritiikkiä pk-yritysten puolelta, millä tavalla me voisimme
nyt parantaa pk-yritysten kansainvälistämisponnisteluja, koska siellä todellakin, jos me
pääsemme Ruotsin tasolle, niin se on 100 000 uutta työpaikkaa tähän Suomeen ja silloin
me olisimme kyllä (Puhemies koputtaa) paljon paremmassa taloudellisessa jamassa ja pit-
käaikaistyöttömyyttä voitaisiin myöskin hoitaa.

Ensimmäinen varapuhemies Mauri Pekkarinen: Vielä vastauspuheenvuoro edustaja
Heinäluoma ja sitten ministeri.

14.09 Eero Heinäluoma sd (vastauspuheenvuoro): Arvoisa puhemies! Pakko jatkaa tätä
talouspolitiikan ison linjan keskustelua. Onhan se nyt aikamoinen kysymys, kun valtiova-
rainministeri sanoo, että jopa 2 miljardin leikkaukset, ja pääministeri sanoo, ettei ole tarve
tehdä leikkauksia. (Timo Heinonen: Ettekö te kuuntele tätä keskustelua!) Sitten sanotaan,
että oppositio täällä pelottelee, mutta en minä ole kuullut oppositiosta kenenkään vaativan
2 miljardin leikkauksia. Jos täällä joku pelottelee, niin se on valtiovarainministeri. (Ben
Zyskowicz: Ei Orpokaan vaatinut!)

Sitten on se kysymys, onko tämä valtiovarainministerin arvio rehellisempi kuin päämi-
nisterin arvio, kumpi tässä on se rehellisempi arvio siitä, mihin tämä hallituksen talouspo-
litiikka on johtamassa. Se, mikä meitä huolestuttaa, on, että leikkaustarpeet lisääntyvät sen
takia, että te teette näitä erittäin höveleitä suurituloisille suunnattuja veronkevennyksiä,
joita täällä jopa hallituspuolueet ovat luetelleet. Nämä veronkevennykset leikataan ensi ke-
väänä sitten tavallisten kansalaisten sosiaaliturvasta, kansaneläkkeistä, työttömyysturvas-
ta, (Lauri Ihalainen: Sitraan ei kosketa!) ja tämä pelottaa meitä. (Puhemies koputtaa)

Nyt jään odottamaan, koska ministeri Soini sanoo oman kantansa, kun hän niin reheväs-
ti (Puhemies koputtaa) tähän keskusteluun ottaa osaa: 2 miljardia, 0 vai 1?

Ensimmäinen varapuhemies Mauri Pekkarinen: Nyt valtiovarainministeri, josko 2 mi-
nuuttia riittäisi.
30



Pöytäkirjan asiakohta PTK 134/2016 vp
14.10 Valtiovarainministeri Petteri Orpo: Arvoisa puhemies! Oli taattua Heinäluomaa:
puolet oli kuultu ja puolet ei. Pelottelut oli kuultu, mutta sitä, mitä minä täältä olen kahteen
otteeseen kertonut, ei ollut kuultu. Teillä taitaa olla vaikkua korvassa.

Eli olen kertonut sen, miltä näyttää niiden ennusteiden myötä suhteessa uraan, mutta me
tulemme tekemään kaikkemme, että yhtään leikkausta ei tarvitse tehdä. Minulla on valtio-
varainministerinä oikeus käyttää puheenvuoroja siitä, miltä talouden tilanne näyttää ennus-
teiden valossa (Ben Zyskowicz: Velvollisuus!) suhteessa hallituksen tavoitteisiin. Minusta
se on vastuullista talouspolitiikkaa.

Ja mitä tulee tähän hallituksen isoon kuvaan, meillä on 10 miljardin ohjelma talousoh-
jelman pohjalla, 4 miljardin säästöt, joista pidetään kiinni, vaikka se on kovaa hommaa. Ei
ole mukavaa säästää mistään, mutta siitä on pidettävä kiinni, koska velkaantumista ja ali-
jäämää on saatava taittumaan. Haastavampi elementti on 2 miljardin kasvu. Se on nimen-
omaan se, mitä nyt katsomme näiden ennusteiden valossa, kuinka vahvaa tämä kasvu on.
Ja me teemme kaikkemme, että me saamme lisää ihmisiä töihin, lisää kasvua, lisää työ-
paikkoja, ja teemme niihin johtavia ratkaisuja ja teemme niitä lisää.

Sitten täällä on viitattu muutamissa puheenvuoroissa tähän soteen. Se liittyy pidemmän
aikavälin tavoitteeseen loiventaa soten tulevia suuria kuluja. Pelkästään vanhusten palve-
luiden kulujen arvioidaan kasvavan 30-luvulle 70 prosenttia (Antti Lindtman: Tulihan se
sieltä!) Siis 70 prosenttia vanhuspalveluiden kulujen arvioidaan kasvavan, niin että pitää
pystyä hillitsemään sitä kasvua, ja tässä puutteessa kaikki oppositiopuolueet olivat viime
kaudella mukana samalla tavoitteella. Sen lisäksi meillä on kunnianhimoinen tavoite löy-
tää miljardi kuntien tehtävien karsintaa, jotta tätä kestävyyttä julkiseen talouteen kaiken
kaikkiaan saadaan lisää.

Kyllä hallituksella on hyvin selkeä talouspolitiikan linja. Te hiuksia halotte. — Edustaja
Harakka, hius on merkittävä osa ihmistä. — Hiuksia te halotte pienemmistä asioista, mutta
minä toivon, että te kiinnitätte siihen isoon kuvaan huomiota. Meillä on järkevä finanssi-
politiikan viritys, me teemme kasvutoimia, (Puhemies koputtaa) me teemme jatkuvasti uu-
sia toimia, että me saamme ihmiset (Puhemies koputtaa) töihin, ja korkealla (Puhemies ko-
puttaa) työllisyysasteella me turvaamme palvelut.

14.12 Oikeus- ja työministeri Jari Lindström: Arvoisa herra puhemies! Kun tässä kes-
kustelussa on moneen otteeseen tämä tosi tärkeä asia eli työllisyys ja työttömyys noussut
esille, niin ihan ajattelin kommentoida. Työttömyys on siis laskenut. Totta kai se iso huoli
on tämä pitkäaikaistyöttömyys, ja sille pitää tehdä jotakin.

No, mitä sitten on tehty? Nyt me näemme, että talous on nousemassa. Tämä eduskunta-
han on hidas laitos. Lainsäädäntö on hidas keino vaikuttaa, mutta se on käynnistetty. Osa
toimenpiteistä on vasta niin sanotusti putkessa. Täälläkin me olemme hyväksyneet muun
muassa työttömyysturvan käyttöalan laajennuksen, joka tulee ensi vuonna voimaan. Sieltä
tulee keinoja lisää jatkuvasti. Me puutumme kannustinloukkuihin, kohtaanto-ongelmiin.
Puoliväliriihessä tehdään lisää toimenpiteitä näihin liittyen.

Olennaista on nyt katsoa, miten nämä jo päätetyt keinot auttavat työllisyyttä. Otan esille
muun muassa hankintalain mahdollisuudet. On laskettu, että jos se käytetään maksimaali-
sesti oikealla, viisaalla tavalla, se tuo jopa 50 000 työpaikkaa — ei mikään ihan pikkujuttu.
Eli nämä asiat kannattaa kunnissakin miettiä sitten, kun näitä kuntavaaleja käydään, että
siellä on itse asiassa tosi paljon vielä valtaa. Eli tämä elinkeinopolitiikka jää sinne kuntiin,
ja sitä kannattaa hyödyntää.
31



Pöytäkirjan asiakohta PTK 134/2016 vp
Ja toisena isona asiana, kun tämä talous on lähtenyt nousuun, itseäni ainakin kiinnostaa
se, että työtä tulee suomalaisille suomalaisilla työehdoilla. Jos tulee ulkomaalaisia, hekin
noudattavat suomalaisia työehtoja, eikä niin, että me maksamme alipalkatuille ulkomaalai-
sille työntekijöille palkkoja tuolla ja he vievät työpaikat suomalaisilta. Myös tähän asiaan
haluan kiinnittää huomiota yhdessä STM:n ja koko hallituksen kanssa.

14.14 Kari Uotila vas (vastauspuheenvuoro): Arvoisa puhemies! Jos nyt jatketaan tätä
keskustelua hallituspuolueiden kokoomus ja keskusta linjausten välillä, niin kun valtiova-
rainministeri Orpo oli valtiovarainvaliokunnassa budjettipäällikön kanssa ja sielläkin kes-
kusteltiin tästä kehysriihen mahdollisesta lisäsopeuttamistarpeesta, niin, jos oikein muis-
tan, mainitsitte, että siinä otetaan sitten niin sanotusti kalupakki, molemmat vaihtoehdot,
sekä menosopeutus että verosopeutus. (Ben Zyskowicz: Tarvittaessa!) Ja kun äsken pää-
ministeri korosti ja te korostitte avointa talouskeskustelua, niin jos nyt käydään tätä avoin-
ta talouskeskustelua, niin mitähän se mahtaisi olla se verosopeutus sitten? Aiotteko kiris-
tää suurituloisten verotusta, suurten omaisuuksien, pääomatulojen verotusta (Ben Zysko-
wicz: Saadaanko sillä paljon rahaa?) ensi kevään kehysratkaisussa, jos kerran valtiovarain-
ministeri on todennut, että veroratkaisut ovat käytettävissä kevään kehyspäätöksessä, jon-
ka te olette taktisista syistä härskillä tavalla siirtämässä kunnallisvaalien yli?

14.15 Lasse Hautala kesk (vastauspuheenvuoro): Arvoisa herra puhemies! Suomen teol-
lisuus on nousu-uralla. Teollisuuden kasvua on 3,5 prosenttia. Meidän ongelmamme kui-
tenkin on se, että meidän teollisuuden rakenne perustuu siihen, mitä muissa maissa meidän
markkina-alueella tehdään investointeja. Siksi on erityisen tärkeää, että meillä satsataan tä-
hän innovaatiotoimintaan ja osoitetaan siihen rahoja. Valtion talousarvion kautta voidaan
hoitaa tietyt asiat, mutta tarvitaan myöskin muuta ulkopuolista rahoitusta. Ja siksi kysyi-
sinkin valtiovarainministeriltä sitä, millaisena te näette tällä hetkellä pankkien roolin yri-
tysten rahoittajana, koska yrityskentästä tulee palautetta siitä, että nämä vakavaraisuusvaa-
timukset ovat nousseet niin korkealle tasolle, että pankit eivät uskalla ottaa riskejä. Elikkä
vain ja ainoastaan Finnveran tai muiden valtionrahoitusväylien kautta löytyy yrityksille ra-
hoitusta.

14.16 Timo Heinonen kok (vastauspuheenvuoro): Arvoisa puhemies! Varmasti talouden
käänteeseen on tässäkin salissa kaikilla ansionsa: sillä, että sosialidemokraatit ovat oppo-
sitiossa ja kokoomus valtiovarainministeripuolueena. (Eduskunnasta: Eikä pääministeri-
puolueena!)

Työn kautta näitä asioita pitää hoitaa. Uudet työpaikat ovat syntyneet pieniin ja keski-
suuriin yrityksiin. Yrittäjävähennys, vanhemmuuden kustannusten tasaaminen ja maksu-
perusteinen arvonlisävero ovat tällaisia toimia, jotka osoittavat sitä, että hallitus on yrittä-
jämyönteinen, (Eero Heinäluoma: Apteekkarimyönteinen!) myös se, että työn verotusta
kevennetään kaikilta suomalaisilta työntekijöiltä ja myös eläkeläisiltä. Talous on hienoi-
sessa kasvussa ja myös työttömyys vähenee, mutta me tarvitsemme lisää toimenpiteitä, ja
kun tässä kiky-sopimuksessa luotettiin, että työntekijät ja työnantajat pystyvät tekemään
näitä sopimuksia, niin voisiko paikallista sopimista (Puhemies koputtaa) samassa henges-
sä myös edistää? (Eero Heinäluoma: Heti kun vaalit ovat ohi!)
32



Pöytäkirjan asiakohta PTK 134/2016 vp
14.18 Toimi Kankaanniemi ps (vastauspuheenvuoro): Herra puhemies! Minä kyllä ym-
märrän sosialidemokraattien valtavan tuskan tässä tilanteessa. Heillä oli valtiovarainminis-
terin salkku ja työministerin salkku viime kaudella. Bruttokansantuote aleni kolmena
vuonna peräkkäin hyvin voimakkaasti, nyt bkt kasvaa. Työttömyys kasvoi viime kaudella
kymmenillätuhansilla, nyt samoin lukemin suurin piirtein mennään toiseen suuntaan. (Ee-
ro Heinäluoma: Puhuuko nyt Ahon hallituksen ministeri?) Julkinen velka kasvoi viime
kaudella aivan hurjasti, nyt kokonaisuutena julkinen velka ei kasva niin paljon kuin teidän
aikananne. Kunnat ajautuivat suureen ahdinkoon viime kaudella, nyt on täysin toinen tilan-
ne. Teidän jäljiltänne tilanne on todella huono, mutta nyt kasvu on tosiasia.

14.19 Ozan Yanar vihr (vastauspuheenvuoro): Arvoisa puhemies! Kysymys on juuri sii-
tä, mitä me teemme, kun talouden toivonpilkahdus on nyt näkynyt. Jatkaako hallitus esi-
merkiksi tätä kurjistavaa politiikkaa, vai tukeeko se aidosti kasvua? Työllisyystavoite on
myös muuten karkaamassa.

Esittäisin muutamia kysymyksiä: Mitä järkeä on esimerkiksi leikata pieni- ja keskituloi-
silta, kun tämä vaikuttaa suoraan kotimaiseen kysyntään? Mitä järkeä on romuttaa opinto-
tukea, kun tämä sekä vaikuttaa kotimaiseen kysyntään että laittaa opiskelijoita ahdinkoon
ja sitten pidentää opiskeluaikoja? Mitä järkeä on leikata roimasti ammatillisesta koulutuk-
sesta? Meillä on syrjäytymisongelmia ja niin edelleen. Kysyisin vain, miksi hallitus ei tee
parempaa talouspolitiikkaa. (Ben Zyskowicz: Kysyitte, mitä järkeä on säästää!)

14.20 Markus Mustajärvi vas (vastauspuheenvuoro): Arvoisa puhemies! On selvää, että
taloudessa on nähtävissä pieniä, hauraita myönteisiä merkkejä, ja ne johtuvat monista syis-
tä. Työttömyys on tullut alas 8 000—9 000 hengen verran, mutta se selittyy pelkästään li-
sääntyneellä kuntouttavalla työtoiminnalla ja omaehtoisella opiskelulla, siis työhallinnon
toimenpiteillä.

Mutta kun te sanoitte, että työllisyysaste on noussut ja työllisten määrä on noussut, ei
muuten ole. Kun te olette kaivanneet Tilastokeskuksen lukuja, niin viimeisen Tilastokes-
kuksen tilaston mukaan työllisyysaste on pysynyt ennallaan, työllisten määrä on vähenty-
nyt. Minua ei ole koskaan vaivannut se, jos asioista ollaan eri mieltä, mutta se vaivaa, jos
tämmöiset perusluvut eivät pidä paikkaansa. Muun muassa edustaja Zyskowicz käytti sel-
laisia lukuja, jotka eivät pidä paikkaansa. Työllisyysaste on pysynyt ennallaan vuoden ta-
kaiseen nähden, ja työllisten määrä on laskenut. (Eero Heinäluoma: Tuo on pelottelua!)

14.21 Timo V. Korhonen kesk (vastauspuheenvuoro): Arvoisa puhemies! Minä luulen,
että tietoisella vastakkainasettelun lietsomisella ei tätä maata rakenneta, mutta jokainen
toimii tietysti omilla tavoillaan. (Eero Heinäluoma: Ministeri Soini poistui jo!)

Joka tapauksessa on selvää, että tämä maa elää koko voimallaan. Meidän pitää pyrkiä pi-
tämään koko tämä maa mukana. Minusta hallitus on tämän ymmärtänyt monella tavalla:
tehdään erittäin isoja infrahankkeita ympäri maata, rakennetaan maakunta- ja sote-uudis-
tusta, tehdään monenlaisia erilaisia toimenpiteitä, joilla tätä maata viedään eteenpäin. Siis
koko maata viedään eteenpäin.

Jos voisin valtiovarainministerille esittää kuitenkin kysymyksen, niin se kuuluisi niin,
että miten valtiovarainministeri näkee tämän koko maan kehittämisen ja kehittymisen nyt
ja tulevaisuudessa.
33



Pöytäkirjan asiakohta PTK 134/2016 vp
14.22 Sari Sarkomaa kok (vastauspuheenvuoro): Arvoisa puhemies! Sosialidemokraat-
tien ryhmäpuhuja totesi ryhmäpuheessaan, että kaikkia ei voi huijata kaiken aikaa. Joku
voisi sanoa, että se on hyvä tiivistelmä SDP:n talouspoliittisesta linjasta. Moni haluaisi
kuulla täällä, millä tavalla te tasapainotatte varjobudjettinne, koska sitä me emme vielä ker-
taakaan ole kuulleet. Olisi ehkä hyvä, että tuore ryhmävastaava valtiovarainvaliokunnasta
tähän kysymykseen vastaisi.

SDP:n talouspoliittinen linja ei ole selvä, mutta yksi asia on selvä. Se on se, että talou-
dessa on tullut pieni myönteinen käänne. On positiivisia näkymiä, ja nyt niille pitää raken-
taa. On tärkeää, että teemme kaikkemme, että Suomeen syntyy lisää työtä, ja yksi hyvä
asia, minkä voisimme tehdä, olisi vanhempainvapaauudistus, jotta voisimme nostaa nais-
ten työllisyysastetta. (Kari Uotila: 6+6+6!) Onko hallituksella valmiutta puolivälitarkis-
tuksessa tuo uudistus käynnistää tai jo tehdä linjauksia? Se olisi kokoomuksen eduskunta-
ryhmän mielestä erittäin tärkeä asia työllisyyden ja tasa-arvon mutta myös lasten kannalta.
(Li Andersson: Odotamme!)

Ensimmäinen varapuhemies Mauri Pekkarinen: Myönnän vielä tässä vaiheessa vas-
tauspuheenvuorot edustajille Elomaa, Adlercreutz ja Lindtman, ja sen jälkeen ministerin
kiireiden vuoksi hänelle pari minuuttia, ja vielä hetki hänen jälkeensä jatketaan debattia.

14.23 Ritva Elomaa ps (vastauspuheenvuoro): Arvoisa puhemies! Vaikeita aikoja ele-
tään. Monella kansalaisella on toimeentulo todella tiukalla.

Mutta taloudessa on nähtävissä pientä valonpilkahdusta, aivan kuten edustaja Terhokin
tässä mainitsi. Tartutaan siihen ja keskitytään ratkaisuihin. Se on rakentavampaa, SDP, ei
utopiaa.

Maksuperusteinen alvi on yksi niistä toimenpiteistä, joilla hallitus tukee yrittäjiä. Yli 90
prosenttia yrityksistä on pieniä tai keskisuuria. Täällä salissa on opposition taholta väitetty
pitkin viikkoa, että esimerkiksi yrittäjävähennys tukee vain rikkaita. Kysyisinkin hallituk-
selta, ministeri Orpo: onko tämä väite totta, että se tukee vain rikkaita?

Ja toiseksi: Oikeiden työpaikkojen syntyminen on nyt elintärkeää. Onko edellä kuvatus-
sa yritysten tukemisessa tähtäin siihen, että näitä jokaisen puolueen peräänkuuluttamia työ-
paikkoja syntyisi ja sen kautta hyvinvointia kaikille kansalaisille, lapsiperheille, eläkeläi-
sille, työttömille, syrjäytyneille, opiskelijoille, ihan kaikille?

14.24 Anders Adlercreutz r (vastauspuheenvuoro): Värderade talman! Hyvä, jos käänne
on tapahtunut. Edustaja Mustajärvi nosti tosin aivan oikein esille sen, että työllisyyshän Ti-
lastokeskuksen mukaan ei ole kasvanut viime vuodesta, työllisyysaste ilmeisesti hieman,
(Markus Mustajärvi: Ei yhtään!) koska työväestön, työikäisen väestön määrä on pienenty-
nyt, mikä sinänsä myöskin on huolestuttava asia, johon pitäisi jollain tavalla puuttua. Vien-
ti on samojen tietojen mukaan laskenut viime vuodesta. Sekin on ongelmallista, ja eilinen
päätös ei sitä tilannetta auta yhtään.

Jos tämä 72 prosentin työllisyystavoite kuitenkin vielä pidetään voimassa, joka nimen-
omaan on strateginen tavoite, niin kysyn, mitkä ovat ne keinot, jotka hallitus aikoo ottaa
käyttöön. Kiky-sopimuksestahan tuli pitkälti fiskaalinen harjoitus, jossa varsinaisiin ra-
kenteisiin ei puututtu, ja toistuvasti on torjuttu muun muassa edustaja Sarkomaan, Grahn-
Laasosen ja Sirénin ehdotukset siitä, että hallitus ottaisi vanhempainvapaan (Puhemies ko-
34



Pöytäkirjan asiakohta PTK 134/2016 vp
puttaa) tarkasteluun. Mitkä ovat ne keinot, jotka hallitus suostuu ottamaan käyttöön, kun
rakenteista puhutaan?

Ensimmäinen varapuhemies Mauri Pekkarinen: Ja tässä vaiheessa vielä edustaja Lin-
dtman, vastauspuheenvuoro.

14.25 Antti Lindtman sd (vastauspuheenvuoro): Arvoisa puhemies! Semmoinen intialai-
nen sanonta on, että "kaikkien huomisten kaikki kukat ovat tämän päivän siemenissä". Niin
ovat tämänkin päivän kukat eilisen siemenissä, ja te olette nyt saaneet pienen lahjan tässä.
Esimerkiksi Rakennusteollisuuden pääekonomisti arvioi, että puolet rakentamisen kasvus-
ta johtuu edellisen hallituksen päätöksistä Kehäradasta ja Länsimetrosta. Hyvä niin.

Nyt on kysymys siitä, minkälaiset siemenet te nyt istutatte, mitä on ensi keväänä luvas-
sa, ja edelleenkään ei ole tullut selvää, mikä hallituksen linja on. Keskustalaiset ovat täällä
hiljaa, he eivät ole kommentoineet näitä valtiovarainministerin puheita. Olli Rehn, joka on
lähdössä Suomen Pankkiin, on kyllä väläytellyt lisäleikkauksia. (Hälinää) Arvoisa valtio-
varainministeri, kun te perustelitte, että ei ole mahdollista nyt pitää tätä kehysriihtä ennen
kuntavaaleja, niin Erkki Virtanen kirjoittaa, että "Tilastokeskuksen neuvottelukunnan pu-
heenjohtajana tiedän, että valtiovarainministeriö on asettanut virastolle yhä tiukemmat ai-
karajat". Eli kyllä te voisitte pitää tämän ennen kuntavaaleja, mutta onko tässä käymässä
niin, että ennen kuntavaaleja puhutaan toista (Puhemies koputtaa) ja kuntavaalien jälkeen
leikataan pienituloisilta niin, että tuntuu?

Ensimmäinen varapuhemies Mauri Pekkarinen: No niin, ja nyt olisi valtiovarainminis-
terillä puheenvuoro. Noin 2 minuuttia.

14.27 Valtiovarainministeri Petteri Orpo: Arvoisa puhemies! Viittaan edelleenkin val-
tiovarainministerin istuvaan kansliapäällikköön, Hetemäkeen, joka totesi, että tämä 16.3.
on se aikaisin päivä, milloin Tilastokeskuksesta voidaan saada nämä luvut, jotka tarvitaan
ennusteen pohjaksi — tämä nyt kolmannen kerran. Tämä on siis se päivämäärä, josta läh-
detään liikkeelle ja sitten lähdetään rakentamaan sitä. Kuten olen todennut täällä monta
kertaa, niin käymme avoimen keskustelun taloudesta ja käymme sen sitten niiden viimeis-
ten ennusteiden pohjalta vielä ennen, varmasti moneen kertaan.

Työllisyysaste on VM:n lukujen mukaan noussut noin 0,6:n vuosivauhtia tämän halli-
tuskauden alkuajan. Siis tämä on VM:n luku. Tilastokeskuksen ja VM:n tavoissa tilastoida
on eroja, mutta tämä on joka tapauksessa VM:n tapa laskea, joka on ollut kaikkien aikai-
sempienkin budjettien teon pohjana. Työllisten määrässähän meillä on sitten nimenomaan
juuri tämä meidän kestävyyshaasteemme, että kun meillä koko ajan jää suuria ikäluokkia
eläkkeelle ja meille tulee pienempiä ikäluokkia sisälle ja samaan aikaan meillä on korkea
työttömyysaste, niin tämä on todella vaikea yhtälö. Meidän pitää saada pitkäaikaistyöttö-
mien määrä vähenemään. Siihen meillä on lukuisia uusia keinoja tulossa käyttöön vuoden
alusta. Meidän täytyy saada mahdollisimman moni työikäinen ja työkykyinen töihin. Siis
mahdollisimman moni työikäinen ja työkykyinen töihin, ei ole mitään muuta oikotietä.

Voin vakuuttaa, että hallitus kääntää joka kiven ja kannon ja etsii ne keinot, millä me
voimme saada työpaikan mahdolliseksi mahdollisimman monelle. Tässä nostan vielä vii-
meiseksi, kun aika loppuu, kannustinloukkutyön (Puhemies koputtaa) aivan keskeisenä
esille. Meillä nyt syntyy uusia työpaikkoja, eivätkä ne synny pelkästään työllisyystoimien
35



Pöytäkirjan asiakohta PTK 134/2016 vp
kautta, vaan niitä syntyy teollisuuteen, rakentamiseen — meriteollisuus, autoteollisuus.
Meidän pitää löytää sinne meidän omista työttömistämme, (Puhemies koputtaa) meidän
nuoristamme, jotka eivät ole päässeet edes työelämän alkuun, niitä ihmisiä töihin. Se on
parasta, mitä me voimme nyt tehdä, (Puhemies koputtaa) ja jos me missaamme tämän mah-
dollisuuden, niin minusta silloin pitää katsoa kyllä tiukasti peiliin tulevaisuudessa.

Ensimmäinen varapuhemies Mauri Pekkarinen: Arvoisat edustajat, ministerin puheen-
vuoron jälkeen käymme tätä debattivaihetta vielä ehkä noin 15—20 minuuttia ja sitten siir-
rymme varsinaisiin puheenvuoroihin.

14.29 Elsi Katainen kesk (vastauspuheenvuoro):  Arvoisa puhemies! Kyllä tässä keskus-
telussa kiintoisaa on seurata sitä, että oppositiossa ei mitenkään myönteisesti suhtauduta
tuohon Suomen Pankin uutisointiin siitä, että taantuma on takana ja talous kasvaa vihdoin
ja työttömyys alenee. Hallituksen toimet ovat siis olleet vaikuttavia, ja se on varmasti han-
kala teidän myöntää.

Tekemistä toki vielä on. Ennen muuta pitkäaikaistyöttömyys on pystyttävä ratkaise-
maan jotenkin, ja meillä on myös kirittävää suhteessa muiden euromaiden talouteen tästä
parantuneestakin talouskasvuennusteesta huolimatta — meidän kasvumme on kuitenkin
hitaampaa kuin muissa euromaissa. Suomen Pankkihan kuitenkin uskoo, että erityisesti
kilpailukykysopimus tuo lisää työpaikkoja sen kautta, että pk-yritykset pystyvät palkkaa-
maan enemmän.

14.30 Pia Viitanen sd (vastauspuheenvuoro): Arvoisa herra puhemies! Tässä on nyt syy-
tä nostaa kissa pöydälle. Nimittäin tilanne on se, että täällä on megaluokan kysymys esitet-
ty opposition toimesta: leikataanko tulevana keväänä 0, 1 vai 2 miljardia? Pääministeri ja
valtiovarainministeri ovat tästä täysin eri mieltä, (Toimi Kankaanniemi: Eikä ole!) ja mi-
nisteri Soini keskittyy siihen, että käy haukkumassa opposition hyvin ylimielisesti, (Leena
Meri: Höpö höpö!) mutta ei vastaa tähän olennaiseen kysymykseen. En ole kuuna päivänä,
puhemies, nähnyt tällaista toimintaa tässä eduskunnassa. (Ben Zyskowicz: Oletteko häm-
mentynyt?)

Haluan vastauksen siihen, aikooko hallitus jatkaa tätä kurjistavaa, julmaa leikkauspoli-
tiikkaansa, ja haluaisin kyllä esimerkiksi ministeri Soinilta ja muilta kuulla, jatketaanko
leikkaamista työttömiltä, eläkkeensaajilta, lapsiperheiltä sen seurauksena, että hallitus on
tehnyt politiikkaa, jolla työpaikkoja ei ole syntynyt. Kasvua ei ole syntynyt, ja nyt sitten
velka ja komissio kolkuttaa ovelle.

Hyvä tavaton, puhemies, (Puhemies koputtaa) minä en näe aitiossa enää yhtäkään mi-
nisteriä vastaamassa tähän kysymykseen.

14.31 Sari Sarkomaa kok (vastauspuheenvuoro): Arvoisa puhemies! Kyllä nyt on sanot-
tava sosialidemokraattiselle eduskuntaryhmälle ja ehkä koko oppositiolle, että olisi kovin
arvokasta, että te kuuntelisitte täällä, mitä hallituksen ministerit toteavat. (Eduskunnasta:
Ei ole ketään paikalla!) Valtiovarainministeri aivan selvästi tuossa sanoi, että se arvio, mitä
toimenpiteitä tarvitaan, tehdään, kun nähdään viimeisimmät talousennusteet. Hallitus toi-
mii niiden mukaisesti eikä joidenkin sellaisten laskelmien perusteella, joita kukaan ei ym-
märrä, niin kuin näyttää kyllä vähän sosialidemokraattinen eduskuntaryhmä toimivan.
36



Pöytäkirjan asiakohta PTK 134/2016 vp
Edelleenkään emme ole saaneet vastausta siitä, miten te kestävällä tavalla tasapainotatte
teidän varjobudjettinne. Se olisi tässä nyt hyvä kuulla, kansalaiset odottavat myöskin sitä,
että on uskottavia vaihtoehtoja.

Mutta onneksi on hallituksen uskottava vaihtoehto, ja toivon todellakin, (Pia Viitanen:
Hallitusta ei näy missään!) että saamme yrittämällä ja työtä tekemällä Suomen nousuun.
Tämä myönteinen vire taloudessa on erittäin hyvä asia. Uskon, että se tuo toivoa myös suo-
malaisille.

14.32 Leena Meri ps (vastauspuheenvuoro): Arvoisa puhemies! Nyt täytyy vähän tuota
meidän puheenjohtaja Soinia tässä puolustaa, kun hän ei ole itse paikalla. Ensin, kun Soini
oli täällä ja kävi puhumassa, pidettiin puheenvuoroja siitä, että hän puhuu ala-arvoisesti ja
haukkuu oppositiota. (Vasemmalta: No niin, niin!) Hän mielestäni kyllä luetteli niitä hyviä
uudistuksia, joita hallitus on tehnyt myös pienituloisten eteen, monenmoisia uudistuksia.
Minä en tiedä, mitä ala-arvoista siinä on. Eikö niitä saisi kertoa kansalle? Ettekö te halua,
että muut kuulevat niitä? Että vain teidän totuutenne on se, mikä täällä kerrotaan. Kun sit-
ten Soini on poistunut, niin huudetaan, että mihin se Soini nyt on poistunut. Koettakaa nyt
olla jotain mieltä siitä, että haluatteko, että hän puhuu täällä vai ei. Hän tuntuu olevan teille
erittäin vaikea henkilö, ja näin varmaan onkin, koska Soini on usein ollut asian ytimessä. Jo
vuosia eteenpäin hän on osannut sellaisia asioita tietää, joista on jouduttu toteamaan, että
näinhän se meni.

Vielä haluan todeta, että hallituksella on erittäin paljon työllistäviä asioita, kuten Fila-
tov, työ- ja tasa-arvovaliokunnan puheenjohtaja (Puhemies koputtaa) tietää.

14.34 Tuomo Puumala kesk (vastauspuheenvuoro): Herra puhemies! Se, mitä hallitus on
koko olemassaolonsa ajan tavoitellut, on lähestymässä. Kaikkihan on täytynyt tehdä sen
ehdoilla, että Suomi palaa kasvu-uralle, ja näin on nyt tapahtumassa. Tämähän on tarkoit-
tanut myös kipeitä päätöksiä — ei ehkä ihan niin kipeitä, mitä kohta 100-vuotias Suomi on
joutunut historiansa varrella kohtaamaan, viimeisimpinä lama-aikoina, mutta kuitenkin ki-
peitä päätöksiä tälläkin kertaa. Jos ja toivottavasti kun nyt isänmaan kannalta välttämätön
toteutuu ja hallitus onnistuu tuossa ensisijaisessa ja tärkeimmässä tavoitteessaan, mielestä-
ni tämän jälkeen on aika alkaa ajamaan koneita ylös ja luomaan sitä yhteistä visiota myös
oppositiorajojen yli, mitä tässä on peräänkuulutettu. Mielestäni tuossa visiossa avainsano-
ja ovat kyllä eriarvoisuuden poistaminen ja vähentäminen ja toisaalta koulutukseen panos-
taminen ja siitä yhteisen vision löytäminen. (Välihuutoja vasemmalta) Siinä silloin tarvi-
taan kyllä ehkä välihuutojen sijasta enemmän yhteistä työskentelyä, (Puhemies koputtaa)
hallitus- ja oppositiorajat ylittävää, (Puhemies koputtaa) myös parlamentaarista työskente-
lyä.

14.35 Krista Mikkonen vihr (vastauspuheenvuoro): Arvoisa puhemies! Tässä keskuste-
lussa tuntuvat nyt isot ja pienet asiat aika lailla sekoittuvan. Itselläni on suuri huoli eriar-
voisuuden kasvusta ja köyhyyden lisäämisestä. Tässä hallituksen esityksessä hallitus leik-
kaa noin 200 miljoonaa kaikkein köyhimmiltä eli etuuksien varassa eläviltä. Samanaikai-
sesti se lisää rahaa leipäjonoihin. Sinänsä on hyvä, että yhteiskunnan ulkopuolelta ihmiset
saavat apua hätäänsä, mutta paljon fiksumpaa olisi vahvistaa perusturvaa esimerkiksi teke-
mällä kunnallisveroon perusvähennyksen, joka auttaa näitä kaikkein pienituloisimpia eli
37



Pöytäkirjan asiakohta PTK 134/2016 vp
etuuksilla eläviä. Kysynkin hallitukselta, onko se valmis tekemään tämän todella kestävän
ratkaisun sen sijaan, että se on synnyttämässä leipäjonojen Suomea.

Ensimmäinen varapuhemies Mauri Pekkarinen:  Arvoisat edustajat, tässä debattivai-
heessa, jota on käyty jo aika pitkä tovi, myönnän vielä vastauspuheenvuorot ryhmäpuheen-
vuorojen käyttäjille, sikäli kuin he ovat salissa, ja sen jälkeen siirrytään listapuheenvuoroi-
hin. (Eero Heinäluoma: Ei taida hallitus haluta keskustella budjetistaan!)

14.36 Esko Kiviranta kesk (vastauspuheenvuoro): Arvoisa puhemies! Suomi tarvitsee
yrittäjiä ja työnantajia. Työ- ja elinkeinoministeriö on valmistellut erittäin laajan yrittäjyy-
sohjelman, jolla parannetaan alkavien, kasvavien yritysten riskirahoitusmahdollisuuksia,
yritetään parantaa itsensätyöllistäjien työttömyysturvaa, (Hälinää — Puhemies koputtaa)
parannetaan yritysten kansainvälistymispalveluja. Tätä yrittäjyyspakettia tukee laaja vero-
ratkaisu, jossa keskeisenä osana ovat yrittäjävähennys ja maksuperusteinen arvonlisävero.
On hyvä, että vihdoin on saatu toteutetuksi tämä keskustan pitkään ajama yrittäjävähen-
nys. (Eero Heinäluoma: Kasvurahasto!) Se on nimenomaan osa yrittäjyyspakettia. Olen
vahvasti sitä mieltä, että yrittäjälle jäävä euro on yhteiskunnan tuottavuuden kannalta var-
masti (Puhemies koputtaa) tehokkaampi kuin julkiselle vallalle maksettu veroeuro.

14.37 Rami Lehto ps (vastauspuheenvuoro): Arvoisa puhemies! Haluan vielä toistaa
SDP:n verolistan, mikä löytyi tuolta vaihtoehtobudjetista. Elikkä te korottaisitte esimerkik-
si sijoitusvakuutusten veroa, rahoitusveroa, (Hälinää) voimalaitosveroa ja loisitte terveys-
perusteisen veron. Te nostaisitte pääomaverokantoja, te muuttaisitte tuloveroasteikkoja,
uudistaisitte osinkoverotusta ottamalla lisää työntekijöiltä ja yrittäjiltä. Te ottaisitte enem-
män perintö- ja lahjaveroja. Te luopuisitte yrittäjävähennyksistä. (Eduskunnasta: Kaikki
oikein!) Arvoisa sosialidemokraattinen työväenpuolue, ei ole ihme, että edellisen hallitus-
kauden aikana Suomeen tuli yli 100 000 uutta työtöntä. Jos te pääsisitte nyt hallitukseen
päättämään, niin kohta ei enää kukaan haluaisi tehdä töitä tai yrittää, (Hälinää — Puhemies
koputtaa) kun kaikki tulot verotetaan pois tavalla tai toisella. Mutta kuntavaaleja odotelles-
sa vaalirahoittajista te haluatte pitää huolta. Toteatte oikein erikseen, että yleinen asumis-
tuki pitää säilyttää vähintään ennallaan, jotta kaikilla olisi varaa maksaa suuria vuokria.
(Leena Meri: Niin, kaikki tietää miksi!)

Ensimmäinen varapuhemies Mauri Pekkarinen:  Äskeisestä poiketen myönnän tässä
vastauspuheenvuoron edustaja Harakalle, koska edellisessä tuli niin konkreettinen kom-
mentti liittyen SDP:n eduskuntaryhmän esityksiin.

14.39 Timo Harakka sd (vastauspuheenvuoro): Kiitos, arvoisa puhemies! Tämä on ai-
van totta. Me käytämme verotuksen työkaluja siihen, että oikeudenmukaisempi yhteiskun-
ta toteutuu. Mutta te jätitte tästä listasta mainitsematta sen toisen puolen. Meillä on veron-
kevennyksiä ennen kaikkea pieni- ja keskituloisille palkansaajille, pieni- ja keskituloisille
eläkeläisille (Leena Meri: Niin meilläkin!) ja lisäksi myöskin pienyritysten arvonlisäveron
alarajan nostaminen niin, että pienyrittäminen käy aidosti mahdolliseksi. Meidän mallis-
samme veroaste ei nouse viime vuodesta.

Muistakaa se listan toinen puoli. Te osaatte luetella vain veroja. Itse asiassa talouspoli-
tiikan arviointineuvosto on jo todennut, että hallitus tässä tilanteessa jättää käyttämättä
38



Pöytäkirjan asiakohta PTK 134/2016 vp
kaikkein tärkeimmän yhteiskunnallisen oikeudenmukaisuuden työkalun eli verotuksen.
Arkkipiispa Kari Mäkisen täytyy tulla hallitukselle muistuttamaan, että hän ei halua osal-
listua pelkästään hyväntekeväisyyteen vaan myös hyvätuloiset voivat maksaa enemmän
veroja. Se on oikeudenmukaisen yhteiskunnan merkki.

95 prosenttia suomalaisista hyötyy enemmän SDP:n vaihtoehdosta (Puhemies koput-
taa) kuin hallituksen budjetista.

Ensimmäinen varapuhemies Mauri Pekkarinen: Tämä väite on välttämätöntä käydä lä-
pi.

14.40 Sampo Terho ps (vastauspuheenvuoro): Arvoisa puhemies! Kysyin jo aikaisem-
min puheenjohtaja Rinteeltä ja voin kysyä Harakaltakin: Teillä oli valtiovarainministerin
paikka viime vaalikaudella. Mikä semmoinen hyvätuloisille kohdistettu vero silloin oli
voimassa, joka nyt ei ole? Minkä te laitoitte silloin voimaan, joka nyt ei ole voimassa?
(Eduskunnasta: Solidaarisuusvero!) — Solidaarisuusvero on voimassa, ja olemme laajen-
taneet sitä — laajentaneet sitä. (Hälinää — Puhemies koputtaa) Mitä te teitte sellaista, min-
kä me olemme purkaneet?

14.40 Outi Mäkelä kok (vastauspuheenvuoro): Arvoisa herra puhemies! Täällä SDP ke-
huu kovasti omaa vaihtoehtoaan, (Sosialidemokraattien ryhmästä: Eikä syyttä!) mutta
emme ole vieläkään kuulleet vastausta näihin Rinteen laskelmiin, mistä loppujen lopuksi
tulevat ne ajatellut hyödyt. (Eero Heinäluoma: Ne on siellä vaihtoehtobudjetissa!)

Lisäksi kuulisin mielelläni teidän säästöesityksistänne. Ennen vaaleja julistitte, että so-
peutustarve olisi yhteensä 3 plus 1 miljardia, ja nyt olette vastustaneet systemaattisesti
kaikkia näitä hallituksen esittämiä säästöjä. (Eero Heinäluoma: Ei suinkaan!) Varjobudje-
tistanne säästöjä todella saa etsiä suurennuslasilla. Siellä niitä ei juurikaan näy. Onko tä-
mäkin nyt sitä Lincolnin mallia yrittää huijata kaikkia jonkin aikaa, vai mistä tässä on ky-
se? (Leena Meri: Kaikille kaikkea!)

14.41 Krista Kiuru sd (vastauspuheenvuoro): Arvoisa puhemies! Tänään esitimme yh-
den kysymyksen, yhden tärkeän kysymyksen: onko edessä lisäleikkauksia kunnallisvaali-
en jälkeen? Siihen ei kerta kaikkiaan vastausta tullut. Ei tullut vastausta näin yksinkertai-
seen kysymykseen. Olemme siis lehtitietojen varassa: Pääministeri Sipilä toteaa, että lisä-
leikkauksia ei tule. Pääministerin vieressä tänään, lähes vieressä, istunut Petteri Orpo, val-
tiovarainministeri, toteaa, että maksimissaan 2 miljardia. Viime kyselytunnilla 8.12. toteaa
myöskin perussuomalaisten eduskuntaryhmän puheenjohtaja Terho, että leikkauslistoista-
han suurin osa on vielä toteuttamatta. (Välihuutoja) Näin!

Nyt minun keskeinen kysymykseni on, jos kerran myöskin valtiovarain mietinnössä to-
detaan, että työllisyysaste todellisuudessa jää ensi viime vuoden tasolle, ei tule työllisyys-
kannustimia, niin pitääkö pääministeri nyt tunkkinsa vai ei pidä, koska tavoitteet eivät to-
teudu. Pidetäänkö tunkki vai ei? Vastatkaa nyt, (Puhemies koputtaa) tuleeko lisäleikkauk-
sia vai ei!

Ensimmäinen varapuhemies Mauri Pekkarinen: Vastauspuheenvuoro tähän, edustaja
Zyskowicz.
39



Pöytäkirjan asiakohta PTK 134/2016 vp
14.42 Ben Zyskowicz kok (vastauspuheenvuoro): Arvoisa herra puhemies! Pääministe-
rin, valtiovarainministerin ja koko hallituksen linja tässä asiassa on hyvin selkeä. (Edus-
kunnasta: Ihan selvä!) Ensinnäkin, hallitus on todennut, että käänne parempaan Suomen ta-
loudessa on tapahtunut. Toiseksi, näyttää hyvin vahvasti siltä, että tämä käänne ei riitä sii-
hen, että hallitusohjelman kunnianhimoiset tavoitteet työllisyysasteesta ja julkisen velan
taittumisesta tulisivat toteutumaan. (Antti Lindtman: Sipilä on toista mieltä!) Tämän poh-
jalta hallitus on todennut, että näiden kunnianhimoisten tavoitteiden saavuttamiseksi tarvi-
taan uusia toimia ja päätöksiä hallitukselta työllisyyden ja kasvun tukemiseksi. Edelleen,
hallitus pyrkii siihen, että näillä uusilla ratkaisuilla onnistuttaisiin tukemaan talouskasvua
ja työllisyyttä siten, että mitään uusia leikkauspäätöksiä ei enää jouduttaisi tekemään.

Ensimmäinen varapuhemies Mauri Pekkarinen: Vielä tähän vastauspuheenvuoro,
edustaja Heinäluoma.

14.43 Eero Heinäluoma sd (vastauspuheenvuoro): Arvoisa puhemies! On kyllä hienoa,
että kun yksikään ministeri ei pidä niin tärkeänä ensi vuoden budjettia, että haluaisi kes-
kustella siitä koko tämän debatin ajan eduskunnan kanssa, niin onneksi meillä on sentään
yleisvaraministeri Zyskowicz, (Ben Zyskowicz: Kiitos!) joka hoitaa hallituksen kannan se-
littämistä kyllä usein paremmin kuin ministerit. Että jos hallituksen kannalta ajattelee, niin
parempi, että Zyskowicz on täällä ja ministerit poissa. (Naurua)

Sitten tämä pienen pieni 2 miljardin erimielisyys, jota Zyskowicz kuvaili, ettei sitä oi-
keastaan tässä olekaan. (Ben Zyskowicz: Ei ole!) Olen tässä odottanut koko keskustelun
ajan, että kokoomuksen talousasiantuntija — joita siellä kyllä on — edustaja Vartiainen
olisi käyttänyt täällä sen puheenvuoron, jonka hän käytti hiljakkoin julkisuudessa, kun hän
sanoi, että hallituksen työllisyystavoitteet eivät ole toteutumassa, ja kun hän sanoi, että hän
toivoo, että pääministeri ja valtiovarainministeri päätyisivät yhteiseen käsitykseen leikka-
ustarpeesta. Kun Vartiainen sanoo tämän, niin rohkenen ajatella, että mekin voimme ky-
syä (Puhemies koputtaa) sen perään, onko hallituksella joku linja, (Puhemies koputtaa) ja
jos on, niin mikä.

14.44 Kari Uotila vas (vastauspuheenvuoro): Arvoisa puhemies! Ministeri Soini viime
kaudella kansanedustajana ollessaan käytti termiä "takiaispuolue". Minä en luonnollisesti-
kaan halua sellaista nimitystä käyttää mistään puolueesta, mutta perussuomalaisten kanta
tähän kikkaan siirtää kehyspäätös kunnallisvaalien yli tietysti kiinnostaa, kun puhutaan
nollasta, yhdestä tai kahdesta miljardista, puhutaan siitä, tuleeko sopeutusta veronkiristyk-
sillä tai lisäleikkauksilla ja niin edelleen. Haluan kysyä nyt ryhmänjohtaja Terholta: pidät-
tekö reiluna, fair play -henkisenä ratkaisuna sitä, että kehysratkaisua ei uskalleta tuoda en-
nen kunnallisvaaleja (Leena Meri: Kuka niin on sanonut?) keskusteluun, käsittelyyn ja jul-
ki, vai ette? (Pia Viitanen: Onko reilua vai ei?)

14.45 Sampo Terho ps (vastauspuheenvuoro): Arvoisa puhemies! Tässähän on useita
vastattavia kysymyksiä jo kertynyt. Aloitetaan ensin näistä leikkauksista, mistä on niin ko-
vasti kyselty. Näitähän on esitelty jo hyvin pitkän aikaa hallitusohjelman liitteessä 6. Ne
ovat, edustaja Kiuru, ainoat leikkaukset, mihin minä olen viitannut, ja täältä voi lukea suo-
raan taulukosta, missä vauhdissa ne toteutuvat, ja suurin osa ei vielä ole toteutunut. Mihin-
kään muihin leikkauksiin eivät perussuomalaiset ole sitoutuneet eikä mitään muita leik-
40



Pöytäkirjan asiakohta PTK 134/2016 vp
kauksia ole päätetty kuin ne, mitkä tässä nyt ilmoitetaan. Teidän spekulaationne on siis täy-
sin turhaa siihen saakka.

Ja mitä tulee taas kysymykseen tästä kunnallisvaalien jälkeen olevasta budjettiriihestä,
niin täällähän valtiovarainministeri useaan kertaan avasi tämän perustelun, miksi näin on
pakko toimia: jotta meillä on tarvittavat tiedot, että voidaan tehdä järkevää talouspolitiik-
kaa. Täällä on vaadittu toimimista ilman numerotietoa. Se ehkä selittää edellisen hallituk-
sen talouspäätöksiä, mutta me emme suostu näin toimimaan. (Vasemmalta: Ei suinkaan!
— Markus Mustajärvi: Olen vaatinut kyllä oikeita numeroita!)

Ensimmäinen varapuhemies Mauri Pekkarinen: Ja vielä vastauspuheenvuoro. Ryhmä-
puheenvuoron käyttäjistä paikalla on vielä edustaja Östman. Myönnän vielä hänelle vas-
tauspuheenvuoron, ja sen jälkeen siirrytään puhujalistaan.

14.46 Peter Östman kd (vastauspuheenvuoro): Arvoisa puhemies! KD:n vaihtoehtobud-
jetissa ei ollut yhtään ryöstettyä rahaa, mutta silti me ottaisimme vähemmän velkaa kuin
hallituksen vaihtoehdossa.

Hallitus valmistelee uutta veroa veneisiin ja moottoriajoneuvoihin, ja valtiovarainminis-
teriön arvion mukaan tämä toisi valtiolle noin 50 miljoonaa euroa. Veneteollisuus työllis-
tää Suomessa 3 500 henkilöä, ja liikevaihdosta 125 miljoonaa menee vientiin. Veneteolli-
suuden yritykset ja niiden henkilökunta luovat siis jo nyt miljoonia euroja verovaroja.
Edustaja Kiviranta muistutti meitä siitä, kuinka tärkeää on, että meillä on Suomessa hyvin-
voiva yrittäjyys. Olisin kysynyt ministeri Soinilta, kun hän nyt oli palannut hyväntuulisena
töihin, mutta hän ehti lähteä, ja ajattelin kysyä kokoomuksen hyväntuuliselta ja vastuulli-
selta ja aina oikeudenmukaisuutta puolustavalta varaministeri Zyskowiczilta, että ettekö te
nyt voisi upottaa tämän veneveron merenpohjaan ennen kuin meri jäätyy Espoon Iivisnie-
men rannassa. (Leena Meri: Miten minäkin tähän jo liityn?)

Ensimmäinen varapuhemies Mauri Pekkarinen: Siirrymme puhujalistaan.

14.48 Antti Kaikkonen kesk: Arvoisa puhemies! Täällä käytiin erikoista keskustelua sii-
tä, että tämä puoliväliriihi olisi jotenkin siirretty. Jotta siirretään jotakin, niin pitäisi ensin
olla joku ajankohta, mistä se siirretään. (Välihuutoja) — No, minä en muista, että olisi ol-
lut ajankohta, josta se olisi siirretty sitten sinne huhtikuun lopulle, vaan on päätetty, että se
on siinä. — Ja jos kysymys on puolivälin riihestä, niin ainakin minun järkeni sanoo, että se
kannattaisi ajoittaa suurin piirtein puoliväliin. Ja hallitus taisi aloittaa viime vuonna touko-
kuussa, vai oliko kesäkuun puolella, jolloin tuo puoliväliriihi tuolla ajoituksella, mikä nyt
on ajateltu, taitaa olla vähän ennen tämän hallituksen puolivälikautta. Ei tässä mitään sen
kummempaa ole. Silloin on varmasti tuoreet talousnäkymät, tuoreet talousennusteet, voi-
daan tehdä tarvittavat ratkaisut. Ja varmasti, hyvä oppositio, kuntavaalien alla päästään
ihan riittävästi keskustelemaan näistä aiheista hallituksen kanssa, ja hallituksella tulee tuol-
loinkin olemaan hyvä, yhtenäinen linja, jolla Suomea nostetaan suosta, mihin se on viime
vuosien aikana joutunut. (Eero Heinäluoma: Lisää leikkauksia!)

Arvoisa puhemies! Vaikka tässä vaikeuksia on, niin voi kuitenkin sanoa, että tämä Suo-
men sadas itsenäinen vuosi alkaa sittenkin kohtuullisen hyvin pitkästä aikaa, monen vuo-
den jälkeen. Talouden pohjakosketus on takana, ja monet mittarit näyttävät paremmilta
kuin aikoihin. Edellisen hallituskauden, pakko sanoa, apaattisuudesta ja tekemättömyydes-
41



Pöytäkirjan asiakohta PTK 134/2016 vp
tä on päästy tekemisen meininkiin. Kuten muun muassa Suomen Pankki eilen kertoi, kään-
ne on tapahtunut, ja tätä samaa viestiä on hyvin moni muukin tutkimuslaitos ja asiantuntija
kertonut. Nyt on pakko uskoa: Käänne on tapahtunut. Suomen kuntoon laittaminen etenee.

Keskustalle ykkösasia on saada työllisyys paranemaan. Korkea työllisyysaste merkitsee
eriarvoisuuden pienenemistä ja julkisen talouden tasapainoa. Kun yhä useampi suomalai-
nen on töissä, koko julkisen talouden tilanne paranee. Silloin meillä on entistä paremmat
mahdollisuudet myös huolehtia yhteiskunnan heikompiosaisista ja ajan kanssa parantaa
palveluita.

Hallituksen kaikki toimet tähtäävät siihen, että kaikki työkykyiset suomalaiset pääsevät
töihin. Kilpailukykysopimuksen arvioidaan tuovan jopa kymmeniätuhansia uusia työpaik-
koja. Sen merkitys myös luottamuksen palauttajana on suuri. Sopimusta täydentää lähes 3
miljardin euron investointiohjelma teiden, ratojen ja muiden väylien kunnostamiseksi, uu-
sien liikennehankkeiden aloittamiseksi ja tietoliikenneyhteyksien rakentamiseksi. Pitkään
kasvanut korjausvelka tieverkossa viimeinkin alkaa taittua. Nämä hankkeet elvyttävät
Suomen taloutta ja työllistävät koko maassa. Kun työn verotus hivenen kevenee, se myös
parantaa palkansaajien ja eläkeläisten ostovoimaa ja pienentää kannustinloukkuja.

Ja näiden toimien vaikutukset, arvoisa puhemies, näkyvät jo. Telakoilla, autoteollisuu-
dessa ja metsäteollisuudessa riittää nyt työtä. Uusia työpaikkoja on syntynyt paljon myös
terveyspalveluihin ja ict-sektoreille. Vaikkapa Lapin matkailu näyttää olevan melkoisessa
vauhdissa. Ajat ovat monessa suhteessa paremmat kuin vuosikausiin aikaisemmin. Sekin
on todettava, että ylivoimainen osuus näistä uusista työpaikoista syntyy pieniin yrityksiin.
Siksi niiden toimintaedellytysten parantaminen on ollut ja on edelleen tärkeää. Monet hal-
lituksen uudistukset — myös ne, mitä tänä syksynä on tehty — ovat olleet yrittäjien kan-
nalta merkittäviä. Yrittäjävähennys tuo pk-yritykset verotuksellisesti samalle viivalle suur-
yritysten kanssa, ja maksuperusteinen arvonlisävero helpottaa huomattavasti pienyrittäjiä,
joiden ei enää tarvitse toimia pankkina valtiolle odotellessaan rahoja ostajalta. Ja on hie-
noa, että vastineeksi työpaikkoja todella syntyy.

Arvoisa puhemies! Voimavarat pitää laittaa nyt hyvän kehityksen edistämiseen. Emme
ole vielä kovalla maalla. Ei voi olla vielä varma, että Suomi on pelastettu, vaikka suunta
onkin saatu kääntymään parempaan suuntaan. Tarvitsemme lisää vientiä, ja myös koti-
maassa investointeja pitää saada lisää liikkeelle. Puoliväliriihessä on tarpeen tehdä ratkai-
suja juuri investointien edistämiseksi.

Ensi vuoden budjetti, arvoisa puhemies, sisältää näitä keljuja, ikäviä menosäästöjä. Se
sisältää myös keljua velanottoa. Säästöjä joudutaan tekemään, koska Suomi on ylivelkaan-
tunut. Näistä huolimatta jokaisesta suomalaisesta huolehditaan ja syntyy näkymä, jolla
Suomi on jälleen kestävällä polulla.

Arvoisa puhemies! Tästä opposition aika kovasta huudosta huolimatta maan asiat ovat
tällä hetkellä koko lailla hyvässä hoidossa. Kansainvälinen tilanne on kuitenkin epävarma
ja saattaa aiheuttaa muutoksia Suomen tilanteeseen. Koska emme voi turvautua vetoapuun
maailmalta tällä hetkellä, on erityisen tärkeää, että huolehdimme niistä asioista, jotka ovat
omissa käsissämme, esimerkiksi sote-uudistuksesta. On tärkeää, että se (Puhemies koput-
taa) viedään nyt viimeinkin maaliin saakka vuosien jahkailun jälkeen, ja näin tullaan myös-
kin tekemään.

Arvoisa puhemies! Näillä eväillä on budjettikäsittelyn jälkeen jopa eduskunnalla oikeus
ja mahdollisuus levollisin mielin käydä joulun viettoon.
42



Pöytäkirjan asiakohta PTK 134/2016 vp
Ensimmäinen varapuhemies Mauri Pekkarinen:  Vaikka periaatteessa nyt jatketaan lis-
tapuheenvuoroja, niin kuitenkin tämän kevään aikataulukysymyksen osalta, jos siihen liit-
tyviä vastauspuheenvuoroja, niin kuin ymmärsin, oli edustaja Heinäluomalla, myönnän
sellaisen.

14.54 Eero Heinäluoma sd (vastauspuheenvuoro): Arvoisa puhemies! Tämähän on ai-
van olennainen keskustelu kansanvallan kannalta, (Ben Zyskowicz: Käydään se turha kes-
kustelu nyt loppuun! — Eduskunnasta: Kyllä!) eli jos mennään vaaleihin, niin mitä ihmi-
sille kerrotaan ennen vaaleja ja mitä päätetään vaalien jälkeen, ettei käy niin kuin eduskun-
tavaaleissa kävi, että niistä säästölistoista ja leikkauksista, joita te nyt olette tehneet, arvoi-
sat perussuomalaiset hallituksessa, te ette puhuneet sanaakaan. Ainut rehellinen mies tässä
oli edustaja Zyskowicz, joka teki oman leikkauslistansa. (Ben Zyskowicz: Tämä kehumi-
nen menee jo vähän liiallisuuksiin!) — Ei, tämä on ihan aiheellinen juttu. — Ja nyt näyttää
siltä, että kuntavaaleissa tehdään aivan sama operaatio, mikä tehtiin ennen eduskuntavaa-
leissa ilman siirtämistä. Kun edustaja Kaikkonen sanoi, ettei ole siirretty mitään, niin ke-
hysriihi on siirretty myöhemmäksi kuin koskaan aikaisemmin. Se on se siirto, ja tämä kir-
joitettiin vaivihkaa valtioneuvoston Twitter-tilillä, ei edes tullut tiedotetta. Samana päivä-
nä kyllä tuli tiedote siitä, että on olemassa koulureformia ja on olemassa Ahtisaari-päiviä,
mutta kehysriihen ajankohdan siirrosta haluttiin vaieta. (Puhemies koputtaa) Mistähän se
johtui?

14.55 Antti Kaikkonen kesk (vastauspuheenvuoro): Arvoisa puhemies! Edustaja Heinä-
luoma on taitava poliitikko, ja nyt hän pyrkii myöskin tutulla tavallaan sotkemaan asioita,
kuntavaaleja ja valtakunnan taloutta. Kuntavaaleissa keskustellaan kuitenkin aika toisen-
laisista teemoista: kuntien kehittämisestä, kaavoituksesta, koulupalveluista. Totta kai niil-
lä yhteytensä on valtakunnan politiikkaan. Ja on aivan varmaa, edustaja Heinäluoma, että
hallitus kyllä viestittää näkymät valtiontaloudesta, myös siitä, mikä on hallituksen tuleva
linja, lähestyttäessä puoliväliriihtä siinä kuntavaalien alla. Kuten sanoin tuolla äskenkin,
on aivan varma, että tästä päästään aivan riittävästi keskustelemaan ja tarvittavat päätökset
tehdään sitten aikanaan. Keskusta lähtee siitä, että uusia leikkauksia ei tarvita, päinvastoin.

14.56 Toimi Kankaanniemi ps: Arvoisa herra puhemies! Tämä hallitus ei leikkaa kunnil-
ta, edustaja Heinäluoma ja edustaja Viitanen, niin kuin edellinen hallitus leikkasi kunnilta.
Tämä ei valitettavasti teille näy ihan hyvin, mutta tässä on kaavio siitä, miten kuntia ja kun-
tataloutta on valtion toimenpitein kohdeltu viime vuosina, ja teidän hallituskautenanne,
viime hallituskautena, nämä pilarit olivat raskaasti miinuksella. [Puhuja näytti paperia kä-
dessään] Te leikkasitte kunnilta valtavasti rahoja. Siitä johtui se, että kunnat velkaantuivat
ylen määrin, kunnat korottivat veroprosentteja, heikensivät palveluja, irtisanoivat ihmisiä,
työntekijöitä ja lisäksi vielä parikymmentä kuntaa joutui kriisikuntamenettelyyn. Tällä het-
kellä ei yksikään kunta ole kriisikuntamenettelyssä. (Välihuutoja) Historiallisen moni kun-
ta alensi veroprosenttiaan. Nämä ovat ne teemat, joista pitää kuntavaaleissa puhua, miten
kohdellaan kuntia.

Hallitusohjelmassa nyt lukee, että kaikki valtion toimenpiteet kompensoidaan kunnille,
ja se näkyy tässä kaaviossa. 39 miljoonaa vahvistuu tämän budjetin myötä kuntatalous. Se
on historiallista. Esimerkiksi 2012, teidän hallituskaudellanne, 402 miljoonaa alijäämäi-
nen oli kuntatalous ja kuntien palvelut heikkenivät. Ryhmäkokoja kasvatettiin, vanhusten-
43



Pöytäkirjan asiakohta PTK 134/2016 vp
huoltoa heikennettiin (Pia Viitasen välihuuto) teidän hallituskaudellanne. Nyt on toisin.
Kaikki veromuutoksetkin kompensoidaan kunnille sataprosenttisesti. Lukekaa sieltä val-
tiovarainvaliokunnan mietinnön sivulta 26 Kuntatalous-kohta, niin näette, mitä mietinnös-
sä yksimielisesti todetaan. Olen sen jaoston puheenjohtaja, jossa nämä käsiteltiin, ja tiedän
nämä. Esittelen ne sitten myöhemmin. Mutta kuntavaaleissa puhutaan siis kunnista, kunti-
en palveluista, kuntataloudesta, ei siitä, miten sosialidemokraatit ryöstävät Sitraa tai teke-
vät joitakin muita toimenpiteitä.

Arvoisa puhemies! Varsinaisena puheenvuoronani totean, että on hienoa, että pysähty-
neisyyden aika on nyt ohi. (Eero Heinäluoma: Todella hienoa!) Hallitus toteuttaa hallitus-
ohjelmaa, hallitusohjelmassa on selkeästi kerrottu, että hallituksen alkutaipaleella tehdään
menojen sopeutustoimenpiteet. Ne on nyt tehty tai ne on ainakin päätetty ja viimeiset tu-
lossa ensi vuoden alusta voimaan. Uusia ei tehdä näillä näkymin. Jos tapahtuu yllättäviä
käänteitä taloudessa, niin jokainen puolue joutuu sen eteen, että joudutaan sopeuttamaan,
mutta niitä ei ole hallitusohjelman mukaan nyt tarpeen tehdä, kun sitä noudatetaan, ja tu-
lokset puhuvat puolestaan: työllisyys paranee ja talous kasvaa, toisin kuin viime kaudella,
kun kaikki meni punaiselle.

Arvoisa puhemies! Suunnanmuutos on siis selkeä. Hallitus on tämän ensimmäisen
osionsa ohjelmastaan toteuttanut ja toinen osio on menossa. Eli sopeutukset on toteutettu.
(Eero Heinäluoma: Kylmää kyytiä!) Työelämän ja yritystoiminnan uudistukset on toteu-
tettu. Kiky-sopimus tulee voimaan, kiitos siitä ammattiyhdistysliikkeelle ja työnantajille.
Kiitos hallitukselle, joka tuli mukaan mittavalla veropaketilla. Näillä uudistuksilla luo-
daan nyt juuri työpaikkoja, jotka syntyvät koko ajan tästä eteenpäin.

Lisäksi tämä hallitus toteuttaa suuret rakenneuudistukset, joita viime kaudella ei saatu
aikaiseksi. Sote toteutuu, kuntien tehtäviä karsitaan, toisen asteen koulutus uudistetaan —
ei sillä lailla kuin te vaaditte: kun te esititte talousohjelmassanne tälle vaalikaudelle 270
miljoonan leikkausta toisen asteen koulutuksesta, hallitus toteuttaa sen 190 miljoonan suu-
ruisena eli merkittävästi pienempänä, koska hallitus arvostaa toisen asteen koulutusta, toi-
sin kuin te. Kunnilta te olitte silloisen ministeri Rinteen ilmoituksen mukaan leikkaamassa
800 miljoonaa indeksikorotuksia tällä vaalikaudella. Tämä hallitus ei sitä tee, se ei kurjista
kuntia eikä aja kuntien palveluja alas. Näin toteutuu siis parempi ohjelma, (Puhemies ko-
puttaa) ja kärkihankkeet tuovat uutta tähän yhteiskuntaan.

Toinen varapuhemies Arto Satonen:  Huomautan suositusajasta. Tässä vaiheessa tote-
an, että täällä on ollut varsin pitkä debatti, ja nyt otamme ainakin yhdet puheenvuorot, jot-
ka listalla ovat, eri puolueilta, ja sen jälkeen katsomme, onko debatin tarvetta.

15.01 Susanna Koski kok: Arvoisa puhemies! Vaikka Suomen talouden tilassa on nähtä-
vissä pitkään odotettuja hienoisia positiivisia pilkahduksia, ne ovat kuitenkin yksittäisiä
uutisia. Tähän mennessä tehdyt toimet (Hälinää — Puhemies koputtaa) eivät vielä riitä
Suomen talouden tilan kääntämiseen. Talouspolitiikkamme on ankkuroitava kattavaan ko-
konaiskäsitykseen suhteessa muihin EU-maihin tai naapurimaihimme. (Hälinää — Puhe-
mies koputtaa) Talouskasvustamme annetut ennusteet ovat selvästi muita maita heikom-
mat. Kilpailukykymme suhteessa muihin maihin heikkenee entisestään.

Arvoisa puhemies! Maailman suuret muutokset muokkaavat myös politiikan suhdetta
muuttuneeseen toimintaympäristöön. Väestömme vanhenee niin kotimaassa kuin Euroo-
passa, eikä mikään muuttoliike kykene sitä korjaamaan ilman, että siitä syntyisi aivan toi-
44



Pöytäkirjan asiakohta PTK 134/2016 vp
senlaisia haasteita. Teknologian kehitysvauhdin ja volyymin osalta tätä aikaa voisi varo-
vasti arvioiden kuvailla maailmanhistorian merkittävimmäksi muutosjaksoksi. Globalisaa-
tion kehityssuuntaan tuskin on odotettavissa muutosta.

Ympäristöhaasteet tarkoittavat muutoksia toimintaympäristöömme niin paikallisesti,
eurooppalaisittain kuin globaalistikin. Lastenlapsemme kenties ihmettelevät aikanaan aja-
tuksia, miten ennen vanhaan lääkärin vastaanotolle mentiin fyysisesti itse tai töitä tehtiin
tietyllä työpaikalla. Tekoäly ja tulevaisuuden innovaatiot tunnistavat useamman äidinkie-
len ja huolehtivat useampien erilaisten ihmisten tarpeista, todennäköisesti jopa kielellisistä
perusoikeuksista. Mitä enemmän yksittäiset asiat digitalisoituvat, sen suuremmin ympäril-
lä olevat ekosysteemit ja arvoverkostot muuttuvat. Se, mitä on jo tapahtunut esimerkiksi
kartoille, musiikille tai sosiaaliselle kanssakäymiselle ja mitä olemme mahdollistamassa
liikenteelle, tapahtuu myös terveydenhuollossa, työmarkkinoilla ja ties missä. Muutokset
ovat väistämättömiä, eikä kyse ole siitä, olemmeko valmiita muutoksiin, vaan siitä, miten
niihin valmistaudumme.

Suomella on kansantalouteensa ja kokoonsa nähden kaikki edellytykset osoittaa kette-
ryyttään suuressa muutoksessa säilyttääkseen mahdollisuudet hyvinvoinnin kasvulle. Jos
meillä Suomessa ei löydy tätä sitkeää joustavuutta, dynamiikkaa mittaviin ja välttämättö-
miin uudistuksiin, niin mistä sitten. Sisukkuuttamme on koeteltu paljon vaativampinakin
aikoina. Yhteisen tavoitteemme tulisi olla Suomen nostaminen entistä vakaammaksi ja me-
nestyneemmäksi maaksi. Tätä varten on luotava täysin uudet ja mahdollisimman hyvin
juuri Suomelle sopivat toimintatavat. Uudistusten, kokeilujen sekä valmiuden joustami-
seen tulisi olla prioriteettilistamme kärjessä.

Arvoisa puhemies! Hallitus on tehnyt välttämättömiä ratkaisuja Suomen talouden tilan
kohentamiseksi. Yksi hallituksen tärkeistä toimista on työnteon verotuksen keventäminen
kilpailukykysopimuksen seurauksena. Työnteon verotuksen keventämisen tulee jatkossa-
kin olla tavoitteena siten, että ihmisiä kannustetaan ahkeruuteen, työntekoon ja riskinot-
toon.

Yritysten kotimaisen osaamisen ja ammattitaidon kilpailukyvyn parantaminen luovat
osaltaan uutta työtä ja toimeliaisuutta Suomeen. Yksittäisistä tavoitteista tärkeimmäksi ha-
luaisin nostaa työllisyysasteen noston, jotta yhä useampi Suomessa asuva pääsisi työn syr-
jään kiinni. Työmarkkinoiden toimintaa on parannettava, jotta työn määrä kasvaa. Paikal-
lista sopimista ja sen laajentamista on vietävä määrätietoisesti eteenpäin uusien työpaikko-
jen synnyttämiseksi ja sitä kautta täydemmän työllisyyden saavuttamiseksi.

Meillä ei ole varaa hetkeksikään hukata horisonttia tai päämääräämme. Kun kilpailuky-
kysopimuksen jälkeinen aika koittaa, on ratkaisevaa, millaisia uudistuksia työkalupakis-
samme on valmiina päätettäväksi. Nykyisellä menolla työllisyystavoite jää saavuttamatta
ja julkinen velka jatkaa edelleen kasvuaan. Julkisen velan ennustetaan kasvavan 70 pro-
senttiin bruttokansantuotteesta vuonna 2018. Kurinalaisen finanssipolitiikan lisäksi on
Suomen kannalta elintärkeää, että tarvittavat rakenneuudistukset viedään eteenpäin. Käyn-
nissä olevat uudistukset on vietävä yhdessä ennennäkemättömällä määrätietoisuudella
maaliin samalla, kun katseemme on jo tulevaisuudessa ja uusissa reformeissa.

15.05 Johanna Ojala-Niemelä sd: Arvoisa herra puhemies! Edustaja Kiuru aloitti pu-
heensa siteeraamalla kansanedustaja Miina Sillanpäätä. Sillanpää puolusti niitä, jotka ei-
vät itse kyenneet puoliaan pitämään ja kutsui itseään Suomen suurimmaksi kerjäläiseksi.
Kansanedustaja Sillanpään viesti on ajankohtainen yhä tänäkin päivänä, sillä tänä päivänä
45



Pöytäkirjan asiakohta PTK 134/2016 vp
on suuri uhka yhteiskunnan jakautumisesta voimakkaasti menestyjiin ja yhteiskunnan ul-
kopuolelle jääviin. Suomi on valumassa kohti osattomuuden yhteiskuntaa. Moni on tahto-
mattaan syrjässä, vailla vuorovaikutusta tai arvostusta. Eriarvoisuus on suurinta mahdol-
lista tuhlausta. Tuhlaamme ihmisten kykyjä ja mahdollisuuksia seisottamalla heitä leipäjo-
noissa ja kortistoissa. Sipilän hallitukseen tarvittaisiin enemmän näitä miinasillanpäitä.
Viimeiset puolitoista vuotta hallitus on uskotellut suomalaisille, että epäreilulle politiikal-
le ei ole vaihtoehtoa. SDP:llä on turvallinen ja inhimillinen vaihtoehto nykymenolle. Hal-
lituksen pakkolakisekoilu ja esitysten peruuttelu ovat syöneet luottamuspääomaa ja yhteis-
kunnan suorituskykyä. Kansalaisten luottamus on palautettava.

Arvoisa puhemies! Edellisen laman inhimillistä ja taloudellista laskua on vielä jäljellä.
Siksi on tärkeää katsoa, miten hoidamme tämän päivän laman ja rakennamme sillan tule-
vaisuuteen. Me emme maksata laman taakkaa tavallisilla ihmisillä. Viime hallituskaudella
sosialidemokraatit lähtivät siitä, että 90-luvun virheitä ei toisteta. THL:n mukaan vuosina
2012—2015 tehdyt etuus- ja verolainsäädännön muutokset todella pienensivät selvästi
sekä tuloeroja että pienituloisuusastetta. Nyt tehdään juuri päinvastoin. Kaikkein pienitu-
loisimmat osallistuvat kaikkein raskaimmin talouden tasapainottamiseen. Sipilän hallitus
leikkaa eniten pienituloisilta palkansaajilta, eläkeläisiltä, työttömiltä, sairailta, opiskelijoil-
ta ja lapsiperheiltä. Samalle ihmiselle tai perheelle kasautuvilla leikkauksilla on kova vai-
kutus arjen toimeentuloon. Etuuksien leikkaukset sekä indeksien heikennykset johtavat os-
tovoiman supistumiseen, kun on yhä vähemmän rahaa käytettävissä kulutukseen. Ostovoi-
man hiipuminen merkitsee lisää työttömyyttä niin kotimaiseen tuotantoon kuin palvelui-
hin. Me peruuttaisimme epäoikeudenmukaiset leikkaukset pieni- ja keskituloisten arkeen.
Meidän vaihtoehtomme kaventaa tuloeroja siinä, missä hallituksen esitys lisää niitä.

Liian kovilla säästöillä talous ei elvy vaan kutistuu entisestään. Osaamistaso laskee, kil-
pailukyky heikkenee, ostovoima kurjistuu, ja työttömyys pitkittyy. Eriarvoisuus kansalais-
ten välillä syvenee, ja köyhyys lisääntyy. Vaikka monien toimeentulosta ja perusturvasta
leikataan, velkaantuminen ei taitu vaan päinvastoin lisääntyy. Sosiaaliturvan, koulutuksen
ja palveluiden leikkauksista hankitut rahat jaetaan hallituksen omille taustaryhmille. Mil-
joonaperintöjen saajat, metsänomistajat ja suurimpia ansiotuloja nauttivat saavat pysyvät
suuret veronkevennykset ilman perusteltuja työllisyys- ja kasvuhyötyjä. Hallituksen oma
talouspoliittinen arviointineuvosto on huomauttanut siitä, että verotus puuttuu kokonaan
hallituksen keinovalikoimasta.

Nykyisen hallituksen valtiovarainministeri Orpo ottaa enemmän velkaa kuin edeltäjän-
sä Rinne, vaikka silloin oppositiossa ollessaan juuri keskusta ja perussuomalaiset syyttivät
hallitusta velaksi elämisestä. Mitä tämä hallitus tekee? Velaksi eläminen vain jatkuu.
Asiantuntijoiden arvioiden mukaan alijäämä ei ole millään ihmeen kaupalla katoamassa
vuonna 2021 ilman uusia toimia. Pelättävissä on, että hallitus leikkaa keväällä lisää. Halli-
tus on siirtämässä näitä päätöksiä tarkoitushakuisesti kuntavaalien yli, vaikka virkamiehet
ovat todenneet, että mitään estettä ei ole käsitellä asioita ennen kuntavaaleja.

Arvoisa puhemies! Pitkäaikaistyöttömien osuus kaikista työttömistä ei ole koskaan Suo-
messa ollut niin suuri kuin nyt, yli 35 prosenttia, ja se jatkaa ennusteen mukaan kasvuaan
tulevina vuosina. Silti hallitus heikentää nuorisotakuuta, puolittaa työvoimapoliittiseen
koulutukseen pääsevien ihmisten määrän, vähentää vaikeimmassa asemassa olevien työt-
tömien työllistämistoimia kolmannekseen leikkaamalla työllistämismäärärahoja. Lisäksi
hallitus leikkaa palkkatukea ja asettaa 3 000 hengen katon järjestöjen työllistämiseen. Syy
ei ole työttömien, vaan ongelma on se, että työpaikkoja ei ole tarpeeksi.
46



Pöytäkirjan asiakohta PTK 134/2016 vp
15.11 Päivi Räsänen kd: Arvoisa herra puhemies! Aivan aluksi kannatan edustaja Öst-
manin tekemää mietintöön liitettyä kristillisdemokraattien vastalauseeseen sisältyvää epä-
luottamuslause-ehdotusta.

Täällä on keskusteltu tänään tulevaisuudesta ja taloudesta, ja kyllä itsekin yhdyn siihen
iloon, että tässä viime aikoina on ollut pieniä positiivisia, orastavia merkkejä taloudessa.
Suomen Pankin arvion mukaan talous on palannut kasvu-uralle, ja näitä myönteisiä ilonai-
heita ovat olleet ne uutiset, joita on kuulunut Turun ja Rauman telakoilta, Lapin matkailus-
ta, biotalouden investoinneista tai vaikkapa Uudenkaupungin autoteollisuuden näkymistä.
Talouskasvua tarvitaan, jotta tulevaisuudessakin hyvinvointipalveluista ja sosiaaliturvasta
voidaan huolehtia ja turvata ne kaikille kansalaisille.

Kasvua ei kuitenkaan luoda tyhjästä, ja valtiovallan tehtävänä on luoda yrittäjyydelle ja
taloudelliselle toimeliaisuudelle kannustava ilmapiiri ja talouskasvun mahdollistava toi-
mintaympäristö. Julkisen talouden tasapainottamisen, talouskasvun aikaansaamisen ja
työllisyystilanteen parantamisen tulee olla ensisijaisia tavoitteita. Talouden tasapainotta-
minen tulee tehdä sosiaalisesti kestävällä tavalla niin, että heikoimpia ei unohdeta. Säästö-
toimenpiteitä ei tule myöskään kohdentaa niin, että talouskasvun ja työllisyyden edellytyk-
set heikentyvät.

Julkisen talouden tasapainottamistoimista keskeisimpiä ovat harkitut rakenneuudistuk-
set, jotka vaikuttavat ei pelkästään lyhyellä tähtäimellä säästöinä vaan pitkällä tähtäimellä
leikkaavat sitten näitä kasvavia menokustannuksia, ja kyllähän näistä tärkein on sosiaali- ja
terveydenhuollon rakenneuudistus. Haluankin kehottaa hallitusta terävöittämään uudistuk-
sen alkuperäisiä tavoitteita, viemään uudistusta siihen suuntaan, mikä on ollut tavoitteena.
Nämähän olivat sujuvat palveluketjut perusterveydenhuollon, erikoissairaanhoidon ja so-
siaalipalvelujen integraation kautta, toisaalta kansalaisten yhdenvertaisuus palveluiden
saatavuudessa ja sitten tuo 3 miljardin euron säästö kulujen kasvusta vuoteen 2029 men-
nessä. Asiantuntijat ovat varoittaneet, että juuri nämä tavoitteet uhkaavat vaarantua sote-
uudistukseen liitettyjen poliittisten oheistavoitteiden vuoksi, ja sen takia mielestäni nyt oli-
si todella tärkeää palata siihen, mikä on tavoitteeksi asetettu, ja jatkovalmistella niin, että
tuo integraatio ja sujuvat palveluketjut todellakin toteutuvat.

Maamme tarvitsee myös kokonaisvaltaisen perusturvauudistuksen, jossa työn vastaan-
ottaminen tehdään kannattavaksi. Pidän perustulokokeilun toteuttamista ensi vuonna ajan
ja rahan tuhlauksena, sillä kokeiltava malli ei ole toteuttamiskelpoinen eikä se anna oikeaa
tietoa jatkopäätelmien tekemiseksi. On vaikea kuvitella, mitä johtopäätöksiä siitä ylipään-
sä tehdään. Sen sijaan hallituksen tulisi kiirehtiä kansallisen tulorekisterin valmistamista,
jotta perusturvauudistus voidaan toteuttaa, jotta matalapalkkaisenkin työn vastaanottami-
nen saadaan aina kannattavaksi.

Arvoisa puhemies! Lopuksi totean, että harmaan talouden torjuntaan tarvitaan riittävät
henkilöstöresurssit, ja olen edelleen huolestunut viranomaisten, esimerkiksi poliisin, toi-
mintakyvystä tulevaisuudessa. Vaikka hallitus nyt pienen lisäyksen tässä täydentävässä te-
ki, niin valitettavasti se ei turvallisuusviranomaisten toiminnan alasajoa (Puhemies koput-
taa) kykene korjaamaan.

15.16 Elsi Katainen kesk: Arvoisa puhemies! Suomen suunta kaikesta tästä tänäkin päi-
vänä keskustelussa esiintyneestä kritiikistä on todellakin nyt muuttunut. Talous kasvaa,
työttömyys alenee. Tuo Suomen Pankin linjaus siitä, että Suomi on jättänyt taantuman
taakseen, oli kyllä todella kauan odotettu hyvä uutinen.
47



Pöytäkirjan asiakohta PTK 134/2016 vp
Huolimatta hyvästä ennusteesta emme voi tuudittautua todellakaan hyvään oloon pitkäl-
lä aikavälillä ja kestävyysongelma on edelleen totisinta totta. Siksi talouden kasvun edel-
lytyksiä on vahvistettava, mitä hallitus onkin määrätietoisesti tehnyt. Myös rakenteelliset
uudistukset on saatava etenemään paitsi palvelujen turvaamiseksi myös talouden tasapai-
non saavuttamiseksi. Uudistusten näkökulmasta odotan itse eniten tietysti sotelta ja maa-
kuntauudistukselta mutta myös biotalouden edistämiseltä. Niiden myötä koko maan voi-
mavarat saadaan käyttöön.

Yleisten kasvun edellytysten luomisen lisäksi haluan edelleen kiittää hallitusta muun
muassa väylämäärärahoista. Kun teitä ja ratoja rakennetaan tai vaikkapa luodaan nopeita
verkkoyhteyksiä, luodaan konkreettisesti työtä. Työllisyyttä tukevat myös ilman muuta
hallituksen veroratkaisut.

Arvoisa puhemies! Nyt käsiteltävässä budjetissa parannetaan ennen muuta pienten ja
keskisuurten yritysten toimintaedellytyksiä. Tätä me vaadimme koko viime kauden, mutta
kun nykyinen oppositio oli hallituksessa, tuki kohdistettiin suuryrityksille. Nyt esimerkik-
si yrittäjävähennyksellä ja maksuperusteisella arvonlisäverolla helpotetaan merkittävästi
työllistävien yritysten tilannetta ja edesautetaan aidosti suomalaisten työllistämistä ja työl-
listymistä.

Tässä rinnalla talouden elpymistä ja myös näiden pk-yritysten palvelujen käyttöä tukee
se, että hallitus on kohdentanut omat veronalennuksensa nimenomaan pieni- ja keskituloi-
sille suomalaisille ja myös eläkeläisille. Se on merkittävä elvytyspanos Suomen taloudelle
ja työllisyydelle. Lisäksi se luo elinvoimaa koko maahan.

Arvoisa puhemies! Kuntataloudesta sen verran, että hallituksen toimet todellakin vah-
vistavat kuntataloutta ensi vuonna noin 40 miljoonalla eurolla. Tämä on edellisen hallituk-
sen jälkeisenä aikana erittäin tärkeä asia ja jatkaa nykyisen hallituksen vastuullista kunta-
talouden linjaa. Valtion toimista huolimatta on selvää, että kunnat hoitavat taloudellista ti-
laansa erityisellä huolella. Tuottavuutta tukevia toimia on syytä tehdä ja arvioida inves-
toinnit erittäin huolellisesti. Toisaalta hallituksen on jatkettava kuntatehtävien ja -velvoit-
teiden vähentämistä, aivan kuten hallitusohjelmassa linjataankin. Lisäksi valtion on kiin-
nitettävä huomiota kuntien ja alueiden elinvoiman kehitykseen. Kaikista tervein
kuntatalous on ilman muuta sellainen, jossa kunnat saavat riittävästi verotuloja palvelui-
den järjestämiseen. Se on koko julkisen talouden kokonaisuuden etu.

Kuntataloudesta puhuttaessa ei voi ohittaa myöskään sitä, että kunnatkin ovat harjoitta-
neet hyvää talouskuria ja se näkyy nyt tehtyinä vain maltillisina kuntaveron korotuksina.
Jopa 14 kuntaa lisäksi laskee veroprosenttiaan. Myös ero korkeimman ja alhaisimman kun-
taveroprosentin kesken kapenee, mikä on hyvä uutinen suomalaisten tasa-arvoisuuden nä-
kökulmasta.

Arvoisa puhemies! Minä haluan vielä lopuksi kiittää siitä linjauksesta, että Suomen it-
senäisyyden juhlavuonna panostetaan erityisesti kolmanteen sektoriin. Vireä kansalaistoi-
minta tuo juhlavuoden lähelle jokaista suomalaista joka maankolkassa, se on hieno asia.

15.20 Sami Savio ps: Arvoisa puhemies! Suomen talous näyttää päässeen hienoiselle kas-
vu-uralle. Työpäiväkorjattu bruttokansantuote on noussut 1,6 prosenttia vuoden takaiseen
verrattuna, ja tämä antaakin toivoa julkisen talouden saamiseksi kuntoon ainakin pidem-
mällä tähtäimellä, vaikka valtion alijäämä on budjetin mukaan ensi vuonnakin 5,6 miljar-
dia euroa. Se on yhä valitettavan paljon ja jää tulevien sukupolvien maksettavaksi. Työ- ja
elinkeinoministeriön katsauksen mukaan Suomessa oli lokakuun lopussa noin 329 000
48



Pöytäkirjan asiakohta PTK 134/2016 vp
työtöntä työnhakijaa. Tämä on varsin korkea luku, ja työttömyys kirpaisee aivan liian suur-
ta osaa suomalaista perheistä. Työttömyys näyttää onneksi kääntyneen hienoiseen las-
kuun, onhan työttömiä tänä syksynä noin 9 000 henkilöä vähemmän kuin vuotta aiemmin.

Arvoisa puhemies! Työllisyyden hoidon kannalta ensiarvoisen tärkeää on uusien mark-
kinaehtoisten työpaikkojen syntyminen. Pirkanmaalla, Tampereen, Ylöjärven ja Nokian
yhtymäkohdassa sijaitsevan Kolmenkulman Eco3-alueelle nouseva, valtakunnallisestikin
merkittävä bio- ja kiertotalouden yrityskeskittymä on esimerkki positiivisesta kehitykses-
tä. Yritysten lisäksi korkeakoulut ja tutkimuslaitokset ovat myös sitoutuneet alueen toimin-
taan merkittävällä tavalla. Tämä Kolmenkulman alue sijaitsee koko maata ajatellen erin-
omaisten liikenneyhteyksien varrella, ja kiinnostus yritysalueen hyödyntämiseen on mer-
kittävässä kasvussa. Laajuudeltaan tälle 90 hehtaarin kokoiselle Eco3-alueelle on saatu ul-
komaisiakin investointeja. Menestyessään yritysalue säteilee tulevaisuudessa hyvinvoin-
tia, yritystoimintaa ja työpaikkoja Pirkanmaan lisäksi myös muualle Suomeen. Tämän
alueen kehitysedellytysten parantaminen on siis valtakunnallisestikin tärkeää, ja myös val-
tiovarainvaliokunta on huomioinut tämän seikan. Se esittääkin alueen kehittämiseen mää-
rärahaa, kuten moneen muuhunkin työllisyys- ja elinkeinopolitiikan kannalta merkittä-
vään hankkeeseen.

Arvoisa puhemies! Kuten hallitusohjelmaan kuuluu, tämänkään talousarvion myötä ve-
rotus ei kiristy, mutta sen painopiste siirtyy työn ja yrittämisen verotuksesta kohti haitta-
verotusta. Olemme aiemmin täällä jo korottaneet muun muassa tupakkaveroa. Budjetti tuo
mukanaan kilpailukykysopimuksen yhteydessä sovitut 515 miljoonan euron tuloveron
alennukset, ja työntekijöiden ohella eläkeläisten verotus kevenee ensi vuonna. Kuten val-
tiovarainvaliokunnan mietinnössä todetaan, näitä tuloveron alennuksia on pidettävä mer-
kittävinä. Tuloverotuksen keventäminen on tulevien talouden kasvumahdollisuuksien kan-
nalta täysin oikeansuuntainen toimenpide. On lisäksi muistettava, että tuloveron keven-
nyksiä kohdennettiin jo tälle vuodelle 450 miljoonan euron verran. Se on osoitus hallituk-
sen johdonmukaisesta tuloveropolitiikasta.

On todettava, että eduskunta on joutunut tekemään kipeitä leikkauksia velkaantumisem-
me hidastamiseksi. Tähän budjettiin sisältyy kuitenkin myös monia positiivisia ja periaat-
teellisesti merkittäviä päätöksiä. Poliisitoiminnan määrärahat turvataan sisäisen turvalli-
suuden parantamiseksi. Perussuomalaisten tekemä ja nyt toteutuva esitys yli 60-vuotiai-
den pitkäaikaistyöttömien päästämiseksi eläkkeelle on moraalisesti tärkeä kädenojennus
monelle pitkäaikaistyöttömälle. Päivähoitomaksut pysyvät kohtuullisina, pienituloisten
yksinhuoltajien osalta niitä jopa alennetaan. Veteraanien maksuttomia, kotiin annettavia
avopalveluita laajennetaan peräti 40 miljoonalla eurolla. Se on tärkeä ele itsenäisen Suo-
men 100-vuotisjuhlavuonna ja osoittaa myös käytännössä eduskunnan Suomea kriisivuo-
sina henkensä uhalla puolustaneita henkilöitä kohtaan tuntemaa arvostusta ja kiitollisuutta.

Arvoisa puhemies! Yritysten toimintaedellytyksiin on kiinnitetty tänä syksynä laajaa
huomiota. Eduskunta on hyväksynyt muun muassa maksuperusteisen arvonlisäveron tili-
tyksen, yrittäjävähennyksen ja kotitalousvähennyksen laajentamisen. Ne edesauttavat po-
sitiivista työllisyyskehitystä ja julkisen velan taittamista.

Aivan lopuksi, arvoisa puhemies: Olen puheenvuorossani antanut valtion talousarviosta
aivan ansaitusti positiivista palautetta. Haluan kuitenkin lopuksi nostaa keskusteluun vielä
viime vuosina ja varsinkin viime vuonna kovasti nousseet maahanmuuton kustannukset,
jotka syksyn 2015 maahanmuuttokriisin seurauksena ovat kohonneet useilla sadoilla mil-
joonilla euroilla vuotta kohti. Katsonkin, että hallituksen tulee näiden menojen kohtuullis-
49



Pöytäkirjan asiakohta PTK 134/2016 vp
tamiseksi panostaa huomattavasti aiempaa voimallisemmin maahanmuuttopoliittisen oh-
jelmansa toteuttamiseen. (Ozan Yanar: Mitä vielä!)

15.26 Sinuhe Wallinheimo kok: Arvoisa puhemies! Ryhmien käyttämät puheenvuorot
sekä käyty keskustelu ensi vuoden budjetista ja välillisesti Suomen talouden tilasta ovat ol-
leet mielenkiintoista seurattavaa. Leirejä on ollut oikeastaan kolmenlaisia. Ensiksikin sa-
lissa on kuultu syksyn politiikan vakioääneksi tullutta vasemmisto-opposition kritiikkiä
siitä, miten likipitäen kaikki hallituksen talouspäätökset ovat olleet huonoja. Tämän leirin
harjoittaman populismin taso näkyy viime päivinä tässä salissa käydyssä verokeskustelus-
sa. Sen sijaan, että hallitusta olisi kiitelty merkittävän työllistymisesteen, kireän verotuk-
sen, madaltamisesta, sitä haukutaan siitä, että veronalennukset kohdentuvat väärin. Muu-
toinkin vähän tuloveroja maksavien olisi pitänyt saada enemmän.

Itse olisin kuitenkin tässä tilanteessa enemmän huolissani siitä keskipalkkaisten ja -tu-
loisten ryhmästä. Heidän verorasitustaan on vuosi toisensa jälkeen lisätty, ja silti he ovat
jaksaneet pitää yllä tätä hyvinvointiyhteiskuntaa ja rahoittaa sen tulonsiirtoja omalla työl-
lään. Eikö heille nyt saisi antaa edes pientä helpotusta pitkän vaikean kauden jälkeen? Kan-
nattaa myös muistaa, että veronalennusten jälkeenkin Suomi säilyy yhtenä kireiten vero-
tettavista maista juuri tälle veronmaksajaryhmälle. Heidän nykyinen tilanteensa, jossa 100
euron lisäansiosta verotus vie parhaimmillaan puolet, on kestämätön, jos tähän maahan ha-
lutaan saada pysyvää kasvua ja työssä etenemiseen kannustavaa politiikkaa.

Arvoisa puhemies! Se toinen leiri ovat olleet ne, jotka ovat ripustautuneet viimeaikai-
siin myönteisiin uutisiin Suomen taloudesta. Talouskasvu on tosiaan hiukan plussalla, ja ti-
lauskirjat vaikkapa telakkateollisuudessa ovat täyttyneet hienosti. Myös kotimainen ky-
syntä on kehittynyt myönteisesti muun muassa hallituksen tekemien järkevien norminpur-
kupäätösten seurauksena. Hyvät merkit tämä optimistien leiri tulkitsee siten, että hallituk-
sen tiukasta talouspolitiikan linjasta voidaan vähin äänin luopua. Lupauksia on myös kuul-
tu siitä, ettei uusia ikäviä säästöpäätöksiä tarvitse enää tällä vaalikaudella tehdä vaan että
mittavien rakenneuudistusten saattaminen maaliin riittää.

Itse en tähän sinällään kauniiseen tarinaan usko vaan edustan sitä kolmatta, realistien,
leiriä. Toisin sanoen, vaikka ilmassa on pitkästä aikaa paljon myönteistä virettä, esillä on
myös koko joukko merkkejä, joista on syytä edelleen kantaa huolta. Esimerkiksi meidän
vientimme on muutamasta valopilkusta huolimatta edelleen vaisua. Lisäksi työttömyyden
laadun muuttuminen yhä enemmän pitkäaikaistyöttömyydeksi on iso haaste. Niihin pitää
saada muutos, jotta meille syntyy kestävää kasvua. Siksi nyt ei ole aika hallituksen talous-
linjan hölläämiseen vaan hallituksen pitää jatkaa määrätietoisesti hallitusohjelman talous-
linjan toteuttamista. Työ Suomen suunnan muuttamiseksi on vielä pahasti kesken.

Eniten työtä, arvoisa puhemies, hallituksella on itselleen asettamansa työllisyystavoit-
teen saavuttamisessa. Paljon toki hallitus on jo tällä sektorilla saanut aikaiseksi, mutta ikä-
vä kyllä esimerkiksi kiky-sopimuksella tai tässä budjetissa sovituilla työllisyys- ja yrittä-
jyystoimilla tavoitteesta katetaan vain noin puolet. Erityisen tärkeää on löytää lääkkeitä
työn vastaanottamista haittaavien kannustinloukkujen purkamiseen. Yhtä lailla, kuten va-
liokuntakin toteaa, on tärkeää löytää uusia välineitä meidän muita maita korkeampaan työ-
markkinoiden kohtaanto-ongelmaan ja nuorten syrjäytymisen estämiseen. Tämän ohella
me tarvitsemme lisää rohkeutta paikallisen sopimisen laajentamiseen ja lisäämiseen kos-
kemaan myös palkkaa ja työaikaa. Samaa mieltä oli pääministeri Sipilä viime viikolla an-
50



Pöytäkirjan asiakohta PTK 134/2016 vp
tamassaan haastattelussa, joten toivon, että asia etenee kiky-sopimuksen rajoituksista huo-
limatta.

15.31 Merja Mäkisalo-Ropponen sd: Arvoisa puhemies! Talouskasvun käynnistymises-
tä huolimatta kilpailukykymme on edelleen huono. Olemme tulevaisuusvaliokunnassa
kuulleet syksyn aikana lukuisia asiantuntijoita, jotka ovat korostaneet, että Suomen kilpai-
lukyvyn uudistumisen mahdollisuudet ovat koulutuksessa, tieteessä, tutkimuksessa ja in-
novaatiopolitiikassa. (Teuvo Hakkarainen: Utopiassa!) Perusta kaikelle tälle luodaan var-
haiskasvatuksen ja peruskoulun laadukkaalla toiminnalla. Valitettavasti hallituksen toimet
eivät tuo tällaista uudistumista, sillä valtavat säästöt koulutukseen, tieteeseen, tutkimuk-
seen sekä kehittämis- ja innovaatiotoimintaan vievät pohjaa tulevaisuuden kasvulta. Halli-
tuksen harrastamat kärkihankkeet eivät voi korvata sitä vahinkoa, mikä syntyy, jos kunnol-
la rakennettu koulutuksen, tutkimuksen ja kehittämistoiminnan perusta hajoaa.

Meillä on useita tulevaisuuden kasvualoja ja niiden luomia mahdollisuuksia. Niistä mai-
nittakoon esimerkiksi digitaaliset ja ennakoivat terveysalan ratkaisut, älykäs energia, lii-
kenteen vähähiiliset ratkaisut, biotuotteet, cleantech, kiertotalous, fotoniikka ja tekoäly.
Suomesta löytyy paljon menestystarinoita, mutta yritystemme valmius ja kyky rohkeaan
uudistumiseen ei tällä hetkellä yllä parhaiden kilpailijamaidemme tasolle. Tuote- ja kehi-
tystoiminta keskittyy uusien, rohkeiden avausten sijasta pieniin tuoteparannuksiin samaan
aikaan, kun kansainväliset kilpailijat yllättävät uusilla liiketoimintamalleilla, odotukset
ylittävillä palveluilla tai poikkeuksellisen toimivalla designilla. Suomen innovaatiojärjes-
telmän painopistealuetta onkin siirrettävä uuden luomisen lisäksi liiketoimintaosaami-
seen. Suomessa tarvitaan enemmän myyntiosaamista, uskallusta ja luovuutta, mutta näihin
haasteisiin tämä hallituksen talousarvio ei vastaa riittävästi.

Hallituksen suosimat juustöhöylämäiset leikkaukset eivät ratkaise Suomen ongelmia.
Kaikkein vähävaraisimpiin kohdistuvat säästöt uhkaavat lisäksi kuihduttaa kotimaista ky-
syntää, sillä pienituloisilla henkilöillä tulot menevät suurimmaksi osaksi kulutukseen. Nyt
meillä alkaa olla jo valtavan suuri köyhien ihmisten määrä, joilla ei ole varaa hankkia edes
perustarpeiden tyydyttämiseen kuuluvia asioita. Tästä esimerkkinä on leipäjonojen kasva-
minen.

Arvoisa puhemies! Pitkäaikaistyöttömyys on Suomen suurimpia ongelmia. Vaikka ko-
konaistyöttömyys on vähentynyt, niin tänä syksynä on tehty pitkäaikaistyöttömyyden suo-
menennätys. Pitkäaikaistyöttömyys maksaa yhteiskunnalle vuosittain 9 miljardia euroa.
Pitkäaikaistyöttömyyden voittamiseksi hallituksen keinot keskittyvät lähinnä työttömien
kepittämiseen. Taustalla tuntuu olevan ajatus, että työttömät eivät halua tehdä työtä ja siksi
keppilinja on ainoa mahdollinen. (Teuvo Hakkaraisen välihuuto) Suurin osa pitkäaikais-
työttömistä haluaa tehdä työtä ja olla merkityksellinen osa yhteiskuntaa. Syksyn aikana
olemme työelämä- ja tasa-arvovaliokunnassa käsitelleet lukuisia lakiesityksiä, joissa vai-
keutetaan ja hankaloitetaan pitkäaikaistyöttömien elämää. Esimerkiksi työttömyysturvan
leikkaukset eivät luo uusia työpaikkoja vaan lisäävät pienituloisuutta ja ajavat ihmiset toi-
meentulotukiasiakkuuksiin. Jos pienituloinen pienten lasten äiti pakotetaan ottamaan 3
tunnin työmatkan puitteissa vastaan työtä, josta saatava palkka on pienempi kuin työttö-
myyskorvaus, ja hakemaan sitten toimeentulotukea, niin tämä on lähinnä ihmisten kiusaa-
mista. Tämänkaltaisia lakiesityksiä on ollut useita tänä syksynä.

Tavoitteena tulee totta kai olla työllistyminen avoimille työmarkkinoille, mutta nykyi-
sillä työn tuottavuusodotuksilla se ei ole kaikille mahdollista, vaikka meillä olisi maassam-
51



Pöytäkirjan asiakohta PTK 134/2016 vp
me miten hyvä työllisyystilanne tahansa. Siksi onkin käsittämätön päätös heikentää kol-
mannen sektorin työllistämismahdollisuuksia asettamalla 3 000 henkilötyövuoden katto
järjestöjen työllistämiselle. Järjestöissä tehdään yhteiskunnan kannalta järkevää työtä: siel-
lä hoidetaan palkkatukirahoituksen avulla vanhustenpalveluita, veteraanien kotipalveluita,
lastenhoitopalveluita ynnä muita sellaisia toimintoja, joita mikään muu taho ei tällä hetkel-
lä hoida yhteiskunnassa tai joita ihmisillä ei ole varaa hankkia markkinoilta. Toisaalta pit-
käaikaistyöttömälle järjestöissä työskentely antaa mahdollisuuden olla merkityksellinen
osa yhteiskuntaa. Lisäksi järjestöt voivat olla myös väylä avoimille työmarkkinoille. Kai-
ken tämän näkökulmasta järjestöjen toimintaedellytysten heikentäminen on järjenvastais-
ta.

Arvoisa puhemies! Työllisyyden kannalta ensi vuoden talousarviossa suureksi huolen-
aiheeksi nousee myös työvoimatoimistojen henkilöstötilanne. 17 miljoonan euron lisäys
työttömien haastattelujen lisäämiseen tuskin riittää haastattelujen kunnolla toteuttamiseen.
5 minuutin visiitti TE-toimistossa tai sähköpostiviesti ei auta työtöntä työllistymisen po-
lulla eteenpäin. Hallitus ajaa myös nuorisotakuuta alas, ja tämä on huolestuttavaa, sillä
myös nuorten pitkäaikaistyöttömyys on kasvussa. Asiaa ei paranna (Puhemies koputtaa)
myöskään ammatillisen työvoimakoulutuksen rahoituksen vähentäminen.

15.36 Krista Mikkonen vihr: Arvoisa puhemies! Suomi täyttää ensi vuonna 100 vuotta,
sitä kelpaa juhlia. Suomen menestystarina on ollut hieno. Suomea rakentaneet sukupolvet
ovat saaneet aikaan maan, jossa hyvinvointierot ovat pieniä, tasa-arvo on maailman kärkeä
ja yhteiskunnan turvaverkko varmistaa, että kaikista pidetään huolta. Meidän tämän suku-
polven päättäjien velvollisuus on pitää kiinni näistä vahvuuksista. Emme saa päästää tätä
työllä ja vaivalla rakennettua yhteiskuntaa murenemaan.

Arvoisa puhemies! Valitettavasti hallituksen budjettiesitys on murentamassa maamme
vahvuuksia. Se leikkaa koulutuksesta, tutkimuksesta ja innovaatiotoiminnasta, niistä ra-
kennuspalikoista, joihin Suomen menestys on perustunut. Hallitus lisää eriarvoisuutta leik-
kaamalla perusturvasta ja sysää yhä enemmän ihmisiä köyhyyteen. Tämä kehitys on äärim-
mäisen huolestuttavaa.

Uusimmat Pisa-tulokset kertovat, että eriarvoistuminen kasvaa suomalaisessa peruskou-
lussa. Sukupuolten, koulujen ja alueiden väliset erot syvenevät. Heikosti menestyvien op-
pilaiden määrä on kolminkertaistunut. Meillä on iso joukko nuoria, jotka eivät ole suorit-
taneet peruskoulun jälkeen mitään tutkintoa. Vielä useampi on joutunut turvautumaan toi-
meentulotukeen tai saanut psykiatrisen diagnoosin tai lääkityksen. Emme saa hukata yh-
tään nuorta. Jokaiselle on taattava tarvitsemansa tuki ja apu jo varhaisessa vaiheessa.

Arvoisa puhemies! Hallituksen leikkaukset työttömiltä, lapsiperheiltä, eläkeläisiltä, sai-
railta ja vammaisilta pakottavat yhä useamman sinnittelemään selvitäkseen päivästä toi-
seen. Tästä päivittäisenä todisteena ovat jatkuvasti pitenevät leipäjonot. Yhä useampi jou-
tuu turvautumaan epäviralliseen apuun, kun tulot eivät riitä perusasioihin, vuokraan, lääk-
keisiin ja ruokaan, tai on yllättävä menoerä, kuten kodinkoneen hajoaminen, joka kaataa
koko budjetin, tai koska muuten ei ole varaa bussilippuun tai lapsen uuteen talvitakkiin.
Kestävä ratkaisu ei ole lisäraha leipäjonojen järjestäjille. Kestävää on riittävän perusturvan
takaaminen kaikille.

Uutiset pienoisesta työttömyyden vähenemisestä ovat rohkaisevia. Tarvitsemme uutta
työtä. Samanaikaisesti uutiset pitkäaikaistyöttömyyden lisääntymisestä huolestuttavat.
Tarvitsemme polkuja pitkäaikaistyöttömyydestä avoimille työmarkkinoille. Hallituksen
52



Pöytäkirjan asiakohta PTK 134/2016 vp
päätökset työllistämisrahojen ja nuorten työpajatoiminnan vähentämisestä sekä palkkatu-
en käytön vaikeuttamisesta ovat täysin päinvastaisia, valitettavasti.

Arvoisa puhemies! Eduskunnan päätöksillä on merkitystä siinä, millaista Suomea me
rakennamme. Me vihreät haluamme pitää kiinni Suomen vahvuuksista, emme murentaa
niitä. Me emme leikkaa koulutuksesta ja osaamisesta. Vain osaamisella Suomi pärjää.
Osaamisesta syntyvät uudet työpaikat.

Hallitus teki suurleikkaukset koulutuksessa viime vuonna. Nyt niitä jatketaan. Tulevana
vuonna hallitus vie opiskelijoiden opintorahasta 86 euroa kuukaudessa ja leikkaa ammatil-
lisesta koulutuksesta lähes 200 miljoonaa. Vihreiden vaihtoehtobudjetissa perutaan koulu-
tusleikkaukset niin kuluvan kuin tulevan vuoden osalta. Me pidämme ennen vaaleja anta-
mamme koulutuslupauksen. Koulutuksesta leikkaaminen ei ole pakko, se on hallituksen
tekemä valinta. Vihreät eivät myöskään hyväksy kaikkein köyhimpien perusturvaan tehty-
jä leikkauksia, 200 miljoonan indeksivähennyksiä. Ne ovat jopa suurempia kuin 90-luvun
laman aikaan. Suomella on varaa pitää huolta kaikista.

Arvoisa puhemies! Suomi on perinteisesti ollut kokoaan suurempi toimija kansainväli-
sesti. Haluamme, että Suomi jatkaa tätä linjaa ja kantaa globaalin vastuunsa. Kehitysyh-
teistyöhön tarvitaan lisärahaa. Meidän on kannettava oma osuutemme (Teuvo Hakkarai-
nen: Kanna pois!) maailman hädästä vastuullisella maahanmuuttopolitiikalla, jossa per-
heet saavat olla yhdessä ja turvapaikka taataan jokaiselle, joka sitä todella tarvitsee. Suo-
men pitää olla mukana torjumassa aikamme suurinta globaalia uhkaa, ilmastonmuutosta.
Meidän pitää panostaa sellaiseen uuteen osaamiseen ja teknologiaan, joka samalla sekä tor-
juu ilmastonmuutosta että luo työpaikkoja ja vientimahdollisuuksia. Biotalouskin on osa
ratkaisua. Biotalousbuumissa on varmistettava puun käytön kestävyys. Parasta biotaloutta
syntyy silloin, kun saamme puusta mahdollisimman suuren kilohinnan.

Arvoisa puhemies! Suomen vahvuudet, pienet hyvinvointierot, hyvä koulutus, tasa-ar-
vo, kaikista huolehtiminen, aktiivinen rooli globaalipolitiikassa, ovat puolustamisen arvoi-
sia. Vihreiden vaihtoehtobudjetti puolustaa niitä. Sen 100-vuotias Suomi on ansainnut.

15.41 Mats Löfström r: Arvoisa puhemies! Ensin kannatan edustaja Nylundin tekemää
epäluottamuslause-ehdotusta.

Arvoisa puhemies! Viimeisin itsehallintolaki, Ahvenanmaan itsehallintolaki, astui voi-
maan 20 vuotta sitten, kun myös nykyinen taloudellinen järjestelmä valtion ja itsehallin-
non välillä astui voimaan. Nykyinen järjestelmä perustuu siihen, että kaikki Ahvenanmaal-
la maksavat valtionverot valtiolle, aivan kuten kaikki muutkin. Ahvenanmaa saa näistä ve-
roista sitten takaisin 0,45 prosenttia valtion kaikista verotuloista. Toisinaan on esitetty, että
tämä olisi taloudellinen tuki Ahvenanmaalle, mutta näin ei ole, vaan se on osa niistä rahois-
ta, jotka ahvenanmaalaiset ovat maksaneet valtiolle ja jotka sitten siirretään takaisin, sillä
prosenttimäärää 0,45 käytetään riippumatta maksettujen rahojen määrästä.

Ahvenanmaa on hyvä veronmaksaja, sillä työllisyys on hyvä ja työttömyys alle 4 pro-
senttia. Viime vuonna Ahvenanmaa maksoi 0,71 prosenttia valtion kaikista suorista verois-
ta. Kuten kaikki muut suomalaiset, me maksoimme nämä verot valtiolle, mutta prosentti-
määrä, joka sitten siirretään takaisin, on sama 0,45 prosenttia, ja tämä on ongelmallista.
Ahvenanmaan talous, verot ja väestö kasvavat, mutta ei Ahvenanmaan tasoitusprosentti.

Ongelman ydin on se, että tasoitusprosenttia ei ole tarkistettu sen jälkeen, kun kyseinen
järjestelmä tuli voimaan yli 20 vuotta sitten. Järjestelmän voimaantulon jälkeen Ahvenan-
maan väestömäärä on kasvanut 16 prosentilla, kun taas koko maan väestö on kasvanut 8
53



Pöytäkirjan asiakohta PTK 134/2016 vp
prosentilla. Nopeasti kasvavasta väestöstä huolimatta Ahvenanmaa saa edelleen saman
0,45 prosentin könttäsumman. Se johtaa Ahvenanmaan julkisen talouden alijäämään, vaik-
ka työllisyystilanne on erittäin hyvä, sillä mitä enemmän työpaikkoja tuodaan valtion ja
koko Suomen hyväksi, sitä pienemmät ovat Ahvenanmaan julkiset tulot henkeä kohti.

Ahvenanmaan yhteiskunnassa elää nykyään lähes 30 000 asukasta. Taloudellisesta nä-
kökulmasta olisi parempi, että Ahvenanmaalla asuisi vain 10 000 asukasta nykyisen ta-
loudellisen järjestelmän piirissä, sillä nykyisen järjestelmän mukaan Ahvenanmaan könt-
täsumma olisi siinä tapauksessa edelleen 0,45 prosenttia.

Hallitus käsitteli budjettiriihessä Ahvenanmaan valtiovarainministeriön pyyntöä nostaa
könttäsumma 0,45 prosentista 0,48 prosenttiin, jotta summa vastaisi nykyistä todellisuutta
ja huomioisi ne asiat, jotka äsken mainitsin. Ei ole kyse siitä, että Ahvenanmaa saisi enem-
män rahaa kuin muut, vaan siitä, että Ahvenanmaalla olisi yhtäläiset mahdollisuudet kehit-
tyä kuin kaikilla muillakin.

Värderade talman! Av de här orsakerna föreslår svenska riksdagsgruppen i en budgetmo-
tion att klumpsumman höjs till 0,48 procent i enlighet med de diskussioner som prelimi-
närt fördes i regeringens budgetria. En sådan höjning skulle råda bot på de kortsiktiga pro-
blemenen även om den inte löser frågan strukturellt. Att nivån på klumpsumman aldrig har
höjts visar nämligen att dagens system inte fungerar och att det behövs ändras. För tillfället
arbetar en parlamentarisk kommitté under ledning av president Tarja Halonen med att ta
fram ett förslag till ny självstyrelselag. Det förslaget ska också innehålla förslag till ett nytt
ekonomiskt system som är tänkt att träda i kraft år 2022. 

Vid sidan av diskussionen om klumpsumman och arbetet med en ny självstyrelselag
finns det också en tredje sak som påverkar det ekonomiska systemet mellan Åland och Fin-
land. Det är den planerade vård- och landskapsreformen som kan få dramatiska effekter på
dagens system. Det är av oerhört stor vikt att vi löser de utmaningar som social- och vårdre-
formen för med sig. Något som är fullt möjligt med gemensamma krafter. Jag är glad att re-
geringen och Ålands landskapsregering har enats om att en utredningsman ska tillsättas för
att se hur det här kan lösas i praktiken. Det är av enormt stor vikt för självstyrelsen att dessa
frågor löses. — Tack.

15.46 Sari Tanus kd: Arvoisa herra puhemies! Kannatan edustaja Östmanin tekemää
epäluottamuslause-ehdotusta.

Suomi täyttää ensi vuonna 100 vuotta. Mikä on 100-vuotiaan Suomen kunto? Mikä on
100-vuotiaan Suomen fyysinen kunto, mikä psyykkinen kunto, mikä sosiaalinen, henki-
nen ja hengellinen tila?

Miksi kyselen näiden mittareiden perään? Miksi haluan, että näitä mietitään? Siksi, että
nämä perusasiat ja niihin liittyvät arvot määrittelevät hyvin pitkälle sen, mihin asioihin tar-
tumme ja miten sen teemme. Olemmeko inhimillisiä lähimmäisiä, jotka auttavat ja antavat
tilaa kaikille mielipide-eroista huolimatta? Saavatko 100-vuotiaassa Suomessa myös kris-
tilliset asiat, niistä vapaasti puhuminen ja niiden perustalta lähimmäisen hyväksi toimimi-
nen tilaa? Olen todella huolissani perusoikeuksien toteutumisesta, myös sanan- ja mielipi-
teenilmaisun vapauden, uskonnon- ja omantunnonvapauden ja niiden perustalta toimimi-
sen vapauden säilymisestä Suomessa. Tämä osaltaan määrittelee, ketkä todella päättävät
Suomen asioista ja miltä perustalta päätöksiä tehdään. Tämä määrittelee, miltä 100-vuoti-
as Suomi näyttää. (Laura Huhtasaari: Hyvä!)
54



Pöytäkirjan asiakohta PTK 134/2016 vp
Arvoisa puhemies! Valtion huonosta taloudellisesta tilanteesta on tässä salissa puhuttu
tänään paljon. Kaikkien pitäisi ymmärtää, että veroeurojamme pitää käyttää harkiten. Yh-
teisiä varoja kuluu paljon kansalaisten välttämättömiin perusasioihin, muun muassa asumi-
seen. Varsinkin pääkaupunkiseudulla asumiskulut ovat ongelma, joka vaikuttaa jokaisen
alueella asuvan elämään. Asuntojen järjettömät neliöhinnat ja täysin kohtuuttomat vuokrat
aiheuttavat sen, ettei edes normaalituloinen palkansaaja pysty omilla tuloillaan kustanta-
maan asumistaan. Tilanne on täysin vääristynyt. Nykyisin jo yli 60 prosenttia vuokralla
asuvista tarvitsee asumistukea. Kela maksoi viime vuonna huikeat yli 1,7 miljardia euroa
asumistukea.

Asumisen kalleus ei koske ainoastaan vuokra-asumista, vaan myös asumisoikeusasun-
noissa ja myös omistusasunnoissa asuvat kärsivät samasta ongelmasta. Heillä tuo ongelma
saattaa olla todella suuri, kun yhteiskunta ei juurikaan osallistu heidän asumiskulujensa
maksamiseen. Nykyisin pitääkin olla vähintäänkin formulakuski tai valtionyhtiön johtaja,
jotta pystyy ostamaan asunnon Helsingistä. (Eero Heinäluoma: Näin on!)

Nykyinen asumistukijärjestelmä on myös aluepolitiikkaa, joka vie yhteiskunnan ve-
roeuroja noin miljardin euron verran vuosittain. Tuo raha ei siis mene vuokralaisille vaan
täysimääräisesti ylihinnoitetulle asuntobisnekselle. On kummallista, että juuri keskustan
hallituksen aikana aluepolitiikan painopiste on täysin päälaellaan. Valtio, siis veronmaksa-
jat, osallistuu valtavilla summilla projektiin, jossa iso osa väestöstä siirtyy tai pikemmin-
kin siirretään Kelan tuella asumaan pääkaupunkiseudulle. Kysyisinkin pääministeri Sipi-
lältä: minne unohtui keskustan lupaus koko Suomen kehittämisestä?

Jos perinteinen aluepolitiikka on keskustalle jostain syystä ongelma, niin ainakin pää-
kaupunkiseudulla voitaisiin ryhtyä toteuttamaan metropolialuepolitiikkaa, joka tasaisi
muuttopainetta Helsingin sijasta kehyskuntiin. Tästä hyötyisivät kaikki. Liikenneverkosto
toimisi paremmin, kun liikennöinti tapahtuisi seudulla molempiin suuntiin. Asuminen oli-
si edullisempaa, valtio säästäisi valtavasti vähentyneiden asumistukien vuoksi. Hyvä alku
tälle kehitykselle olisi esimerkiksi valtion virastojen hajasijoittaminen Helsingin kehys-
kuntiin sekä voimakas lisäys vuokra-asuntotuotantoon näillä alueilla. Tässä tarkoitan ni-
menomaan kohtuuhintaisten ja edullisten vuokra-asuntojen rakentamista.

Nykyisellä asumistukijärjestelmällä toteutettu niin sanottu yksityinen asuntorakentami-
nen rahoitetaan pitkälti yhteiskunnan varoin. Hyvä esimerkki nykyisestä asuntobisnekses-
tä ovat pääosin ammattiliittojen omistama VVO sekä vuokrataloyhtiö SATO. Alkuperäi-
nen jalo ajatus edullisista vuokra-asunnoista on hautautunut ajat sitten setelipinojen alle
pankkiholveihin.

Asumisen kalleus varsinkin pääkaupunkiseudulla on ongelma, joka on tiedostettu jo pit-
kään. Hallituksen olisi korkea aika ryhtyä korjaamaan tilannetta. Yksi tapa olisi panostaa
voimakkaasti valtiovetoiseen vuokratalotuotantoon. Kun asuntoja on riittävästi tarjolla,
asettuvat vuokratkin varmasti järjellisemmälle tasolle. Tällä hetkellä varsinkin pääkaupun-
kiseudulla aivan liian suuri osa ihmisten tuloista kuluu asumiseen. Tämä vähentää muuta
ostovoimaa ja toimii jarruna talouden piristymiselle. (Puhemies koputtaa) 1,7 miljardia eu-
roa asumistukimenoja on mielestäni riittävän suuri syy (Puhemies: Huomautan suositus-
ajasta!) hallituksen tarttua asiaan.

15.52 Markus Lohi kesk: Arvoisa puhemies! Kun tässä edellä edustaja Tanus kritisoi
merkittävästi hallituksen aluepolitiikkaa, niin on pakko aloittaa tästä aiheesta ja todeta, että
on helppo yhtyä siihen tavallaan ongelmaan, jonka nostitte esille tästä asumistuesta ja sii-
55



Pöytäkirjan asiakohta PTK 134/2016 vp
hen liittyvistä kysymyksistä, vuokra-asumiseen liittyvistä kysymyksistä — nämä ovat ky-
symyksiä, joita asuntoministerikin, ministeri Tiilikainen, ratkoo parhaillaan. On aivan sel-
vää, että sinne tarvitaan uudistuksia. Me emme voi tällä tavalla pitkään jatkaa.

Mutta mitä tulee aluepolitiikkaan, niin kyllähän parasta aluepolitiikkaa on se, että tun-
nistetaan alueiden eri vahvuudet ja ollaan valmiita vahvistamaan niitä alueita. Tunniste-
taan myös se, että meillä on olemassa maakunnat — sen takia me teemme nyt maakunta-
uudistusta. Jos ajattelemme näitten alueitten vahvuuksia vaikkapa sieltä käsin, mistä itse
tulen, Lapista, niin kyllähän se on selvä, että tuo matkailu yhtenä on aivan erinomainen
vahvuus meillä. Ja nyt jos koskaan meillä on menossa poikkeuksellinen nousukausi mat-
kailun osalta Lapissa. Kyllä voi sanoa niinkin, että hallitus on pyrkinyt omalta osaltaan voi-
mistamaan sitä ja luomaan edellytyksiä, että matkailu voisi nousta. Tämä on pitkäjänteistä
työtä, mutta tätä työtä on tämäkin hallitus tehnyt ja sillä tavalla pyrkinyt vaikuttamaan
myös koko Suomen tasapuoliseen kehittymiseen.

Mutta se asia, millä itse asiassa halusin aloittaa tämän puheen ja mihin on pakko nyt pa-
lata, on se, että kun tulen tänne istuntosaliin, niin jotenkin aina alkaa hieman ahdistamaan
tämä ilmapiiri. Ja kun lähden tästä salista tuonne ulos kaupungille tai maakuntaan, niin se
ilmapiiri muuttuu paljon positiivisemmaksi. Suomessa on jotenkin menossa kuitenkin
semmoinen positiivinen kehitys, jota todistavat tilastot — työttömyyden laskeminen, eili-
nen Suomen Pankin ulostulo siitä, että talous kasvaa, elinkeinoelämässä on positiivista vi-
reyttä ja suomalaiset uskovat talouden kasvuun. Mutta kun tulee tänne eduskuntaan, tähän
istuntosaliin ja kuuntelee erityisesti opposition puheenvuoroja vasemmalta puolelta täältä
katsottuna, niin tulee semmoinen ahdistava olo, että onko tosi, että meillä kaikki asiat on
näin huonosti.

Onneksi se todellisuus, mitä eletään tämän salin ulkopuolella, on paljon parempi, paljon
enemmän tulevaisuuteen toivoa luovaa, paljon enemmän uskoa siihen, että huominen on
parempi kuin täällä salissa käytetyt puheenvuorot antavat ymmärtää. Ja se, mikä tässä on
huolestuttavaa ja mitä pelkään, on se, että tämä pessimistinen ja, voi sanoa, semmoista ne-
gatiivisuutta maalaava ilmapiiri leviäisi tämän talon ulkopuolellekin tätä kautta — luo-
daan yhdessä mieluummin semmoinen positiivinen ilmapiiri.

Meillä on olemassa erilaisia näkemyksiä yhteiskunnan kehittämisestä. Meillä, suomalai-
sella yhteiskunnalla, on olemassa haasteita. Kaksi suurinta haastetta mielestäni: Ensinnä-
kin meillä on eriarvoistumiskehitystä tässä yhteiskunnassa. Ne, joilla on töitä, pärjäävät
pääosin hyvin tänä päivänä. Ne, joilla ei ole töitä eikä hyviä eläkkeitä, eivät pärjää niin hy-
vin. Ja toinen suuri ongelma on juuri se, että meillä on erittäin suuri työttömyys ja liian suu-
ri pitkäaikaistyöttömyys. Etsitään yhdessä ratkaisuja näiden ongelmien ratkaisemiseksi
mieluummin kuin maalaillaan semmoista kuvaa, että me emme tästä kyllä missään tapauk-
sessa selviäisi. Tässä on meille kaikille — varmasti jokaisella on peiliin katsomista — mie-
lestäni yhteinen haaste: se, että pystyisimme luomaan positiivista ilmapiiriä. Nimittäin
niinkin on taloudessa, että jos saadaan tämmöinen positiivinen kierre aikaiseksi, niin se
ruokkii myös itse itseään. Ihmiset uskovat, he uskaltavat investoida, sitä kautta syntyy ky-
syntää, syntyy investointeja elinkeinoelämään. Kun maailmantalouskin toivottavasti tästä
elpyy, niin suomalainen vientikin lähtee entistä paremmin vetämään, ja sitäkin kautta
saamme työpaikkoja.

Miksi tällaiseen positiiviseen ajatteluun on aihetta? Voin luetella useita merkkejä, jotka
luovat minusta uskoa tulevaisuuteen ja ovat todistamassa sitä, että tosiasiassa käänne Suo-
men taloudessa on tapahtunut. Yksi on se, että meillä työttömyys on lähtenyt laskuun. Otan
56



Pöytäkirjan asiakohta PTK 134/2016 vp
esimerkin kotimaakunnastani: Vuosi sitten marraskuussa oli 1 000 työtöntä enemmän kuin
tänä vuonna — siis 1 000 työtöntä Lapissa, jonka väestö on 180 000 asukasta. 1 000 työ-
töntä on vähemmän tänä päivänä kuin vuosi sitten. Matkailu vetää ennennäkemättömästi.
Eri puolilla Suomea on erittäin suuria investointihankkeita. Pk-barometrit kertovat, että
yritykset, jotka haluavat kasvaa, luottavat tulevaisuuteen erityisesti. Me olemme pystyneet
(Puhemies koputtaa) tässäkin hankalassa tilanteessa tekemään (Puhemies: Huomautan
suositusajasta!) parannuksia myös takuueläkkeeseen ja niin edelleen.

Arvoisa puhemies! Haluan päättää tämän puheenvuoron positiiviseen ajatukseen. Usko-
taan tulevaisuuteen, käänne on tapahtunut. Jatketaan tällä tiellä, niin varmasti Suomi on
hyvä maa elää ja asua tulevaisuudessakin.

15.57 Laura Huhtasaari ps: Arvoisa puhemies! Suomen talous on palannut kasvu-uralle
yksityisen kulutuksen ja investointien tukemana, arvioi Suomen Pankki suhdannekatsauk-
sessaan. Toisin sanoen taantuma on viimein nujerrettu. Talousarvioesityksen määrärahoik-
si ehdotetaan 55,2 miljardia euroa, mikä on 0,8 miljardia euroa enemmän kuin vuoden
2016 varsinaisessa talousarviossa.

Liikennepolitiikka: Väylänpidossa panostetaan erityisesti liikenneväylien kuntoon ja
laatuun. Tavoitteena on korjausvelan kasvun merkittävä hidastuminen. Maankäyttöä, asu-
mista, liikennettä ja palveluja yhteensovitetaan siten, että maamme kilpailukyky vahvis-
tuu. Liikenteen hinnoittelulla vaikutetaan rahoitusnäkökulman lisäksi liikenteen ohjaami-
seen. Tulisi panostaa vielä enemmän teollisiin maakuntiin, kuten Satakuntaan. Vt 8 esi-
merkiksi tarvitsee rahaa. Teollisten työpaikkojen säteilyvaikutukset ovat merkittäviä, ja
pragmaattisesti ajatellen länsirannikkoon panostaminen lisäisi hyvinvointia koko Suomes-
sa. Hyvän ja toimivan liikenneväylän sijoittaminen kulkemaan mahdollisimman läntiseen
Suomeen on tärkeää. Suomen kautta voitaisiin jatkossa kuljettaa myös Euroopan tavaraa
merisilkkitietä pitkin Kiinaan.

Täällä intoillaan perhevapaauudistuksista. Jopa osa hallituspuolueista on ruvennut pu-
humaan tämän uudistuksen puolesta, mutta tässä pitää olla hirveän tarkkana, että emme
lähde sellaiseen totaalidemokratian suuntaan, jossa sanotaan, että kyllä me tiedämme, mikä
teidän perheelle on parasta. (Sari Tanus: Juuri niin!) "Jos kotona on yksivuotias tuttisuu
konttaamassa, kannattaisi miettiä, mitä olisi se varhaiskasvatus, jota pieni tarvitsee ja jota
vanhemmat itse eivät voi hänelle antaa. Älyllinen rehellisyys on kuitenkin kova vaatimus
asiassa, jossa liikkuu niin paljon tunteita", Keltikangas-Järvinen miettii — tämä Keltikan-
gas-Järvinen on erittäin arvostettu asiantuntija.

Varhaiskasvatuksen maksuihin on tullut parannusta. Eduskunta nyt sen täällä myös hy-
väksyy sellaisenaan, että 2 200 euroa kuukaudessa bruttona käteen saavien yksinhuolta-
jien, joilla on yksi tai kaksi lasta, päivähoitomaksut alenevat peräti 60 euroa kuukaudessa.
Mielestäni tämä on erittäin merkittävä kädenojennus näille kaikkein pienituloisimmille yk-
sinhuoltajaperheille. Sehän tarkoittaisi käytännössä lähes 3 prosenttiyksikön veronalen-
nusta heille, ja muissakaan tuloluokissa päivähoitomaksut eivät nouse. Tämäkin toimi li-
sää työnteon kannustavuutta.

Ammatillisen koulutuksen reformi: Tavoitteena on askel askeleelta mennä kohti työssä-
oppimista. Siksi koulutussopimus otetaan käyttöön, jotta saataisiin lisää yrityksiä mukaan.
Koulutussopimuksesta voi joustavasti siirtyä oppisopimukseen, kun oppilaan taidot karttu-
vat. Visiona näen, että pääsemme Suomessa jossain vaiheessa siihen, että oppisopimus-
koulutuksesta tulee Suomessakin ammatillisen koulutuksen pääväylä. Korkeakoulut nos-
57



Pöytäkirjan asiakohta PTK 134/2016 vp
tavat koulutuksen laatua uudistamalla koulutussisältöjä, opetusmenetelmiä, oppimisympä-
ristöjä ja opettajien osaamista sekä lisäämällä yhteistyötä. Digitalisaation tuomia mahdol-
lisuuksia hyödynnetään täysimääräisesti. Digitalisaatio on laaja kysymys, koska "data is
the new oil" ja datan omistajuus on ratkaiseva kysymys monessa asiassa. Kaikki digitaali-
set palvelut perustuvat käyttäjätietoon, jonka varassa uudenlaiset alustat ja niin sanottu ja-
kamistalous kasvavat.

Peruskoulun työrauhapakettiin palaamme sitten keväällä. Se onkin tärkeää, koska me
tarvitsemme hyvinvointia peruskouluun. Jokainen alaikäinen tarvitsee aikuisen määrittele-
mään pelisäännöt kouluyhteisössä.

Meillä on isoja rahanmenoja, kuten maahanmuutto. Tämä turvapaikkajärjestelmä ei toi-
mi. Hyvin monet maat käännyttävät turvapaikanhakijoita rajalla — myös Suomen tulee
jatkossa toimia näin.

EU on tulonsiirtounioni, se vie myös erittäin paljon Suomelta rahaa. EU on tullut tiensä
päähän. EU oli hyvä idea, mutta kun jätkät pilas sen. Mikään ei ole ikuista, ja perussuoma-
laisilla on tarjota toimivampi visio Suomelle. Neuvostoliitto hajosi aikoinaan, kohta hajo-
aa Eurostoliitto.

16.02 Johanna Karimäki vihr: Arvoisa puhemies! Työllisyyttä edistäviä toimia tarvi-
taan nyt. Monet nuoret ovat epätoivoisia, kun työtä ei ole eikä opiskelupaikkaa saa. Lapset
ja nuoret pitää kannatella taantuman yli tarjoten edes opiskelupaikka, kun työtä ei löydy
kaikille. Mutta hallitus päinvastoin leikkaa rajusti koulutuksesta ja tutkimuksesta. Neljän-
neksen leikkaus ammattikoulutukseen vaikuttaa vääjäämättä opetuksen laatuun ja mää-
rään. Koulutuspaikat vähenevät.

Tämä on todella lyhytnäköistä, sillä monia nuoria työttömiä yhdistää se, ettei heillä ole
muuta koulutusta kuin peruskoulu. Koulutuspaikkoja on ennestään liian vähän, ja keskiar-
vot sisäänottoihin ovat korkeat. Silloin monet käsistään kätevät nuoret jäävät vaille ammat-
tikoulutuspaikkaa, ja syrjäytymisuhassa olevien joukko kasvaa. Koulutuksessa on kyse ih-
misläheisestä toiminnasta. Sitä ei pysty samalla tavalla tehostamaan kuin robotiikassa leik-
kaamalla resursseja. Mikäli nuoriin halutaan tosissaan panostaa, onnistutaan myös taklaa-
maan kestävyysvajetta.

Opintotuesta hallitus leikkaa historiallisen paljon. Vaarana on, että opiskelijoiksi ohjau-
tuu jatkossa enemmän varakkaiden perheiden lapsia. Hallituksen päätökset lisäävät nuor-
ten eriarvoisuutta ja koulupudokkuutta.

Pienyrittäjät voisivat työllistää enemmän, mikäli paikallisella sopimisella saadaan työ-
paikoille joustoja. Ensimmäisten työntekijöiden palkkaamiseen räätälöity tuki olisi terve-
tullut. Perustulo kannustaa työhön ja työllistämiseen, joten sen kokeilu on ilouutinen, vaik-
ka sen olisi suonut olevan laajempi, aito perustulon kokeilu.

Hallituksen esitykset yrittäjyyden edistämiseen ovat silti laihanpuoleiset. Yrittäjävähen-
nys on saanut kritiikkiä siitä, että se kohdistuu myös rikkaille yrittäjille. Itse hyvillä mielin
äänestin yrittäjiä tukevan yrittäjävähennyksen puolesta. Vihreiden esittämä rajaus siten,
että se kohdistuu vain pienyrittäjille, kannattaisi hallituksen kuitenkin selvittää.

Energiaremontilla saamme vauhtia työllisyyteen. Vihreiden energia- ja ilmastotoimissa
on biomassan lisäksi aurinko, tuuli, maalämpö ja liikenteen sähköistäminen. Hallituksen
päästökauppakompensaatio teollisuudelle on hölmöläisen peitto. Se estää hyvää kehitystä
hiilineutraaliin maailmaan. Moni asiantuntija on varoittanut, että hallituksen kaavailema
58



Pöytäkirjan asiakohta PTK 134/2016 vp
yltiöpäinen biomassan polton lisääminen lisää lähivuosina hiilidioksidin määrää ilmassa ja
pienentää metsien hiilinielua. Se on sama asia kuin ilmastopäästö.

Maltti on valttia tässäkin kysymyksessä. Bioenergiaa voidaan edistää kestävästi, kun
noudatetaan kansainvälisesti sovittuja kestävyyskriteerejä ja huolehditaan suojelualueiden
riittävyydestä. Luonto ei kestä mitä tahansa. Tehostunut biomassan käyttö on jo nyt muut-
tanut metsien ikärakennetta niin, että vanhat metsät ovat huvenneet ja niiden lajit uhan-
alaistumassa. Turpeen nosto vie koteja soiden lajeilta, pilaa paikallisten juomavedet ja ai-
heuttaa ilmastopäästöjä. Luonnonsuojelualueiden hankintamäärärahat on palautettava vä-
hintään samalle tasolle kuin ennen nykyistä hallituskautta.

Hallitus on romuttanut Länsi-Uudenmaan hyvin toimineen lähijunaliikenteen Siuntioon
ja Karjaalle. Siuntion osalta tilanne on kohtuuton. Kunta on yhdessä HSL:n kanssa pysty-
nyt palauttamaan pari vuoroa per päivä, mutta nämä eivät riittävästi palvele seudun työ- ja
opintomatkaliikennettä. Lähijunaliikennettä on lisättävä ja hallituksen on osoitettava sii-
hen määrärahaa. Ja rantaradalle on saatava pikimmiten ohitusraiteet ja radan kunnostusta,
jotta kapasiteetin pullonkaulat saadaan purettua.

Hallituksen leikkaukset tutkimuksesta yliopistoilta ja Tekesiltä lyövät korville tavoitet-
ta saada uutta vientiä ja tuloja kansantalouteen. Tutkijat tekevät työtä uupumuksen rajoilla,
kun on epävarmuus työstä ja rahoituksesta. Jatkuva rahoitushakemusten laatiminen vie ai-
kaa opetukselta ja tutkimukselta. Tutkijamme ansaitsevat parempaa, vakaammin rahoitet-
tuja ja pitkäjänteisiä tutkimushankkeita.

En voi ymmärtää sitäkään, miten kaikkein heikompiosaisten kurjistaminen auttaisi kan-
santaloutta. Näin ei todellakaan ole. Leikkaukset perusturvaan, lapsilisiin, lääkekorvauk-
siin kohdistuvat niihin, jotka jo ennestään ovat ahtaalla arjessa. SOSTE on arvioinut, että
budjetin indeksijäädytykset ja leikkaukset voivat siirtää suuren joukon ihmisiä köyhyysra-
jan alapuolelle. Tässä joukossa on vammaisia tai toimintarajoitteisia henkilöitä, joiden toi-
meentulo koostuu eläkkeestä sekä muista tuista ja korvauksista. Invalidiliiton mukaan lää-
kärissä käyminen ja lääkkeiden ostaminen on vähentynyt taloudellisten syiden vuoksi. Ih-
miset joutuvat päättämään, onko varaa leipään vai lääkkeisiin. Hyvinvointivaltiosta on tul-
lut kristallinhauras, ja hallituksen toimilla se murenee.

16.08 Hannakaisa Heikkinen kesk: Arvoisa puhemies! En saanut kolmetuntisessa deba-
tissa puheenvuoroa, niin hieman käsittelen siinä käytyä tematiikkaa tai itse asiassa sitä,
mikä ihmeekseni jäi debatin aikana kokonaan sivuun. Pääoppositiopuolue SDP ilmoitti
ryhmäpuheessaan repivänsä rikki sote- ja maakuntauudistuksen, jos he olisivat vallassa.
Hyvänen aika sentään!

Tuossa kolmen tunnin debatissa kärki meni siihen — aivan oikeutetusti myöskin — että
mietittiin, mitä tarkoittaa se, että demareitten vaihtoehtobudjetissa rahoitusta löydettäisiin
repimällä Sitraa rikki, mutta päähuuto hallituksen suuntaan oli se, että hallituksen pitää
kertoa ennen kuntavaaleja, aiotaanko leikata lisää vai eikö aiota. Mielestäni tuo vastaus tuli
selkeäksi. Mutta yhtä tärkeää minusta on kyllä vaatia tilille demareita siitä, että kertokaa
kansalle rehellisesti, mitä tarkoittaisi se, että jos tässä vaiheessa, tällaisen vuosien työn jäl-
keen, sote- ja maakuntauudistus revittäisiin rikki.

Tuo kenttä, mihinkä sote-uudistusta rakennetaan — perusterveydenhuollon, erikoissai-
raanhoidon ja sosiaalipuolen palvelut — on kutakuinkin 20 miljardia euroa vuodessa. Ra-
kenteelliset muutokset tuon kentän kasvun jatkuvalle nousulle vuosi vuodelta ovat välttä-
mättömät. Suomen kuntoon saattaminen vaatii välttämättä sinne toimenpiteitä. Meidän
59



Pöytäkirjan asiakohta PTK 134/2016 vp
pääoppositiopuolue ehdottaa, että se aikoo repiä tämän työn pohjamutiin. Hyvänen aika
sentään! Kiinnittäkää ihmiset huomiota, mitä täällä demarit toivat ryhmäpuheessaan esiin.

Toinen asia. Oppositio hurskasteli puheenvuorossaan debatissa, että tuloerot eivät kas-
vaneet viime kaudella, kuitenkin samaan aikaan työttömiä tuli yli 100 000 lisää. Nyt te syy-
tätte Sipilän hallitusta eriarvoistavasta politiikasta. Mielestäni työn menettäminen on yksi
keskeinen tekijä, joka eriarvoistaa ja aiheuttaa syrjäytymiskehitystä. Totta kai pitkäaikais-
työttömyys ja yli vaalikausien jatkuva syrjäytymiskehitys on vakava asia, ja toivoisin, että
media ottaisi huomioon myös sen, mitä pääministeri pari viikkoa sitten linjasi. Hän on ni-
mittänyt professori Juho Saaren johtamaan työryhmää, jotta laajasti yhteiskunnassa mietit-
täisiin ratkaisuja tähän eriarvoistumiskehitykseen.

Haluan muistuttaa, että kaikkea vastustamalla ja vastakkainasettelua lietsomalla Suo-
meen ei saada yhtään työpaikkaa lisää eikä palveluja pelasteta. Tämä hallitus on luvannut
laittaa Suomen kuntoon, ja tärkeää tässä työssä on juuri se, että hallituksen investointipää-
tökset tukevat talouden elpymistä. Teitä, ratoja ja muita väyliä kunnostetaan, aloitetaan
isoja liikennehankkeita ja rakennetaan nopeita verkkoyhteyksiä yhteensä lähes 3 miljardil-
la eurolla. Myös biotalouteen satsataan vankasti. Nämä kaikki ovat sellaisia asioita, että ne
tuovat työtä, toimeentuloa ja hyvinvointia kaikkialle Suomeen.

Arvoisa puhemies! "Suomi kuntoon" tarkoittaa sitä, että Suomea johdetaan vakaasti,
suomalaisten turvallisuudesta huolehditaan, mahdollisimman moni pääsee töihin, Suomen
velaksi eläminen loppuu, ihmisten palvelut turvataan, heikompiosaisista huolehditaan, eri-
arvoistuminen pysäytetään ja koko Suomea kehitetään tasapainoisesti. Monilla mittareilla
Suomi on paras maa maailmassa. Se on turvallisin maa, sillä on paras hallinto, se on maa-
ilman vakain maa. Lehdistönvapaus on ykkösenä maailmassa viidettä kertaa peräkkäin.
Suomi on maailman vihrein maa, Suomi on sosiaalisesti edistyksellisin maa, Suomi on
maailman lukutaitoisin maa, ja, arvoisa puhemies, Suomessa on korkein elämänlaatu.
Nämä ovat kansainvälisen mittariston mukaan tehtyjä arvioita Suomesta. Suomi on hyvä
maa.

Toinen varapuhemies Arto Satonen:  No niin, ja jatkamme puhujalistaa.

16.13 Lea Mäkipää ps: Arvoisa puhemies! Suomen talouden tila on ollut vaikea jo vuo-
sia ja julkinen velka suhteessa bruttokansantuotteeseen kasvanut samoin jo vuosikausia.
Tavoitteena on nostaa talous kestävän kasvun ja työllisyyden uralle sekä turvata julkiset
palvelut ja sosiaaliturva. Velan suhde kokonaistuotantoon on saatava taitettua ja kestä-
vyysvaje katettua. Työllisyysasteen nostaminen on edellytys tilanteen kohenemiselle.

Suomen taloutta voisi verrata ihan yksityisen ihmisen talouteen. Sanon, mitä edesmen-
nyt laulaja Irwinkin sanoi, että jollei rahat riitä, on kiristettävä niin sanotusti vyötä ja jos-
kus tehtävä kipeitäkin leikkauksia, niin kuin tämä hallitus on joutunut hiukan tekemään.
Seuraukset ovat nähtävissä. Vaikka tilanne on edelleen vaikea, on näkyvissä positiivista ta-
louden ja työllisyyden kasvua. Siksi onkin tärkeää, että talousarvioesitykseen sisältyy työl-
lisyyden ja yrittäjyyden edistämistä tukevia toimia edelleen.

Hallituksen talouspolitiikan keskeisiä elementtejä ovat julkisen talouden säästöohjel-
ma, josta on pidettävä kiinni, kilpailukykysopimus, jonka vaikutukset näkyvät viiveellä,
sote- ja maakuntauudistus sekä työ- ja hyödykemarkkinoiden toimivuuden parantamiseen
tähtäävät rakenneuudistukset.
60



Pöytäkirjan asiakohta PTK 134/2016 vp
Jo vuosien ajan on varsinkin haja-asutusalueilla ollut suuri huoli perusväylänpidon mää-
rärahojen riittävyydestä. Tiestömme on rapautunut ja korjausvelka kasvanut. Hallituksen
korjausvelkaohjelman mukaisesti perusväylänpitoon osoitetaan kolmen vuoden aikana
600 miljoonan euron lisäpanostukset, millä on suuri vaikutus niin väylien kuntoon kuin
myös työllisyyteen.

Pidän tärkeänä maaseudun asuttuna pitämistä ja maatalousyrittäjien toiminnan kannat-
tavuutta. Elinvoimaisen maaseudun ja yrittämisen ylläpitämiseen tarvitaan maataloustu-
kien lisäksi lähipalveluja ja kunnossa olevat liikenneyhteydet. Maataloustuotanto vaatii
pitkäaikaista sitoutumista yrittäjältä. Investoinnit tehdään kymmeniksi vuosiksi. Poliittis-
ten päätösten on oltava ennakoitavia ja mahdollistettava yritystalouden suunnitelmallinen
kehittäminen ja sukupolvenvaihdokset. Näitä asioita onkin pyritty helpottamaan.

Sote- ja aluehallintouudistuksessa on muistettava, että siinäkin on tavoitteena palvelu-
jen saatavuus kautta maan. Kaikkien asukkaiden on saatava tasavertainen ja laadukas pal-
velu riippumatta siitä, asuuko kaupungissa vai maaseudulla. Tämä uudistus pitää sisällään
paljon muutakin kuin terveydenhuoltopalvelut. Ikääntyvän väestön hyvä hoito on turvatta-
va. Vaikka kotihoitoa painotetaan, on oltava tarjolla riittävästi laadukasta laitoshoitoa. Hie-
no ele oli hoitajamitoituksen korjaaminen, siitä kiitos hallitukselle.

Itsenäisyyden juhlavuonna 2017 veteraanien kotona asumista tukevia palveluja vahvis-
tetaan tuntuvasti. Tavoitteena on järjestää veteraaneille tarpeenmukaiset maksuttomat ko-
tiin annettavat avopalvelut. Kunnat saavat ohjeistuksen määrärahan käytöstä kunnallisten
avopalvelujen, tuetun kotikuntoutuksen ja monipuolisten kuntoutuspalvelujen järjestämi-
seen. Palvelupäätöksiä kuntoutuspalveluista ja avopalveluista kunnat voivat tehdä heti
tammikuussa 2017.

Juhlavuoden osana on myös sotainvalidien haittaraja-asteen lasku vuoden alusta läh-
tien. Tuolloin kaikki sotainvalidit pääsevät maksuttomien kunnallisten avopalveluiden pii-
riin vähintään 10 prosentin haitta-asteella.

Haluaisin lopuksi muistuttaa yhteisöllisyyden merkityksestä. Ympärillämme olevista
lähimmäisistä huolehtimiseen ei aina tarvita rahaa ja yhteiskunnan palveluita. Lainsäädän-
nöllä tähän ei voida vaikuttaa, mutta omalla käyttäytymisellämme voimme toimia esimerk-
kinä. Kun katsoo kauemmas ja lakkaa keskittymästä omaan napaan, saa itselleenkin hyvän
mielen auttamalla toista ihmistä elämän pienissä asioissa. Antamisen iloa koetaan näin jou-
lun aikaan, mutta yhtä hyvältä se tuntuu kaikkina vuodenaikoina.

16.18 Anne-Mari Virolainen kok: Arvoisa herra puhemies! Täällä on jälleen kerran ilta-
päivän ajan kinasteltu siitä, mikä hallitus on leikannut keneltäkin ja kuinka paljon ja kuin-
ka väärin se on ollut. Minusta peruutuspeiliin katsominen on erittäin vaarallista, koska sil-
loin usein tahtoo käydä niin, että se peili kasvaa niin isoksi, ettei siitä edessä olevasta ik-
kunasta näekään enää sitä maailmaa, juuri niin kuin edustaja Mäkipää äsken sanoi, että jos
vain tuijottaa sitä omaa napaansa, niin ei näe sitä isoa kokonaisuutta.

Tämänpäiväisessä keskustelussa varsin useasti on unohtunut koko iso kuva ja varsinkin
tilannekuva. Me emme voi unohtaa sitä tosiseikkaa, että meidän tulevaisuutemme kannal-
ta kriittiset muutosvoimat ovat demografia, teknologia, globalisaatio ja ympäristöhaasteet.
Varsinkin suurin haasteemme, ja toisaalta samalla se on myös mahdollisuus, on tuottavuu-
den heikko kehitys. Meillä oli suuressa valiokunnassa aivan erinomainen kuuleminen, jos-
sa asiantuntijana oli entinen pääministeri Esko Aho. Hän viittasi erääseen tutkijaan, joka
väitti, että teknologia ei tarjoa enää riittävästi mahdollisuuksia tuottavuuden kasvuun. Aho
61



Pöytäkirjan asiakohta PTK 134/2016 vp
oli itse tästä vahvasti eri mieltä, ja hänen mukaansa hyödyt digitalisaatiosta ovat vielä lu-
nastamatta, sillä merkittävimmät läpimurrot ovat suurelta osin tekemättä. Olen hänen
kanssaan tästä aivan samaa mieltä. Kun mietimme Suomea ja meidän osaamistamme, niin
meillä on terveysteknologiassa, cleantechissä ja muilla korkean osaamisen aloilla aivan
huikeaa potentiaalia vielä käyttämättä. Se, että talous on nyt lähtenyt kasvuun, on valtavan
hyvä uutinen. Ennen kaikkea taloudessa on kysymys psykologiasta. Kun ihmiset uskovat,
että meillä on mahdollisuus parempaan, silloin se valtavan useasti myös tahtoo toteutua.

Sitten vähän pienempiin asioihin. Nimittäin Turun seudun meriteollisuuden ja autoteol-
lisuuden taloudellinen nousu ja positiiviset tulevaisuudennäkymät pitkälle tulevaisuuteen
ovat kyllä koko Suomen yhteinen asia. Laivanrakennuksen alihankintaketju yltää kaikkial-
le Suomeen, ja näin ollen Turun laivatilaukset tuovat työtä ja hyvinvointia myös koko Suo-
meen. Mutta meriteollisuuden kasvun suurimpana haasteena on kuitenkin koulutetun työ-
voiman puute. Tämä koskee niin toisen asteen ammattihenkilöitä, amk-tutkinnon suoritta-
neita insinöörejä kuin DI- ja ylemmän ammattikorkeakoulututkinnon suorittaneitakin. Tur-
ku on merkittävä korkeakoulukaupunki, mutta silti alueella on merkittävä työvoimapula ja
osaajavaje erityisesti teknisillä aloilla. Valtiovarainvaliokunta on mietinnössään korosta-
nut oppilaitosten ja elinkeinoelämän yhteistyötä, ja minusta on varsin tärkeää, että mahdol-
lisimman pian varmistetaan myös, että Turun seudulla koulutusta antaville korkeakouluil-
le ohjataan riittävät taloudelliset resurssit vastata tekniikan alojen tutkimus- ja tuotekehi-
tystoimintaan ja työvoimatarpeen lisäkouluttamiseen. Vaikka Varsinais-Suomeen on pe-
rustettu positiivisen rakennemuutoksen työryhmä, niin yksin emme pärjää. Koko Suomen
etu on tukea valmistavan teollisuuden kasvua ja yritysten työvoiman saatavuutta erityisesti
Varsinais-Suomessa.

Myönteistä tässä budjetissa on se, että on osoitettu rahaa kansalliselle genomikeskuksel-
le, biopankeille ja syöpäkeskukselle. Valiokunta pitää tärkeänä, että hanke edistää palve-
lujen yhdenvertaista saatavuutta, hoidon laatua ja vaikuttavuutta sekä hillitsee osaltaan lää-
kekustannusten nousua. Tästä syystä haluan sanoa pari sanaa biopankkilain näytteenoton
lupamenettelystä ja valtion rahoituksen terveydenhuollon yksiköiden yliopistotasoisesta
tutkimuksesta.

Meillä on valtava mahdollisuus toimia biopankkien edelläkävijänä, mutta nykyinen jär-
jestelmä ei valitettavasti vielä taivu edelläkävijyyden vaatimaan tekniikkaan. Meidän pi-
täisi muuttaa tietojen luovutukseen liittyvää suostumuskäytäntöä niin, kuten meillä on elin-
ten ja kudosten lääketieteellisessä luovutuksessa, eli olettamaan sitä, että näytteiden käyttö
olisi aina sallittua, ellei potilas sitä erikseen kiellä.

Sitten tämä terveydenhuollon yksiköiden yliopistotasoinen tutkimus. Me olemme vuo-
sikausia taistelleet siitä ja rahoituksen riittävyydestä, ja jälleen kerran vakavasti vetoan so-
siaali- ja terveysministeriöön, että he luovat askelmerkit, joilla saadaan nämä tutkimus-
evot elikkä tutkimukseen suunnatut erityisvaltionosuudet sellaiselle tasolle, jolla turvataan
kliinisen tutkimuksen edellytykset ja laadukas hoito tasa-arvoisesti koko maassa. (Puhe-
mies koputtaa) Me kaikki tiedämme sen, että huomisen hyvä hoito on tämän päivän tutki-
mus.

16.24 Anders Adlercreutz r: Värderade talman, arvoisa puhemies! Edustaja Nylund nos-
ti esille omassa puheenvuorossaan muutamia asioita, joista voimme olla iloisia tämän vuo-
den budjetissa: lisäykset kerhotoimintaan ja Metso-projektiin ja uusi alus Pidä Saaristo
Siistinä -projektiin. Tästä viimeisestä on syytä kiittää edustaja Siréniä. Muutenkin on pie-
62



Pöytäkirjan asiakohta PTK 134/2016 vp
niä valopilkkuja horisontissa. Eilen saimme kuulla, että Suomen Pankki on nostanut kas-
vuennustettaan, ja siitä ei tietenkään voi olla kuin iloinen — joskaan alla olevat numerot ei-
vät anna aihetta kovin suureen optimismiin.

Kasvu on pitkälti kotimaisen kulutuksen ja erityisesti rakentamisen varassa. Helsinki
kasvaa sitä mukaa kuin talot tyhjenevät muualla Suomessa. Talouden veturi, vienti, ei sen
sijaan ota elpyäkseen. Tätä tilannetta eivät auta tietoiset innovaatiotoiminnan ja koulutus-
sektorin kiristystoimet, eivät millään lailla. Eilen siihen soppaan laitettiin vielä vienti-Vaa-
san alueen niskalaukaus päivystysuudistuksen muodossa. Asian, jota hallituspuolueiden
edustajat puolustelivat muun muassa sillä, että 12 on kaunis luku ja että kaikkia asioita ei
ehditty tutkia. Arvoisa puhemies, ei ehditty tutkia.

Jos tavoite on selvä, ja sen tulisi olla kaikille meille selvä — viennin kasvattaminen —
silloin kaikkia toimia tulisi peilata tätä tavoitetta vastaan. Omassa varjobudjetissamme tar-
joamme toki tähänkin lääkkeet. Työllisyys ei ota elpyäkseen, vaikka työllisyysaste onkin
hienoisessa nousussa. Työikäisten määrän supistumisella ei kuitenkaan tulevaisuutta ra-
kenneta. Hallituksella on strateginen tavoite nostaa työllisyysastetta 72 prosenttiin, ja Poh-
janmaan vientirannikolla se on tällä hetkellä itse asiassa 73 — hallitukselle tiedoksi. Tähän
pääseminen koko maassa tulisi olla se strateginen tavoite.

Mutta mitä tehdään? Tulkitaan kirjainta, etsitään pilkkuja, ja nimenomaan kirjaimeen
vedoten julistetaan, että tämä hallitus tekee perussuomalaista perhepolitiikkaa, johon il-
meisesti kuuluu se, että mitään ei tehdä — ei tehdä mitään, ellei se nimenomainen toimen-
pide ole mekaanisesti kirjoitettu hallitusohjelmaan. Silloin ollaan strategisuudesta kauka-
na.

Värderade talman! Minister Sipilä talar gärna om det så kallade strategiska regeringspro-
grammet, som har som sitt strategiska mål att höja sysselsättningsgraden till 72 procent.
Det målet kan vi alla omfatta. Enligt Statistikcentralen har sysselsättningen dock inte vux-
it. I synnerhet bland kvinnor har den till och med sjunkit med 32 000 från oktober 2015.
Det här är en oroväckande utveckling. Men vad gör regeringen? En liten analys av siffror-
na visar att vi ligger långt efter Sverige i synnerhet vad gäller äldre mäns och yngre kvin-
nors sysselsättning. De äldre männen sopar man under mattan med Lex Lindström, för
kvinnornas del gör man ingenting. I en situation där det finns ett uppenbart behov av att ge-
nomföra en reform av familjepolitiken för att öka sysselsättningsgraden applicerar man lät-
ta plåster. Med hänvisning till att det inte finns en direkt skrivning i regeringsprogrammet
väljer man att inte göra någonting trots att ledamöterna Siren, Toivakka, Sarkomaa och
Grahn-Laasonen bland andra har försökt lyfta upp frågan inom regeringspartierna. Minis-
ter Soini slår ner alla initiativ med motiveringen: Här gör vi sannfinländsk familjepolitik. 

Värderade talman! Hur strategiskt är det? Vi inom svenska riksdagsgruppen har en fär-
dig modell som vi gärna delger er. 

Arvoisa puhemies! Hallituksen haluttomuus tehdä rakenteellisia uudistuksia on häkellyttä-
vä. Todellisilta ongelmilta suljetaan silmät ja sementoidaan vanhoja rakenteita, on sitten
kysymys työmarkkinoista tai vaikka vanhempainvapaista. Järkevät uudistukset ammutaan
alas kerta toisensa jälkeen hallituksen sisältä käsin, nimenomaan hallitusohjelman jäyk-
kiin kirjauksiin vedoten.

Arvoisa puhemies! Sana "strategisuus" edellyttää enemmän. Suomi ansaitsee enem-
män. Hallitus valmistelee yritysverotuksen uudistusta, ja on hyvä, että se nyt tehdään ajan
63



Pöytäkirjan asiakohta PTK 134/2016 vp
kanssa. Olisi myös äärimmäisen tärkeää, että nyt tehtävään uudistukseen sitouduttaisiin yli
puoluerajojen. Ensi vaalikaudella pakettia ei pidä avata uudelleen, vaan siihen tulee sitou-
tua yli hallitus—oppositio-ryhmien. Siksi ehdotan, että ministeri Orpo ottaa tähän työhön
mukaan myös opposition, jotta se saisi laajan, yli vaalikausien kestävän tuen. Sen Suomen
yritykset tarvitsevat ja myös ansaitsevat.

16.29 Mirja Vehkaperä kesk: Arvoisa puhemies! Tänään käydään tulevan juhlavuoden,
Suomen juhlavuoden, 100-vuotisvuoden budjettikeskustelua. Kaikki ovat tunnistaneet sen,
että Suomen suunta on muuttunut. Suomi laitetaan kuntoon pala palalta, politiikan lohko
yksi kerrallaan. Talous kasvaa vihdoinkin ja työttömyys on alentunut.

Mutta kasvu on hidasta ja sitä pitää vauhdittaa. Työttömyys maksaa yhteiskunnalle 5
miljardia euroa vuodessa. Onko meillä tähän varaa? Sanon, että ei. Siksi teemme hartiavoi-
min töitä työllisyyden eteen ja kansainvälisen kasvun vauhdittamiseen. Joudumme valitet-
tavasti ottamaan velkaa, mutta velaksi elämisen lopettaminen tähdätään vuoteen 2021, jo-
ten tätä strategiaa kohti menemme.

Päättämättömyys on vaihtunut tekemisen meininkiin ja ajelehtiminen on päättynyt, mut-
ta tekemätöntä työtä edellisen hallituksen ajoilta on paljon, ja siksi Sipilän hallitus on teh-
nyt puoliväliriiheen mennessä suurin piirtein suurimman osan uudistuksista eteenpäin. Ki-
perät päätökset esimerkiksi näistä leikkauksista ovat takana tai tässä budjettikirjassa esillä
ja isot uudistukset ovat todellakin meneillään — ei niin kuin edellinen puhuja sanoi, että
niitä ei vauhditeta, päinvastoin. Kilpailukykysopimus työmarkkinaosapuolten kanssa on
yksi osoitus siitä, että vähän mentiin yli hallitusohjelmankin. On kuntauudistusta, on maa-
kuntauudistusta, on uudistusta koulutukseen, työllisyyteen ja erilaisiin muihin hankkei-
siin. Mutta selvää on, että ellemme saa kasvua vauhditetuksi ja työttömyyttä alennetuksi,
niin me joudumme miettimään myöskin menopuolella tämän vaalikauden aikana, ovatko
kaikki leikkaukset vielä tässä. Paineita on siis ilmassa, mutta kuten tänään olemme kuul-
leet, niin mitään konkreettista lisälistaa ei vielä ole tehty.

Koko maan voimavarat on saatava käyttöön, ja siitä on osana maakuntauudistus, joka on
aivan historiallinen. Biotalouden kehittyminen on myöskin asia, joka työllistää ympäri
Suomen. Laitetaan siis koko Suomi kuntoon, kaikki voimavaramme myöskin kuntoon bio-
talouden osalta.

Hallituksen veropolitiikka kestää kyllä tämän salin kritiikin. Veronalennukset kohdiste-
taan ensi vuodella pieni- ja keskituloisiin ja eläkeläisiin. Eikö tämä ole juuri sitä oikeuden-
mukaisuutta, jota oppositiosta on huudettu? Veronalennukset tässä talousvaiheessa ovat lä-
hes miljardin luokkaa, ja se parantaa suomalaisten ostovoimaa ja toivottavasti myös paran-
taa työllisyyttä.

Yrityspaketti on mittava. Siellä etenkin yrittäjävähennys on saanut hyvän vastaanoton ja
Yrittäjänaiset ovat antaneet erityisesti kiitosta 2 500 euron kertakorvaukseen äidin työnan-
tajalle vanhemmuuden kustannuksista, ja tämä on edistyksellinen askel kohti tasavertai-
sempaa vanhemmuuden kustannusten jakamista. Maksuperusteinen arvonlisäveron tilitys
tulee voimaan, sukupolvenvaihdosten helpottaminen perintöveron osalta tulee voimaan.
Kaikki nämä ovat hyviä uudistuksia.

Arvoisa puhemies! Haluan lopuksi vielä nostaa esille sen, että hallituksen investointi-
päätökset ovat mittavat. Teitä, ratoja ja muita väyliä kunnostetaan ja aloitetaan isoja liiken-
nehankkeita, puhutaan jopa miljardin euron suuruisista investoinneista, ja ne tehdään kan-
sallisomaisuuteemme, olemassa oleviin teihin, ratoihin, mutta emme unohda sitä, että tar-
64



Pöytäkirjan asiakohta PTK 134/2016 vp
vitsemme uusia liikenneväyliä niin raiteille, satamiin kuin teille. Näistä uusista liikenne-
hankkeista olen erityisen iloinen.

16.35 Sirkka-Liisa Anttila kesk: Arvoisa puhemies! Nyt käsittelyssä oleva ensi vuoden
talousarvio on pääministeri Sipilän hallituksen alusta asti valmistelema esitys. Tämän vuo-
den budjetin perustanhan rakensi edellinen hallitus. Keskusta lupasi laittaa Suomen kun-
toon. Budjetin ratkaisujen tavoitteena on tukea Suomen talouden elpymistä ja uusien työ-
paikkojen syntymistä ja siten katkaista velkaantumiskierteemme. Vuonna 2008 alkanut
syvä talouden taantuma on vienyt Suomen taloudesta lähes 40 miljardin euron vientitulot
vuositasolla. Niiden puuttuvaa verokertymää on paikattu 7—8 miljardin euron vuosittaisil-
la velanotoilla. Velkaantumisen kasvu pysähtyy, ja tavoitteena on, että 2021 siihen pääs-
tään.

Suomen suunta on siis jo muuttunut. Olemme talouden kasvu-uralla, kuten tänään Suo-
men Pankkikin on kertonut. Nyt on erityisen tärkeää vahvistaa tätä myönteistä kehitystä.
On nimittäin muistettava, että talous on hyvin vahvasti psykologinen asia. Myönteinen
kierre vahvistaa kasvua ja talouden nousua. Siksi kysynkin: miksi meillä ruokitaan aivan
liikaa negatiivista ilmapiiriä? Tiedotusvälineilläkin on tämän ilmapiirin luomisessa oma
roolinsa mutta myös vastuunsa. Unohtaa ei saa myöskään oppositiota. Oppositiolla on oi-
keus kritiikkiin, mutta kysymys kuuluu, miten se tehdään niin, ettemme pilaa sitä hyvää,
jonka olemme saaneet nyt rakennetuksi. Kaikki voimat on nyt valjastettava lisäämään suo-
malaisten uskoa tulevaisuuteen, uskoa meidän omiin mahdollisuuksiimme ja investointei-
hin, joita meidän totisesti on saatava nykyistä paljon enemmän. Unohtaa emme saa myös-
kään hallituksen 3 miljardin euron suuruista infrapakettia, jonka vaikutukset näkyvät jo nyt
koko Suomessa.

Eduskunnan hyväksymät veroratkaisut tukevat kansantaloutemme elpymistä ja työlli-
syyden paranemista. Veronkevennykset kohdistuvat pääasiallisesti keski- ja pienituloisille
suomalaisille ja eläkeläisille. Yritysveropaketti kohdistuu pk-yrityksiin, ja oman helpotuk-
sensa tuo hallituksen tekemä maksuperusteinen alv-tilitys sekä sukupolvenvaihdosten hel-
pottaminen perintöverosäädöksiä muuttaen.

Arvoisa puhemies! Lopuksi nostan esiin suuren huolenaiheeni yhteiskuntamme keskit-
tämiskehityksestä. Me emme saa nimittäin unohtaa, että Suomi on luonnonvaroilla mita-
ten yksi maailman suurvalloista. Olemme maailman tilastojen viidenneksi suurin biomas-
sojen raaka-aineen suurtuottaja. Meillä on siis aivan loistavat mahdollisuudet rakentaa bio-
talous-Suomi, joka kehittää koko maata tasapuolisesti. Biotaloudella on mahdollisuus nos-
taa maaseutummekin uuteen kukoistukseen.

Sitten olen hyvin huolissani maakunnan seutujen elinvoimasta. Täällä on eilen hyväk-
sytty erikoissairaanhoidon keskittämistä koskeva lainsäädäntö, jonka suurin uhka on 46
alue- ja paikallissairaalalle ja niiden tulevaisuudelle. Kysymys on kymmenistätuhansista
työpaikoista ja lähipalveluista. Erikoissairaanhoidon keskittäminen nostaa kustannuksia
merkittävästi, koska aluesairaalat aiotaan nyt ajaa alas erikoissairaanhoidon, ainakin leik-
kaustoiminnan, osalta. Aluesairaalat ovat tähän mennessä tuottaneet 10 prosenttia erikois-
sairaanhoidon palveluista ja tuottaneet ne 40—60 prosenttia alemmalla kustannusalustalla
verrattuna keskussairaaloihin tai yliopistosairaaloihin. Hallituksen tavoitteena on 350 mil-
joonan euron säästöt. Tämä säästötavoite karkaa ainakin sitä kautta osittain, että aluesai-
raalat poistetaan listalta, sairaalat, jotka ovat tehneet arvokasta työtä ja huomattavasti
alemmalla kustannustasolla.
65



Pöytäkirjan asiakohta PTK 134/2016 vp
Kaiken kaikkiaan budjetti antaa vahvan perustan kehittää Suomea eteenpäin, mutta mei-
dän suuri haasteemme on työllisyyskehitys. Meidän on saatava lisää uusia työpaikkoja, jot-
ta me voimme pitää huolta heistä, jotka eniten huolenpitoa tarvitsevat.

16.39 Anne Louhelainen ps: Arvoisa puhemies! Suomen talous on ollut viime vuodet
vaikeassa tilanteessa. Pitkän taantumajakson jälkeen positiivista kehitystä on kuitenkin jo
nähtävissä ja pitkään jatkunut talouden supistaminen hieman selätetty. Suomen talous on
elpymässä ja investointi-ilmapiiri paranemassa. Se on hyvä asia. Kuluvan vuoden aikana
olemme saaneet lukea hyviä uutisia teollisuustuotannon piristymisestä, kun muun muassa
voimalaitoksia valmistava Wärtsilä sai suuren voimalaitostilauksen Yhdysvalloista ja Val-
met Automotive ilmoitti lisäävänsä tuotantoaan Uudenkaupungin tehtaalla.

Tilastokeskuksen tuorein teollisuustuotannon volyymia kuvaava tilasto on kuluvan vuo-
den lokakuulta, jolloin teollisuustuotanto Suomessa oli kasvanut 3,5 prosenttia vuoden ta-
kaisesta. Kuten tässä lähellä pääkaupunkiseudunkin katukuvasta voi helposti havaita,
myös rakentamisen tahti on jälleen kiihtynyt. Tilastokeskuksen suhdannetietojen valossa
rakentamisen toimialan liikevaihdon kasvu nopeutui vuoden 2016 toisella neljänneksellä
eniten, lähes 12,5 prosenttia edellisvuoden vastaavaan ajankohtaan verrattuna.

Myös työmarkkinoilla on nähty käänne parempaan. Työllisyys on kohentunut ja työttö-
myys on vähentynyt vuoden 15 loppupuolelta alkaen. Kuluvan vuoden lokakuussa työttö-
myysaste oli 8,1 prosenttia eli vajaan prosentin pienempi kuin vuotta aikaisemmin. Työt-
tömiä on nyt heitäkin lähes 18 000 henkilöä vähemmän kuin vuosi sitten.

Arvoisa puhemies! Julkiseen talouteen on viime vuosina syntynyt sitkeä alijäämä, joka
paisuttaa velkataakkaa. Edes normaalin talous- ja työllisyyskehityksen oloissa julkisen ta-
louden tulot eivät riitä rahoittamaan nykyperustein määräytyviä julkisia menoja. Ensi vuo-
den budjetti sisältää aiemmin sovittuja menosäästöjä, jotka on levitetty laaja-alaisesti use-
ammalle hallinnonalalle. Ne on suunniteltu toteutettavaksi tavalla, joka ei liiaksi heiken-
täisi taloudellista kasvua ja taloudellista toimeliaisuutta.

Niin sanottuja helppoja säästökohteita julkisen talouden tasapainottamiseksi ei ole, ja on
selvää, että osa säästöistä tulee koskettamaan aina jotain tiettyä ihmisryhmää. Hallitus ei
väheksy tekemiensä säästötoimenpiteiden vaikutuksia, päinvastoin. Tästä esimerkkinä
varhaiskasvatusmaksujen korotuksen peruminen ja hoitajamitoituksen säilyttäminen ny-
kyisellään. Opposition varjobudjeteissa oltiin valmiita perumaan lähes kaikki hallituksen
tekemät säästötoimenpiteet. On kuitenkin syytä muistaa, että säästöjä on tehty ylivelkaan-
tumisen taittamiseksi ja tulevien sukupolvien hyvinvoinnin turvaamiseksi.

Arvoisa puhemies! Hallituksen talousarvioesitys on vastuullinen kokonaisuus, jossa on
keskitytty erityisesti talouden uudistamiseen työllisyyttä parantamalla. Viime aikoina uu-
sia työpaikkoja on syntynyt erityisesti pk-yrityksiin. Tämän kehityksen jatkumista hallitus
tukee ottamalla käyttöön listaamattomien yritysten yrittäjävähennyksen sekä maksuperus-
teisen arvonlisäveron. Myös perintö- ja lahjaverotusta kevennetään yritysten ja maatilojen
sukupolvenvaihdosten vauhdittamiseksi ja sinivalkoisen omistajuuden ja erityisesti työ-
paikkojen säilyttämiseksi Suomessa tulevaisuudessakin. Jo eduskunnankin hyväksymä
päätös naispuolisen työntekijän perhevapaista aiheutuvien vanhemmuuden kustannusten
tasaamisesta työnantajalle maksettavalla 2 500 euron kertakorvauksella on sekin hyvä asia
ja tulee toivottavasti näkymään työllisyyden paranemisena etenkin naisvaltaisilla aloilla.

Talousarvioesitykseen sisältyy myös merkittäviä avauksia työttömyysjärjestelmän uu-
distamiseksi. Monet työttömät kokevat jääneensä yksin työttömyyden kanssa. Siksi on tär-
66



Pöytäkirjan asiakohta PTK 134/2016 vp
keää, että työttömyysjärjestelmää kehitetään parempaan suuntaan, millä pyritään ohjaa-
maan työttömiä entistä enemmän työn piiriin. Muun muassa palkkatuen ja starttirahan ra-
hoituksen muuttaminen siten, että niitä voidaan osittain rahoittaa työttömyysetuusmäärä-
rahoista, tulee parantamaan työttömien työllistymisedellytyksiä.

Kasvua ja työllisyyttä osaltaan tukee myös hallituksen veropoliittinen linja. Kansalais-
ten ostovoimaa turvataan, kun veroja alennetaan. Vuonna 17 ansiotulojen verotusta keven-
netään runsaalla 500 miljoonalla eurolla ja eläketulon verotusta yhteensä noin 135 miljoo-
nalla eurolla. Kiky-sopimuksen sisältämät maksumuutokset olisivat tuoneet veronkeven-
nyksiä vain suurituloisille. Hallitus kuitenkin päätti omilla toimillaan kohdistaa veronke-
vennyksiä myös pieni- ja keskituloisille sekä eläkeläisille. — Kiitos.

16.44 Sanna Marin sd: Arvoisa puhemies! Keskustan, kokoomuksen ja perussuomalais-
ten budjettipolitiikan ja -linjan voi tiivistää yhteen lauseeseen: otetaan köyhiltä ja annetaan
rikkaille. Annan tästä esimerkin.

Maanantaina tässä salissa keskustelimme myöhään yöhön jatkuneessa istunnossa muun
muassa opintotukeen tehtävästä leikkauksesta. Opintotuesta leikataan yli 120 miljoonaa,
joka tarkoittaa 86 euron leikkausta kuukausittain opiskelijoiden tuloihin. Perusteluna tälle
kuten muillekin hallituksen esittämille leikkauksille on se, että on pakko säästää, koska
Suomen taloustilanne on vaikea ja velkaantumista on taitettava. Mutta nyt pitää kysyä, tait-
tuuko velkaantuminen hallituksen esityksillä. Itse asiassa tämä hallitus velkaantuu enem-
män kuin edellinen hallitus.

No, opintotukeen tehdään merkittävä, neljäsosan, leikkaus, 86 euroa kuukaudessa, joka
on todella merkittävä opiskelijoiden tuloihin nähden. Opiskelijat ovat jo tällä hetkellä yksi
Suomen köyhimmistä ihmisryhmistä. Monet opiskelijat elävät köyhyysrajan alapuolella.
Kuitenkin hallituksella on samaan aikaan varaa kohdentaa rahaa suurituloisille varakkaille
esimerkiksi tämän yrittäjävähennyksen kautta. Itse asiassa tähän vähennykseen menee sa-
man verran rahaa, mitä opintotuesta sitä leikkaamalla säästetään. Tämä on yksi esimerkki
hallituksen politiikasta, jossa otetaan köyhiltä ja annetaan rikkaille.

Hallitus tekee monia todella ikäviä, vaikeita, ihmisten näkökulmasta hankalia leikkauk-
sia kohdistuen niin eläkeläisiin, lapsiperheisiin, opiskelijoihin kuin nuoriin, ihmisryhmiin,
jotka ovat heikossa asemassa yhteiskunnassa. Samaan aikaan sillä on kuitenkin varaa ja-
kaa erilaisilla verohelpotuksilla omille intressi- ja taustaryhmilleen merkittäviä summia
valtion budjetista rahaa, jolla ei edes ole suuria kasvu- tai työllisyysvaikutuksia. Esimer-
kiksi tämän yrittäjävähennyksen kohdalla hallituksen omassa esityksessäkään ei arvioida,
että se synnyttäisi kasvua tai sillä olisi työllisyyttä parantavia merkittäviä vaikutuksia. On-
kin siis kysyttävä, kun jokainen meistä tässä salissa haluaa tehdä vastuullista budjettipoli-
tiikkaa tässä vaikeassa taloustilanteessa, jossa me olemme, ovatko nämä veronkevennyk-
set ja -kohdennukset järkeviä. Jos niillä ei ole kasvun vaikutuksia, jos niillä ei ole työlli-
syysvaikutuksia, niin minkä takia me laitamme satoja miljoonia euroja rahaa tällaisiin koh-
teisiin, joista ei synny niitä toivottuja tuloksia, kun varmasti nämä tavoitteet kuitenkin yh-
dessä jakaisimme, kuten työllisyysasteen paranemisen ja sen, että talous lähtisi voimak-
kaampaan kasvuun?

Tässä ajassa, jossa me olemme, on ennen kaikkea luotava toivoa tulevaisuuteen ja toi-
voa huomiseen, saatava niitä positiivisia näkymiä, mistä myös monet hallituspuolueiden
edustajat ovat tänään tässä salissa puhuneet. Kuitenkaan nämä toimet, joita hallitus tekee ja
esittää, eivät ole sen kaltaisia, että ne loisivat toivoa yksilöiden näkökulmasta tai edes ta-
67



Pöytäkirjan asiakohta PTK 134/2016 vp
louden ja työllisyyden näkökulmasta. Nyt tarvittaisiin sellaista politiikkaa, joka tukisi pie-
nituloisten ihmisten ostovoimaa — on sitten kyse eläkeläisistä tai on kyse lapsiperheistä —
sellaista politiikkaa, joka antaisi meidän nuorisollemme toivoa huomisesta, saisi näkymiä
tulevaisuuteen, siihen, että heillä on mahdollisuus opiskella, kouluttautua, saada työtä, että
heillä on hyvä elämä edessä. Kuitenkin nämä hallituksen tekemät isot leikkaukset koulu-
tukseen — nyt opiskelijoiden toimeentuloon, suomalaiseen osaamiseen — heikentävät
näitä toivon ja uskon näkymiä.

Nyt pitäisi tehdä investointeja. Se olisi avainasemassa siihen, että Suomen talous lähtisi
kasvuun ja työllisyysastetta saataisiin parannettua. Tämä tarkoittaa paitsi infrainvestointe-
ja — investointeja tiestöön, rautateihin, muuhun infrastruktuuriin — mutta myös inves-
tointeja ennen kaikkea osaamiseen, ennen kaikkea koulutukseen ja myös ihmisten hyvin-
vointiin. Tämä on se puoli, joka hallituksen budjettipolitiikasta valitettavasti uupuu, ja se
on hyvin ohutta. Meidän ei pitäisi nyt toistaa niitä samoja virheitä, joita on tehty 90-luvun
laman aikana, joiden kustannuksista maksamme tänä päivänä. Meidän ei pitäisi tehdä ja
toistaa näitä virheitä, joita aiemmin ollaan tehty. Kuitenkin nyt näyttää siltä, kun hallituk-
sen budjettiesitystä lukee, että nämä samat virheet halutaan toistaa, halutaan tehdä nämä
samat leikkaukset, joiden kustannukset sitten myöhemmin ovat merkittävät ja tulevat mak-
samaan niin yhteiskunnalle mutta myös inhimillisesti yksilöille todella paljon.

Sen takia SDP on tehnyt vaihtoehtobudjetin, jossa puututaan hallituksen budjettipolitii-
kan isoihin epäkohtiin, muutetaan talouspolitiikan suuntaa oikeudenmukaisemmaksi yksi-
löiden ja yksittäisten ihmisten näkökulmasta mutta myös luodaan sellaisia kasvun ja työl-
lisyyden näkymiä, joita Suomi nyt kipeästi tarvitsee.

16.51 Hannu Hoskonen kesk: Arvoisa herra puhemies! Suomi on pitkästä aikaa saatu
kasvu-uralle. Vuonna 2008 alkaneen talouslaman jälkeen olemme tilanteessa, jossa Suo-
men talous oikeasti kasvaa. Bkt eli bruttokansantuote on kasvussa, ja ennen kaikkea kai-
kista tärkein on se, että investoinnit ovat lähteneet liikkeelle.

Edustaja Marin äsken todisti värisevällä äänellään, että ei ole investoitu eikä ole teitä
korjattu. Missähän eduskunnassa te oikeastaan olette istunut, kun ette tätä huomannut?
Vaikea kuvitella. Nimenomaan tämä hallitus on esimerkiksi tieinvestoinnit pannut liik-
keelle. Noin miljardi euroa katetaan sitä teiden hoidon alijäämää, mikä teidän hallituksen
ajalta jäi hoitamatta täysin. Oletteko te ehkä lukenut vääriä papereita, sitä minä en tiedä.
Mutta kannattaisi ehkä aikaa seurata hieman tarkemmin.

Talouskasvu ensi vuonna ja seuraavana vuonna: Ensi vuosi on meidän itsenäisyytemme
juhlavuosi, talouskasvu ylittää reilusti 1 prosentin, mikä on todella merkittävä ottaen huo-
mioon, mistä lähtötasosta läksimme liikkeelle. Se ei ole vielä tyydyttävä taso, mutta suunta
on oikea. Ja aivan kuten Suomen Pankin pääjohtaja Erkki Liikanen omassa puheenvuoros-
saan eilen sanoi, tilanne on kehittymässä hyvään suuntaan. Tämä on nyt vain sitten kärsi-
vällisyyttä tästä eteenpäin, että emme tee vääriä liikkeitä, vaan jatkamme samalla linjalla.

Kilpailukykysopimus on Suomelle erittäin hyvä. Investoinnit lähtevät liikkeelle. Esi-
merkkinä voi mainita laivateollisuuteen tulevat valtavat tilaukset, mitkä ovat Suomeen tul-
leet viime aikoina ihan viimeisen vuoden sisällä. Metsäteollisuus investoi muun muassa
Äänekoskelle ja monelle muulle paikkakunnalle. Lista on niin pitkä, että en viitsi sitä kaik-
kea lukea.

Autoteollisuus on saanut Suomeen uusia työpaikkoja vahvasti. Kaikki tiedämme, että
Uuteenkaupunkiin on tulossa merkittävä määrä työpaikkoja lisää, ja mitä vielä tuleekaan.
68



Pöytäkirjan asiakohta PTK 134/2016 vp
Matkailu vetää esimerkiksi Lapissa tällä hetkellä erittäin hyvin, paikat ovat loppuunmyy-
tyjä. Ilmeisesti tämä koskee koko ensi vuoden matkailusesonkia, että matkailussa menee
todella hyvin.

Elikkä, jos oppositio tässä nyt lähtee pyytämään sitä, että pitäisi tehdä investointeja, pi-
täisi korjata teitä, pitäisi saada pyörät pyörimään, sitähän tässä juuri tehdään. Ihmettelen
vain, että ette ole tätä huomanneet.

Biotalous on ollut merkittävä lisä siihen, mitä olemme toivoneet kansantaloudeltamme.
Nimenomaan biotalouden pohjalle rakentuu suomalainen hyvinvointi tulevaisuudessa
edelleen. Kaikesta huolimatta Suomi seisoo edelleen puujaloillaan.

Byrokratian purkuun tämä hallitus on sijoittanut paljon panoksia, ja siinä olemme onnis-
tuneet kohtuullisen hyvin. Se tarkoittaa sitä, että oikealle tiellä olemme, mutta sillä samalla
tiellä pitää vahvasti jatkaa. Esimerkiksi kaavoituksen menettelyä ollaan yksinkertaistamas-
sa merkittävästi. Rakentamisen poikkeuslupien myöntäminen on siirretty kunnille. On tu-
lossa valtakunnallisesti alueiden käytön tavoitteet, ja sinne pitää saada kirjaus, jonka mu-
kaan maaseudulle pitää pystyä rakentamaan aivan vaivattomasti. Onhan Suomi Euroopan
unionin harvimmin asuttu maa, mutta silti meillä voi vielä känkkäränkkävalittaja pysäyt-
tää lähes minkä hankkeen tahansa. Meidän on saatava rakentamispuolelta välittämisoikeu-
det viranomaisilta kokonaan pois, ja vain asianosaisille, joita asia nimenomaan suoraan
koskee, voidaan valitusoikeus antaa ja sekin niin, että valitukset käsitellään nopeasti.

Ja todellakin toivon, että tässä byrokratian purussa menestymme monella muullakin
alalla. Esimerkiksi maatalouden puolella meillä on aivan valtava byrokratia. Siellä on te-
kemätöntä työtä vaikka kuinka paljon.

Maakunnat tarvitsevat rakentamista aivan samalla tavalla kuin kaupungitkin. Tämä on
yhteistyötä, joka on istuvan hallituksen tärkeimpiä asioita, että saamme koko maassa elin-
tason nousemaan ja uusia työpaikkoja syntymään. Työttömyyden hinta tässä maassa on
noin 7 miljardia euroa. Joka ainoa työpaikka, kun saadaan tuottava työpaikka syntymään,
tuo verotuloja sekä kunnille, valtiolle että seurakunnille, ja sitä kautta me pystymme ni-
menomaan kansantalouden tilaa parantamaan. Sen työttömän ihmisen kannalta ainoa toi-
vo hänen elämänsä laadun parantamiseen on saada hänelle töitä. Samalla, kun tämä työ-
paikka syntyy, kyseiselle henkilölle alkaa kertyä sitä tarpeellista eläkekertymää tulevien
vuosikymmenten varalle sitten aikanaan, kun hänelle eläkepäivät koittavat.

Sen takia, arvoisa herra puhemies, olisi välttämätöntä, että meille myös avattaisiin roh-
keasti uusia aloja. Kaivosteollisuus on meillä jäänyt liian pienelle huomiolle. Suomi tarvit-
see lisää kaivoksia ja nimenomaan suomalaisella pääomalla ja niin, että se hyöty, joka siitä
kaivoksesta tulee, jää Suomeen. Otetaan vaikka se Sakatin kuuluisa kaivos, joka on ame-
rikkalaisten hallussa: sen taloudellinen arvo on satoja miljardeja euroa, ja se piti vain antaa
amerikkalaisille luonnonsuojeluhulluuden takia, kun ei suomalaisilla ole varaa semmoi-
seen lähteä mukaan. Tämän takia tähän tilanteeseen tarvitaan ehdottomasti parannusta.

Arvoisa puhemies! Lopuksi, kun edustaja Marin tässä ihmetteli äsken puheenvuorossa,
minkä takia meillä on tilanne näin surkea: Esimerkiksi voi mainita sen, että meillä on mo-
nia, monia investointeja jo tehty ja monia päätöksiä tehty. (Puhemies koputtaa) Suunta on
oikea ja Suomen talous kasvaa, ja sitä eivät aikaisemmat hallitukset ole pystyneet teke-
mään.

Toinen varapuhemies Arto Satonen: Otetaan tähän lyhyt vastauspuheenvuoro. 
69



Pöytäkirjan asiakohta PTK 134/2016 vp
16.56 Sanna Marin sd (vastauspuheenvuoro): Arvoisa puhemies! Se, mitä kritisoin halli-
tuksen politiikassa — tietenkin tämän julman ja kylmän leikkauspolitiikan lisäksi, mikä
kohdistuu tavallisiin pienituloisiin, heikossa asemassa oleviin ihmisiin — on se, että halli-
tus ei ymmärrä sitä, että nyt tarvitaan sellaisia tulevaisuusinvestointeja, jotka edesauttavat
Suomen menestymistä huomenna. Näitä ovat paitsi järkevät infrainvestoinnit, joilla voi-
daan uudistaa yhteiskunnan rakenteita, myös investoinnit (Antti Kurvinen: Miljarditolkul-
la tehdään infrainvestointeja!) koulutukseen, osaamiseen, Suomen nuorisoon, lapsiin ja
nuoriin. Tämä on merkittävä kohde, johon meidän nyt pitäisi panostaa ja investoida. Jos
emme näin tee, niin tulevaisuudennäkymät eivät valitettavasti tule muuttumaan kovinkaan
valoisiksi kovinkaan monille. Sen takia SDP omassa vaihtoehtobudjetissaan satsaa koulu-
tukseen, satsaa nuoriin, (Antti Kurvinen: Tampereen ratikkakin sai rahaa!) lapsiin, opiske-
lijoihin ja suomalaiseen osaamiseen. Tämä on meidän linjamme. Valitettavasti (Puhemies
koputtaa) teidän linjanne on toinen.

Toinen varapuhemies Arto Satonen: Vastauspuheenvuoro, edustaja Jarva. — Sen jäl-
keen vastauspuheenvuoro, edustaja Hoskonen, ja sen jälkeen puhujalistaan.

16.57 Marisanna Jarva kesk (vastauspuheenvuoro): (Olavi Ala-Nissilä: Tampereen rati-
koilla Suomi nousuun! — Sanna Marin: Mitä pahaa niissä on?) Arvoisa puhemies! (Väli-
huuto) Jos saan puheenvuoron tässä välissä, niin olisi hyvä korjata tässä välissä myös
SDP:n ja opposition jakama väärä tieto siitä, että opiskelevien nuorten toimeentulo piene-
nee hallituksen päätösten myötä. Tämä ei pidä paikkaansa, vaan opiskelijoitten tulotaso
nousee, 120 000 opiskelijalla nousee asumisen tuki nyt yleiseen asumistukeen siirron myö-
tä, joka korvaa tätä opintorahan leikkausta. Ja kyllä, 50 000 opiskelijalla asumisen tuki pie-
nenee nyt tämän eduskunnan päätöksen myötä — niillä opiskelijoilla, joilla on tulot ruo-
kakunnassa niin isot, että he eivät tarvitse sitä asumisen tukea. On myös opiskelijajärjestön
ajama tavoite, että yleiseen asumistukeen siirrytään. On erittäin hyvä, että tämä tehtiin täs-
sä yhteydessä. Kaiken kaikkiaan opintotukihan nousee 900 eurosta 1 100:aan, ja tämän li-
säksi tämä asumisen tuki paranee opiskelijoilla. Tämä on hyvä linja.

16.58 Hannu Hoskonen kesk (vastauspuheenvuoro): Arvoisa herra puhemies! Todella-
kin edustaja Marinin puheenvuoro tuntui siltä, että koko maailma on kaatunut päälle, mut-
ta tosiasiassa tämä hallitus on tehnyt kaikki ne muutokset, mitkä teidän politiikkanne ai-
heutti. Investoinnit ovat lähteneet liikkeelle, työllisyys parantuu. Edustaja Tuppurainen
esitti tässä taannoin, että kymmenkertaistettaisiin maahantulijoiden määrä. Tähän asti
olemme maksaneet, ja tällä hetkellä, tästä asiasta noin miljardi euroa per vuosi. Kuinka
monta miljardia lisää edustaja Tuppurainen haluaa tähän asiaan panna vielä? Otetaanko sit-
ten velkaa? Kyllä meidän pitää velvollisuutemme kantaa totta kai myös suhteessa turvapai-
kanhakijoihin sen verran, mikä meille oikeudenmukaista on, mutta suu on meidänkin sä-
killämme, pakko se on tunnustaa. Pitää saada kansantalous nousuun, ja se ei nouse sillä,
että me jäämme siihen teidän valitsemaanne vaihtoehtoon. Me olemme saaneet investoin-
nit liikkeelle, työllisyys paranee, toivo on palannut tähän maahan, kuten Suomen Pankin
pääjohtaja Erkki Liikanen sanoi. Satuitte varmaan eilen katsomaan uutisia. Jos ette ole kat-
sonut, kannattaisi Yle Areenasta käydä katsomassa.

Toinen varapuhemies Arto Satonen: Ja palaamme puhujalistaan.
70



Pöytäkirjan asiakohta PTK 134/2016 vp
16.59 Olavi Ala-Nissilä kesk: Arvoisa puhemies! Todellakin, kuten tässä edustaja Hos-
konen edellä totesi, Suomeen on palannut tekemisen meininki. Me elimme viime vaalikau-
della tekemättömyyden aikaa ja passiivisuuden aikaa, ei saatu päätöksiä täytäntöön eikä
päätöksiä aikaankaan, tuli 100 000 työtöntä lisää. Yli kolme vuotta elimme negatiivisen
kasvun aikaa. Nyt nykyisen hallituksen strateginen hallitusohjelma on erittäin tärkeä, ja sil-
lä on saatu vakautta ja saatu investointeja liikkeelle. Todellakin esimerkiksi Varsinais-Suo-
messa nyt syntyy teollisia työpaikkoja lähivuosina joka vuosi enemmän kuin Äänekosken
tehtaalla on työntekijöitä. Ensi vuonna pitäisi saada Uuteenkaupunkiin 1 500 uutta työ-
paikkaa, ja laivanrakennusteollisuus on nousemassa 7 000 työpaikasta, kun laskemme ali-
hankkijat mukaan, 15 000 työpaikkaan lähivuosina. Se on tärkeätä.

Todella, kun kuuntelin edustaja Marinin puhetta, niin jäin sitä vähän suremaankin, että
entisestä hyvinvoinnin rakentajapuolueesta on tullut puolue, joka esittää vain toveripopu-
lismia täällä. (Antti Kurvinen: Hyvin puhuttu!) Todellakin, kun yhteiskunta muuttuu, kun
konteksti muuttuu, niin konseptin pitää muuttua, toimintamallin pitää muuttua. Se toimin-
tamalli ei voi olla, että sanotaan "ei" joka paikkaan. Se ei vie meitä eteenpäin todellakaan,
vaan pitää tehdä näitä uudistuksia ja saada päätöksiä tehokkaasti ja taloudellisesti, vaikut-
tavasti täytäntöön. SDP:n budjetista mielestäni puuttuu johdonmukaisuus. Vaatimukset
ennen vaaleja ovat ristiriidassa vaihtoehtobudjetin kanssa. Havaitsin, että vaihtoehtobud-
jetin tekijää on vaihdettu, enkä sitä ihmettele, kun olen sen budjetin lukenut.

SDP väittää ottavansa vähemmän velkaa, mutta niin ei voi sanoa, jos tulopuoli perustuu
kertaluonteisiin tuloihin. SDP:n mielestä Suomessa ei edelleenkään tarvita uudistuksia
eikä leikkauksia tarvitsisi tehdä. SDP uskoo, että lisää verottamalla voidaan jakaa kaikkea
hyvää kaikille, ikään kuin eläisimme suljetussa taloudessa. Monet ehdotetuista vaihtoehto-
budjetin toimenpiteistä eivät kannusta työntekoon. SDP:n ehdottamat lisäysten rahoitus-
keinot ovat vähintäänkin kyseenalaisia, osin toteuttamiskelvottomia. Esimerkiksi harmaan
talouden torjunnan tuottaman lisätulon varaan ei voi tuolla tavalla laskea. Varmaa kuiten-
kin teidän lisätalousarviossanne on, että menot kasvavat.

Mitä meidän pitäisi sitten sanoa Sitran ryöstöstä, sammon ryöstöstä Suomen täyttäessä
100 vuotta? SDP sanoo haluavansa panostaa tutkimukseen, tuotekehitykseen eli uudistu-
misen eväisiin. Toisaalta se kuitenkin haluaa viedä Sitran rahat, joka on perustettu juuri sii-
hen tarkoitukseen eli tekemään pitkäjänteistä, tietoon pohjautuvaa tulevaisuustyötä kas-
vun ja työllisyyden hyväksi. Jos Sitran tase puolitettaisiin, sillä ei olisi enää edellytyksiä
jatkaa nykytavalla. Mutta Sitra on panostamassa nyt lähivuosina muun muassa bio- ja kier-
totalouteen, moniin uudistuksiin, ja se on syömässä omaa pääomaansa tässä lähivuosina,
jotta panostus Suomen talouskasvun hyväksi on olemassa, mutta tällainen kertaluontoi-
nen, sanoisin, sammon ryöstö ei todellakaan ole perusteltua.

SDP haluaa laskea eläkemaksuja, vaikka se olisi eläkeuudistuksen vastaista. Tavoittee-
na oli eläkkeiden rahoituksen turvaaminen. Havaitsin, että jotkut jopa haluaisivat muuttaa
eläkeindeksiä. SDP:n talousbudjetissa SDP myöskin esittää rahoitusveroa, joka todennä-
köisesti menisi asiakkaiden maksettavaksi. Pääomaverokannan nosto merkitsisi pääoma-
köyhässä maassa yhä suurempaa pääomien jämähtämistä ja pakoa. SDP:n väite siitä, että
se peruuttaisi valtionosuusleikkaukset — kun tämä hallitus ei niitä teekään, niin miten nii-
tä voisi perua? Arvonlisäveron alarajan nosto, mikä on ihmelääke, sehän loisi vain kannus-
tinloukun yrittäjille. Ei se ole mikään ihmelääke. Harrastetakuuasiasta myöskin voisi käyt-
tää kommentin. Myöskin haluatte digipuolelta leikata, vaikka juuri digitalisaation kehitys
on erittäin tärkeä asia.
71



Pöytäkirjan asiakohta PTK 134/2016 vp
Arvoisa puhemies! Siis on todella niin, että kun maailma muuttuu, kun ympäristömme
muuttuu, niin toimintamallin pitää muuttua. Minä toivon, että (Puhemies koputtaa) popu-
lismista voitaisiin siirtyä — myöskin SDP — uudistamisen tielle. Tuolla linjalla te ette pal-
vele isänmaata.

Toinen varapuhemies Arto Satonen: Jatketaan puhujalistaa.

17.05 Tytti Tuppurainen sd: Arvoisa puhemies! Kaikki me Suomen kansanedustajat toi-
vomme isänmaan parasta, ja sen vuoksi olemme varmasti iloisia viime päivien uutisista,
jotka viittaisivat laman olevan takana ja maan talouskasvun kääntyneen nousu-uralle.
Käänne ei sinänsä ole odottamaton. Taloudessa on itseohjautuvaa palautumiskykyä. Jos in-
vestointeja ei vuosiin ole tehty, on vanhentunut pääomakanta palautettava kuntoon ja näin
investoinnit kääntyvät kasvuun.

Taloutta kirittää myös Euroopan keskuspankin kevyt rahapolitiikka, joka tekee sekä
asuntokaupan että kulutuksen rahoittamisesta edullisempaa ja helpompaa. Hallituksen ja
opposition kesken ollaan ymmärrettävästi eri mieltä siitä, onko talouden käänne ulkoisten
tapahtumien vaiko hallituksen talouspolitiikan seurausta.

Euroopan keskuspankin rahapoliittinen elvytys on kuitenkin tosiasia, jota on turha kiis-
tää. Hallituksessa on tunnetusti puolueita, joiden sanomaan on kuulunut jatkuva EU:n ja
yhteisen keskuspankkimme syyttely milloin mistäkin ongelmasta, mutta nyt ollaan hiljaa.
Nyt ei päästä sanomaan, että euron kurssi on viennille ongelma. Nyt ei päästä sanomaan,
että rahapolitiikan viritys olisi Suomelle sopimaton. Eurooppalaiselle yhteistyölle on niin
vaikeaa antaa tunnustusta, vaikka sen tunnustuksen ansaitsisi.

Arvoisa puhemies! Nyt kirjattu kasvuvauhti on kovin vaatimaton, eivätkä ennusteet lu-
paa sen tuntuvasti kiihtyvän. Noin 1 prosentin kasvu viittaa siihen, että työvoimaa ei riit-
tävästi virtaa pois työttömyydestä työllisiin. Prosentin kasvuun ei sisälly myöskään mer-
kittävää tuottavuuden kasvua. Me emme enää vajoa alaspäin, mutta prosentin tahdilla py-
symme paikallamme. Sillä tahdilla emme vastaa ennalta niihin haasteisiin, joita väestön
ikääntyminen tuo lähivuosina tullessaan. Kestävyysvajetta ei pureta.

Tilannearviosta olisi hyvä päästä ripeästi näkemykseen siitä, mitä pitäisi tehdä. Sosiali-
demokraatit ovat esittäneet selkeitä, toteuttamiskelpoisia vaihtoehtoja hallituksen politii-
kalle. Hallituksen on otettava aktiivinen rooli työllisyyden hoidossa. Tarvitaan lisärahaa
palkkatukeen ja järjestöjen työllisyysrahoihin. Nuorisotakuu on pelastettava. SDP:n esittä-
mät toimet ovat tarpeen, jotta pelastamme ihmisiä pitkittyvältä työttömyydeltä, perheitä
toimeentulovaikeuksilta ja nuoria näköalattomuudelta. Ne eivät ole kuitenkaan vain so-
siaalisen oikeudenmukaisuuden politiikkaa, vaan talouspolitiikkaa. Kun työttömistä yli
kolmasosa on pitkäaikaistyöttömiä, olemme syrjäytymisen kautta heittämässä hukkaan ar-
vokkainta voimavaraamme.

SDP on esittänyt myös, että investointeja laitetaan liikkeelle panostamisella korjausra-
kentamisen tukemiseen. Näillä toimilla on välittömiä kasvu- ja työllisyysvaikutuksia. Li-
säksi ne lisäävät talouskasvun tarvitsemaa pääomapanosta. Henkisen pääoman turvaami-
nen on vieläkin tärkeämpää. Siksi vaadimme koulutusleikkausten peruuttamista. Siksi vaa-
dimme, että lasten oppiminen turvataan subjektiivisella oikeudella varhaiskasvatukseen,
hyvillä kouluilla, riittävillä ammatillisen ja muun koulutuksen aloituspaikoilla. Työn tuot-
tavuus nousee, kun se yhdistetään pääomaan, ja työn tuottavuus on todellinen ongelma.
72



Pöytäkirjan asiakohta PTK 134/2016 vp
Arvoisa puhemies! Valtion talousarvio on hallituksen tärkein talouspoliittinen työkalu.
Siitä on nyt puhe. On kuitenkin jo nyt aihetta kiinnittää huomiota tulevana keväänä päätet-
tävään valtiontalouden kehyspäätökseen. Sen valmistelu vaikuttaa kovin kummalliselta.
Kehysriihi on siirretty tavanomaisesta ajankohdasta maaliskuulta myöhemmäksi, huhti-
kuun loppuun. Perusteeksi on väitetty kansantalousosaston ennusteen viivästymistä, mutta
sitä on vaikea uskoa. Onhan se ennuste voitu ennenkin ajoissa tehdä. Kun on käynyt ilmi,
että valtiovarainministerillä ja pääministerillä on näkemyseroja budjettien tasapainotustar-
peesta, on aivan ilmeistä, että lykkäämisen todellinen syy on kunnallisvaalit huhtikuun
9:ntenä.

Arvoisa puhemies! Hyvä Suomen hallitus! Olisimme me sen julkista taloutta koskevan
tiedon kyllä kestäneet. Vaaleja tulee vielä kuntavaalien jälkeen, joten taktikointi on aivan
tarpeetonta.

Arvoisa puhemies! Suomella on vaatimattoman kasvun ansiosta nyt pieni hengähdys-
tauko. Käytetään se hyväksi ja tehdään ratkaisuja, joiden avulla ensi vuonna toiselle vuo-
sisadalle siirtyvä isänmaamme saa valoisan tulevaisuuden.

Toinen varapuhemies Arto Satonen: Jatkamme nyt puhujalistaa ja palaamme sitten de-
battiin tarvittaessa myöhemmin.

17.10 Katri Kulmuni kesk: Arvoisa puhemies! Suomen Pankki katsoi eilisessä, uusim-
massa tiedotteessaan, että Suomen talous on alkanut toipua pitkän heikon jakson jälkeen ja
vienti toipuu vähitellen, kun talouskasvu Suomen vientimaissa jatkuu ja Suomen kustan-
nuskilpailukyky paranee. Viimeisimmästä saamme suurelta osin kiittää tänä vuonna ai-
kaansaatua historiallista kilpailukykysopimusta, jonka avulla pystymme saavuttamaan
kustannuserot tärkeimpiin kilpailijamaihimme Saksaan ja Ruotsiin. Se on vaikea sopimus.
Se on monelle alalle erittäin raskas, mutta kuten Suomen Pankkikin toteaa, omalta osal-
taan tämä sopimus lisää Suomen vientiä, investointeja ja bkt:n kasvua. Myös eurooppalai-
nen työmarkkinakenttä on itse asiassa aika suurella mielenkiinnolla seurannut sitä, miten
pienessä pohjoisessa valtiossa edelleenkin ollaan pystytty asioista sopimaan.

Taloudessa on ollut positiivisia merkkejä jo usean kuukauden ajan. Autokauppa on pi-
ristynyt tänä vuonna merkittävästi — esimerkkinä. Pieniä ja keskisuuria yrityksiä tutkiva
barometri kertoi tänä syksynä, että pk-yritysten suhdanneodotuksissa on käänne plussan
puolelle. Yrityksistä, jotka osallistuivat tähän kyselyyn, 43 prosenttia arvioi suhdanteiden-
sa paranevan kuluvan vuoden aikana. Monia yksittäisiä isoja piristysruiskeita ovat olleet
Turun telakan laivatilaukset, Valmetin iso rekrytointipäätös, lukuisat biotalousinvestointi-
hankkeet ympäri maata. Nämä ovat ehkä yksittäisiä asioita, mutta jälleen kerran viittaan
kyllä tähän Suomen Pankin puolivuosittaiseen tutkimukseen. Analyysin mukaan tehdas-
teollisuus vihdoinkin elpyy tässä maassa ja esimerkiksi teollisuustuotanto on kasvanut ku-
luneen vuoden aikana ensimmäistä kertaa neljään vuoteen — ensimmäistä kertaa neljään
vuoteen. Myös työttömyysluvuista voi sanoa pitkästä aikaa hyviä asioita. Työttömyysaste
on 0,6 prosenttiyksikköä pienempi kuin vuotta aikaisemmin. Lasku on jatkunut, ja työn ky-
syntä kasvaa. Nämä ovat erittäin tärkeitä asioita.

Arvoisa puhemies! Budjetin punainen lanka on nimenomaan tukea nyt tätä talouden
orastavaa positiivista kehitystä. Tavoitteena on Suomen talouden elpyminen, työllisyyden
parantuminen, ja tämän eteen tehdään aivan valtavasti töitä. Budjetissa nostetaan esille
työllisyys- ja yrittäjyyspaketit, joilla parannetaan pienten ja keskisuurten yritysten toimin-
73



Pöytäkirjan asiakohta PTK 134/2016 vp
taedellytyksiä, helpotetaan ihmisten työllistymistä ja lisätään työteon kannustavuutta, yrit-
täjävähennys, maksuperusteinen alvi — nämä ovat esimerkkejä konkreettisista toimista.
Lukuisia liikenne- ja korjausvelkahankkeita, määrärahoja perusväylänpitoon, väyläverkon
kehittämiseen ja monia tärkeitä pullonkauloja on pystytty saamaan liikkeelle. Yksi esimer-
kiksi näistä pohjoisen hankkeista, valtatie nelonen Kemin ja Oulun välillä, on merkittävä
asia.

Sitten, arvoisa puhemies, budjetin sosiaalisista ja terveydellisistä painotuksista: Lähes-
tyttäessä itsenäisyyden 100-vuotisjuhlaa on erittäin tärkeää, että veteraanikuntoutukseen
lisätään määrärahoja ensi vuodelle ja invaliditeettirajaa lasketaan. Yhä useampi veteraani
pääsee avopalveluiden piiriin. Omais- ja perhehoitoon tulee 90 miljoonan euron lisärahoi-
tus. Vapaapäiviä myöskin omaishoitajille tulee.

Arvoisa puhemies! Emme tietenkään voi tuudittautua ensimmäisten hyvien talousuutis-
ten kanssa siihen, että tämä kasvu nyt itsestään lähtee etenemään ja olisi suotuisaa, koska
maailmanlaajuisesti edelleen kuitenkin kasvu on erittäin vaimeaa ja hidastakin. On kuiten-
kin tärkeää, että tässä vaiheessa, kun pikkuhiljaa aletaan lähestymään hallituskauden puol-
taväliä, voidaan sanoa, että monet niistä hallitusohjelman tavoitteista näyttävät olevan ihan
oikealla uralla toteutuksen suhteen, ja tämä taloustilanne kyllä tukee sitä päätelmää. Ikäviä
säästöpäätöksiä on tehty. Ne ovat olleet erittäin rankkoja, mutta ne on tehty nimenomaan
etupainotteisesti, ettei enää loppuvaalikautena tarvitsisi säästöpäätöksiä tehdä vaan voim-
me tehdä panostuksia kasvuun.

Suuressa kuvassa ainoastaan sitä kautta, että me saamme taloutemme, työllisyytemme
paremmalle uralle, pystymme vähentämään eriarvoisuutta, turvaamaan palvelut kaikkialla
Suomessa ja pitämään heikoimmista huolta. Kyllä vanha viisaus (Puhemies koputtaa) vah-
vasta valtiontaloudesta köyhän parhaana turvana on pätevä edelleenkin.

17.16 Antti Kurvinen kesk: Arvoisa herra puhemies! Hyvät kollegat! 90-luvun laman
keskellä uudenvuoden puheessaan silloinen keskustalainen pääministeri Esko Aho totesi,
että "ei niin pitkää yötä, ettei päivä ja aamu sen jälkeenkin", näin vapaasti lainattuna. Ehkä
vähän samoilla ajatuksilla mekin käymme tähän Suomen valtion vuoden 2017 talousarvi-
on yleiskeskusteluun ja talouspoliittiseen keskusteluun.

Eilen tiistaina 13.12. Suomen Pankki totesi, että niin sanottu taloudellinen taantuma al-
kaa Suomessa olla ohi ja Suomen talous alkaa elpymään. Talouskasvu on lähtenyt liikkeel-
le. Nousua vauhdittaa erityisesti yksityinen kulutus ja investointien lisääntyminen. Yksi-
tyisen kulutuksen nouseminen johtuu ennen kaikkea siitä, että työllisyys on viimeisen vuo-
den aikana parantunut. Myös Suomen rajojen ulkopuolelta on tullut kiitosta Suomen ta-
louspolitiikan suunnalle. Niin komissio, OECD kuin Kansainvälinen valuuttarahasto IMF
ovat kiitelleet Juha Sipilän hallituksen talouslinjaa. Voidaankin todeta, että hallituksen ta-
louspolitiikan lääkkeet toimivat ja vakavasti sairas potilas on toipumassa. Tämä on erittäin
iso saavutus sinipunahallituksen katastrofaalisen talouspolitiikan jälkeen.

Tätä tilannetta ei ole saavutettu ilmaiseksi. On jouduttu tekemään rohkeita ratkaisuja.
Kiitollisena ay-liikkeen yhteistyöstä ja osin myös opposition rakentavien voimien yhteis-
työstä saimme aikaan kilpailukykysopimuksen. Veropolitiikalla kotimaista kysyntää on
ruokittu. Veronalennuksia on kohdistettu myös eläkeläisille tällä kertaa. Infraan, sekä väy-
liin että tietoverkkoihin, investoidaan useita miljardeja.

Toki olemme joutuneet tekemään monia kipeitä päätöksiä. On ihan selvää, että silloin,
kun me rupeamme taittamaan velkaantumista, rupeamme sopeuttamaan meidän menoja
74



Pöytäkirjan asiakohta PTK 134/2016 vp
meidän tuloihin ja kun me olemme eläneet useamman vuoden yli varojen, niin nämä pää-
tökset ovat ikäviä ja hankalia ja ne ovat sattuneet varmasti jokaiselle edustajalle. Mutta
nämä ovat välttämättömiä asioita, että me pääsemme tästä tilanteesta eteenpäin. Hyvä niin,
että taloudessa valoa on nyt nähtävissä.

Itse olen myös erittäin onnellinen siitä, että hallitus on kyennyt sekä lisätalousarviossa
tänä vuonna että sitten jatkotoimenpiteilläkin helpottamaan suomalaisen maatalouden
akuuttia kriisiä. Se on erittäin tärkeä asia sekä Suomen talouden tulevaisuuden kannalta
että ennen kaikkea Suomen ruokaturvallisuuden ja Suomen elintarvikehuollon kannalta.

Arvoisa puhemies! Nyt kun taloudessa on valoa ja kun taantumasta ollaan Sipilän halli-
tuksen toimin päästy eteenpäin, katse täytyy kiinnittää erityisesti yhteiskunnan eheyteen ja
eriarvoisuuden vähentämiseen. Suomen kuntoonlaittamisen pitää jatkossakin tarkoittaa ta-
loudellisen kunnon lisäksi myös aineetonta kuntoa, eheyttä, tasa-arvoa, mahdollisuuksien
tasa-arvoa, yhdenvertaisuutta. Meidän yhteiskunnassamme on ollut selkeästi havaittavissa
kehitystrendi, missä hyvinvoivat ihmiset ovat hyvinvoivia kaikin tavoin: he ovat sitä talou-
dellisesti, heillä on tiedollisia valmiuksia, it-asiat ovat hyvin hallinnassa, ja sen lisäksi he
ovat myös terveitä, elävät pidempään. Ja sitten pienituloisilla kaikki tämä on päinvastoin.

Tähän kehitykseen on tartuttava ja on löydettävä rohkeita, ennakkoluulottomia, laatikon
ulkopuolelta tulevia ratkaisuja siihen, miten eriarvoistumiskehitys katkaistaan. Tämän
kannalta erittäin tärkeä asia on Juha Sipilän asettama professori Juho Saaren työryhmä,
joka lähtee hakemaan eriarvoistumiseen uusia ratkaisuja. Uskon, että hallituksen lansee-
raama perustulokokeilu on sitä todellisuutta, millä saadaan jatkossa paremmin aktivoitua
huonommin voivia meidän yhteiskunnan jäseniä.

Mutta, arvoisat kollegat, tämä eriarvoisuuden taittaminen ei ole vain rahasta kiinni. Tar-
vitaan tietojenvaihtoa viranomaisten välillä. Meidän pitää löytää ja kohdata ihmiset, jotka
tarvitsevat apua. Nythän meillä on ollut sellaisiakin tilanteita osin näitten viime aikojen tra-
gedioittenkin takana, että omaiset ovat vain voineet vierestä seurata, kun sairas tai syrjäy-
tynyt ihminen ei edes halua hakea itselleen apua. Tässä tarvitaan nyt toimintamallien per-
kaamista, uusia tapoja löytää niitä ihmisiä, jotka juuri tässä ajassa voivat huonosti. Myös
uudenlaista yhteisöllisyyttä ja yhteisvastuuta tarvitaan meillä yhteiskunnassa.

Arvoisa puhemies! Tämä kaikki ei ole helppoa, mutta niin kuin Amerikan entinen pre-
sidentti John F. Kennedy sanoi: "Me emme tee näitä asioita ja muita asioita, koska ne ovat
helppoja, (Puhemies koputtaa) vaan koska ne ovat vaikeita."

17.21 Petri Honkonen kesk: Arvoisa herra puhemies! Suomen taloudellinen tilanne on
parantunut viimeisen vuoden aikana. Suomen Pankin viimeisen kasvuennusteen mukaan
käänne on nyt todella tapahtunut ja Suomi päässyt kasvu-uralle. Usean vuoden supistumi-
sen jälkeen talous siis kasvaa ja myös työttömyys on hieman hellittänyt. Työttömiä on nyt
vähemmän kuin vuosi sitten ja viennin heikkeneminenkin näyttää hidastuvan ja jopa py-
sähtyvän. Esimerkiksi sahatavaran vienti on huipussaan, mikä kertoo vanhan opin mukaan
rakentamisen viriämisestä maailmalla ja on totta kai Suomelle erittäin hyvä uutinen.

Hallituksen veropolitiikka tukee tätä talouden kasvua. Veronalennukset pieni- ja keski-
tuloisille tukevat tätä positiivista talouskehitystä. Valtaosa uusista yrityksistä syntyy pk-
sektorille, ja sinne lisäpotkua tuo yrittäjävähennys sekä osana byrokratian purkamista mak-
superusteinen arvonlisäveron tilitys, mitä moni yrittäjä on jo ehtinyt kiittelemään. Metsä-
lahjavähennyksellä vauhditetaan metsätilojen sukupolvenvaihdoksia sekä edistetään aktii-
vista metsänhoitoa ja näin saadaan enemmän puuta liikkeelle.
75



Pöytäkirjan asiakohta PTK 134/2016 vp
Myös elvyttäviä elementtejä on. Hallituksen investointipäätökset tukevat talouden elpy-
mistä. Teitä ja ratoja laitetaan kuntoon enemmän kuin aikoihin, isoja liikennehankkeita on
jo aloitettu ja rakennetaan nopeita verkkoyhteyksiä. Näiden investointien suuruus on yh-
teensä lähes 3 miljardia euroa. Näiden lisäksi odotan liikenteen osalta liikenneverkkoval-
mistelua ja sen tuloksia. Suomen liikenneverkon suunnittelu, ylläpito ja rahoitus on saata-
va kiireesti eurooppalaiselle tasolle. Mallia on syytä ottaa esimerkiksi Ruotsista ja sen pit-
käjänteisestä liikennehankkeiden suunnittelusta.

Arvoisa puhemies! Investointien kasvu vauhdittaa talouskasvua. Tämähän meillä nyt
näkyy. Kuitenkin investointeja on saatava nykyistäkin enemmän, niiden taso ei ole vielä
riittävä. Valtion velkaantuminen hidastuu, sekin on yksi talouskasvun kannalta pitkällä ai-
kavälillä tärkeä asia. Silti otamme kuitenkin vielä ensi vuonna velkaa 5,6 miljardia euroa.
Se on yhä liikaa, tarvitsemme entistä kovempia päätöksiä, joilla Suomea ja muun muassa
työmarkkinoita uudistetaan, jotta talouskasvu saadaan toden teolla vauhtiin.

Arvoisa puhemies! Useista maakunnista kuuluu hyvää, esimerkiksi oma kotimaakunta-
ni Keski-Suomi on pitkään ollut peränpitäjä niin talouskasvussa kuin työllisyystilanteessa-
kin. Kuitenkin tilanne siellä meillä on kehittynyt pitkästä aikaa hyvään suuntaan ja viimei-
simmän työllisyyskatsauksen mukaan työttömiä työnhakijoita oli 4 prosenttia vähemmän
kuin vuosi sitten. Äänekosken mainio biotuotetehdasinvestointi, Jyväskylän keskussairaa-
lan rakennustyömaa ja muut isot rakennushankkeet vetävät maakuntaa ylöspäin ja paran-
tavat työllisyyttä. Keskisuomalaisten yritysten liikevaihto on kasvanut 5 prosenttia vuonna
2016, kun koko Suomen kehitys on ollut 1,5 prosenttia. Tämä on todella positiivista kehi-
tystä ja kuvastaa myös koko maan positiivista tilannetta.

Biotalous ja energian tuottamisen muutos ovat Suomen kasvun keskeisiä mahdollisuuk-
sia. Juuri solmittu ja Suomenkin hyväksymä kansainvälinen Pariisin ilmastosopimus ja sen
EU-toimeenpano velvoittaa Suomeakin vähentämään päästöjään yhä edelleen verrattuna
vuoden 91 tasoon. Etenkin liikenteen päästöjen, kasvihuonekaasupäästöjen, vähentämi-
seen on paineita ja leikkauksia tehtävä. Tämä on hyvä asia ja nähtävä mahdollisuutena luo-
da uutta kasvua uusiutuvan energian ja energiateknologian saralla. Tähän antaa hyviä eväi-
tä hiljattain hallituksen julkaisema uusi ilmasto- ja energiastrategia. Tämä mahdollistaa
meille todella merkittävän hypyn, muun muassa biopolttoainealan kehityshypyn eteen-
päin, kun luomme uudenlaisen paineen kotimarkkinoille. Näitä eväitä meidän on hyödyn-
nettävä, kun luomme uutta talouskasvua.

Arvoisa puhemies! Suomessa on nyt monia hyviä eväitä ja mahdollisuuksia luoda uutta
talouskasvua. Näyttää siltä, että talouspoliittisesti nenä on jo pinnalla, mutta ponnistelua
vielä riittää.

17.26 Arja Juvonen ps: Arvoisa herra puhemies! Sellaiset tavoitteet kuten työllisyys ja
yrittäjyys, julkisen talouden velkaantumisen vähittäinen lopettaminen ja kestävän, työlli-
syyttä parantavan talouskasvun edistäminen vastaavat välttämättömään kehitykseen maas-
samme sekä osoittavat hallituksen arvovalintojen onnistumista. Ne ovat hyvin tärkeitä ta-
voitteita.

Arvoisa puhemies! Inhimillisyys on tänään sanana noussut täällä eduskunnan istunnos-
sa esille. Uskaltaisin sanoa, että se on noussut enemmän esille kuin työttömyys, köyhyys,
lama, velkaantuminen. Hyvin monessa puheenvuorossa on sanottu sana "inhimillisyys".
Minusta se on äärettömän tärkeää, että myös tällä tavalla pohdimme ja katsomme asioita.
76



Pöytäkirjan asiakohta PTK 134/2016 vp
Sosiaali- ja terveysvaliokunta on tehnyt paljon erilaisia toimia — ja haluankin niistä valio-
kunnan jäsenenä mainita — joissa inhimillisyys keihäänkärkenä olemme menneet eteen-
päin. Me saimme kumottua hoitajamitoituksen tarkistamisen, saimme korotettua takuuelä-
kettä, vanhemmuuden kulukustannuksia työnantajalle helpotettiin, omais- ja perhehoita-
jien tilannetta parannettiin ja toimeentulotuen maksaminen siirrätettiin Kelaan. Myös isien
mahdollisuutta isyysvapaaseen ja vanhempainvapaaseen lisättiin. Tästä eilen täällä äänes-
tettiin. Nämä kaikki ovat niitä inhimillisiä askeleita, joiden vaikutukset osuvat ihmisiin ja
joista tänään olemme täällä puhuneet. Inhimillisyys ei ole mitään pehmoilua eikä sosiaali-
tanttailua. Se on erittäin tärkeää, ja siksi haluan nämä asiat nostaa esille, jotta ne eivät
unohdu. Onhan meidän budjettimme sosiaali- ja terveysministeriön alalla toiseksi suurin
valtiovarainministeriön jälkeen.

Mitä kaikkea muuta sitten siellä ministeriössä on tehty? Kansallinen genomikeskus pe-
rustetaan, hyvinvoinnin ja terveyden viiden kärkihankkeen toimeenpanoa edistetään, koh-
dennetaan resursseja päihdeäitien hoitoon, näyttöön perustuvan hoitotyön edistämiseen,
ennakoivan lastensuojelun ja lapsiperheiden tarvelähtöiseen auttamiseen, päihderiippu-
vaisten tukeen, ruoka-apuun, veteraanien etuuksiin, veteraanien kuntoutukseen ja yliopis-
totasoiseen terveydenhuollon tutkimuksen rahoitukseen. Nämä kaikki ovat erittäin tärkei-
tä asioita.

Arvoisa herra puhemies! Sosialidemokraatit, nostitte esille täällä muun muassa sote-uu-
distuksen ja sen rikki repimisen, kuten täällä eräs edustaja hyvin muistutti. Ihmettelin sitä
myös itse. Nostan tästä teidän varjobudjetistanne esille yhden lauseen, joka minua on häm-
mästyttänyt. Olette kirjoittaneet tänne budjettiinne, että "lisäksi ikäihmiseltä viedään oi-
keus vastuutyöntekijään, joka tuntee ihmisen, hoidon ja lääkityksen ja tarpeet". Mainitset-
te näin, mutta ette kuitenkaan kerro, että meillä tulee jatkossa olemaan omatyöntekijä, joka
nimetään sosiaalihuoltolain mukaan. Se on 42 §, jossa siitä mainitaan, ja tämä omatyönte-
kijä voi olla myös sosiaali- ja terveydenhuollon ammattilainen. Minä näen taas itse hoita-
jana, että kyllä siellä ammattitaso ja laatu säilyvät ja se varmistuu, koska koulutus on niin
korkeatasoista meillä täällä Suomessa. Elikkä tämä on minua nyt täällä ihmetyttänyt.

Arvoisa puhemies! Vielä siitä inhimillisyydestä. Olemme menossa juhlavuoteen Suomi
100 vuotta, ja meillä on tulossa paljon erilaisia tilaisuuksia ja erilaisia hankkeita. Minä esi-
tänkin, että me ottaisimme ensi vuonna tämän inhimillisyysteeman kärkihankkeeksi. Ei ole
aina se raha, mikä ratkaisee, vaan ilman rahaakin me voimme saada aikaan hyvinvointia.
Meidän täytyy vain miettiä, millä tavoin se tehdään.

Kansanedustajat lähtevät tammikuussa kiertämään kouluja. Itse olen ottanut yhteyttä so-
siaali- ja terveydenhuolto-oppilaitoksiin, ja he ovat ottaneet mielellään minut vastaan sin-
ne. Menen keskustelemaan opiskelijoiden kanssa muun muassa hoidon eettisyydestä, hoi-
tokärsimyksen ennaltaehkäisystä, potilaan kohtaamisesta ja kuulemaan sitä, miten he,
opiskelijat, käytännön kentällä ovat nähneet näitä tilanteita, millä tavalla on ennalta ehkäis-
tävissä muun muassa hoitokärsimys. Siihen ei välttämättä tarvita rahaa. Voisimme ottaa
ensi vuonna teemaksi sen, että kohtaamme ihmiset hyvin, ajallaan, olemme ystävällisiä, ar-
vostamme niitä ihmisiä, joita siellä kunnissa kohtaamme — he ovat monesti niitä apua tar-
vitsevia, sairaita sairaaloissa, päivystyksessä, terveysasemilla — että he saavat sen ensim-
mäisen kädenkosketuksen ja se on lämmin ja hyvä. Olen aivan varma siitä, että tällä tavalla
saamme myös sellaista hyvinvointia, (Puhemies koputtaa) mikä ei ole rahalla korvattavis-
sa.
77



Pöytäkirjan asiakohta PTK 134/2016 vp
17.32 Tarja Filatov sd: Arvoisa puhemies! Ennakoin, että puhuisin huomenna, mutta yl-
lätys yllätys, vanha konkarikin yllättyy sen suhteen, miten nopeasti puheenvuoro saattaa
tulla vastaan.

Itse asiassa pyysin puheenvuoron sen vuoksi, että halusin vähän problematisoida sitä
keskustelua, että työllisyydessä olisi tapahtunut jo käänne. Tässä salissa on moneen ker-
taan sanottu, että työllisyys on lähtenyt parempaan suuntaan. Allekirjoitan sen, että talou-
dessa on tapahtunut käänne ja siinä meillä on positiivisia lukuja, tosin ne ovat vielä kasvu-
lukuina niin ohuita, että niiden työllisyysvaikutukset edes vuoden päästä eivät tule ole-
maan suuren suuret, varsinkaan kun kasvulukujen pitää olla erilaisia eri toimialoilla. Pal-
velualoilla synnytämme työpaikkoja jo pienemmällä kasvulla, mutta jos menemme vaik-
kapa teollisuustyöhön, niin silloin kasvulukemien pitää olla paljon korkeampia, jotta syn-
tyisi uusia työpaikkoja. Samaan aikaan Tilastokeskuksen uusimmat luvut kertovat, että
tuotannossa on tapahtunut positiivista kehitystä, ja tämän varmasti otamme kaikki ilolla
vastaan. Minä ottaisin ilolla vastaan myös sen, että niitä työpaikkoja syntyisi enemmän ja
että meidän työttömyytemme merkittävästi kääntyisi kasvuun, mutta ikävä kyllä, kun tilas-
toja tutkii, niin tämä ei vielä pidä paikkaansa.

TEMin ennusteessa ennustetaan, että työllisyys paranee, tai itse asiassa siellä sanotaan,
että työttömyyden kasvu on taittunut ja että työllisyys tulee paranemaan. Samaan aikaan
TEM itse ennustaa, että pitkäaikaistyöttömyys jatkaa kasvuansa. Jos katsomme tämänhet-
kistä tilannetta, niin tällä hallituksella on itse asiassa suomenennätys pitkäaikaistyöttömyy-
dessä. Pitkäaikaistyöttömien osuus työttömistä on 35 prosenttia, yli kolmannes. Se ei kos-
kaan ole ollut niin suuri. Olen tyytyväinen siihen, että valtiovarat omassa valiokuntamie-
tinnössänsä kiinnittää tähän huomiota ja toteaa tämän suomenennätyksen ja on huolissaan
siitä ja sanoo, että työllisyys sinänsä on mennyt parempaan suuntaan mutta työttömyys on
syventynyt ja vaikeutunut. Ja näin tässä on käynyt. Jos me emme tähän pitkäaikaistyöttö-
myyteen puutu voimakkaammilla välineillä, niin siinä vaiheessa, kun tämä tuotannon kas-
vu ja talouden kasvu rupeaa oikeasti synnyttämään työpaikkoja, niin me kohtaamme työ-
voimapulan, joka hidastaa meidän taloudellista kasvuamme ja hyvinvointiamme. Sen
vuoksi hallituksen olisi ihan oikeasti ja tosissaan syytä kääntää katseensa tänne työttömyy-
den sisäisiin ongelmiin.

Sitten vielä näistä työllisyysluvuista. Tilastokeskuksen viimeisimmät tilastot kertovat,
että itse asiassa työllisyysaste on pysynyt samassa kuin se oli vuosi sitten. Miesten työlli-
syysaste nousi vuodentakaiseen lokakuuhun verrattuna 2,0 prosenttiyksikköä 70,1 prosent-
tiin. Naisten työllisyysaste laski saman 2,0 prosenttiyksikköä 66,7 prosenttiin. Tämä ker-
too sen — jos katsomme historiaa — että itse asiassa 90-luvun laman jälkeen pitkän aikaa
suomalainen työllisyysasteen paraneminen oli naisvaltaisten alojen varassa. Meillä nais-
ten työllisyysaste nousi voimakkaasti, miesten pysyi alhaisemmalla tasolla. Nyt tässä on
tapahtunut ikään kuin käänne toisinpäin: miesten työllisyys paranee, mutta naisten ja nais-
valtaisten alojen työllisyys heikkenee. Jos menemme vielä näiden lukujen sisään, niin itse
asiassa työ- ja elinkeinoministeriön viimeisimmät luvut kertovat, että työttömiä työnhaki-
joita on 8 700 henkeä vähemmän kuin vuosi sitten. Kiitos tempputyöllistämisen, jos näin
voi sanoa, koska me olemme ainakin edustaja Ihalaisen kanssa monta kertaa kuulleet näitä
syytöksiä tempputyöllistämisestä, kun työvoimapoliittisia välineitä on käytetty työttömyy-
den alentamiseen. Tämä työttömyyden alenema tulee täysin työvoimapoliittisten toimien
määrän kasvusta, ja ikävä kyllä siellä sisällä vähän kyseenalaisesta kasvusta. Elikkä kun-
touttavassa työtoiminnassa olevien ihmisten määrä on kasvanut, ja tämän taustalla syy on
78



Pöytäkirjan asiakohta PTK 134/2016 vp
se, että palkkaperusteisia työvoimapoliittisia toimia ei ole tarjolla. Kun kunnat pyrkivät ak-
tivoimaan ihmisiä, niin silloin ihmisiä ohjataan kuntouttavaan työtoimintaan.

Sitten jos katsomme vielä sitä, mitä tämä omaehtoinen koulutus saa aikaan: Kannatan
ehdottomasti omaehtoista koulutusta ja kannatan sitä — niin kuin sosialidemokraatit ovat
ehdottaneet — että niitä pelisääntöjä, joilla omaehtoiseen koulutukseen pääsee, helpotet-
taisiin. Mutta miten tässä on käymässä suhteessa työttömyyteen? Meillä vaikkapa palve-
lualoilla työttömyys on kasvanut, elikkä meidän kotimarkkinamme ovat (Puhemies koput-
taa) tuottaneet lisää työttömyyttä.

Toinen varapuhemies Arto Satonen: Suositus on 5 minuuttia.

Minä käytän nyt oikeuttani puhua hiukan pitempään kuin suositus on. — Elikkä sanon
tämän asian loppuun. Palveluvaltaisilla aloilla meillä on työttömyys heikentynyt, ja nyt,
kun me ajattelemme, että nämä säästöt, joita budjetissa on, kohdistuvat tavallisiin ihmisiin,
niin se heikentää meidän kulutuskysyntäämme ja sitä kautta se heikentää todennäköisesti
kotimarkkinoilla nimenomaan palveluiden kysyntää, mutta omaehtoisesti ihmiset hakeu-
tuvat palvelualojen koulutukseen, elikkä siellä määrä kasvaa. Omaehtoisesti kouluttaudu-
taan palvelualoille. Rakennusalalla meillä on työvoimasta pulaa, koska siellä nämä mies-
valtaiset työpaikat ovat kasvaneet, ja niiden määrä on noussut, ja sen historia on, me tie-
dämme, paitsi tämänkin hallituksen tekosissa mutta myös siellä edellisen hallituksen teke-
misissä, kun on investointeja ja muita lisätty — näihin koulutuksiin hakeudutaan vähem-
män omaehtoisesti.

Me odotimme syksyllä eduskunnassa, että olisimme saaneet hallitukselta esityksen
muuntokoulutuksesta, joka olisi mahdollistanut sen, että esimerkiksi rakennusalalla olisi
niitä insinöörejä, jotka ovat teknologiateollisuudesta joutuneet työttömäksi, nopeasti voitu
kouluttaa siihen tehtävään, mitä rakennusalalla tarvitaan, mutta tätä esitystä emme kos-
kaan syksyn aikana hallitukselta saaneet. Päinvastoin meiltä kysyttiin valiokunnassa, (Pu-
hemies koputtaa) käsittelemmekö me tällaisen esityksen, ja minulta sen valiokuntatyön jäl-
keen jopa, että miksi sitä ei ole käsitelty. Voin sen nyt sanoa: se johtuu siitä, että hallituk-
sen esitystä ei ole, mutta toivon, että se tulee pian.

17.39 Ulla Parviainen kesk: Arvoisa puhemies! Tässä aluksi vielä kertaan nämä myön-
teiset asiat. Eli Suomen taloudessa on viime aikoina ollut todella paljon positiivisia merk-
kejä ja talous on kääntynyt hienoiseen kasvuun. Myös pienten ja keskisuurten yritysten ti-
lanne on viime aikoina kohentunut ja tuotanto- ja tilauskanta kasvanut. Mutta myös kunta-
talouden tilanne on parantunut. Kuntatalouden yhteenlaskettu tilikauden tulos vahvistuu
ensi vuonna. Sipilän hallitus ei ole tehnyt valtionosuusleikkauksia, vaan valtionosuuden
vähennysten taustalla on aina toimenpide, joka vähentää kuntien menoja. Näin ollen halli-
tus ei tasapainota valtiontaloutta kuntatalouden kustannuksella.

Huonon talouskehityksen taustalla on ennen kaikkea huono kilpailukyky. Talouden vii-
meaikainen elpyminen on perustunut lähinnä yksityisen kulutuksen kasvuun ja rakentami-
seen.

Valtiovarainvaliokunta nostaa mietinnössään ansiokkaasti matkailun mahdollisuudet.
Suomen panostukset matkailuun ovat pieniä moniin kilpailijamaihin nähden, vaikka alan
kasvupotentiaali on tällä hetkellä erittäin suuri. Pohjois-Suomessa on suunnitteilla inves-
tointeja, joilla todellakin luodaan kasvua tälle alalle. Kansainvälisen matkailun kehittymi-
79



Pöytäkirjan asiakohta PTK 134/2016 vp
sen avaintekijä on saavutettavuus. Pohjoisen laajat matkailualueet — jotkut keskukset, ku-
ten Kuusamo ja Ruka — ovat pitkälti yksinomaan lentoliikenteen varassa. Nämä alueet,
joilla ei ole lainkaan raideliikennettä, tarvitsevat vahvaa lentoliikennettä.

Pohjoisen toinen vientituote on puu, joka joutuu kovaan kilpailutilanteeseen ruotsalais-
ten tuotteiden kanssa. Ruotsissa on monta kilpailuetua verrattuna Suomeen. Kuljetustuki
on Ruotsissa paljon parempi kuin meillä, ja Ruotsissa on parempi tilanne myös satamalii-
kenteen kustannusten osalta. Pohjoisen tuotteille olisi erityisen tärkeä asia saada Oulun sa-
taman kehittäminen eteenpäin ja myöskin väylien syventäminen aikaiseksi, jolloin nykyis-
tä suuremmat alukset pääsisivät kuljettamaan meille tärkeää pohjoisen tuotetta, puutava-
raa.

Arvoisa puhemies! Sivistysvaliokunta nosti kuluvan vuoden kehittämiskohteeksi av-
alan tuotantokannustimen käyttöönoton. Kannustimen puuttuessa Suomi ei ole ollut kilpai-
lukykyinen maa kansainvälisille elokuvatuotannoille. Uskon, että tulevina vuosina tämän
uuden kannustimen kautta saadaan Suomeen työtä hyvin monelle eri sektorille.

Uskoa meidän tulevaisuuteen ja työtä tuovat myös monet tärkeät liikenneturvallisuutta
kohentavat liikennehankkeet eri puolilla Suomea. Korjausvelkaohjelman mukaisesti pe-
rusväylänpitoon osoitetaan kolmen vuoden aikana 600 miljoonaa euroa lisäpanostuksiin.
Tällä on erittäin suuri vaikutus niin väylien kuntoon, liikenneturvallisuuteen kuin myös
työllisyyteen.

Tulevaisuuden ja talouden kasvun kannalta on erityisen tärkeää huolehtia väestön riittä-
västä osaamisesta ja tuotekehitystoiminnasta. Tutkimustoiminnan panostukset Suomessa
ovat hienoisen laskun jälkeenkin kansainvälisessä vertailussa korkealla tasolla. Mutta mei-
dän on syytä kantaa huolta siitä, että kilpailijamaamme ovat ilmoittaneet lisäävänsä t&k-
panostuksia samalla, kun Suomen panostukset ovat pienenemässä.

On erityisen suuri ilo todeta, että valiokunta on kohdistanut noin 12 miljoonaa euroa
koulutukseen, sivistykseen ja kulttuuriin huomioiden erityisesti Suomen tulevaisuuden ra-
kentajat, lapset ja nuoret. Myöskin Suomelle näkyvyyttä tuovat Suomen väreissä maail-
malla kilpailevat urheilijammekin. — Kiitos.

17.43 Marisanna Jarva kesk: Arvoisa puhemies! Tänään on täysistunnossa käyty hyvin
värikästä keskustelua siitä, miten valtio ja hallitus ja eduskunta huomioivat erityisesti pie-
nituloiset jatkossa, erityisesti ensi vuotta ajatellen ja tulevia vuosia. Kun kuuntelee keskus-
telua siitä, että takuueläkettä saavien eläkeläisten toimeentulo muka pienenisi, niin tämä-
kään ei pidä paikkaansa. Takuueläkettä saavien tulotaso, takuueläkehän siis nousee viime
kaudesta.

Sama asia koskee opiskelijoita, joista on paljon viime päivinä varsinkin mediassa heh-
kutettu, ja oppositiopoliitikot varsinkin ovat korostaneet sitä, että opiskelijat menettäisivät
nyt näissä eduskunnassa hyväksytyissä lakimuutoksissa. Tämäkään ei pidä paikkaansa.
Opintorahaa leikataan kyllä vajaa 90 euroa, mutta näitten muitten muutosten myötä, jotka
opiskelijoitten toimeentuloa koskevat, suurin osa opiskelijoista voittaa ja erityisesti pieni-
tuloiset. Nämä muutokset tehtiin opiskelijoitten toimeentuloa koskien mutta samalla teh-
tiin hallitusohjelmassa jo linjatut säästöt opintotukeen ja pystyttiin sellainen malli luo-
maan, että nimenomaan pienituloisille opiskelijoille turvataan parempi toimeentulo ja
mahdollisuus päätoimiseen opiskeluun keskittymiseen.

Tämä muutoshan on se, että samalla hyväksyttiin opintotukea koskevan lakimuutoksen
ohessa tämä yleiseen asumistukeen siirto, joka nostaa asumisen tuen opiskelijoille parem-
80



Pöytäkirjan asiakohta PTK 134/2016 vp
maksi nimenomaan pienituloisten opiskelijoitten osalta, yksin asuvien opiskelijoitten osal-
ta ja varsinkin kaupungeissa, erityisesti Helsingissä mutta myös muilla korkeakoulupaik-
kakunnilla, joilla on korkea vuokrataso. Opintotuen ongelmahan on ollut nimenomaan se,
että vuokrat ovat jatkuvasti kasvaneet ja opintotuki ei ole pysynyt tässä perässä. No nyt
tämä muutos tehdään tässä yhteydessä. Myös opiskelijajärjestöt ovat toivoneet tätä ylei-
seen asumistukeen siirtoa, ja nyt kun tämä toteutetaan, niin parhaimmillaan opiskelijoitten
asumisen tuki lisääntyy jopa 200 euroa, useimmilla vähemmän, mutta tällä välillä se me-
nee, ja hyvin monilla tämä opintorahan leikkaus sitten tulee korvattua tässä yhteydessä.

Opintotuen osalta myös on todettava, että kun esimerkiksi pääministeri Sipilä on pitänyt
tällaista kylttiä kädessään opiskelijajärjestöjen kampanjointiin liittyen, että opintotukea ei
heikennetä, niin näinhän on juuri käynyt eli opintotuen taso kasvaa. Nykyiseen opintotu-
keen kuuluva opintoraha hieman pienenee, mutta opintolainan osuus kasvaa 250 euroa, ja
tämä asumisen tuki tosiaan kasvaa pienituloisilla opiskelijoilla. Opintotuen osuus kasvaa
noin 900 eurosta 1 100 euroon, ja lisäksi tämä asumisen tuki paranee (Maria Tolppanen:
Lainan määrä kasvaa!) pienituloisilla opiskelijoilla. Opintotuki ei heikkene tältä osin. Kä-
teenjäävä raha on isompi useimmilla opiskelijoilla jatkossa.

Tämä on semmoinen asia, minkä toivoisin menevän eteenpäin myös faktana, eikä pel-
kästään jaettaisi sellaista väärää tietoa, että opiskelijoitten tulotaso olisi heikkenemässä.

No, mitä muita asioita tässä yhteydessä? Kun on tätä ensi vuoden talousarviota valmis-
teltu ja näitä lakeja, budjettilakeja, myös sitten on tehty, niin perheelliset opiskelijat on
myös nostettu aiheellisesti tässä yhteydessä esiin eli heidän asemansa, heidän taloudelli-
nen asemansa. Tässä asumistukimuutoksen yhteydessä ja opintotukea koskevan muutok-
sen yhteydessä on vaara, että perheellisten opiskelijoitten tulotaso pienenee, ja siksi sivis-
tysvaliokunta ja myös ympäristövaliokunta on tuonut esiin sen toiveen, että hallitus harkit-
see ensi kevään budjettiriihessä perheellisille opiskelijoille opintotuen huoltajakorotuksen
palauttamista. Tämähän on ollut aikaisemmin opintotuen osa, mutta se on poistettu silloin,
kun nostettiin opintorahaosuutta. No, nyt kun opintorahan osuus pienenee opintotuessa,
niin on hyvin aiheellista, että perheellisten opiskelijoitten asema turvataan ja tämä huolta-
jakorotus tehdään. Koen sen aivan välttämättömäksi. Tästä on tullut tukea hallituspuolu-
eilta, ainakin keskustalta ja perussuomalaisilta, ja myös oppositiopuolueilta on tullut sali-
keskusteluissa tukea tälle laajasti. Toivon, että opetusministeri tekee tästä esityksen ensi
keväänä ja saamme asian hoitoon sitten ensi syksynä, kun opintotukeen tulee (Puhemies
koputtaa) tämä kokonaisuutena hyvä muutos.

17.49 Anne Louhelainen ps: Arvoisa puhemies! Valtion ensi vuoden budjettiesitys on
55,2 miljardia euroa, josta uuden velan osuus on noin 5,5 miljardia. Vuoden lopussa val-
tionvelan arvioidaan olevan 111 miljardia euroa, siis noin kaksi kertaa enemmän kuin ensi
vuoden budjetti.

Arvoisa puhemies! Jokainen edustaja tässä salissa tietää, ettei ole kivaa tai helppoa teh-
dä leikkauksia tai säästötoimenpiteitä. Niin oppositio kuin hallituskin on tänään todennut,
että rahat eivät riitä, vaikka velkaa otetaankin lisää. Se kertoo siitä, että meillä on isoja
haasteita ylläpitää toimivat palvelut, turvallisuus, infra ja niin edelleen. Siksi tarvitaan li-
sää investointeja, jotka tuottavat lisää työpaikkoja, joista saamme kaivattuja verotuloja näi-
den palveluiden rahoitukseen.
81



Pöytäkirjan asiakohta PTK 134/2016 vp
Arvoisa puhemies! Tiukasta taloudellisesta tilanteesta huolimatta ensi vuoden talousar-
vioesitykseen on pystytty ottamaan myös joitakin merkittäviä määrärahalisäyksiä. Erityi-
sen iloinen olen omais- ja perhehoidon kehittämiseksi kunnille kohdennettavasta 90 mil-
joonan euron määrärahalisäyksestä. Myös 100-vuotiasta Suomea juhlitaan kunnioittamal-
la veteraaneja. Sotiemme veteraanien palveluihin panostetaan noin 40 miljoonaa euroa
ensi vuonna. Myös nuorten kuntoutusrahaan tehtiin satsaus, joka on niin ikään erinomai-
nen asia.

Arvoisa puhemies! Valtiovarainvaliokunta on lisäksi aiemmin tänään julkaistussa mie-
tinnössään esittänyt ensi vuoden talousarvioon määrärahalisäyksiä muun muassa koulu-
tukseen, sivistykseen ja nuorille. Näihin on ehdotettu kohdennettavaksi yli 12 miljoonaa
euroa. Sosiaali- ja terveysmenoihin on esitetty merkittävää yli 11 miljoonan euron määrä-
rahalisäystä. Rahaa kohdennetaan perustellusti muun muassa syrjäytymiskehityksen eh-
käisyyn ja jo hyviä tuloksia saavuttaneen päihdeäitien hoitohankkeen rahoituksen turvaa-
miseen.

Vaikka täällä käydään aika kiivasta keskustelua hallituksen ja opposition edustajien vä-
lillä, uskon, että saamme kuitenkin yhdessä tehtyä sellaisia päätöksiä, että voimme toivot-
tavasti nähdä parempaan tulevaisuuteen ja 100-vuotias Suomi on pystyssä vielä pitkään tä-
män jälkeenkin.

17.51 Kauko Juhantalo kesk: Herra puhemies! Ehkä yhdessä toivomme, että pääsemme
tuonne omalle puolelle, niin ehtii puheenvuoroihinkin.

Teollisuuden tuotantoa ja tilauskantaa kuvaavat tilastot kertovat talouden elpymisestä.
Syyskuussa teollisuuden päiväkorjattu tuotanto oli 3,5 prosenttia suurempi kuin vuotta
aiemmin ja edelliseen kuukauteen verrattuna kasvoi 2,7 prosenttia. Teollisuuden tuotanto
on kasvanut enemmän viimeksi viisi vuotta sitten. Myös teollisuuden tilauskanta on vah-
vistunut, sillä syyskuussa 16 uusien tilausten arvo oli 3,2 prosenttia suurempi kuin vuotta
aiemmin. Myös kuluttajien luottamus talouteen on niin ikään vahvistunut ja on nyt vahvin-
ta yli viiteen vuoteen. Teollisuuden koko tuotanto tänä vuonna tammikuusta lokakuulle
kasvoi 1,6 prosenttia.

Suomen Pankin pääjohtaja Erkki Liikanen totesi eilen, että Suomen taloudessa on tapah-
tunut kasvua ja Suomi on päässyt takaisin kasvun uralle. Taloutemme kasvaa usean vuo-
den supistumisen jälkeen, ja tätä kautta työttömyys on alkanut vähitellen hellittää. Viimek-
si tänä aamuna aamutelevisiossa esiintynyt Suomen Pankin edustaja tämän myös vahvisti
uudelleen.

Juuri nyt tulee mieleen edellisen eduskuntavaalin edellä äänestäjien kanssa käydyt kes-
kustelut. Edellisen hallituksen työ oli koko kevään ajan ajautunut täysin karille. Hallitus-
osapuolet hylkäsivät toinen toisiensa esityksiä ja lopuksi omiakin esityksiään siten, että
Suomi joutui täyden päättämättömyyden tilaan. Kansalaiset turhautuivat voimakkaasti hal-
lituksen vetämättömyyteen sanoen ehdokkaille, että tehkää nyt joitakin päätöksiä, vaikka
huonojakin, että saadaan rattaat maassa pyörimään.

Keskusta lupasi tuolloin panna maan asiat kuntoon. Pakko on ollut tehdä vaikeitakin
päätöksiä, jotta Suomen velkaantuminen pysähtyy ja yrityksiin saadaan uutta virkeyttä ja
puhtia sekä välttämättä uutta työtä. Kilpailukykykin oli kadonnut. Pahimmat on nyt tehty ja
katse uskalletaan jo suunnata parempaan. Suomi laitetaan nyt kuntoon ja sitä kautta saa-
daan työllisyys paranemaan. Siksi budjetin ratkaisujen ensisijaisena tavoitteena on tukea
Suomen talouden elpymistä ja saada työllisyys parantumaan.
82



Pöytäkirjan asiakohta PTK 134/2016 vp
Nimensä mukaisesti juuri nämä ovat myöskin työ- ja elinkeinojaostomme työn keskei-
set peruslähtökohdat. Erilaisista painotuksista huolimatta haluan kiittää jaoston jäseniä sii-
tä, että olemme voineet rakentavasti löytää välttämättömiä ratkaisuja näihin tilanteisiin.

Vaikka uusia työpaikkoja on syntynyt tuhansittain, erityistä huolta tuottaa pitkäaikais-
työttömien määrän kasvu ja aivan erityisesti kohtaanto-ongelman suuri kasvu. Liian usein
työnantajien puolelta kuuluu yhä suuremmaksi kasvanut huoli siitä, että ammattitaitoista
työvoimaa ei ole saatavilla, ja sanotaan myös suoraan, että työnteon vieroksunta on no-
peasti kasvanut. "Teen työtä vain päivällä", "olen aika paljon sairauslomalla", "tarjottu työ
on liian likaista" ja niin edelleen ovat työn tarjoajille aika yleisiä vastauksia.

On myös välttämätöntä, että syrjäytymisvaarassa olevien nuorten ongelmiin puututaan
huomattavasti nykyistä aiemmin. Siksi koko valiokunta korostaa, että hallituksen tulee
edelleen lisätä työn vastaanottamisen kannustimia ja lisätä esitys kannustinloukkujen pur-
kamiseksi ja työvoiman liikkumisen edistämiseksi. Myös työvoiman kohtaanto-ongelmia
tulee vähentää.

Esitellessäni myöhemmin eri puheenvuorossa jaostomme työtä yksityiskohtaisesti lau-
sun jo tässä yhteydessä iloni siitä, että suurimman oppositiopuolueen, sosialidemokraat-
tien, kanssa saatoimme löytää hyvän yhteistyön vaikean Terrafame-asian hoitamiseksi si-
ten, että kaivoksen erittäin hyvin alkanut työ edelleen saattoi jatkua. Ei suinkaan pääomit-
tamalla vaan valtiontakauksen turvin voitiin jatkaa.

Jo tässä vaiheessa kuitenkin lyhyesti haluan todeta, että budjetin täydennyksen yhtey-
dessä saatoimme... (Puhemies koputtaa) Halusin vielä puuttua matkailun tärkeyteen.

17.56 Sanna Marin sd: Arvoisa puhemies! Edustaja Ala-Nissilä käytti täällä pitkän pu-
heenvuoron, jossa hän käsitteli ei hallituksen budjettia ensi vuodeksi vaan SDP:n vaihto-
ehtobudjettia, ja sen takia pyysin tämän puheenvuoron. Sinänsä on hyvä, että SDP:n vaih-
toehtobudjetti kiinnostaa, mutta toki toivoisi, että siihen tutustutaan huolellisesti. Siitä oli-
si löytynyt vastauksia moniin niihin huoliin ja kysymyksiin, joita edustaja Ala-Nissilä pu-
hujapöntöstä esitti.

On huolestuttavaa, että hallituspuolueiden edustajat ihan ministereistä alkaen eivät ole
olleet kauhean aktiivisesti läsnä salissa, kun ollaan käsitelty talousarviota ensi vuodeksi.
Esimerkiksi aikaisemmin debattikeskustelun aikana ensin poistui pääministeri Sipilä, sen
jälkeen ministeri Lindström ja viimeisenä vielä valtiovarainministeri Orpo ilmeisesti en-
nen kuin tämä debattikeskustelu oli edes käyty loppuun. Tämä ei kerro hyvää kuvaa halli-
tuksen ensi vuoden budjetista, jos edes omat ministerit eivät ole sitä tässä salissa puolusta-
massa, kun sille vaihtoehtoja esitetään tai kun siinä oleviin ongelmiin opposition suulla
puututaan.

Edustaja Ala-Nissilä puhui myös siitä, että hallitus uudistaa yhteiskunnan rakenteita.
Hänen mukaansa hallitus kovalla kädellä tekee uudistustyötä. No, tässä salissa on kuiten-
kin aikaisemminkin esitetty kysymys siitä, mitä tämä hallituksen uudistaminen on. Esimer-
kiksi ammatillisesta koulutuksesta leikataan ensin 190 miljoonaa, mikä tarkoittaa merkit-
tävää aloituspaikkojen vähenemistä, ja vasta sen jälkeen sitten tehtäisiin niitä rakenteelli-
sia uudistuksia eli ensin leikataan ja sitten myöhemmin joskus uudistetaan. Minun mieles-
täni tämä ei ole erityisen järkevä tapa tehdä politiikkaa.

17.59 Maria Tolppanen sd: Arvoisa puhemies! Hallitus on luvannut elvyttää, ja hallitus
haluaakin nyt panostaa työllisyyteen. Tämä on todella hyvä ja kannatettava ajatus, tätä kan-
83



Pöytäkirjan asiakohta PTK 134/2016 vp
nattaa jatkaa. Mutta hallituksen työllistämistoimet tuntuvat tähtäävän lähinnä säästöihin,
joita tulee, kun työttömyysturvaa heikennetään ja työttömille määrättäviä sanktioita lisä-
tään. Säästöjä nimittäin syntyy, kun ansiosidonnaista työttömyysturvaa lyhennetään 500
päivästä 400 päivään ja alle kolme vuotta töissä olleille päiviä on enää vain 300. Tämä
säästö iskee ennen muuta nuoriin, tämä 300 päivää. Mutta miten näissä käy säästöjen?
Työttömyysturvan leikkaaminen ei nimittäin poista tulonsiirtojen tarvetta, ja jollei tuloa
työttömyyspäivärahasta tule, niin silloin käännytään sosiaaliturvan puolelle ja veronmak-
sajat tietenkin maksavat sen.

Hallitus myös lisää sanktioita samalla, kun se kirittää ihmisiä töihin. Töitä on tällä het-
kellä nyt hallituksen esitysten mukaan otettava vastaan kaukaa kotoa, jos työmatkat sopi-
vat kolmeen tuntiin. Kokoaikainen osoitettu työ on otettava vastaan, vaikka palkka olisi
pienempi kuin sillä hetkellä oleva ansiosidonnainen päiväraha. Tähän ynnätään vielä työ-
matkat, jotka ovat esimerkiksi Vaasa—Seinäjoki—Vaasa-akselilla kuukaudessa noin
400:sta 600:aan euroon riippuen siitä, millä junalla pääsee kulkemaan ja pitääkö kummas-
sakin päässä olla vielä bussikuljetus vai ei. Toisin sanoen jos tällaisen työpaikan ottaa vas-
taan ja palkka on pienempi kuin työttömyysturva, niin kun siihen ynnätään vielä nämä mat-
kat, siinä käy niin, että töihin menevän on mentävä pankkiin ja pyydettävä sieltä lainaa.
Mutta sitähän hän ei saa, kun hän on työtön, eli hänen on otettava pikavippi, jotta pystyy
kulkemaan työhön sen takia, että jos hän kieltäytyy tästä työstä, tulee 90 päivän rahaton ka-
renssi. Tämä tuo säästöjä, tämä ei tuo työllisyyttä, paitsi tietenkin sitten Kelan toimistoon
ja sosiaalitoimistoon, koska asiakasmäärät siellä tulevat varmasti lisääntymään.

Minkäänlaista suojaa ei ole siinä, millä palkalla työtä on otettava vastaan. Suoja on hal-
lituksen esityksessä ainoastaan osa-aikaisten työntekijöiden kohdalla. Jos työtä on osa-ai-
kaisesti, silloin ei tarvitse lähteä töihin, jos työttömyysturva on korkeampi kuin osa-aikai-
sesta työstä saatava palkka. Hyvä, että se on edes tässä huomioitu.

Tämän lisäksi on tämä Leelian lepotuoli kolmen kuukauden välein. Tiedättekö, että
tämä tarkoittaa noin miljoonaa face-to-face-keskustelua työvoimatoimistossa. Tästä on sa-
nottu, että on hyvä, kun joku kysyy: "mitä sinulle kuuluu?" Se onkin hyvä ja voimaannut-
tava kysymys ja hyvä, että kysytään, mutta jos se on pelkkä tyhjä sanonta, pelkkä tyhjä ky-
symys, se loukkaa ihmistä, joka todella haluaa ja tarvitsee työtä.

Arvoisa puhemies! Pelkkä jutustelu ei riitä. Työtön työnhakija tarvitsee työtä, hän tar-
vitsee näiden keskustelujen päätteeksi ratkaisuja siitä, mitä hän tekee nyt, tästä eteenpäin.
Hän tarvitsee työ-, koulutus- tai työvoimapoliittisen paikan, mistä jatkaa elämää eteen-
päin. — Tosin minun on pakko sanoa, että olen hieman skeptinen näiden haastattelujen on-
nistumisen suhteen. Miksi? Siksi, että työvoimatoimistojen henkilökuntamäärä ei tällä het-
kellä tule riittämään siihen, että nämä haastattelut pystytään tekemään. Tämä on asia, joka
näyttää paperilla todella hyvältä mutta valitettavasti ei käytännössä toimi.

Ja sitten lyhyesti vielä päivän sanaan, olenhan entinen toimittaja.
Olisiko kenties tämän salin tehtävä tehdä rajaa, rajata se, mikä kuuluu sensuuriin ja mikä

kuuluu journalistisen työnohjauksen asiaksi? Missä menee raja? Tämä on tärkeä kysymys,
kun mennään eteenpäin ja kun katsotaan eduskunnan ikioman radion, Ylen, tämänhetkistä
tilannetta. Tällä hetkellä siellä tarvitaan varmasti selvittelyä ja siellä tarvitaan toimia.
Nämä asiat on pystyttävä purkamaan, nimittäin sananvapaus on niin kallis asia vapaassa
demokraattisessa maassa, että siitä on pidettävä kaksin käsin kiinni. Yleensä, kun sananva-
pautta leikataan, se lähtee pienistä askelista ja kasvaa helposti isoksi syöväksi.
84



Pöytäkirjan asiakohta PTK 134/2016 vp
18.04 Arja Juvonen ps: Arvoisa herra puhemies! Päivän sana on nyt kuultu kaksi kertaa.
Itse sanoin, että päivän sana on se inhimillisyys, ja edustaja Tolppanen kertoi omansa,
myös tärkeitä asioita — oli kiva kuulla.

Arvoisa puhemies! Sosiaali- ja terveysministeriön hallinnonalan pääluokan loppusum-
ma on siis noin 14,6 miljardia euroa, mikä on tämän budjetin toiseksi suurin kaikista näistä
budjeteista, elikkä siellä tehdään isoja asioita ja isoja päätöksiä.

Muutama asia, mitä siellä nyt on sitten tehty. Pienituloisten perheiden päivähoitomak-
suja laskettiin — nehän eivät nousseet, vaikka sitä ensin ajateltiin tehtäväksi. Perustuloko-
keiluun osallistuu noin 2 000 suomalaista. Yle-vero poistui — 300 000 ihmistä on tämän
piirissä, ja he ovat juuri niitä pienituloisimpia. Sitten on tämä Lex Lindström eli 5 000 yli 5
vuotta työttömänä ollutta yli 60-vuotiasta suomalaista pääsee eläkkeelle — tämä on kerta-
luontoinen asia. Takuueläke nousee. Työttömyyden hoitoon tulee lisää rahaa ja paljon näi-
tä uusia keinoja: työttömyyskorvauksen käyttö palkkatukeen, starttirahaan ja liikkumis-
avustukseen, ja myös nollatuntisopimuksiin on tulossa reiluja pelisääntöjä. Sotaveteraa-
neille tulee 40 miljoonan arvosta lisäapua muun muassa kotipalveluihin. Ja erittäin tärkeä
on tämä omaishoitajat ja perhehoitajat: muun muassa lakisääteistä vapaapäivää lisätään,
kaikille omaishoitajille tulee vähintään kaksi lakisääteistä vapaapäivää kuussa. Myös sään-
nölliset terveystarkastukset ovat erittäin tärkeä ja toivottu asia. Ja lähipalvelut sosiaali- ja
terveysuudistuksessa turvataan.

Arvoisa puhemies! Inhimillisyydestä tuossa jo puhuin enkä minä väsy siitä puhumaan,
koska minä näen, että se on niin äärettömän tärkeä asia. Haluan nostaa esille pienen pienen
kunnan Uudeltamaalta, Lapinjärven. Aamulla kun tuossa ajelin töihin, niin kuulin radios-
ta, että Lapinjärvi on tarttunut oikein kunnolla toimeen: he haluavat tulla esille ihmisläh-
töisenä kuntana. Kunnassa on noin 3 000 asukasta, ja he ovat laatineet siellä ohjelman, mil-
lä tavalla henkistä hyvinvointia voidaan parantaa niin, että se ei ole rahasta kiinni. Tästä
itse tuossa edellisessä puheessakin jo puhuin, että millä tavalla me voimme parantaa niitä
asioita, joita me kaikki kohtaamme tuolla, niin että aina ei ole se raha, mikä puhuu. Se on
sitä hyvää kohtaamista, se on inhimillisyyttä ja sellaista, että meidän kaikkien olisi hyvä
elää, asua ja olla. Eli mikä on laatua ja miten me voimme sitä laatua parantaa myös? Nos-
tan tässä taas esille muun muassa tämän vanhustenhoidon ja ihmisten kohtaamisen siellä
kentällä.

Arvoisa puhemies! Mitä muuta hyvää tässä ollaan saatu aikaiseksi? Tämä kohtuuton jä-
tevesiasetus on kumottu, ja se on hyvin tärkeä asia. Myös tämä kielikokeilu, joka alkaa
vuonna 2017, on hyvä asia. Kauppojen aukioloajat vapautettiin. Guggenheimille ei tule ra-
haa. Kotihoidon tuki säilyy, sitä ei olla leikkaamassa. Eläkeläisten asumistukea ei leikata.
Näitä monia asioita tässä on hyvä mainita.

Arvoisa puhemies! Arpajaislakimuutoksen yhteydessä meillä jää 500 miljoonaa Raha-
automaattiyhdistykseltä jakamatonta rahaa elikkä rahapottia, ja siitä on kovasti kysytty
varmasti meiltä kaikilta edustajilta, että mihinkä te itse tämän rahan antaisitte, nyt saisi teh-
dä niitä esityksiä. Meillä on talousarvioesityksiä täällä, ja on hyvä juttu niitä tehdä myös
oppositiossa. Viime kaudella itsekin tein lukuisia, ja on ollut hyvä nähdä nyt sitten, että ne
silloin tehdyt talousarvioaloitteet kyllä oikeasti etenevät. Siellä oli esimerkiksi saattohoi-
toon kohdistuvia aloitteita, joita tein, ja nyt hallituksen taustakirjauksissa on merkintä sii-
tä, että muun muassa saattohoitoon kohdistetaan sillä tavalla resursseja, että yhdenvertais-
tetaan ja kautta maan laajasti tähän asiaan kiinnitetään huomiota — tein siitä myös toimen-
pidealoitteen. Saattohoito olisi yksi asia, mihin minä itse haluaisin antaa siitä 500 miljoo-
85



Pöytäkirjan asiakohta PTK 134/2016 vp
nan potista. Minä haluaisin, että meillä olisi enemmän saattohoitokoteja ja meillä olisi oi-
kea-aikaista apua, neuvontaa ja ohjausta silloin, kun nämä tilanteet tulevat — hyvää pal-
liatiivista hoitoa. Vähävaraisille minä haluaisin antaa: vähävaraisille hyvän joulun ja sinne
leipäjonoon oikeasti suomalaista, kotimaista leipää tarjottavaksi näille ihmisille. Mutta ha-
luaisin myös antaa tutkimustyöhön. Näen, että Suomi on edelläkävijä syöpätutkimuksessa,
vakavien sairauksien tutkimisessa, ja minä antaisin syöpätutkimukseen, siihen, että lasten,
aikuisten ja ikäihmisten syöpähoito olisi niin hyvää, että todellakin, syöpä ei olisi enää sa-
na, josta tarvitsee ajatella, että siihen menehtyy. Suomalaiset syöpätutkijat ovat uraauurta-
via. Kurkkusyöpä-, papilloomavirus- ja kohdunkaulasyöpätutkimukset ovat kaikki lähtöi-
sin Suomesta, ja on hienoa, että meillä on tällaisia alan osaajia.

18.10 Jukka Kopra kok: Arvoisa herra puhemies! Hallitus on laatinut talousarvioennus-
teen ensi vuodelle. Olosuhteet työlle ovat olleet haastavat, mutta talousarvio on suht tasa-
painoinen velkaantumisen, ostovoiman ja kysynnän kehittymisen suhteen.

Suomi on ollut ankaran taloudellisen hallajakson ja nollakelin kurittama jo lähes vuosi-
kymmenen. Taloudesta huolestuneen kansanedustajan sydäntä luonnollisesti lämmittävät
Suomen Pankin julkaisemat tuoreimmat ennusteet taloutemme kasvuprosenteista tuleville
vuosille. Luvut ovat pieniä mutta kuitenkin positiivisia. Näyttää siltä, että kasvun kevät lä-
hestyy ja hentoinen talouskasvun oras nousee. Vuoden 17 kasvuksi ennustetaan 0,9 pro-
senttia. Kasvun taustalla on investointien positiivinen kehitys ja yksityinen kulutus. Tote-
an, että vientitilastomme ovat edelleen negatiiviset eikä niissä ole nousua näkynyt. Tämä
pilkistävä kasvu on siis täysin kotikutoista, mikä viennistä riippuvaisessa maassa on syytä
tiedostaa.

Suomen taloudellinen tilanne on ikävä kyllä edelleen heikko, ja haasteemme voivat olla
jopa suurempia kuin aiemmin on arvioitu. Heikko nousu ei todellakaan tarkoita sitä, että
nämä taloutemme ongelmat olisi siis ratkaistu. Ei prosentin luokkaa oleva talouskasvu eikä
suurempikaan poista taloutemme ja työmarkkinoidemme rakenteellisia ongelmia. Ennus-
tetulla prosentin kasvulla ei myöskään päästä hallitusohjelmassa linjattuihin tavoitteisiin.
Velkaantuminen jatkuu, ja kestävyysongelma on edelleen ratkaisematta.

Tämä vakava tilannekuva ei ole pelkästään meidän suomalaisten omaa ajattelua, vaan
myös Euroopan komissio yhtyy huoleen Suomen taloudesta ja on varoittanut meitä julki-
sen talouden alijäämän liiallisesta suuruudesta. Todettakoon, että Suomi on EU:n vakaus-
kriteeristön mukaan tarkasteltuna edelleen kolmen huonoimman EU-maan joukossa Slo-
venian ja Kreikan kanssa. Tästäkin näkökulmasta katsottuna käsittelyssä oleva talousarvio
on vastuullisesti laadittu. Eduskunta kunnioittaa menokehystä, ja muutokset ovat kehyk-
sen puitteissa. Kehyksessä pysyminen on kriittisen tärkeää, kun huomioidaan nämä talou-
delliset haasteemme. Talouden osalta nyt on herkkä aika, ja tilannetta on seurattava jatku-
vasti. Tilanne on tosin varovaisten positiivisten odotusten sävyttämä.

Valtiovarainministeriön uusi taloudellinen ennuste julkaistaan ennen joulua, ja siitä
saamme uutta tietoa kevättä varten. Jatkossa on pidettävä kirkkaana mielessä se varsinai-
nen tavoite eli se, että hallitusohjelman tavoitteet täyttyvät. Suomi tarvitsee 110 000 uutta
työllistä, ja koko kestävyysvaje pitää kuroa umpeen tulevan turvaamiseksi. Tämän halli-
tuskauden 10 miljardin ohjelma ei ole vielä maalissa, vaikka paljon ollaankin jo saatu ai-
kaiseksi. Viimeistään kevään kehysriihessä on varmistettava toimet, joilla tähän tavoittee-
seen päästään. Kannustinloukkuja on purettava, yritysverotus on uudistettava, perheva-
paista keskusteltava, normeja purettava, työmarkkinoiden parempaan toimivuuteen on
86



Pöytäkirjan asiakohta PTK 134/2016 vp
kiinnitettävä huomiota esimerkiksi palaamalla paikallisen sopimisen suunnitteluun ja niin
edelleen.

Valtiovarainvaliokunta toteaa, että hallituksen finanssipolitiikan yleislinja on tässä ti-
lanteessa hyvä kompromissi velkaantumiskehityksen taittamisen ja kotimaisen ostovoi-
man ja kysynnän tukemisen välillä, ja tähän näkemykseen on helppo yhtyä.

18.14 Toimi Kankaanniemi ps: Arvoisa herra puhemies! Otan nyt vähän rauhallisem-
min kuin edellisessä puheenvuorossani.

Olen tämän keskustelun kuluessa ihmetellyt opposition aikamoista synkistelyä tässä ti-
lanteessa. Kun katsotaan, minkälainen muutos on maassa tapahtunut, kun vielä 3—4 vuot-
ta sitten bruttokansantuote laski toista prosenttia, niin nyt ollaan kuitenkin selvästi yli pro-
sentin kasvussa, eli muutos on ollut lyhyessä ajassa kolmen prosenttiyksikön luokkaa. Se
on selkeä muutos ja siitä seuraa se, että meidän taloutemme kaikki näkymät ovat selvästi
kirkastuneet. Sellaiseen synkistelyyn ei ole aihetta, vaikka samanaikaisesti on myönnettä-
vä, että helppoa meillä ei ole nyt eikä tule olemaan jatkossa, koska maailmantalous ei vedä
ja Eurooppa on heikoissa kantimissa ja on monenlaisia vaikeuksia ympäristössä. Suomi on
kuitenkin saavuttanut kilpailukyvyssä Saksaa ja Ruotsia, jotka ovat meidän parhaimmat tai
pahimmat kilpailijamme, merkittävästi kiinni. Ne ovat menettäneet kilpailukykyään ja
Suomi on sitä vahvistanut hallituksen toimenpiteiden ja työmarkkinaosapuolten hyvän yh-
teistyön ansiosta.

Minä uskon, että ensi vuonna ja tällä vaalikaudella voidaan päästä sinne lähes 72 pro-
sentin, jopa 72 prosentin työllisyysasteeseen ja saada ne yli 100 000 uutta työpaikkaa, jot-
ka hallitus on asettanut tavoitteeksi. Ei ole mitään syytä luopua tuosta tavoitteesta tässä vai-
heessa, kun on 2,5 vuotta aikaa tätä hallituskautta. Nimittäin jo nyt tämä kasvu on selvästi
lähtenyt käyntiin, vaikka hallitus on istunut, tai tehnyt työtä, vasta 1,5 vuotta ja alku oli,
niin kuin kaikki tiedämme, vaikeaa sen tähden, että siihen oli pantava nämä sopeutustoi-
menpiteet, jotka totta kai aluksi heikentävät talouden kehitystä ja sitten vasta, kun ne alka-
vat kunnolla purra, nostavat taloutta. Nyt olemme siinä taitekohdassa, että talous on läh-
dössä vetämään ja kasvuun, ja siksi uskon, että nuo työllisyystavoitteet on mahdollista saa-
vuttaa jopa tällä aikataululla tai ainakin hyvin pian sen jälkeen.

Arvoisa puhemies! Työministeri Lindström on tehnyt erinomaista työtä. Hän otti ja hal-
litus kokonaisuudessaan otti tehtäväkseen valtavan, lähes 6 miljardin euron passiivisen
työttömyysrahoituksen, aktivoinnin niin, että sillä luodaan työtä ja työpaikkoja eikä vain
katsella sivusta, kun tilanne seisoo. Tähän asti on työttömyys kasvanut ja tilanne ollut täl-
lainen seisovan veden ummehtunut tila. Nyt ministeri Lindström on todellakin pannut
vauhtia pyöriin, ja se tulee näkymään nyt ensi ja seuraavina vuosina aivan varmasti mer-
kittävällä tavalla.

Veronkevennyksiä nyt tulee — kun viime vaalikaudella veroja iskettiin rajusti lisää, niin
nyt on käännetty kelkkaa tässäkin ja veronkevennyksiä on tulossa laajasti — ja uskon, että
tuovat vireyttä talouteen, talouskasvua ja lisää verotuloa, niin kuin nähtiin autoverotuksen
keventämisen kautta: autoveron tuotto kasvoi, vaikka verotus keveni. Liikenneinfraan täs-
sä budjetissa ja lähivuosina panostetaan enemmän kuin vuosikymmeniin. Lienee 50-luvul-
la viimeksi, kun on panostettu suomalaiseen liikenneinfraan sillä tasolla kuin nyt. Meillä
on valtava liikenneväylien korjausvelka, ja ensi kertaa, ainakin sillä kaudella, kun itse tääl-
lä olen ollut, lähes 30 vuotta, sitä velkaa nyt todella maksetaan pois. Se on äärettömän tär-
keää.
87



Pöytäkirjan asiakohta PTK 134/2016 vp
Arvoisa puhemies! Luottamus on siis palautunut. Kotitalouksien ja yritysten luottamus
näkyy selvästi jo mittauksissa. Luottoluokittajat luottavat Suomeen. Voi vain kysyä, että
jos viime vaalikauden politiikka olisi jatkunut, miten olisi käynyt Suomen luottoluokituk-
selle. Olisimme varmasti jo menettäneet sen aseman, missä nyt olemme, ja sitä myötä oli-
sivat myös korot nousseet. Komissio olisi ottanut meidät jo tarkkailuun, kun se nytkin jo
pyytää selvityksiä. Mitä sosialidemokraatit vastaisivat oman budjettiesityksensä näkökul-
masta komissiolle tänä päivänä? Teidän vaihtoehtonne on nimittäin pohjaa vailla, niin kuin
on monessa kohtaa nähty. Verotuloja, jotka ovat virtuaaliverotuloja, eivät ole todellisia, ja
menoja te esitätte joka pääluokkaan mittavasti lisää. Ei sillä politiikalla Suomea nosteta,
vaan ajettaisiin sellaiseen tilanteeseen, että olisimme holhouksen alla. Onneksi nykyinen
hallitus on ottanut tehtävänsä vakavasti, uudistaa, sopeuttaa, uudistaa, rakentaa tulevai-
suutta ja panostaa kärkihankkeisiin ja myös infraan.

18.20 Markku Pakkanen kesk: (Toimi Kankaanniemi: Pane paremmaksi! — Markku
Pakkanen: Ei pysty, ei pysty!) — Arvoisa puhemies! Edellinen puhuja tuossa pyysi pistä-
mään paremmaksi. Aika haastava tehtävä. Kokenut edustaja Kankaanniemi käytti hyvän
puheenvuoron.

Itse olen syksyn aikana päässyt työskentelemään muun muassa valtiovarainvaliokun-
nan jäsenenä, ja tässä 55,5 miljardin talousarviomietinnössä on lukuisa määrä kunta- ja ter-
veysjaoston tekemiä talousarvioesityksiä, joissa olen saanut edustaja Rossin kanssa olla
mukana.

Tyytyväisyydellä todetaan tehdyt kohdennukset: on tehty keskimäärin 500 000 euron li-
säyksiä tuonne kunta- ja terveysjaoston osiolle, Oikeusrekisterikeskuksen toimintamenoi-
hin yhteensä 4,5 miljoonaa euroa, jotka myös kuuluvat kyseiselle jaostolle, ja kolmannen
sektorin tuottamien sosiaalipalveluiden turvaamiseen on saatu tuollainen 5 miljoonan eu-
ron lisäys. Nämä tuntuvat hyviltä lisäyksiltä tähän näin joulun alla tehtävään budjettiesi-
tykseen.

Erityisesti täytyy kuitenkin iloita tästä Juha Sipilän hallituksen panostuksesta veteraa-
neille ja heidän kuntoutukseensa. 40 miljoonan euron lisäpanostus siihen ja kotiin vietä-
viin palveluihin on kyllä hieno asia sotaveteraaneille. Suomi kun ensi vuonna viettää tuota
100-vuotista juhlavuotta, niin tämäkin kertoo, että tällä eduskunnalla on sydän paikallaan,
niin kuin edustaja Rossi on tuon asian hienosti kirjaillut.

Muita huomioita, joita haluaisin tässä talousarvioesityksessä nostaa, on vielä tämä Ra-
javartiolaitokselle tullut 550 000:n lisäys. Rajavartio on tärkeä asia suomalaiselle yhteis-
kunnalle, ja kuluvan vuoden aikana erityisesti olemme saaneet todeta, kuinka hyvää työtä
rajavartiostossa tehdään. Tämmöinen pieni lisäys on myös heille paikallaan.

Tänään maanpuolustusjärjestöjen koulutusyhdistys vietti vuosipäiväänsä, ja on hienoa,
että maanpuolustusjärjestön toiminnan tuki saatiin palautettua. Se 404 000 euron lisäys ky-
seiselle järjestölle on aivan välttämätön, jotta toimintaa pystytään nykyisessä laajuudessa
jatkamaan ja harrastamaan. Oli hienoa olla heidän juhlassaan tänään ja kertoa edustajille
siellä, että tämä asia saadaan hoidettua kuntoon. Myös Tullin määrärahoja pystytään hiu-
kan tässä joulun alla korjaamaan, ja 300 000 on rahaa luvassa sinne lisää.

Opetus- ja kulttuuriministeriön alla erityisesti haluaisin nostaa urheilija-apurahat ja Ur-
heilijoiden Ammattienedistämissäätiön saaman tukirahan. Täällä hyvin paljon aina puhu-
taan suomalaisesta menestyksestä ja millä lailla Suomi-kuvaa maailmalla pystytään kirkas-
tamaan. Urheilijat ja kulttuurin-, taiteentekijät, jotka viime viikkojen aikana tai itse asiassa
88



Pöytäkirjan asiakohta PTK 134/2016 vp
viikonloppuna nostivat taas jälleen Suomi-kuvaa maailmalla, ansaitsevat kyllä kaiken
tuen, mitä tästäkin talosta voidaan antaa. Mutta erityisesti tämä apurahajärjestelmä on mo-
nelle huippu-urheilijalle tärkeä tuki sitten, kun huippu-urheilu aikanaan jää ja paluu nor-
maaliin työelämään on edessä. Tämmöinen tukirahajärjestelmä on hieno asia, mitä Suo-
messa pidetään.

Täällä salissa on käyty keskustelua myös paljon työllistämisen keinoista, ja itse pidän
hallituksen esitystä tästä yrittäjien 5 prosentin yrittäjävähennyksestä tärkeänä. Sen vaiku-
tusta työllistämiseen on tässä salissa moneen kertaan epäilty, mutta tämähän onkin yrittä-
jille tarkoitettu yrittäjävähennys, ja sen kautta, kun yrittäjät saavat virkeyttä ja toimintaa
omaan yritykseensä, sitä työllistymisen mahdollisuutta aina parannetaan. Sinällänsähän
tämä yrittäjävähennys ei ketään työllistä, mutta yrityksien toimintaedellytyksiä paranne-
taan, ja sitä kautta työllistyminen on mahdollista. — Kiitoksia.

18.25 Kauko Juhantalo kesk: Herra puhemies! Edellisessä puheenvuorossani jäi vähän
kesken eräs asia. Halusin tuoda sellaisen asian esiin, joka oli koko valiokunnassa ja erityi-
sesti meidän jaostossa voimakkaasti esillä ja joka Suomessa on selvästi laiminlyöty tehok-
kaasti, nimittäin matkailun merkitys tulojen tuottajana Suomelle ja nyt ennakkoa paljon
suuremman mielenkiinnon kohteeksi joutunut pohjoisosamme elikkä Lappi. Siis jo tässä
vaiheessa haluan lyhyesti todeta, että budjetin täydennyksen yhteydessä jaostomme saattoi
edelleen antaa lisätukea idänkauppaan ja selluhankkeisiin, Kiinan-kaupan edistämiseen,
arktisen alueen hankkeisiin, vientihankkeisiin Eurooppaan, kiertotalous- ja cleantech-
hankkeisiin, rajaesteiden poistamiseen, Kuluttajaliiton toimintaan ja aivan erityisen voi-
makkaasti juuri matkailun markkinointiin Suomessa.

Matkailumahdollisuudet Suomessa on nostettava aivan uudella tavalla esille. Suomen
panostukset matkailuun ovat aivan liian pieniä verrattuna moniin kilpailijamaihin, vaikka
alan kasvupolitiikka on erittäin suuri. Tämä vertailu on hyvin havainnollinen muun muas-
sa samat edellytykset tarjoaviin Pohjoismaihin nähden. Pullonkaulana ovat muun muassa
riittävän korkeatasoisten investointien ja ohjelman tarjoajien puute erityisesti Lapissa. Sik-
si korostimmekin palveluiden tuotteistamista ja laatua, niiden saatavuutta sekä hyvää lo-
gistiikkaa ja kattavaa matkailun edistämistä yhteistyössä myös naapurimaiden kanssa.

On huomioitava, että suhteessa bruttokansantuotteeseen Ruotsi, Norja ja Islanti panos-
tavat huomattavasti paljon enemmän matkailuun. Heillä on arvioitu jo meitä paljon aikai-
semmin matkailun tuloja tuottava vaikutus. Meillä sitä ei ole osattu niin arvostaa. On ar-
vostettu voimakkaammin perustyöntekoa ja siitä saatavia vientituloja ja lyöty laimin tuo
ikään kuin vähän hupina oleva matkailu, kun sen autolla usein teemme tuonne Lappiin
hauskaa pitämään. Se on merkityksellisen tärkeä elinkeinoala ja työllistää hyvin paljon ih-
misiä ja nimenomaan erikoistietotaidon omaavia ja sellaisen taidon, josta matkailijat pitä-
vät. Siihen pitää panostaa.

18.28 Leena Meri ps: Arvoisa puhemies ja hyvät kansanedustajat! Eduskuntaryhmästäm-
me vanha konkari, edustaja Kankaanniemi piti hyvän yleispuheenvuoron, joten yritän täs-
sä nostaa toisiakin näkökohtia, mitä Toimi ei vielä ehtinyt tuomaan esille.

Olisin ensimmäiseksi ottanut muutamista puheenvuoroista ajatuksia erityisesti, koska
olen työ- ja tasa-arvovaliokunnan jäsen.

Täällä tuotiin aika vahvaakin kritiikkiä erityisesti SDP:n puolelta koskien tätä kolmen
kuukauden välein tehtävää haastattelua, jolla pyritään aktivoimaan ja olemaan läsnä ihmi-
89



Pöytäkirjan asiakohta PTK 134/2016 vp
sen elämässä. Siitä käytettiin nimityksiä 5 minuutin visiitti tai sähköpostikeskustelu, tai sit-
ten katsottiin, että se loukkaa työtöntä, joka haluaa töihin. Valiokunnassa kuulimme asian-
tuntijoita, ja työvoimatoimisto katsoi, että näillä resursseilla heillä ei ole mahdollisuutta
täyttää toimenpidevaatimusta, koska sitä haastatteluvelkaa on olemassa, ja tästä syystähän
hallitus on sinne panostanut 17 miljoonaa lisää.

Tämä täytyy kuitenkin nähdä myös sieltä työttömän silmin. Meillä oli työvoimatoimis-
tosta palveluhenkilöitä kuultavana, ja he kertoivat, että he olivat tehneet tämmöisen haas-
tattelun, jossa kysyttiin, miten haluaisit tulla kohdatuksi — puhelimitse, sähköpostitse, et
mitenkään — ja siinä erityisesti nuoret toivoivat henkilökohtaisia tapaamisia ja se oli heil-
le tärkeää. Olen itsekin tavannut työvoimatoimiston psykologeja, ja he kertoivat siitä,
kuinka tärkeää nuorelle on se tapaaminen.

Työ- ja tasa-arvovaliokunta on kiinnittänyt huomiota, että tapaamisten kautta pitää löy-
tyä jatkopolku ja siinä pitää olla oikea ja järkevä ratio, mutta ei, en lähtisi ihan siitä, että täs-
sä nyt olisi jotenkin kysymys 5 minuutin visiitistä tai että tämä olisi joku paperinleimaa-
mistilaisuus. Kyllä siinä on ihan aito halu ja huoli tässä asiassa, miten saataisiin ihmiset no-
peasti työllistymään, pysymään työn syrjässä, ja ettei tule nuorille erityisesti syrjäytymistä
ja sitä kautta sitten muita ongelmia, jolloin enää työvoimatoimiston palvelut eivät riitä.

Täällä on tuotu hyviäkin uudistuksia esille. Totta kai on sellaisiakin asioita, että jos mi-
nulla olisi valtavasti rahaa, niin totta kai toivoisin, että olisin voinut joitakin asioita tehdä
toisin tässä kokonaiskuvassa. Esimerkiksi edustaja Juvonen muistutti työvoimapolitiik-
kaankin liittyvästä Lex Lindströmistä. Siinä kuitenkin arviolta noin 5 000 henkilöä, jotka
ovat pitkäaikaistyöttömiä ja yli 60-vuotiaita, pääsevät niin sanotusti roikkumasta työkkä-
rin listoilta niin halutessaan, sehän ei ole pakollista, ja minusta se on hyvä uudistus tällai-
sena kertaluonteisena toimenpiteenä, mutta totta kai meidän pitäisi päästä siitä eroon, että
meillä on pitkäaikaistyöttömiä erityisesti tässä ikäluokassa. Itse arvostan tämänikäisten
osaamista ja elämänkokemusta hyvinkin paljon. Olin juuri Kela-valtuuston kokouksessa ja
siellä pääjohtaja Liisa Hyssälä jäi eläkkeelle 68-vuotiaana, ja hän on hyvin virkeä ja ollut
hyvin innostunut. Eli kyllä 60-vuotiailla ja siitä yli on hyvin paljon annettavaa, varsinkin
sitä elämänviisautta, jota minullakaan ei vielä niin paljon ole, kun en nyt vielä 50:täkään
ole täyttänyt. Tässä nyt toivon tietysti, että kaikki yhtyvät siihen, että edustaja Meri on erit-
täin nuori vielä. (Toimi Kankaanniemi: On on! — Hannu Hoskonen: Ehdottomasti!)

Sitten täällä oli keskustelua monenlaisista menoista, mitkä ovat meidät yllättäneet, ja
yksi asia, joka meidät on tietyllä tavalla yllättänyt viime vuonna ja tänäkin vuonna ja tule-
vina vuosina ja varmaan tulee yllättämään ehkä uudestaankin, on maahanmuutto. Näissä
keskusteluissa, kun puhutaan leipäjonoista ja köyhyydestä, meidän täytyy muistaa, että on
helppo ja varmaan halukin olla inhimillinen, mutta kun on sitä niukkuutta jaettavana, niin
silloin täytyy pystyä myös myöntämään se tosiasia, että me voimme ottaa turvapaikanha-
kijoita vain sen verran kuin meillä on taloudellisesti siihen resursseja ja me onnistumme
kotoutuksessa.

Esimerkiksi SDP:llä on ollut yksittäisillä edustajilla esityksiä, esimerkiksi edustaja Tup-
puraisella, että ottaisimme 10 000 uutta turvapaikanhakijaa, ja samoin Tuomiojalla ja vih-
reillä, mutta silloin olisin toivonut, koska teillä on ehkä ollut tätä linjaa jo pidempään, että
teidän vaihtoehtobudjeteissanne olisi selvästi näkynyt laskelmat siitä, mitä tämä tarkoittaa
pitkällä aikavälillä meidän maksukyvyllemme. On helppo sanoa ja toivoa asioita, mutta pi-
tää myös konkreettisesti osoittaa niihin toimenpiteet. Niitähän te hallitukseltakin vaaditte,
(Ozan Yanar: Meillä on! Kyllä!) ja sitä ei ole välttämättä ollut tässä esittää.
90



Pöytäkirjan asiakohta PTK 134/2016 vp
Minusta edustaja Kankaanniemi hyvin kertoi siitä, näistä luvuista, miten tämä talous on
lähtenyt eteenpäin, ja jos ajattelee, niin bruttokansantuote on kasvanut ja se on erittäin hyvä
asia, vaikka paljon on vielä tehtävää. Tämän päivän keskusteluissa, mitä kuunneltiin, kaik-
ki tuntuivat olevan siitä yhtä mieltä, että talous on varovaisia merkkejä näyttänyt positiivi-
seen suuntaan ja työttömyys on laskemaan päin, mutta ehkä keinoissa on joitain — ja var-
maan monissakin kohdin erilaisia — painotuksia. Kuitenkin olisin toivonut ehkä vähän
enemmän myönteistä sanaa siihen päin, että on se hyvä, että se laiva on edes kääntynyt.
Ajatelkaa, jos meillä olisi edelleen se, että työttömyys kasvaisi ja talous vain menisi aina
huonompaan suuntaan, mitä me sitten tekisimme? Eli tietysti olisi hyvä aina myöntää ne
elämän realiteetit, myös oppositiossa.

Edustaja Tolppanen lähtikin ja puhui tästä Ylen tapauksesta ja sananvapaudesta. Minus-
ta tämä on erittäin hyvä aihe. Meitä poliitikkoja pitää voida tarkastella, meidän tekemi-
siämme ja motivaatioitamme, se on hyvä asia, ja ehkäpä nyt kaikki ovat enemmän kiinnos-
tuneita keskustelemaan siitä kuin silloin, kun esimerkiksi perussuomalaiset ovat esittäneet
omia näkemyksiään. Muistan ennen eduskuntavaaleja, kun me esitimme meidän maahan-
muuttopoliittisen ohjelmamme, niin sehän oli monien mielestä rasistinen. Tänä päivänä
sieltä on erittäin paljon otettu toimenpiteitä hallituksen maahanmuuttopoliittiseen ohjel-
maan, ja eipä siitä keskustelua enää ole ollut, että se on rasistinen. Eli nämä ovat niitä sem-
moisia julkisuudessa olleita asioita. On hyvä miettiä sitä asenteellisuutta itse kunkin.

Esimerkiksi, jos ajattelen tätä Ylen päätoimittajan asemaa, itse kannatan sananvapautta,
mutta myös itse olen ollut esimiehenä, ja mietin, millaista on olla päätoimittaja ja esimies,
jos ei saa antaa ohjausta. Onko silloin nukke-esimies, joka voi joutua viime kädessä oikeu-
delliseen vastuuseen lehden toiminnasta mutta ei kuitenkaan saisi antaa ohjausta? Tämä on
hyvä kysymys tämän tasapainon ohella. Mutta tämä nyt ei ole varsinaisesti tämän budjetin
aihe. — Olenko minä mennyt yli jo ajassa?

Ensimmäinen varapuhemies Mauri Pekkarinen: Teidän puheenvuoronne ei ollut en-
nalta pyydetty. Ennalta pyydetyissä raja oli 5 minuuttia, muissa sitä rajaa ei ole. Mutta suo-
situs tässäkin on toki korkeintaan 10 minuuttia.

No, kyllä sitten minä vielä ehdin 2,5 minuuttia. Korkeintaan.

Ensimmäinen varapuhemies Mauri Pekkarinen: Mutta jos saa edustajalle esittää toivo-
muksen, että kun kuitenkaan nämä teidän viimeksi mainitut asianne eivät suoraan liity bud-
jettiin, niin pyydän...

Joo, toisaalta edustaja Tolppanen ja edustaja Juvonen saivat puhua siitä, minä en nyt ko-
vin pitkään siitä puhunut.

Mutta sitten työ- ja tasa-arvovaliokunnan jäsenenä toteaisin vielä, että tämä työttömyy-
setuuksien aktiivikäyttö toteutetaan, ja tässä käytetään nimenomaan työmarkkinatukea, pe-
ruspäivärahaa ja ansiopäivärahan perusosaa palkkatuen ja starttirahan rahoitukseen. Tämä
on kustannusneutraali, mikä on hyvä asia. Täällä on ollut hyvin paljon keskustelua myös
tästä Rinteen mallista, ja käsitykseni mukaan 350 miljoonaa tämä maksaa eduskunnan las-
kentapalvelun mukaan, mutta tästä ei ole nyt sitten ihan täyttä selvyyttä, sitä ei ole SDP:n
puolelta kovin paljon avattu. On vain sanottu, että ei pidä paikkaansa.
91



Pöytäkirjan asiakohta PTK 134/2016 vp
Samaten turvakotien asema oli täällä joissakin puheenvuorossa esillä. Haluaisin todeta,
että siihen tulee nyt 2 miljoonan euron lisäys verrattuna viime vuoteen, jotta me voimme
täyttää Istanbulin sopimuksen sopimusehdot.

Vielä viimeiseksi mutta ei vähäisimmäksi toteaisin työ- ja tasa-arvovaliokunnan lausun-
nosta, että harmaan talouden torjunta on hallitusohjelmassa painopisteenä, ja valiokunta
pitää perusteltuna sitä linjausta ja korostaa työsuojelun merkitystä. Tietysti harmaassa ta-
loudessa on juuri ollut ongelmana, että on myös ollut ulkomaalaisten valvontaa, ja tämä on
ollut ongelma. Tämä tuli Etelä-Suomen työsuojelun tarkastuksessa esille, että heillä on
siellä riittämättömät resurssit, koska tähän on koko aika mennyt enemmän ja enemmän re-
sursseja, ja se on ollut heidän mielestään hyvin valitettavaa.

18.38 Ritva Elomaa ps: Arvoisa puhemies! Edustaja Meri nosti tärkeän asian, sananva-
pauden, esille, ja se on niin, että kiitos sotiemme veteraanien, me saamme käyttää sanan-
vapautta hyväksemme täällä Suomessa — puolueesta riippumatta toivottavasti. (Ozan
Yanar: Tehän uhriudutte itse!)

Arvoisa puhemies! Kun vuosi takaperin käsittelimme talousarviota tässä salissa, olivat
Suomen talouden näkymät hyvin heikot. Kova säästökuuri valtiontaloudessa oli tuolloin
käynnissä, ja pelko maamme talouden heikkenemisestä entisestään oli ilmeinen. Hallituk-
sen määrätietoisella työllä ja kipeilläkin säästötoimilla tilanne on onneksi saatu käänty-
mään parempaan suuntaan. Talous on kääntynyt hienoiseen kasvuun, samoin teollisuuden
tuotanto. Pienten ja keskisuurten yritysten tilanne on viime aikoina kohentunut ja tuotanto-
sekä tilauskanta ovat kasvaneet, myös kuluttajien luottamus talouteen on parantunut. Me-
nemme siis oikeaan suuntaan. Töitä on kuitenkin edelleen tehtävä julkisen talouden tasa-
painottamiseksi.

Talousarviosta löytyy monia hyviä uutisia aivan tavallisille kansalaisille. Turvallisuu-
teen panostetaan paljon, ja se koituu jokaiselle kansalaisellemme eduksi. Myös ansiotulo-
verotus kevenee 515 miljoonalla eurolla kilpailukykysopimuksen sekä hallituksen veron-
kevennyksen johdosta. Eläketulon verotusta kevennetään vastaavasti noin 135 miljoonaa.
Eläkkeiden verotuksen keventäminen on oikeansuuntainen ratkaisu, mikä edistää eläke-
läisten oikeudenmukaisempaa verokohtelua. On kuitenkin todellisuutta, että kansaneläk-
keellä, takuueläkkeellä ja pienellä työeläkkeellä elävillä toimeentulo on tiukalla.

Veteraanit ja sotainvalidit on huomioitu ensi vuoden budjetissa. Ensi vuodesta lähtien
kaikki kotona asuvat avopalveluita tarvitsevat veteraanit voivat saada maksuttomia palve-
luita kotiin. Tavoitteen saavuttamiseksi on varattu itsenäisyyden juhlavuoden kunniaksi 20
miljoonaa euroa. Samalla sotainvalidien haittaraja-aste lasketaan 15 prosentista 10:een.
Näitä parannuksia olisi voitu toki tehdä voimakkaammin aiempienkin hallitusten aikana —
sillä olisi ollut varmasti kansan tuki. Nyt veteraaneja on jäljellä noin 21 000. Veteraanien
vähentyessä pitäisi kaikille olla mielestäni mahdollisuus päästä hoitokotiin, ja erittäin tär-
keää on, että kuntoutuksen ja kotiin vietävien palveluiden ne varat, joita veteraaneilla on
oikeus saada, täysipainoisesti käytettäisiin veteraanien hyväksi eikä niin, että osa rahoista
lähetetään takaisin, kun ei ole kaikkia tavoitettu. Tähän pitää kiinnittää erityistä huomiota,
että kaikki varat, mitkä on osoitettu, käytetään myös.

Arvoisa puhemies! Pienyrittäjien tukeminen maksupohjaisella alvilla ansaitsee kiitosta.
Arviolta 90 prosenttia suomalaisista yrityksistä pääsee nyt maksuperusteisen alvin piiriin.
Uudistuksen jälkeen pienyrittäjä voi maksaa kaupasta maksettavan arvonlisäveron sitten ja
92



Pöytäkirjan asiakohta PTK 134/2016 vp
sillä rahalla, jonka hän kaupasta saa, eikä rahaa tarvitse ainakaan lainata pelkkää veron-
maksua varten. Myös yrittäjävähennyksen käyttöönotto helpottaa yrittäjien arkea.

Metsätilojen sukupolvenvaihdoksia tuetaan ottamalla käyttöön niin sanottu metsälahja-
vähennys. Perintö- ja lahjaveroasteikkoja kevennetään maatilojen ja muiden yritysten su-
kupolvenvaihdosten edistämiseksi. Pienten yritysten kehittäminen on tärkeää, koska ne
luovat Suomelle työpaikkoja. Suuret yritykset vähenevät entisestään, ja valtaosa yrityksis-
tä on pieniä. Tiedän yrittäjän vaikeudet ihan omakohtaisesti. Pienyrittäjät ovat tiukoilla.
Yrittäjäpaketti koituu kaikkien yrittäjien hyväksi, ja sitä kautta työllisyyttä syntyy.

Myös ministeri Lindströmin esitys, joka mahdollistaa yli 60-vuotiaiden pitkäaikaistyöt-
tömien eläkkeellepääsyn, on sisällytetty talousarvioon. Tämä on inhimillinen linjaus, joka
helpottaa ikääntyvien pitkäaikaistyöttömien arkea. Monille heistä eläkkeellepääsy on oi-
kea ratkaisu.

Opetus- ja kulttuuriministeriön hallinnonalalle on myös panostettu. Talousarvion käsit-
telyssä varmistui, että päivähoitomaksujen suunnitellut korotukset perutaan. Monet lapsi-
perheet sinnittelevät hyvin tiukoilla, joten on tärkeää, etteivät päivähoitomaksut nousseet.
Vielä tärkeämpää on se, että jo aiemmin sovituista pienituloisten lapsiperheiden maksujen
kevennyksistä pidettiin kiinni.

Vähemmälle huomiolle jäänyt tuki audiovisuaalisille tuotantomarkkinoille on erittäin
positiivinen uutinen. Elokuvayhtiöt voivat nyt kuvata Suomessa, ja tarve lähteä pienten
kustannusten perässä esimerkiksi Viroon kuvaamaan vähenee. Myös kansainväliset yhtiöt
voivat kuvata esimerkiksi Lapissa tai jopa Venäjälle sijoittuvia kuvauksia Suomessa. Täl-
lainen toiminta tuo esimerkiksi matkailualalle lisää tuloja.

Lainauskorvausten saaminen pohjoismaiselle tasolle on myös todella tervetullut uuti-
nen.

Arvoisa puhemies! Liikkumisen merkitystä on vaikea liioitella. Liikunta lisää tunnetus-
ti ihmisten hyvinvointia ja alentaa terveydenhoitokustannuksia. Liikkuva elämäntapa on
helpointa omaksua nuoresta asti. Onkin ilo huomata, että tunti liikuntaa päivässä -hanke
etenee vauhdilla. Hankkeeseen käytetään kärkihankerahoitusta 7 miljoonaa euroa vuonna
2017. Kuluneen vuoden aikana liikkuviksi kouluiksi katsottujen peruskoulujen määrä on
noussut 31 prosentista 66 prosenttiin. Oppilaista toiminnan piirissä on nyt 76 prosenttia.
Ensi vuoden aikana liikkuvan koulupäivän kokeilut laajennetaan lukioihin ja ammatillisiin
oppilaitoksiin eri puolilla Suomea. Nämä panostukset tulevat näkymään tulevaisuudessa
selkeinä säästöinä terveysmenoissa ja lisääntyneenä hyvinvointina.

Lopuksi, arvoisa puhemies: Pientä orastavaa valoa on siis näkyvissä talouden piristyes-
sä. Siellä omassa maakunnassani Turun telakka ja siellä lapsuuden kotimaisemissa Ukin
autotehdas työllistävät useita tuhansia uusia työntekijöitä lähitulevaisuudessa. Se on lois-
tava uutinen. Siitä pitää vain pitää kiinni, että työntekijät ovat pääosin kantasuomalaisia ja
että ne nuoret nyt löytäisivät työpaikkansa näistä uusista mahdollisuuksista. — Kiitos.

18.46 Arja Juvonen ps: Arvoisa herra puhemies! Oli hyvä asia, kun kiinnitettiin huomio-
ta siihen, että jos salista pyytää puheenvuoron, niin voi ylittyä se 5 minuuttia, ja jos se on
etukäteen pyydetty, silloin se suositus on 5 minuuttia. Itselleni kävi tuossa niin edellisen
puhemiehen aikana, että olin toki tuolta paikalta sen pyytänyt, mutta keskeytettiin sitten ta-
san 5 minuuttiin. Asiaa jäi, ja nyt joudun vielä yhden kerran tänne tulemaan. Halusin vain
sanoa, miten se meni. (Timo Heinonen: Kohta on taas mennyt se 5 minuuttia!) — Ei mene
minun kanssani, olen hyvin nopea puhumaan.
93



Pöytäkirjan asiakohta PTK 134/2016 vp
Tuossa edellisessä puheenvuorossa en suinkaan puhunut sananvapaudesta, vaan kom-
mentoin vain edustaja Tolppasen puheenvuoroa, että se oli päivän sana, kun itsekin jo pi-
din täällä yhden päivän sanan.

Haluan nostaa, arvoisa puhemies, esille vielä poliisit ja heidän määräaikaisuutensa. Hal-
litus täydennetyssä talousarvioesityksessä antoi lisämäärärahaa, jotta 200 poliisin määrä-
aikaisuus säilyy, ja tämä oli hyvin tärkeä asia. Lisäksi haluan mainita tämän nettirikollisuu-
den torjunnan, jonka tarkoituksena on muun muassa ehkäistä lasten seksuaalista hyväksi-
käyttöä ja nettikiusaamista ja huijauksia. Tämä on hyvin tärkeä asia, kuten myös muuten-
kin nämä lapsiin kohdistuvat seksuaalirikokset, ja siitä on muun muassa lakialoite täällä
eduskunnassa odottamassa, että tämä selvitys tehdään, missä arvioidaan, ovatko annetut
tuomiot oikeustajun mukaisia. Varmaan näihin asioihin sitten palataan, että onko syytä
muun muassa koventaa törkeiden lapsiin kohdistuvien seksuaalirikosten alarajarangaistuk-
sia, ja siitä olen itse tehnyt lakialoitteen — täällä nyökytellään, moni muukin on aiheeseen
ottanut kantaa.

Lisäksi suojelupoliisin toimintamenoja lisätään ja väkivaltaisten ääriliikkeiden laitto-
man toiminnan kitkemiseksi on myös resursseja kohdistettu. Rajavalvontaan myös rajavar-
tijoita itärajalle lisää.

Arvoisa puhemies! Se, minkä haluan erityisesti nostaa esille ja mikä minusta on tässä
tänä päivänä unohtunut, on rikoksen uhreille tarjottavat tukipalvelut. Meillä on uhridirek-
tiivi astunut voimaan, ja se edellyttää muun muassa, että pitää olla tukipuhelin kohdallaan.
Ja loppuvuonna meillä myös Suomessa avataan valtakunnallinen auttava puhelin, joka tar-
joaa tukea naisiin kohdistuvan väkivallan ja lähisuhdeväkivallan uhreille. Tehdään edel-
leen toimia sen eteen, että nämä asiat saadaan myös kuntoon, ja tällaista vastaavaa ympä-
rivuorokautista palvelua ei Suomessa ole aiemmin ollut. Tästä on ymmärtääkseni menossa
THL:n toimesta parasta aikaa palveluntuottajan hankinta. En ihan tarkkaan tiedä, joko se
mahdollisesti on valittu, mutta tukilinjan nimeksi tullee Nollalinja, ja se tarkoittaa silloin
sitä, että linja on auki ja sinne voi soittaa perheväkivallan uhri tai ylipäänsä väkivallan uh-
riksi joutunut ihminen, joka tarvitsee sitä keskusteluapua. Tämä on hyvin tärkeä asia. Ri-
kosuhrimaksuhan astui voimaan oliko nyt joulukuun alussa, ja tämä on se raha, jolla tätä
toimintaa muun muassa sitten ylläpidetään, elikkä se maksu menee hyvin tärkeään paik-
kaan.

Vielä ikääntyneiden hoidosta ja kärkihankkeista:
Vaikka me saimme sen hoitajamitoituksen tarkistamisen muutettua siten, että hoitaja-

määrä säilyy siinä 0,5:ssä — toki raskaammassa hoivassa se on vielä sitäkin korkeampi —
ei meidän maailmamme ole vielä valmis. Meillä on paljon vielä tehtävää, esimerkiksi se,
että me sinne kotihoitoon kohdistamme myös sitä hoitajaresurssia, kun ihmiset kuitenkin
ovat siellä. Koti on hyvä paikka asua, elää ja olla, ja moni ikääntynyt toivoo voivansa viet-
tää elämänsä ehtoon siellä kotona. Eli että resurssit eivät ole ainoastaan ryhmäkodeissa ja
hoivalaitoksissa vaan että ne menevät myös koteihin, ja tämä on semmoinen asia, mitä hal-
lituksen tulee seurata ja tarkastella, että se hoitajien käsiapu riittää myös sinne.

Mitä tulee sitten siihen koulutukseen, koulutettu hoitaja on se, joka kantaa vastuun siitä
tekemästään työstä. Koulutus on hyvälaatuista meillä Suomessa, mutta hoiva-avustajat
ovat kyllä niitä apukäsiä, jotka ainakin itse otan mielelläni vastaan. Vuonna 86 valmistuin
ja vuodesta 87 lähtien olen tehnyt hoitotyötä, ja nyt joulukuun 17. päivä tulee muuten 30
vuotta siitä kun valmistuin, ja kyllä siellä alussa oli niitä kylvettäjiä ja hoitoavustajia, ja ei
siellä potilasvahinkoja tapahtunut. Yhdessä teimme sitä hyvää vanhustenhoitoa. Toki lää-
94



Pöytäkirjan asiakohta PTK 134/2016 vp
kitys ja kaikki hoitotoimenpiteet olivat sitten koulutetuilla ihmisillä. Elikkä niitä auttavia
apukäsiä, jotka voivat ottaa kopin siitä ihmisestä silloin kun hoitaja on tehnyt tehtävänsä,
antanut lääkkeet, tehnyt hoitotoimenpiteet — se on ulkoilua, se on seuranpitoa, se on suih-
kuttamista, kylvettämistä. Eli voimme kysyä, onko se sairaanhoitajan paikka siellä kylpy-
huoneessa, vai olisiko se kenties sitten tämä hoiva-avustaja, joka voi auttaa.

Näiden ajatusten pohjalta oikein hyvää loppuiltaa ja kiitos kaikille.

18.51 Katja Taimela sd: Arvoisa herra puhemies! Hyvät kollegat! Ensi vuoden budjetti
maalaa epävarmaa kuvaa tulevaisuudesta. Selkeä linja ja toimet työllisyyden ja talouden
parantamiseksi puuttuvat hallitukselta edelleen. (Timo Heinonen: Ei pidä paikkaansa!) Sa-
maan aikaan täällä orastavasta talouskasvusta paukutellaan henkseleitä. Hallituksen sisäl-
läkin tuntuu olevan linja hakusessa siitä, tarvitaanko uusia leikkauksia vai ei. Hallituksen
sanat eivät herätä luottamusta. Valtiovarainministeri Orpo on puhunut jopa 2 miljardin eu-
ron lisäleikkauksista. Pääministeri Sipilä kuitenkin väittää, ettei leikkauksia tule. Kumman
puheisiin suomalaisten pitäisi luottaa ja uskoa?

Hallituksen leikkauslinja on kovaa kertomaa pienituloisille ja vähäosaisille. Useat pe-
rusetuudet on laitettu leikkuriin. Uudet ja taas uudet leikkaukset ja kiristykset kohdistuvat
yksiin ja samoihin ihmisiin. Usein he ovat ihmisiä, joilla jo valmiiksi on varsin tiukkaa. Ar-
jessa pärjääminen vaikeutuu taas entisestään. Eriarvoisuuden kasvattaminen lisää yhteis-
kunnan kriisejä ja tragedioita, joita on jo nyt nähty aivan liian paljon. Monet työmarkki-
noilta syrjäytyneet ajautuvat hallituksen päätöksillä yhä hankalampiin tilanteisiin.

Pitkäaikaistyöttömyyden osalta ollaan Suomen ennätyslukemissa — kuulitte oikein: en-
nätyslukemissa. Jopa nuorten pitkäaikaistyöttömyys kasvaa parhaillaan. Pysyäkseen työl-
lisyystavoitteessaan hallituksen tulisi työpaikkoja synnyttävien toimien lisäksi panostaa
enemmän työttömien työllistymistä auttavaan työvoimapolitiikkaan. Työvoimapolitiikkaa
pitää tehostaa ja rakenteita uudistaa määrärahaleikkausten sijasta. Tämä on paitsi inhimil-
lisesti oikein myös kokonaiskustannuksia ajatellen ainut oikea tie. Erityisen vaarallisia
ovat koulutukseen kohdistuvat säästöt, koska työmarkkinoiden rakennemuutokset edellyt-
tävät monen kohdalla uuden osaamisen hankkimista, jopa kokonaan uuteen ammattiin
opiskelua. Hallituspuolueiden puheenjohtajien koulutuslupaus ennen 2015 vaaleja on pe-
tetty useamman kerran.

Arvoisa puhemies! Hallituksen politiikalle on olemassa vaihtoehtoja. SDP:n vaihtoeh-
tobudjetissa 95 prosenttia eläkeläisistä ja palkansaajista hyötyy enemmän kuin hallituksen
budjetissa. Esittämässämme vaihtoehtobudjetissa edistetään aitoa kasvua ja kestävää työl-
lisyyttä luomalla vähintään 38 000 uutta työpaikkaa, perutaan pienituloisiin kohdistuvia
leikkauksia ja kaikki tämä tehdään samalla veroasteella ja ottamalla vähemmän velkaa
kuin hallitus. Suomen nostaminen taloudellisesta ahdingosta edellyttää vahvaa yhteishen-
keä. Suomi nostetaan yhteistyöllä. Tähän tilanteeseen sopii erityisen huonosti se, että kan-
saa jaetaan voittajiin ja syrjäytettyihin.

Arvoisa herra puhemies! Leikkauksia on entistäkin vaikeampi hyväksyä, kun hallitus on
samaan aikaan päättänyt mittavista tuloveroalennuksista, perintöveron alennuksesta, met-
sälahja- ja yrittäjävähennyksistä. Eduskunnan tietopalvelun laskelmien mukaan eniten os-
tovoima nousee ensi vuonna henkilöillä, joiden bruttotulot ovat yli 7 500 euroa. Kysyn
vain, onko tämä oikeudenmukaista politiikkaa. Sen sijaan etuuksia saavien ostovoima pu-
toaa esim. takuueläkkeen tasolla noin 2 prosenttiyksikköä. Kelan teettämien laskelmien
95



Pöytäkirjan asiakohta PTK 134/2016 vp
mukaan indeksileikkauksen johdosta tuloerot lisääntyvät ja köyhyysaste kasvaa. Tästä kai-
kesta valitettavasti hahmottuu hallituksen politiikan suuri kuva.

Arvoisa puhemies! Aivan lopuksi suora lainaus kansalaispalautteesta tämän päivän de-
battikeskustelun jälkeen: "Eihän ole totta, jotta hallituspuolueet kehtaavat siirtää puolivä-
litarkastelun kuntavaalien jälkeen? Mitäköhän se tuokaan sitten taas tullessaan, kun vaalit
ovat ohi?" (Timo Heinonen: Heinäluomako lähetti?) Joulun alla olisi mukava vastata tuo-
hon sähköpostiin jotain inhimillistä, jotain pehmeää, jotain lämmintä, mutta realistisena
kansanedustajana ja hallituksen politiikan linjavalinnat tuntevana en taida sitä uskaltaa teh-
dä.

18.56 Krista Kiuru sd: Arvoisa puhemies! Aloitan sillä, että totean päivän olleen raskas.
Raskas se oli siksi, että käsittelyssä on budjettiesitys, joka ei kerro suomalaisille, että me
teemme valtakunnassa oikeudenmukaista politiikkaa. Olemme päätyneet siihen, että jä-
tämme 77-sivuisen vastalauseen hallituksen politiikasta, ja totean, että teen vastalauseen 1
mukaisen epäluottamusehdotuksen, joka kuuluu näin: "Eduskunta toteaa, että hallitus on
epäonnistunut talouspolitiikassaan. Hallitus on jatkuvasti laiminlyönyt työllisyyden ja ta-
louskasvun edistämisen, mikä on johtanut eriarvoisuuden kasvuun. Näin ollen eduskunta
vaatii, että hallitus tuo välittömästi eduskunnan käsiteltäväksi uusia korjaavia toimia
maamme taloudellisen tilan parantamiseksi sekä eriarvoisuuden vähentämiseksi. Eduskun-
ta katsoo, että hallitus on epäonnistunut eikä nauti eduskunnan luottamusta."

Arvoisa puhemies! Vielä kerran nopeasti kiteytettynä, mikä on ongelma. Me koemme,
että tällaisena aikana kaikkien on oltava mukana. Tämä tarkoittaa sitä, että silloin kun mää-
ritellään hallituksen isoa finanssipoliittista linjaa, niin myös yhteiskunnan suurituloisim-
pien pitää osallistua kykyjensä mukaan tämän talouden tasapainottamiseen. Tältä osin
olemme pettyneitä siihen, että hallituksen veroratkaisut tehtiin tavalla, joka ei korosta sitä,
että erityisesti pieni- ja keskituloiset voisivat olla talkoissa mukana kukin kykynsä mu-
kaan. Nyt monille uhraukset ovat niin suuria, että se johtaa siihen, että nämä ihmiset veny-
vät äärirajoille ja ostovoima katoaa, ja sitä kautta syntyy kurjistuva kierre. Näitä uhrauksia
on pyydetty siksi, että Suomi saataisiin takaisin kasvu-uralle.

Ongelma on ilmeinen, kun nyt on selvinnyt ensi vuoden talousarviota katsottaessa, että
tosiasiassa pienituloisia ja keskituloisia ihmisiä, yhteiskunnan kaikkein heikoimpia ja sai-
raimpia, työttömiä, eläkeläisiä pyydettiin mukaan uhrautumaan, vaikka tosiasiassa nyt
näyttääkin siltä, että syntyvä jakovara eli syntyvät säästöt käytetäänkin kaikkein suuritu-
loisimpien tukemiseen tässä yhteiskunnassa. Me emme voi sallia sitä, että yhteiskunnassa
tehdään sellaista arvopolitiikkaa, jossa nämä synnytetyt panokset julkisen talouden vakaut-
tamiseksi käytetään tosiasiallisesti suurituloisten erilaisiin vähennyksiin. Tältä osin päädy-
tään siihen tilanteeseen, että alijäämä kasvaa, velkaantuminen vain kiihtyy ja todennäköi-
sesti vasta vuonna 2019 saavutetaan se, mihin kuntoon Suomi jäi alijäämän suhteen viime
hallituskauden lopettaessa.

Tämä ei ole oikeudenmukaista politiikkaa. Näin ei koskaan luvattu, ei koskaan väitetty,
että näin tehtäisiin. Siltä osin päädytään siihen, että on oikein, että me tietäisimme ajoissa,
aikooko hallitus tehdä ennen kunnallisvaaleja vai kunnallisvaalien jälkeen puolivälitarkas-
telun. Me olemme saaneet kuulla, että tosiasiassa mitään estettä sille ei ole — edeltävällä
viikolla ennen kunnallisvaaleja hallitus olisi voinut kokoontua tekemään puolivälitarkaste-
lua, mutta se on tarkoituksellisesti jätetty yli kunnallisvaalien. Minusta se ei ole reilua, on
epäoikeudenmukaista politiikkaa, jos ei kerrota etukäteen, mitä aiotaan tehdä.
96



Pöytäkirjan asiakohta PTK 134/2016 vp
Tältä osin totean, että myös nämä kasvutoimet tämän orastavan kasvun aikana jäävät
liian vähäisiksi. Hyviä esimerkkejä tänään on luettu lehdistä siitä, että nämä isot infrahank-
keet, niin kuin Länsimetro ja Kehärata, ovat saaneet aikaan sen, että talouskasvua syntyy
nyt — puolet syntyneestä kasvusta tulee yksistään näistä infraprojekteista. Siltä osin tämä
elvyttäminen myöskin satsaamalla julkisiin investointeihin on tuottamassa tulosta, se nä-
kyy, mutta tällä veroelvytyksellä, mitä hallitus nyt yrittää, missä kaikkein suurituloisim-
mille paukut annetaan, ei tunnuta saavan samanlaisia tuloksia aikaan, koska nämä hallituk-
sen omat kasvutoimenpiteet, työllisyystoimenpiteet jäävät liian vähäisiksi. Pelkään sitä,
että pääministerin kova sitoutuminen siihen, että työllisyysaste nousee 72:een ja saavute-
taan nämä kaikki uudet työpaikat, ei toimi, valitettavasti ei toimi, koska tähän lopputulok-
seen päätyi myöskin valtiovarainvaliokunnan mietintöesitys, jonka etusivulta saadaan lu-
kea se, että työllisyysaste on tosiasiassa jäämässä samaksi kuin viime vuonnakin ja työllis-
ten määrä ei ole lisääntynyt. Tältä osin tämä iso työllisyys, iso työllisyyskuva, karkaa kä-
sistä, ja siltä osin on pelättävissä, että tulee uusia sopeuttamistoimia, niin kuin Orpo sanoi,
maksimissaan 2 miljardia, ja pääministeri Sipilä oli vielä tällä nollalinjalla, perussuomalai-
set jotakin siltä väliltä. Eli siltä osin jäämme odottamaan, mutta toivon, että nämä päätök-
set, jos niitä tehdään, tuodaan julkisesti arvioitavaksi sillä aikataululla, jolla Suomessa
kaikki muut valtioneuvostot ovat siihen pystyneet. Ja ennen kuin kukaan ehtii kommentti-
puheenvuorossaan sitä sanoa, niin totean vielä, että Tilastokeskus on ilmoittanut, että nämä
tiedot ovat käytettävissä kuukautta ennen.

19.01 Annika Saarikko kesk (vastauspuheenvuoro): Arvoisa puhemies! Edustaja Kiu-
rulla oli, kuten monesti on ollut, paljon moitittavaa hallituksen suuntaan, ja vaikea edes
lähteä kaikkia väitteitänne kumoamaan. Totean kuitenkin nyt ensinnäkin tästä kuntien
osuudesta, kuntavaaleista ja päätöksenteon aikataulusta: Sellaisissa ratkaisuissa, mitkä esi-
merkiksi koskettavat kuntataloutta, yksi tärkeä osa työtä on ollut kuntien tehtävien karsin-
ta, iso projekti siitä, että kuntien rahat ja velvoitteet kohtaisivat toisensa nykyään parem-
min. Sen projektin aloitti viime hallitus, lopputulemana oli jotakuinkin nolla euroa säästöä
kuntien tehtävistä. Siihen tullen tämä tehtävä on tällä hallituksella isona kuormana.

Myös kun kyseenalaistitte tai pohditte, mitä hallitus aikoo tehdä: se, mitä tämä hallitus
aikoo tehdä, on kirjattu hyvin pitkälti hallitusohjelmaan, ja se työ on kesken, vaalikausi ei
ole vielä puolivälissäkään.

Ja kolmanneksi, kun toteatte, että pääministeri on sitoutunut työllisyysasteen nostami-
seen: minä toivoisin, että tämä koko sali on sitoutunut työllisyysasteen nostamiseen ja toi-
voisi ja tekisi (Puhemies koputtaa) kaikkensa, että siinä onnistutaan.

Ensimmäinen varapuhemies Mauri Pekkarinen: Vastauspuheenvuoro, edustaja Haa-
tainen. Anteeksi, edustaja Heinonen. Yhdennäköisyys ei ole ilmeinen. Siis edustaja Heino-
nen. (Naurua)

19.03 Timo Heinonen kok (vastauspuheenvuoro): Arvoisa herra puhemies Sato... Pekka-
rinen! Edustaja Kiuru antoi kovin synkän kuvan tämän nykyisen hallituksen ajasta. Totuus
on kuitenkin aika lailla toisenlainen. Jos katsotaan sitä aikaa, kun sosialidemokraatit olivat
hallituksessa, kun valtiovarainministerinä oli sosialidemokraatti, (Krista Kiuru: Silloin ko-
koomuskin oli hallituksessa!) niin talous laski ja työllisyys paheni itse asiassa koko ajan.
Talous laski, työllisyys paheni. Nyt kun on nykyhallitus, jossa ovat perussuomalaiset, kes-
97



Pöytäkirjan asiakohta PTK 134/2016 vp
kusta ja kokoomus, niin talous on saatu kääntymään kasvu-uralle ja myös työttömyys
kääntymään lasku-uralle. Eli tässä on tapahtunut merkittävä muutos, ja tämä erottaa nyt
näitä kahta aikaa. Valitettavasti viime kaudella sosialidemokraatit ajoivat silloinkin tätä ei-
linjaa ja näitä toimenpiteitä ei saatu aikaiseksi, mitä nyt tehdään.

19.04 Krista Kiuru sd (vastauspuheenvuoro): Arvoisa puhemies! Minä aloitan tästä vii-
meisestä, koska minusta oli hyvä, että Heinonen todisti sen, että me emme ole vissiin olleet
samassa valtiovarainvaliokunnassa, koska tänä aamuna nimenomaan me hyväksyimme
semmoisen mietinnön, jossa nimenomaan todetaan tämän mietinnön yleisperusteluissa,
miten maailma makaa. Se on minusta aika kurjaa tekstiä siltä osin, että työllisyysaste ei
nouse yhtään viimevuotisesta. Ja minä ainakin haluaisin — me tähtäsimme juuri siihen vii-
me kaudella — että työllisyysastetta nostavia toimia tehdään todella paljon. Työttömyy-
den osalta samassa putkessa osoittautui, että työllisten määrä ei kasva.

Nämä lukevat nyt meidän valtiovarainvaliokunnan mietinnön siellä alkusivuilla. Tältä
osin kasvu-uraa ei ole näkyvissä. On näkyvissä se orastava kasvu, joka on tullut näissä
isoissa infrahankkeissa. Siinä mielessä minä olen pettynyt, että edustaja Heinonen ei koe,
että viime hallitus sai tämän Länsimetron ja tämän Kehäradan aikaan ja sillä saatiin luotua
työllisyyttä, koska tänään asiantuntijat ovat sitä kehuneet.

Ja sitten totean, että me olemme sitoutuneet siihen, että työllisyysastetta nostetaan. Meil-
lä on lukuisia esimerkkejä siitä tässä meidän vaihtoehdossamme, ja me todella toivomme,
että tekin sitoutuisitte siihen.

Ensimmäinen varapuhemies Mauri Pekkarinen: Vielä vastauspuheenvuorot, edustaja
Heinonen ja edustaja Saarikko, ja sitten siirrytään puhujalistaan.

19.05 Timo Heinonen kok (vastauspuheenvuoro): Arvoisa puhemies! Jos Länsimetro oli
sosialidemokraattien valtiovarainministerikauden menestystarina, niin aika vaisuja menes-
tystarinoita ja ainakin kalliita menestystarinoita se aika sai aikaan.

Valtiovarainvaliokunta, jossa itse siis myös olen, toteaa, että Suomen taloudessa on ol-
lut viime aikoina useita positiivisia merkkejä ja talous on kääntynyt vaimeaan kasvuun. Eli
tässä on mustaa valkoisella heti alussa. Eli muutos parempaan on tapahtunut, mutta on tot-
ta, että tämä kasvu ei ole sellaista, mitä me tavoittelemme, ja sen takia on pidetty esillä
myös sitä, että tarvitaan lisää toimenpiteitä.

Itse en peräänkuuluta lisää leikkauksia vaan ennen muuta lisää toimenpiteitä, joilla saa-
daan työtä ja toimeliaisuutta tähän maahan. Vaikkapa se, että kilpailukykysopimuksen
hengessä luotetaan työntekijöihin ja työnantajiin ja tuodaan paikallinen sopiminen työpai-
koille laajemmin käyttöön, olisi sellainen keino, jolla (Puhemies koputtaa) suoraan saatai-
siin tähän maahan lisää työtä.

19.06 Annika Saarikko kesk (vastauspuheenvuoro): Arvoisa puhemies! Ei minusta tämä
Suomen tilanne ratkea sillä, että täällä väitellään hallituksen sisällä tai opposition kanssa
siitä, että kuinka paljon taas pitäisi leikata, vaan me kaikki tiedämme, että tämä Suomen ti-
lanne pitkällä aikavälillä, suhdanteista riippumatta, pitää laittaa uudelle tolalle myös pitkä-
jänteisen kestävyysvajeen ja väestön huoltosuhteen vuoksi. Se tarkoittaa rakenteellisia uu-
distuksia, sote-uudistuksessa onnistumista ja meidän työmarkkinajärjestelmän uudistamis-
ta.
98



Pöytäkirjan asiakohta PTK 134/2016 vp
Siksi minua hämmästyttää sosialidemokraattien puheet sote-uudistuksen uudelleen
aloittamisesta taas kerran tai ikään kuin väitteenne myös siitä — jotenkin tuli edustaja Kiu-
run puheesta sellainen kuva — että esimerkiksi suurituloiset eivät mitenkään osallistuisi tä-
män maan rakentamiseen. Minä olen ehdottomasti oikeudenmukaisen yhteiskunnan kan-
nattaja ja haluan olla heikomman puolella, mutta en nyt kestäisi sellaista kuvaa, että me to-
distaisimme täällä, että suurituloiset eivät osallistuisi niin kutsuttuihin talkoisiin, päinvas-
toin. Me kaikki tiedämme, että kiky-sopimuksen seurauksena myös veronalennuskokonai-
suus on sellainen, että se lähtökohtaisesti kaikkia (Puhemies koputtaa) palkkatuloja saavia
ihmisiä auttaa, (Puhemies koputtaa) myös eläkeläisiä. (Timo Heinonen: Juuri näin!)

Ensimmäinen varapuhemies Mauri Pekkarinen: Aivan ehdottomasti viimeinen vas-
tauspuheenvuoro, edustaja Krista Kiuru, tähän keskustelunaiheeseen.

19.07 Krista Kiuru sd (vastauspuheenvuoro): Arvoisa puhemies! Minä en nyt täällä tä-
nään kyllä kauheasti ole käynyt debatoimassa. Siltä osin ajattelen, kaksi puheenvuoroa
koko valtiovarainvaliokunnan työn pohjalta ja tämän vaihtoehtobudjetin pohjalta, että sii-
nä ei ihan hirvittävästi ole vielä käytetty puheenvuoroja.

Mutta sen totean, että kyllähän tämä nyt on käsittämätöntä. Hallituksessa pitää päättää,
mitä te teette, jos ei tänään tiedetä, vastausta ei tule oppositiolle, aiotaanko säästää 2 mil-
jardia vai ei yhtään ja on kaksi linjaa. Älkää nyt minulle tulko sanomaan, että me emme tie-
dä, mitä me teemme. Meillä on aivan selvät sävelet, meillä on vaihtoehto. Ja me emme ym-
märrä sitä politiikkaa, jossa täällä kehdataan sanoa, että hallitus ajaa kaksilla rattailla.
Tämä pitää, kuulkaa, kotona kabinetin sisässä tehdä tämä pelikirja niin, että tänne ei tulla
kertomaan Suomen kansalle, ettei kukaan tiedä, mitä te olette oikein tekemässä. Minä olen
tosi pahoillani siitä.

Sitten minä totean, että me olemme todella sitoutuneet siihen, että kasvu-uralle men-
nään. On se käsittämätöntä, että arkkipiispankin pitää sanoa, että suurituloiset voivat osal-
listua kyllä ihan iloisesti (Puhemies koputtaa) veroja maksamalla. Näin (Puhemies koput-
taa) ei valitettavasti nyt tapahdu.

Ensimmäinen varapuhemies Mauri Pekkarinen: Ja puhujalista.

19.09 Hannu Hoskonen kesk: Arvoisa herra puhemies! Tämä käyty keskustelu on herät-
tänyt kyllä allekirjoittaneessa suurta hämmennystä, kun olen kuunnellut demarien puheen-
vuoroja. Te olette synkistelleet niin paljon, että minä ajattelin, että nyt varmaan jouluna sa-
taa mustaa lunta ja joulupukki eksyy lahjamatkallaan meille tullessaan. Toivon mukaan ei
näin käy.

Joka tapauksessa, kun te demarit olitte silloin vallassa, niin taloushan supistui. Sillä lin-
jalla jos olisi jatkettu, niin me olisimme Kansainvälisen valuuttarahaston huomassa jo tänä
päivänä. Se on kiistämätön tosiasia. Työttömyys paheni, toistasataatuhatta työtöntä tuli li-
sää, uudistukset jäivät tekemättä ja velka kasvoi.

Se on totta, että meillä on rakenteellisia ongelmia edelleen. Suomen talouden ongelmat
eivät ole mitään konjunktuuri- eli suhdanneongelmia, ne ovat selkeästi rakenteellisia on-
gelmia. Sitä varten hallitus on lähtenyt tekemään uudistuksia ihan aidosti. Ei ole olemassa
mitään oikotietä onneen. Jos kuvittelee, että 2008 lokakuussa alkaneen talouslaman selviä-
minen tapahtuisi silmänräpäyksessä, hokkuspokkus, sellaista maailmaa ei ole, vaan se vaa-
99



Pöytäkirjan asiakohta PTK 134/2016 vp
tii pitkiä, linjakkaita päätöksiä, sitkeää työtä. Aivan jokainen omassa taloudessaan tietää,
että kun on aikanaan nuorena ottanut velkaa ja rakentanut, niin sen velan maksu on pitkä-
veteinen homma, mutta se on vain tehtävä ja se tuo hyvän mielen sitten, kun se on tehty.
Demarien linjalla mennään kyllä ojasta allikkoon, että paukkaa.

Hallituksen yksi tärkeä ohjelmakokonaisuus on byrokratian purku. Kun kuuntelee nyt
edustaja Kiurun ja edustaja Taimelan ja monen muun demarin puheenvuoroja täällä ja
myös vihreiden puheenvuoroja, niin kun keskusteltiin eilen esimerkiksi tästä rakentamisen
helpottamisesta, rakennuslupien myöntämisestä, täällä demarit ja vihreät varsinkin vastus-
tivat ankarasti sitä byrokratian purkua, että rakennusluvat siirretään suoraan kuntiin ja siel-
lä tehdään ne päätökset. Täällä edustaja Myllerin suulla ja edustaja Yanarin suulla ja mo-
nella muulla suulla puhuttiin suu vaahdossa siitä, että ei missään tapauksessa, kyllä pitää
täydellinen valvonta olla, jotta maaseudun ihmiset älyävät rakentaa talonsa oikeaan paik-
kaan tai kesämökki tulee oikeaan tai jätevedet menevät oikein. Te nauratte näille asioille.
Minkä takia teidän merkittävät kansanedustajanne puolustavat tätä järjetöntä byrokratiaa,
mitä te haluatte jatkaa? Silläkö työllistätte? Jos te kuvittelette, että työllistäminen tapahtuu
byrokratian avulla, niin te olette kyllä pahasti eksyksissä. Jos olette suunnistamassa, niin
ette ole edes kartalla, vaan olette sen ulkopuolella ja pahasti. Siinä ei auta enää kuin
112:een soittaminen, jos on noin eksyksissä.

Sitten kun katsoo teidän nykyistä vaihtoehtobudjettianne, se perustuu tilapäisille, kerta-
luontoisille tuloille, mitä sieltä on otettu Sitran taseesta tai Suomen Pankista. Kuvittelette-
ko, että voidaan pitkässä menossa tällä keinolla taloutta hoitaa, vaikka yksityistasolla? Se-
hän on suurinta itsepetosta, mitä tehdä voi. Hallituksen tehtävänä on luoda uutta kasvua,
joka on kestävällä pohjalla. Metsälahjavähennys tehtiin nimenomaan sitä varten, että saa-
daan perikunnat herätettyä prinsessa ruususen unesta, puu saadaan liikkeelle, ja se pieni
metsänomistaja, jolla siellä perikunnassa, jos perikunnassa on vaikka 10 jäsentä ja 100
hehtaarin tila, on 10 hehtaaria per nenä sen omistuksen arvo. On tärkeää, että saadaan se ui-
numassa oleva tila herätettyä, puukauppa käyntiin. Hyötyjä on teollisuuden työntekijä.
Vastustatteko te demarit, hyvänen aika, teollisuustyöntekijöiden työpaikkoja? Missä tei-
dän omatuntonne on? Aivan samoin kuten nyt telakoille syntyneet työpaikat — tietääkseni
vasemmistoliiton kannattajia ja demarien kannattajia on suurin osa, laivatelakoilla työnte-
kijöinä olevista henkilöistä on suurin osa sieltä. Niitäkö te vastustatte? Laivatelakkojen ti-
lauskirjat ovat täynnä tänä päivänä, jopa niin, että he eivät uusia tilauksia vähään aikaan
pysty vastaanottamaan. Tämäkö on teidän viestinne työtä tekevälle suomaiselle miehelle ja
naiselle? Vastustatte kaikkea tätä.

Maa- ja metsätalouteen kuuluu totta kai aina pääomavaltainen toiminta. Sille vain ei
mahda mitään. Maan arvo ja metsän arvo on kiinteä, ja sen tilan pitää säilyä sillä sukupol-
vella, joka sitä viljelee. Perintöverouudistuksessa on siitä kysymys, että saatetaan tämä ti-
lanne sellaiseen asemaan, jossa tilan jatkaminen on mahdollista, ja te tätäkin vastustatte.

No, mitä te sitten ette vastusta? Jonain päivänä olisi hyvä tietää, että mikä on se talous-
politiikka, mitä te ette vastusta. Tämähän johtaa siihen tilanteeseen, että taas rahat tästä
maasta loppuvat, velkaa ei meille enää anneta, työpaikat ovat menneet ja sen jälkeen olem-
me konkurssissa. Olemme kerran sen tien kulkeneet, 90-luvun alussa silloin aikanaan. Jo-
kainen meistä sen muistaa, mitä silloin tapahtui, kun valtiovarainministeri kiersi hattu kä-
dessä Kaukoidän rahamarkkinoilla rahaa kerjäämässä, että antakaa vielä yksi miljardi. Tä-
täkö te haluatte?
100



Pöytäkirjan asiakohta PTK 134/2016 vp
Kyllä meidän on tehtävä tästä maasta tuottavan työn maa, ja sillä tiellä ollaan. Jokainen
järkevä kansanedustaja tietää, että se tie ei ole helppo, ei varmasti ole. Olen omassa elä-
mässäni sen kokenut, kun aikanaan perhettä perustin ja velkaa otin. Se oli kova tie maksaa
ne velat pois, mutta minä maksoin ne, ja olen siitä onnellinen ja iloinen. Suu piti panna säk-
kiä myöten, mutta kun teidän puheitanne tänä päivänä täällä kuuntelen, niin teidän säkkin-
ne on pohjaton ja sen suu on varmaan 100 kertaa jalkapallon kentän kokoinen, että sinne
voi työntää rahaa pohjattomasti ja pohja vuotaa koko ajan. Missä teidän talousvastuunne
on, kysyn vain.

19.14 Sanna Marin sd: Arvoisa puhemies! Aluksi kannatan edustaja Kiurun tekemää
epäluottamusehdotusta. Sille on todella tarve, kun katsoo hallituksen budjettia ensi vuodel-
le. Edustaja Hoskonen tässä edellä kuvasi aivan oikein sitä, että SDP, kuten hän totesi,
käyttää kertaluonteisiin menoihin vain kertaluonteisia tuloja. Emme siis kata pysyviä me-
noja kertaluonteisilla tuloilla. Mutta samaan aikaan on syytä kysyä, mitä hallitus tekee. Ai-
van kuin te ette tekisi kertaluontoisia tuloja. Itse asiassa hallitus myy valtionomistuksia
aika melkoisesti, ja on hyvä kysyä, onko tämä järkevää politiikkaa eli myydä sellaisia
omistuksia, jotka joka vuosi tuottavat yhteiskunnalle rahaa.

Edustaja Saarikko täällä puhui siitä ja toivoi sitä, että koko sali voisi olla yhtä mieltä sii-
tä, että työllisyysastetta on nostettava. Olen varma, että tämä on kysymys, josta me löy-
dämme yhteisymmärryksen. Ainakin sosialidemokraatit tukevat lämpimästi politiikkaa,
joka tähtää työllisyysasteen nostamiseen ja työttömyyden vähentämiseen.

Sen takia olemme vaihtoehtobudjetissamme tehneet merkittäviä panostuksia ja toimia
työllisyysasteen nostamiseksi ja tämän vaikean työttömyystilanteen hoitamiseksi. Täällä
on useita toimenpiteitä, joista osan olemme esitelleet myös viime vuonna, kun esittelimme
vaihtoehtobudjettiamme vuodelle 2016.

Ensinnäkin esitämme, että työeläkemaksuja alennettaisiin väliaikaisesti yhteensä 0,8
prosentin verran. Maksujen alennus kasvattaisi nettopalkkoja ja lisäisi palkansaajien osto-
voimaa. Tämä olisi tärkeää tällaisessa taloustilanteessa, jossa me olemme. Ja koska työelä-
kemaksu on vähennyskelpoinen verotuksessa, maksualennus myös lisäisi valtion ja kunti-
en verotuloja yhteensä noin 175 miljoonalla eurolla. Tämä on siis yksi esityksemme.

Toisena esityksenämme on tässäkin salissa useasti kuultu Rinteen työllistämismalli,
joka auttaisi ihmisiä entistä nopeammin työhön. Siis siirtäisimme painopisteen passiivises-
ta työttömyysetuuksien maksamisesta aktiivisempaan työn löytämiseen, emme kuitenkaan
sanktiointien kautta, kuten hallitus työllisyyspolitiikallaan tekee, vaan nimenomaan kan-
nustamalla ihmisiä aktiivisempaan työnhakuun sillä tavalla, että työtön ihminen voisi käyt-
tää työttömyysturvaansa työllistymissetelin muodossa, jonka hän voisi tarjota työnantajal-
le ja saada sitä kautta työpaikan ja päästä työn syrjään kiinni. Ja eduskunnan tietopalvelun
laskelmien mukaan tämä toisi jopa 15 000 henkilön työllistymisen eli saisimme 15 000
henkilöä työllistettyä tämän työllistymissetelin avulla. Tämä tasapainottaisi julkista talout-
ta 140—250 miljoonaa euroa. Jälleen hyvä esitys, toivottavasti hallitus tämänkaltaisiin esi-
tyksiin myös tarttuu eikä aja vain näitä sosiaaliturvan sanktiointeja, mikä näyttää nyt ole-
van se hallituksen linja.

Sen lisäksi haluaisimme antaa kunnille mahdollisuuden huolehtia entistä paremmin
työttömyyden hoidosta. Esimerkiksi isot kaupungit ovat toivoneet sitä, että he voisivat ot-
taa tämän koko työllisyyden hoidon omiin käsiinsä, niin että heillä on myös mahdollisuus
hoitaa sitä asiaa, eikä vain niin, että he maksavat sitten erilaisten sakkomaksujen muodos-
101



Pöytäkirjan asiakohta PTK 134/2016 vp
sa pitkäaikaistyöttömyyden kustannuksia. Eli kunnat toivovat aktiivisempaa otetta työlli-
syyden hoidossa, toivovat mahdollisuuksia hoitaa sitä. SDP on tähän tarttunut ja haluaa tä-
män mahdollisuuden antaa.

Haluamme myös pelastaa nuorisotakuun, jonka hallitus valitettavasti on romuttamassa,
romuttanut. Tämä on todella iso virhe, koska on hyvin tärkeä edelleen tavoite siitä, että alle
25-vuotias työtön tai alle 30-vuotias vastavalmistunut työtön pääsisi 3 kuukaudessa työ-
hön, opiskelemaan tai työllistymistä edistävään toimintaan. Tämä tavoite on hyvä, ja on to-
della harmillista, että hallitus murentaa nuorisotakuun idean ja toimet.

Sen lisäksi haluamme palkita työttömiä aktiivisuudesta. Edelleen hallitus ajaa työttömiä
näyttämällä keppiä näiden sanktiointien kautta. Me lähtisimme edelleen tälle palkitsemi-
sen linjalle eli palkitsisimme aktiivisuudesta. Se olisi paljon järkevämpää kuin tämä sank-
tioiden kautta tehtävä politiikka, joka ajaa työttömät, jo heikossa asemassa olevat ihmiset,
hyvin vaikeisiin tilanteisiin.

Lisäksi haluaisimme myös tukea järjestöjä tässä tilanteessa, kun meillä on paljon työt-
tömiä ihmisiä: sitä, että järjestöt voisivat entistä enemmän työllistää ihmisiä eli ihmisiä
voisi työllistyä myös erilaisin toimenpitein kolmannelle sektorille. Valitettavasti hallitus
on tälläkin puolella tekemässä heikennyksiä: rajaamassa palkkatukipäätöksiä nimen-
omaan järjestöjen työllistämisen osalta. Jälleen yksi aivan järjetön päätös hallitukselta ti-
lanteessa, jossa meillä on paljon työttömiä. Meidän pitäisi tehdä aktiivista työllistämispo-
litiikkaa, mutta hallitus täältäkin leikkaa lyhytnäköisellä tavalla.

Sitten lopuksi haluaisin vielä kysyä sen kysymyksen, mikä tässä salissa on tänään esi-
tetty usean kerran, mutta siihen ei ole saatu vastauksia. Myös itse kannan huolta siitä, että
hallituksen talouspolitiikassa ei tällä hetkellä ole linjaa vaan hallituspuolueet ovat selkeäs-
ti ristiriitaisia keskenään. Toisaalta meillä on valtiovarainministeri, joka on sanonut, että
lisäleikkauksien tarve on 1—2 miljardia euroa, ja sitten meillä on pääministeri, joka on sa-
nonut, että mitään lisäleikkauksia ei tarvita. Mikä on hallituksen linja? Mitä politiikkaa te
ajatte? Aiotteko te tehdä lisäleikkauksia vai ette? Tämä olisi ihmisten hyvä tietää. Tämä
olisi myös teidän itsenne hyvä tietää, kun teette talouspolitiikkaa, budjettia seuraavalle
vuodelle.

19.21 Timo Heinonen kok (vastauspuheenvuoro): Arvoisa puhemies! Ei ministeri Orpo
ole sanonut, että tarvitsemme 2 miljardin lisäleikkaukset, ei tietenkään, vaan hän on pitä-
nyt esillä sitä, että meidän pitää saada maan talous tasapainoon. Nyt sosialidemokraatit ai-
van tahallisesti haluavat antaa väärän kuvan meidän hallituksen vastuullisesta talouspoli-
tiikasta, missä on yhdessä päätetty, että nyt tämä velkaantuminen pitää lopettaa, nyt tämä
maa pitää saada takaisin kasvu-uralle. Kun kaikki mittarit nyt kuitenkin näyttävät sen, että
käänne edelliseen vaalikauteen on tapahtunut eli meillä tällä hetkellä työllisyys paranee,
työttömyys vähenee, talous kasvaa, yrittäjäbarometri kertoo, että yrittäjien luottamus on
vahvistunut, niin kyllä tässä nyt annetaan täysin vääränlaista kuvaa salin vasemmalta reu-
nalta. Mutta ymmärrän tietysti, että se tuntuu näköjään pahalta, vaikka ihmettelen sitä. Kun
isänmaalla menee paremmin kuin heidän vallassaolonsa aikaan, niin siitähän pitäisi myös
osata heidän iloita. (Krista Kiuru: Tuo on käsittämätöntä!)

19.22 Sanna Marin sd (vastauspuheenvuoro): Arvoisa puhemies! Olen useasti tässä sa-
lissa kuullut edustaja Heinoselta samankaltaista retoriikkaa. Ei voi kuin ihmetellä. Kokoo-
mus oli vielä viime hallituksessa ainakin minun tietääkseni pääministeripuolue, ja silti te
102



Pöytäkirjan asiakohta PTK 134/2016 vp
yritätte pestä kätenne edellisen hallituksen politiikasta ja vetoatte vain siihen, mitä sosiali-
demokraatit ovat tehneet. Minun ymmärtääkseni siellä hallituksessa istui paitsi sosialide-
mokraatit myös kokoomus.

Nyt kun katsomme hallituksen budjettiesitystä ensi vuodelle, se on hyvin surullista lu-
ettavaa monen ihmisen näkökulmasta. Siellä tehdään todella kovia leikkauksia vähävarai-
sille, lapsiperheille, eläkeläisille, opiskelijoille ja monille muille ryhmille ja samaan ai-
kaan kuitenkin löytyy satoja miljoonia rahaa veronkevennyksinä rikkaille. Tämä hallituk-
sen politiikka todella voidaan tiivistää yhteen lauseeseen, ja se on: otetaan köyhiltä ja an-
netaan rikkaille.

Ensimmäinen varapuhemies Mauri Pekkarinen:  Vielä vastauspuheenvuoro, edustaja
Suutari.

19.23 Eero Suutari kok (vastauspuheenvuoro): Arvoisa puhemies! Täällä tehdään samo-
ja vastauspuheenvuoroja, näin voisi sanoa, päivästä toiseen.

Mutta haluaisin tässä olla sitä mieltä, että edellisessä hallituksessa tehtiin kyllä minun
mielestäni myös tarpeellisia päätöksiä tulevaisuuden suhteen. Siellä muun muassa tehtiin
hyvä päätös yhteisöverosta, joka nyt sitten näyttää siltä, että se on kannustanut yrityksiä sit-
ten investoimaan Suomeen, ja barometrit osoittavat, että tähän on luottamusta. Itse olen ol-
lut yrityselämässä 34 vuotta, ja se on kyllä siellä huomattu. Tässä hallituksessa tehdään
myös hyviä päätöksiä siinä mielessä, että vaikka siellä työllisyys on tietyllä tavalla naisten
osuudessa pienentynyt, niin se on näitten säästöpäätösten seurausta ja se tulee paranemaan
sitten, kun vienti vetää.

Ensimmäinen varapuhemies Mauri Pekkarinen:  Listapuheenvuoro, edustaja Kankaan-
niemi.

19.24 Toimi Kankaanniemi ps: Arvoisa herra puhemies! Sekä hallituksella että sosiali-
demokraateilla on linja. Hallituksen linja on hallitusohjelma, jota toteutetaan, ja sosialide-
mokraattien linja on "ei, ei kaikelle". (Leena Meri: Ei, ei, ei!) Tästä voidaan valita, kumpi
on vastuullinen linja.

Herra puhemies! Täällä on keskustelussa viitattu entiseen kansliapäällikkö Erkki Virta-
seen muutaman kerran, kun eilen hän esitti radiossa kolumnin ja pohti silloin tätä kehysrii-
hen aikataulua. Minä lainaan nyt hieman hänen rinnallaan vahvana talousvaikuttajana toi-
minutta entistä valtiosihteeri Raimo Sailasta. Sailaksen elämäkerta ilmestyi pari kolme
kuukautta sitten. Luin sen tuossa syyslomalla. Kehotan kaikkia lukemaan. Se on hyvin
mielenkiintoinen. Se avaa 70-luvun alusta lähtien suomalaisen talouspolitiikan ja erityises-
ti valtiovarainministeriön ja myöskin tämän eduskunnan työtä. Lainaan täältä kaksikin
kappaletta.

Sailas ei ole varma, onko minkään poliittisen puolueen avainasemissa nykyisin riittävän
kyvykkäitä talouspoliittisia linjanvetäjiä. Oman taustapuolueensa SDP:n tilaa hän pitää su-
rullisena. "Kun SDP:ssä oli ennen talouspoliittisia kykyjä niin, että päät kolisivat, nyt rea-
listiselle talouspolitiikalle ei tunnu olevan sijaa puolueessa. Tämän johdosta pitkän linjan
sosialidemokraattinen talousvaikuttaja Juhana Vartiainen siirtyi kokoomukseen ja nousi
eduskuntaan." — Sailas tässä toteaa, että sosialidemokraattien tilanne on surullinen ja ta-
103



Pöytäkirjan asiakohta PTK 134/2016 vp
louspoliittista linjaa ei puolueella ole. Kyllä valitettavasti vaihtoehtobudjetistakin ja vasta-
lauseesta näin voi hyvin johtopäätöksen vetää.

Täällä edelleen Sailaksen kirjassa, jonka Jyrki Vesikansa on kirjoittanut, todetaan näin:
"Valtiovarainministeritkään eivät ole olleet samasta puusta kuin Paul Paavela, Iiro Viina-
nen tai Sauli Niinistö. 2000-luvulla valtiovarainministerien tyyli on ollut paljon pehmeäm-
pi ja päättämättömämpi. Antti Kalliomäki, Eero Heinäluoma, Jyrki Katainen, Jutta Urpi-
lainen, Antti Rinne ja Alexander Stubb mukautuivat ajan henkeen eivätkä rikkoneet roo-
liensa rajoja. Heistä ei ollut talouden saneeraajiksi ja laman taittajiksi. Uudella vuosituhan-
nella ei ole vielä nähty vahvoja valtiovarainministereitä." — Tämä on aika synkkää tekstiä
viime vuosien politiikasta, ja tältä osin varmasti kirjoittaja elikkä näitten ajatusten takana
oleva on asiantuntija ja on seurannut tätä tilannetta hyvin tarkkaan. No, se kirjoista.

Arvoisa puhemies! Edustaja Kiuru täällä syytti ja monet muutkin sosialidemokraatit ja
vasemmisto-oppositio hallituksen veropoliittista linjaa. Totean kuitenkin, että vuonna
2007 silloinen valtiovarainministeri Heinäluoma ajoi läpi ensimmäisenä virkatehtävänään
varallisuusveron poistamisen kokonaan. Siitä on tullut satojen miljoonien lahja Suomen
40 000 rikkaimmalle ihmiselle. Sekö oli sosialidemokraattista politiikkaa? Viime vaali-
kaudella yhteisövero alennettiin Jutta Urpilaisen johdolla 24,5 prosentista 20 prosenttiin.
Siitä tiedämme, ketkä eniten ovat hyötyneet. 2013 arvonlisäveroa nostettiin 1 prosenttiyk-
siköllä. Sitten kuntapolitiikkaa hallitus harjoitti niin, että kunnallisvero nousi viime vaali-
kaudella joka vuosi huomattavasti, paljon enemmän kuin nyt.

Arvoisa puhemies! Nyt tämän hallituksen aikana Yle-vero on jo poistettu 300 000 pie-
nituloisimmalta. Nyt työtulovähennystä annetaan 450 miljoonaa euroa pieni- ja keskituloi-
sille. 0,6 prosenttiyksikön veroalennus menee taulukoissa kaikille. 63 miljoonan euron pot-
ti annetaan heille, joilla ei ole verotettavaa tuloa. Yrittäjävähennys osoittaa hallitukselta
erinomaista yrittäjäystävällisyyttä kuten myös arvonlisäveron maksuperusteisuus ja perhe-
kustannusten tasaus, kotitalousvähennystä parannetaan ja niin edelleen. Nämä ovat toi-
menpiteitä, joilla pieni- ja keskituloisia hyvinkin muistetaan veropolitiikassa. Solidaari-
suusvero, joka viime kaudella säädettiin, on edelleen voimassa, mutta sitä kiristettiin tä-
män hallituksen toimesta, eli sosialidemokraattien jäljiltä se oli löysempi kuin on tänä päi-
vänä. Jos sitten katsotaan toista puolta, niin esimerkiksi takuueläkettä on nostettu ja toises-
ta nostosta on päätös. Viime vaalikaudella takuueläkettä ei nostettu senttiäkään. Näitä esi-
merkkejä me voimme löytää hyvin paljon, mutta oleellista on se, että hallituksen työn
tuloksena näkyy taloudessa selkeä muutos. Talous kasvaa, työllisyys paranee, ja hyvin-
vointi on palautumassa.

19.30 Markku Pakkanen kesk: Arvoisa herra puhemies! Omassa puheenvuorossani en
ehtinyt vielä palata noihin biotaloushankkeisiin ja väyläinvestointeihin, joten haluan vielä
niistä mainita ja osoittaa kiitoksen hallitukselle siitä, että se panostaa tähän biotalouteen
merkittävällä tavalla. Sillä on erittäin suuri vaikutus työllisyyteen tuolla maaseudulla, ja
Itä-Suomessa tulee teollisia työpaikkoja lisää tämän biotalouden ansiosta. Toivon myös,
että niitä hankkeita saataisiin sinne eteläisempään, kaakkoisempaan Suomeen vielä liik-
keelle tulevan vuoden aikana, jotta saataisiin työllisyystilanne sielläkin kohenemaan, niin
kuin tuolla Länsi-Suomen suunnalla on mennyt.

Väyläverkkoon panostetaan aivan historiallisella tavalla tässä hallituksen ohjelmassa, ja
tämä talousarvioesityskin antaa jälleen uusille väylähankkeille lisärahoitusta. Se on tär-
104



Pöytäkirjan asiakohta PTK 134/2016 vp
keää. Korjausvelkaa saadaan vihdoin viimein maksettua ja perusväylänpitoon saadaan li-
sää euroja.

Täällä on nostettu esille tämä Länsimetro-hanke hyvänä osoituksena. Itse olen kyllä hiu-
kan toista mieltä. Länsimetro-hanke toteutuessaan on aika surkea esitys, kuinka siinä bud-
jetit paukkuvat yli ja mennään niin kuin erittäin kalliiseen ratkaisuun. Hyvä olisi ottaa
Tampereen tunnelista esimerkiksi esimerkkiä, kuinka isoja rakennushankkeita viedään
eteenpäin.

Vielä haluaisin kommentoida tätä työeläkemaksujen 0,8 prosentin alennusta ja sitä, että
sillä olisi merkittävää ostovoiman vaikutusta palkansaajille. Kun 2 000 euron kuukausipal-
kalla tämä tekee semmoista 16:ta euroa kuukaudessa, niin en oikein usko, että sellainen 50
sentin päivälisäys kenenkään tuloissa merkittävällä tavalla kyllä ostovoimaa vielä paran-
taa.

19.32 Eero Suutari kok: Arvoisa herra puhemies! Ensi vuonna Suomi täyttää 100 vuotta.
Koko 100 vuoden aikana on Suomea rakennettu vain kovalla työllä, ja tämän vuoksi ha-
luan tässä yhteydessä kiinnittää huomiota eritoten suomalaiseen työhön ja yrittämiseen
sekä niiden merkitykseen koko yhteiskunnallemme. Suomen työllisyysaste on kehittymäs-
sä oikeaan suuntaan, mutta meidän on oltava työllisyystoimissamme entistä rohkeampia.
Emme näytä saavuttavan asetettua 72 prosentin työllisyystavoitetta. Olemme vasta alku-
vaiheessa ja huomattavasti jäljessä verrattaessa esimerkiksi naapurimme Ruotsin työlli-
syysasteeseen, joka näyttää lähestyvän kohtapuoliin jopa 80:tä prosenttia. Muiden Pohjois-
maiden työllisyysasteet ovat tällä hetkellä myös yli 75 prosenttia, ja koko Euroopan keski-
arvo miesten työllisyysasteessa on sama 75. Euroopan naisten työllisyys näyttää myös kas-
vavan Suomen vastaavan ohi. Tämä on huolestuttavaa. Kuorma kasvaa, mutta vetäjät eivät
lisäänny tarpeeksi. Työllisyystavoitteemme on oltava nykyistä kunnianhimoisempia ja
työntekijöitä sekä yrittäjiä rohkaisevampia. Tarvitsemme myös uusia toimenpiteitä, jotta
yhä suurempi osa suomalaisista pääsee töihin ja että kannattaa tehdä työtä ja työllistää.
Meillä päättäjillä on kyllä, jos tahdomme, avaimet käsissämme innovointiin ja investoin-
teihin kannustamiseksi, kuin myös kannustavan yritystoiminnan ja paremman kasvun luo-
miseksi.

Saimme tällä viikolla hieman valtiovarainministeriön kasvuennustetta positiivisempia
talousuutisia Suomen Pankista. Tässä on huomattava, että velkaantuminen myös heidän
ennusteessaan näyttää jatkuvan lähes samalla mitalla. Emme ole onnistuneet ratkaisemaan
julkisen talouden kestävyysongelmaa, minkä takia julkiset tulot ja menot eivät ole tasapai-
nossa. Haaste kasvaa edelleen väestön ikääntyessä. Suomen julkisen talouden alijäämäi-
syyteen on kiinnitetty huomiota myös Euroopan komissiossa. Näiden taloudellisten haas-
teiden edessä hallitus ja tämä eduskunta ovat kuitenkin vastuullisesti kunnioittaneet meno-
kehystä ja pysyneet muutoksissaan sen puitteissa. Lisäksi hallituksen tekemät puolen mil-
jardin verohelpotukset työn verotukseen vahvistavat työn kannustavuutta kaikissa tuloluo-
kissa.

Arvoisa puhemies! Hallituksen puolivälitarkastelussa on meidän tehtävä kaikki mahdol-
linen, jotta pääsemme hallitusohjelman työllisyystavoitteisiin. Kannustinloukkuja on pu-
rettava, yritysverotusta on uudistettava, norminpurkua on lisättävä, työmarkkinoita on
edelleen vapautettava ja niiden toimivuus on taattava, ja perhevapaauudistus on, mikäli
mahdollista, tehtävä tällä hallituskaudella. Suomalaisen työllisyyden kohentaminen on
riippuvainen myös julkisen palvelutuotannon uudistuksista, kuten pian valmistuvasta so-
105



Pöytäkirjan asiakohta PTK 134/2016 vp
testa. Valtiovarainvaliokunnan jäsenenä ja vallitsevassa taloustilanteessa pidän hyvänä
kompromissina hallituksen finanssipolitiikan yleislinjaa, jossa taitetaan velkaantumiskehi-
tystä sekä tuetaan kotimaista ostovoimaa ja kysyntää. Olen myös tyytyväinen kilpailuky-
kysopimuksen tavoitteisiin parantaa yritysten kilpailukykyä sekä lisätä vientiä ja parantaa
työllisyyttä. Toivon tälle kehitykselle pitkää, työelämän rakenteita muuttavaa jatkoa.

Valtiovarainministeriön ennusteen mukaan työllisyysasteemme kasvaa noin 70 prosent-
tiin vuoteen 2020 mennessä. Tämän suhteen meidän on pystyttävä parempaan. Avainase-
massa ovat hallituksen kärkihankkeiden toimeenpano sekä rakenteellisten uudistusten to-
teuttaminen, kuin myös tutkimus- ja kehityspanostusten lisääminen kasvun aikaansaami-
seksi. Hallitus selvittääkin parhaillaan malleja, joilla voidaan lisätä korkeakoulujen inno-
vaatiotoimintaa. Kannustan hallitusta myös valtiovarainvaliokunnan mietinnön mukaises-
ti satsaamaan yritysten tki-toimintaan esimerkiksi Tekesin rahoituksen kasvattamisella. En
voi myöskään olla nostamatta esiin yrittämiseen liittyviä haasteita, kuten yksinyrittäjän
jopa ajoittain kohtuutonta riskiä ensimmäisen työntekijän palkkaamisesta.

Pian 100-vuotias Suomi on menossa hyvään suuntaan. Tarvitsemme kuitenkin rohkeam-
pia avauksia, ennen kaikkea tekoja, joilla taloutemme positiivinen väre sekä kasvu jatku-
vat. Elämme herkkää aikaa, jossa päätökset on sopeutettava taloudelliseen tilanteeseen.
Päätöstemme on tuettava myös vuonna 2017 suomalaista työtä ja rohkaistava yrittäjyy-
teen. Olemme pääsemässä jaloillemme laman jälkeen, ja taloutemme on maltillisessa kas-
vussa. Tästä huolimatta menetämme kuitenkin markkinaosuuttamme maailmassa. Tähän
kehotankin koko hallituksen kiinnittävän entistä enemmän huomiota ensi kevään puolivä-
litarkastelussa.

Arvoisa puhemies! Ilman työtä ja yrittäjyyttä Suomi ei olisi yksi maailman parhaista
maista lähes kaikilla mittareilla. Huolehditaan siis Suomen talouden positiivisesta suun-
nasta ja hyvinvointiyhteiskunnan säilyttämisestä tekemällä kaikkemme suomalaisen työn
ja yrittäjyyden lisäämiseksi.

Kiitän näin kainuulaisena myös valtiovarainvaliokuntaa sen tekemästä esityksestä tu-
kea Kainuun Etua sen kehittäessä kainuulaisten pk-yritysten vientiä. — Kiitoksia.

19.40 Timo Heinonen kok: Arvoisa herra puhemies! Hyvät edustajakollegat! Tänään on
käyty pitkä keskustelu maamme taloustilanteesta. Suomen Pankin tuore talouskatsaus ker-
too sen, että maamme talous on palannut vihdoin hienoiselle kasvu-uralle. Tätä kannatte-
levat tällä hetkellä yksityinen kulutus, mutta myös investoinnit Suomessa. Kasvu on kui-
tenkin laimeaa, ja jäämme edelleen jälkeen muusta euroalueesta. Sen takia meidän tarvit-
see etsiä myös lisää toimenpiteitä kasvun aikaansaamiseksi ja sen vahvistamiseksi.

Haasteitamme ovat talouden rakenteelliset ongelmat ja myös väestömme ikääntyminen.
Suomen Pankin arviossa kokonaistuotannon arvioidaan kasvavan ensi vuonna 1,3 prosent-
tia ja sen jälkeenkin seuraavina vuosina eli vuosina 2018 ja 2019 kumpanakin ainoastaan
1,2 prosenttia. Suomen Pankki alleviivasi tässä omassa arviossaan edelleen kasvun riskite-
kijöitä. Niitä voi tietysti löytää nämä, mitä mainitsin, meidän sisäiset haasteemme, mutta
myös ulkoisia haasteita. Meillä on iso kysymysmerkki, mitä Venäjällä tapahtuu, miten Ve-
näjän toimet tulevat näkymään Euroopassa ja Euroopan talouskasvussa. Myös Euroopan
sisällä on isoja kysymysmerkkejä, esimerkiksi Ison-Britannian brexit-äänestys, jonka vai-
kutukset onneksi ainakin toistaiseksi ovat jääneet pelättyä pienemmiksi, mutta epävar-
muustekijöitä on siinäkin. Ja myös, mitä tarkoittaa Yhdysvaltain vallanvaihto, mitä se tu-
106



Pöytäkirjan asiakohta PTK 134/2016 vp
lee tarkoittamaan maailmantaloudessa. Nämä esimerkkeinä nyt niistä ulkoisista riskiteki-
jöistä, jotka myös saattavat tavalla tai toisella säteillä aina Suomeen asti.

Rakentaminen on kannatellut ja kannattelee tällä hetkellä meidän hienoista talouskas-
vuamme, ja pidän myönteisenä sitä, että tämä hallitus on määrätietoisesti lähtenyt purka-
maan turhaa sääntelyä maankäyttö- ja rakennuslakia uudistamalla. Niitä uudistuksia on
tuotu useammassa osassa tänne eduskuntaan. Siellä muun muassa kaupan sääntelyä helpo-
tetaan, halutaan lisätä kaupan kilpailua ja sitä kautta kohtuullistaa suomalaisen ruoan hin-
taa ja myös parantaa suomalaisen ruoantuotannon asemaa. Myös kaavoitusta helpotetaan,
rakentamisen sääntelyä helpotetaan monella eri muutoksella. Näitä toimenpiteitä on halli-
tusohjelmassa vielä lisää, ja niitä tämän hallituskauden aikana tullaan tekemään.

Yksityinen kulutus on investointien rinnalla, rakentamisen rinnalla se toinen, joka kan-
nattelee meidän hienoista talouskasvuamme. Työllisyystilanne on kääntynyt myös hienoi-
sesti paremmalle uralle, mutta meidän ongelmamme on paheneva nuorisotyöttömyys ja
pitkäaikaistyöttömyys, ja näihin pitää ehdottomasti hallituksen lisää toimenpiteitä etsiä.

Lisäksi hidas inflaatio tukee kotitalouksien reaalisesti käytettävissä olevia tuloja, ja tätä
vahvistetaan myös työn verotuksen keventämisellä. Hallitus kohdentaa työn verotuksen
kevennyksen kaikille suomalaisille. Lisäksi eläkeläisten verotusta kevennetään vastaavas-
ti, ja sitten oma erityinen, muistaakseni 65 miljoonan panostus kaikista pienituloisimmille.
Eli näin oikeudenmukaisesti tätä ostovoimaa pyritään pitämään kohtuullisena.

Yrittäjäpolitiikka on myös tämän hallituksen yksi ehdoton kulmakivi. On jo tehty yrit-
täjävähennys, maksuperusteinen arvonlisävero, vanhemmuuden kustannuksia tasataan ja
erittäin merkittävänä tietysti se, että yritysbarometrissä yritykset itse jo toteavat, että nyt
heillä on aivan erilainen luottamus tulevaisuuteen kuin aiemmin oli.

Kilpailukykysopimus oli erinomainen osoitus siitä, että Suomessa pystytään edelleen te-
kemään sopimuksia ja sopimalla ratkomaan ongelmia. Siitä isoin kiitos kuuluu suomalai-
sille työntekijöille ja työnantajille, ja itse toivon, että myös luotetaan suomalaisiin työnte-
kijöihin ja työnantajiin enempi paikallisen sopimisen mahdollistamisella kaikilla suoma-
laisilla työpaikoilla. Toivon, että kilpailukykysopimuksen jälkeen tähän asiaan palataan.

Eläkemenot kasvavat maassamme nopeasti. Julkisen velan suhde yltää 70 prosenttiin
bkt:hen verrattuna, eli meillä haasteita kyllä riittää. Velkasuhteen kasvun pysäyttäminen
näyttää Suomen Pankin arvion mukaan keskipitkällä aikavälillä mahdolliselta, mutta jul-
kisen talouden pitkän aikavälin kestävyysongelma on edelleen ratkaisematta, Suomen
Pankki toteaa. Sen takia hallituksen pitää olla valmis etsimään uusia kasvun avaimia ja kas-
vua tukevia toimenpiteitä heti alkuvuodesta.

19.46 Ozan Yanar vihr: Arvoisa puhemies! Esitän vihreiden vastalauseen mukaista epä-
luottamusehdotusta, joka menee seuraavasti:

"Hallituksen mittavat leikkaukset koulutukseen syövät osaamisperustaamme ja vievät
pohjaa pois tulevaisuuden kasvusta. Hallituksen kohtuuttomat leikkaukset sosiaaliturvaan
heikentävät pienituloisten asemaa samaan aikaan, kun hyväosaisille suunnataan uusia ve-
ronkevennyksiä. Hallituksen kyvyttömyys uudistaa taloutta, karsia ympäristölle haitallisia
tukia heikentävät mahdollisuuksia torjua ilmastonmuutosta sekä hyötyä energiamurroksen
synnyttämistä kasvun mahdollisuuksista. Myös kehitysyhteistyöstä ja luonnonsuojelusta
leikkaaminen on lyhytnäköistä politiikkaa, jolla ei rakenneta parempaa tulevaisuutta. Tä-
män johdosta eduskunta toteaa, että hallitus ei nauti eduskunnan luottamusta."
107



Pöytäkirjan asiakohta PTK 134/2016 vp
19.47 Krista Mikkonen vihr: Arvoisa puhemies! Talousarvio on se väline, missä punni-
taan puheet. Se kertoo, miten resurssit jaetaan, miten paljon rahaa mihinkin laitetaan. Ra-
haa jaettaessa tehdään todelliset arvovalinnat. Hallitus on 1,5 vuoden ajan inttänyt, että hei-
dän on pakko leikata. Pakko leikata koulutuksesta, tutkimuksesta ja heikoimmassa asemas-
sa olevilta. Näin ei kuitenkaan ole. Pakon sijaan se on ollut hallituksen arvovalinta. Toisin-
kin voi valita.

Vihreiden vaihtoehtobudjetissa on valittu toisin. Vihreät eivät leikkaa koulutuksesta ei-
vätkä sosiaaliturvasta. Me haluamme uudistaa taloutta, panostaa ilmastonmuutoksen tor-
juntaan. Me haluamme varmistaa, että kaikista pidetään huolta, ja luoda uutta työtä hyö-
dyntämällä käynnissä olevaa energiamurrosta.

Arvoisa puheenjohtaja! Kannatan edustaja Yanarin tekemää ehdotusta.

19.48 Leena Meri ps: Arvoisa puhemies! Lupaan, etten puhu 10:tä minuuttia tällä kertaa.
Tuossa tuotiin esille äskeisissä puheenvuoroissa sitä, että hallitus olisi kyvytön, me

emme pysty toimimaan. Lisäksi on tuotu esille, että aina, kun hallitus tekee päätöksiä, on
kyse arvovalinnoista. Tässä yhteydessä kysyn, että kun aina sanotaan, ettei saa laittaa vas-
takkain itsenäisen Suomen etuja ja muuta maailmaa silloin kun meillä on itsellämme talou-
dellinen epävakaus, niin eikö sekin ole arvovalinta, ettei halua esimerkiksi leikata tuista
maan ulkopuolelle tai haluaa lisätä merkittävästi maahanmuuttoa. Silloin aina puhutaan in-
himillisyydestä, ja siihen on rahaa kuinka paljon vain. Minuun ovat hyvin paljon yhteydes-
sä ihmiset, ja he kokevat tämän epäoikeudenmukaisena, ja siksi minusta on tärkeää, että
tästä myös keskustellaan — se on myös arvovalinta. Siinä mielessä toivoisin myös joskus
keskustelua siitä. Jotenkin tuntuu, että siitä ei oikeastaan edes haluta puhua, se tuomitaan
vain heti joskus jopa jonkintyyppisenä vihapuheena, rasistisena puheena. Oikeastaan olen
monesti miettinyt, että esimerkiksi jos olen valmis ydinvoimalahankkeen takana seiso-
maan, niin olenko ympäristönvihaaja. Kannatin sitä, että annoimme kunnille mahdollisuu-
den subjektiivisen päivähoito-oikeuden rajoitukseen — en ole lastenvihaaja. On vähän tur-
han nopeaa tämmöisiä kysymyksiä kategorisoida näin lyhyillä perusteluilla, niin kuin op-
positio tekee.

Mutta tuosta hallituksen kyvyttömyydestä. Erityisesti oppositiopuolueiden ja entisten
hallituspuolueiden puolesta joudun lainaamaan hieman tätä Sailaksesta kertovaa Laman
taittaja -kirjaa. Ja joudun nyt kyllä vähän pyytämään etukäteen, en nyt anteeksi, mutta ko-
koomus pääsee nyt kyllä tässä kanssa vähän hallituskumppanina mukaan. Laman taittaja
-kirjassa todetaan, että kun Jyrki Kataisen ja sitten Alexander Stubbin luotsaaman sateen-
kaarihallituksen kausi oli lopuillaan keväällä 2015, Sailas esitti synkän tilinpäätöksen Hel-
singin Sanomien kolumnissa. Hän toteaa, että hallitus epäonnistui pahasti ja vaikka lieven-
täväksi asianhaaraksi luettaisiin euroalueen surkea taloudellinen kehitys, luvatut uudistuk-
set jäivät tekemättä, pari hallituspuoluetta väsyi matkalla [eli vihreät ja vasemmisto, tämä
oli puhujan lisäys] ja muutenkin ministereitä pääministeriä myöten lähti kesken kaiken li-
pettiin. Kirjoituksessaan Sailas luokitteli edellisen kauden hallituksen huonoimmaksi ko-
kemistaan kokoonpanoista. Hän toteaa, että itse oli pitänyt huonoimpana Martti Miettusen
hätätilahallitusta vuosina 75—76 mutta eduskunnan istuntokauden viimeiset päivät nosti-
vat Kataisen—Stubbin hallitukset kärkeen hänenkin listallaan. Hän toteaa myös, että Miet-
tusen hallitus tosin vain pahensi hätätilaa mutta ymmärsi sentään reilusti lähteä alle vuo-
den ikäisenä.
108



Pöytäkirjan asiakohta PTK 134/2016 vp
Tällä periaatteella miettisin vihreiden puheita siitä hallituksen kyvyttömyydestä toimia.
Hallitus on tehnyt paljon myönteisiä päätöksiä, ja talous on nousussa.

19.52 Ritva Elomaa ps: Arvoisa puhemies! Tätä talousarviokeskustelua on käyty koko
päivä, ja itselläkin jäi vielä muutama asia, minkä haluan sanoa.

Nyt pitää tsempata ja vahvistaa uskoa tulevaisuuteen. Varapääministeri Soini aikaisem-
min tänään luetteli niitä positiivisia asioita, joita hallitus vaikeassa taloustilanteessa on kui-
tenkin pystynyt tekemään. Oppositiopuolueista tuli kuittaus: ala-arvoista puhetta. Tämä oli
käsittämätön lohkaisu, ja toivoisinkin, että reilusti voidaan antaa tunnustusta silloin, kun
sitä aihetta on.

Henkilökohtaisesti en nauti edustajakollegojen räikeästä arvostelemisesta tai tosiasioi-
den kieltämisestä, pienituloisten kosiskelusta lupauksilla, jotka ovat epärealistisia. Peräi-
sin enemmän yhteistyötä — nyt ovat kovat ajat, sanasodalla ei kuitenkaan päästä kovin-
kaan pitkälle — sitä yhteistyötä hallituspuolueiden ja opposition kesken.

Tässä aikaisemmin oli myös puhetta siitä, että on todella hyvä — olen itse samaa mieltä
tietenkin — että hoitajamitoitus pidettiin siinä 0,5:ssä, sitä ei laskettu. Tässä yhteydessä ha-
luankin sanoa ja puhua yhdestä kokemuksesta. Nimittäin 1976—1977 olin Koskelan sai-
raskodissa ihan suoraan koulusta perushoitajana ennen sairaanhoito-opistoon menoa. Tein
siellä pätkätöitä ja röntgenhoitajana sitten pätkätöitä 80-luvulla ja 90-luvulla. Elokuussa
tänä vuonna menin vanhustenosastolle tekemään pienen pätkän töitä ja halusin verrata sitä
40 vuoden takaista kokemusta tähän päivään, mikä on tilanne. Tietysti juttelin ja otin myös
kokemuksia ja toivomuksia hoitajilta sieltä osastolta, ja se toivomus oli seuraava: Silloin
70-luvulla meillä oli kylvettäjät siellä osastolla Koskelassa. Tänä päivänä kylvettäjiä ei ole
enää. Jos olisi kylvettäjät, niin hoitajilta vapautuisi enemmän käsiä muuhun hoitoon, ja se
oli se suuri toive. Soten kautta toivoisin, että tähänkin kiinnitettäisiin huomiota.

Ja sitten toinen asia vielä. Kyllä hallitus yrittää nyt kaikkensa, että myös ne pienituloiset
saisivat oikeutta, ja niin kuin minä peräsin äskenkin, yhteistyö on voimavara. Samarbete är
vår styrka. — Kiitos.

19.55 Timo Heinonen kok: Arvoisa herra puhemies! Aivan lyhyesti täytyy pöytäkirjaan
nyt laittaa myös jälleen se, että täällä vihreät antavat ymmärtää, että heidän vaihtoehtobud-
jettinsa ei leikkaisi koulutuksesta, ja se ei pidä paikkaansa. Sen on myös heidän puheen-
johtajansa Ville Niinistö jo myöntänyt, että vaihtoehtobudjetti ei pidä sisällään korkea-
kouluindeksin palauttamista ja on myös erilaisia säästöjä niin varhaiskasvatukseen, amma-
tilliseen koulutukseen kuin korkeakouluihinkin. Niistä osa on toki tehty niin, että on luo-
tettu ja haluttu vyöryttää tämä säästö kuntien niskaan eli kunnille ei osoiteta sitä rahaa vaan
se säästöpaine on jätetty kunnille. Tästä on kyse siinä, että olemme tuoneet esille, että myös
vihreät säästäisivät 246,5 miljoonaa euroa kaiken kaikkiaan koulutuksesta ja sivistyksestä.

Tämä on hyvä nyt pöytäkirjaan laittaa, kun äsken esimerkiksi heidän ryhmäpuheenjoh-
tajansa, edustaja Mikkonen, totesi, että budjetti kertoo sen, mitä tehdään. Niin kertoo myös
teidän varjobudjettinne, ja sieltä varjobudjetista ei löydy korkeakouluindeksiä. Lopetan tä-
män puhumisen ja tämän viestin esillä pitämisen heti, kun te näytätte, missä siellä lukee,
että korkeakouluindeksi tehdään. Kun te sanoitte, että hallituksen toimet näkyvät budjetti-
kirjassa, niin teidän toimienne pitäisi näkyä silloin teidän varjobudjetissanne eikä joissain
tiedotteissa taikka kommenteissa taikka Facebook-päivityksissä taikka Twitter-päivityk-
109



Pöytäkirjan asiakohta PTK 134/2016 vp
sissä vaan ne kerrotaan varjobudjetissa, mikä todellakin on vain varjo tästä hallituksen
budjetista.

19.57 Juha Pylväs kesk: Arvoisa puhemies! Suomen talouden tilassa on vihdoin pilkah-
duksia positiivisesta vireestä, kuten olemme täällä jo monen edustajan kuulleet sen esiin
nostaneen.

Suomi ei suosta nouse, ellei yrittäjyyttä ja vientiä saada reippaaseen kasvuun. Elinvoi-
maa ja kasvua yhteiskuntaan tulee yritysten kautta. Yritykset työllistävät ja tuovat par-
haimmillaan runsaasti vientituloja maahamme ja kallisarvoisia veroeuroja hyvinvointiam-
me tukemaan. Ensi vuoden budjetin tavoitteena onkin kasvun vahvistaminen. Tätä tuetaan
esimerkiksi yrittäjävähennyksellä, arvonlisäveron maksuperusteisella tilityksellä sekä yri-
tysten sukupolvenvaihdoksia helpottamalla, joista hallitukselle haluan ison kiitoksen sa-
noa.

Yhteiskunnassa meidän pitäisi pyrkiä pois yrittäjien ja työntekijöiden vastakkainasette-
lusta. Yhtään työpaikkaa ei yhteiskuntaan synny, elleivät yrittäjät niitä ole luomassa. Yh-
tään kasvavaa yritystä ei ole, jos ei ole työntekijöitä niitä tekemässä. Tarvitsemme työpaik-
koja tukemaan yhteiskunnan kasvua ja tuomaan veroeuroja sen pyörittämiseen. Ilman yri-
tystoiminnan talouteen tuomia veroeuroja ei voida heikompiosaisten olosuhteita ja tukia
parantaa. Velaksi yhteiskunta ei voi loputtomasti elää. Etelä-Euroopassa sitä on huonolla
menestyksellä kokeiltu.

5 prosentin yrittäjävähennyksellä kannustetaan ihmisiä yritystoimintaan ja oman toi-
meentulon vahvistamiseen. Yrittäjävähennys koskee myös maa- ja metsätalousyrittäjiä,
mikä on hyvä laajennus yritystoiminnan nykyiseen käsitykseen ja ajattelutapaan. Yrittäjät
eivät pyöritä vain suuria tehtaita tai pieniä kivijalkakauppoja, vaan meitä löytyy moneen
lähtöön ja monelle alalle. Pienikin yrittäjä voi olla innokas työllistäjä ja verojen maksaja.

Yrittäjävähennyksellä kompensoidaan muiden yritysmuotojen verotuksen epäsuhtaa
verrattuna osakeyhtiöihin, joiden verotusta kevennettiin reippaalla kädellä edellisen halli-
tuskauden aikana. Lisäksi pienyritysten maksuvalmiutta parannetaan mahdollistamalla ar-
vonlisäveron maksuperusteinen tilitys. Monelle pienelle yrittäjälle saatavien viipyminen
on ollut ongelmallista, kun vero on pitänyt tilittää ennen maksun saamista yrityksen tilille.
Nyt tämäkin ongelma helpottuu.

Monia pienyrityksiä helpottaa myös arvonlisäveron pidempiin tilitysjaksoihin oikeutta-
vien liikevaihtorajojen korotukset. Näillä pienillä muutoksilla on valtava vaikutus monelle
pienyrittäjälle ja ne ovat kannustava pieni tökkäys siihen, että yritystoiminnan laajentami-
nen ja kehittäminen olisi mielekäs vaihtoehto jatkuvan päähän potkimisen sijaan.

Yritysten maatilojen sukupolvenvaihdoksia edistetään verotuksen keinoin. Näin lisä-
tään puun käyttöä, vahvistetaan yrittäjämäistä metsätaloutta ja kasvatetaan tilakokoja. Pa-
rempi puun liikkuminen edistää myös biotaloutta ja luo uutta yrittäjyyttä. Biotalouden vah-
vistuminen vaatii hallituksen toimia, jotta saamme yhteiskuntamme suuntautumaan kohti
kestävämpää tulevaisuutta.

Arvoisa puhemies! Hallituksen tavoitteena on tukea biotalouteen ja ruokaan liittyvien
liiketoimintojen kilpailukykyä. Suomalainen puhdas ruoka ja maatalous pitää saada jaloil-
leen ja kannattavaksi, jotta meillä on tulevaisuudessakin kotimaista ruokaa, jotta tiedäm-
me, mitä syömme. Suomalainen puhtaasti tuotettu ruoka on myös loistava vientituote, jon-
ka mahdollisuuksia pitäisi hyödyntää paremmin. Viennin myyntipuheiksi kelpaavat sapa-
rolliset siat ja nokalliset kanat sekä poikkeuksellisen tiukka antibioottien käyttö. Myös sal-
110



Pöytäkirjan asiakohta PTK 134/2016 vp
monellavapaa tuotanto on arvostuksen ja vientikehujen arvoinen. Yhdessä kaupan alan
kanssa voimme parantaa kotimaisen tuotannon mahdollisuuksia ja myös kasvua ulkomail-
le. Hyvän alkupotkun tälle vientityölle antaa myös valtioneuvoston periaatepäätöksen
käyttöönotto kotimaisin tuotantokriteerein käytettävästä ruuasta julkisissa hankinnoissa.

Halvinta kuitenkin on normien purkaminen. Se ei maksa valtiolle eikä kunnille mitään,
päinvastoin. Turhaa sääntelyä ja pikkutarkkaa hallinnon ohjausta pitää jatkossa purkaa en-
tistä enemmän. Hallitus onkin osoittanut reipasta suhtautumista normien purkamiseen, ja
isoihin, sääntelyä vähentäviin lakimuutoksiin onkin ollut ihailtava ote. Haluankin kiittää
hallitusta jo puretusta turhasta sääntelystä ja kehotan jatkamaan samaa työtä.

20.02 Krista Mikkonen vihr: Arvoisa puheenjohtaja! Nyt me käsittelemme valtion bud-
jettia, ja kuten täällä moneen kertaan on kerrottu, vihreät on palauttamassa kaikki ne rahat
koulutukseen, mitä valtion budjetissa esitetään leikattavaksi. Tiedämme myös ja myös
edustaja Heinonen kokeneena kuntapäättäjänä tietää, että nämä valtionosuudet kattavat
aina vain osan kustannuksista ja kunnat ovat velvoitettuja laittamaan sitten sen loppuosuu-
den siihen, jotta saadaan kustannukset kokonaan katettua. Niinpä nämä rahat tulevat sieltä
kuntien kukkarosta, ja jos valtionosuuksia annetaan tietty määrä kunnille, niin silloin kun-
ta laittaa siihen omaa rahaa päälle, ja näillä rahoilla yhdessä katetaan nämä koulutukseen
kohdistuneet leikkaukset.

Korkeakoulujen indeksikorotuksen me olemme luvanneet palauttaa. Olisin kyllä toivo-
nut, että kokoomuksessa olisi yhtä suurella innolla paneuduttu siihen, että olisivat saaneet
pienennettyä hallituksen tekemiä leikkauksia koulutukseen, kuin millä innolla on nyt pa-
neuduttu ruotimaan vihreiden varjobudjettia. Toisaalta tulee tietysti mieleen, että jos itse
on leikannut satoja miljoonia koulutuksesta, niin kuinka paljon kanttia sitten riittää arvos-
telemaan toisten ehdotuksia, joista ehkä joku korkeakouluindeksi jää myöhempään vaihee-
seen.

20.04 Hannu Hoskonen kesk: Arvoisa herra puhemies! Talousasioissa hallituksen linja
on tuottanut tulosta, ja se näkyy muun muassa eri barometreissä. Yritykset uskovat tänä
päivänä yhä vakaammin tulevaisuuteen. Tilauskirjat vähitellen täyttyvät. Siitä on pitkä lis-
ta jo tässä tilaisuudessa lueteltu, ja moni on nähnyt sen kehityksen laivatelakoilla, metsä-
teollisuudessa, matkailussa, metalliteollisuudessa, kemianteollisuudessa. Eli selkeästi
suunta on kääntynyt. Tämänhän todisti sosialidemokraattien pitkäaikainen ministeri ja
myös Euroopan unionin komissaari Erkki Liikanen omassa puheenvuorossaan eilisiltana
pääuutisissa tasan vuorokausi sitten, kun hän sanoi, että talouden suunta on kääntynyt ja
positiiviset tapahtumat ovat nyt seurausta harjoitetusta politiikasta. Tämä oli Erkki Liika-
sen vahva viesti suomalaisille illan pääuutislähetyksessä. Kun kuuntelin demareiden pu-
heenvuoroja, tänään täällä sosialidemokraattien puheenvuoroja, niin jäiköhän Liikasen ei-
lisiltainen esiintyminen näkemättä? Luulen niin.

Toinen asia on sitten kotitalouksien tilanne. Kotitalouksissa usko parempaan huomi-
seen on palautunut. Ihmiset alkavat vähitellen uskoa siihen, että tästäkin lamasta selvitään.
Ja kotitalouksien uskon palautuminenhan tarkoittaa sitä, että kotitaloudet alkavat pikku hil-
jaa investoida, korjata asuntojaan, talojaan, omaisuuttaan laittaa kuntoon ja niin edelleen.
Se tuo lisää taloudellista toimeliaisuutta, ja tätä myös tukee kotitalousvähennys, josta hal-
litus on myös omat päätöksensä tehnyt.
111



Pöytäkirjan asiakohta PTK 134/2016 vp
Pitää muistaa, että ei talous ole välttämättä aina järjellisen tuntuisia päätöksiä. Se on
myös pikkusen uskon asia. Kun lähtee se hyvä asia vetämään, silloin alkaa taloudessa ta-
pahtua, ja sillä polulla nyt ollaan. Toivoisin nyt, ihan vilpittömästi toivon, että oppositio
tarttuisi siihen tilanteeseen, että nyt kun selkeästi on tapahtunut, nähtäisiin myös tosiasiat,
eikä vain oteta yhtä pientä, vähäpätöistä asiaa, jotain leikkausta, ja sitä paisutella jäävuo-
ren kokoiseksi. Näinhän suinkaan ei kannata tehdä. Suunta on kääntynyt, ja (Puhemies ko-
puttaa) samalla tiellä pitää jatkaa.

20.06 Markku Pakkanen kesk: Arvoisa herra puhemies! Jatkan tästä edustaja Hoskosen
suunnankääntämisteoriasta. Näinhän on, Suomen Pankin ilmoitus oli, että taantuma on nyt
selätetty ja valoa on näkyvissä. Hyvä, myönteinen uutinen. Samoin pääministeri Sipilä päi-
vällä kertoi, että vuoden kolmannen neljänneksen kasvu oli tuo 1,6 prosenttia, ja sekin an-
taa uskoa siihen, että nämä tunnusluvut ovat pikkuhiljaa kääntymässä myönteisempään
suuntaan.

Miten näihin sitten pystytään reagoimaan, niin erittäin tärkeää on, että yrittämisen edel-
lytyksiä edelleen parannetaan ja mahdollistetaan se pienyrittäjien toiminta tällä maksupe-
rusteisella arvonlisäverolla taikka yrittäjävähennyksellä tai jos löydetään vielä jotain uusia
esityksiä. Ne ovat kaikki tervetulleita vaihtoehtoja.

On kiistaton tosiasia, että viime aikoina Suomessa ovat pk-yritykset vain pääsääntöises-
ti työllistäneet. Tällä hetkellä on tietenkin myönteistä, että Länsi-Suomessa nyt nämä kaksi
isoakin, telakkateollisuus ja Uudenkaupungin autoteollisuus, pystyvät työllistämään sato-
ja ja toivottavasti tuhansiakin työntekijöitä. Mutta koko Suomea ajatellen pk-sektorin työl-
listämismahdollisuudet ovat kuitenkin se aivan oleellinen asia. Saadaan pienten yrittäjien
ensimmäisen työntekijän palkkaustilanne ratkaisemalla, sitä helpottamalla taikka sitten jo
olemassa olevien yritysten, jotka tällä hetkellä työllistävät, toimintaedellytyksiä paranta-
malla luotua lisää uusia työpaikkoja. Ja biotalous on mielestäni tässä se avainsana koko
Suomea ajatellen.

Yleiskeskustelu päättyi.

Esiteltiin menot.
112


