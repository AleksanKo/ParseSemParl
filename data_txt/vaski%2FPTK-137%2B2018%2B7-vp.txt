















































DEMCADC.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

7. Hallituksen esitys eduskunnalle laiksi arvonlisäverolain 12 ja 85 a §:n muuttamisesta
Hallituksen esitys HE 258/2018 vp
Valiokunnan mietintö VaVM 27/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on valtiovarainvaliokunnan mietintö VaVM
27/2018 vp. Nyt päätetään lakiehdotuksen sisällöstä.

Keskustelu

16.53 Esko Kiviranta kesk: Arvoisa puhemies! Esiintyvät taiteilijat, muut julkiset esiin-
tyjät ja urheilijat sekä heidän esityksiään myyvät ohjelmatoimistot eivät nykyisin voi vä-
hentää hankintoihinsa sisältyvää arvonlisäveroa. Vero jää siis lopullisesti näiden toimijoi-
den kustannukseksi haittaamaan toimintaedellytyksiä kyseisillä aloilla.

Hallituksen antama arvonlisäverolain uudistusesitys, jonka on tarkoitus tulla voimaan 1.
huhtikuuta tänä vuonna, antaa esiintyville taiteilijoille, muille julkisille esiintyjille ja urhei-
lijoille sekä heidän esityksiään myyville ohjelmatoimistoille mahdollisuuden hakeutua ar-
vonlisäverovelvolliseksi esiintymispalkkioista ja tilaisuuden järjestäjille luovutettavaksi
tarkoitettujen esitysten myynnistä saatavista korvauksista. Näin on mahdollisuus jatkossa
estää arvonlisäveron kertaantuminen.

Valtiovarainvaliokunnan verojaoston kuulemisessa hallituksen esitystä on yleisesti kii-
telty.

Arvoisa puhemies! Kuulemisessa esitettiin toiveita, joita ei EU:n arvonlisäverodirektii-
vin asettamien rajoitusten vuoksi voida toteuttaa. Esitettiin ajatus, että saman verovelvol-
lisen pitäisi voida myydä kuluttajan asemassa oleville arvonlisäverotta ja hakeutua arvon-
lisäverovelvolliseksi, siis vain arvonlisäverovelvollisille tapahtuvasta myynnistä. Tämä ei
ole mahdollista, ja näin ollen kuultavien esityksissä tavoiteltu olotila voidaan saavuttaa
vain siten, että on kaksi verovelvollista, joista toinen hakeutuu arvonlisäverovelvolliseksi
ja toinen ei.

Valiokunnan mietintö on yksimielinen.

16.55 Ritva Elomaa ps: Arvoisa puhemies! Tässä hallituksen esityksessä ehdotetaan
muutettavaksi arvonlisäverolakia siten, että esiintyville taiteilijoille, muille julkisille esiin-
tyjille ja urheilijoille sekä heidän esityksiään myyville ohjelmatoimistoille annettaisiin
mahdollisuus hakeutua verovelvolliseksi esiintymispalkkioiden ja tilaisuuden järjestäjille
luovutettavaksi tarkoitettujen esitysten myynnistä saatavien korvausten osalta. Näihin
myynteihin sovellettaisiin alennettua 10 prosentin verokantaa.
 Tarkistettu
4.0



Pöytäkirjan asiakohta PTK 137/2018 vp
Uudistus on oikeansuuntainen, ja sillä pyritään helpottamaan luovilla aloilla leipänsä
hankkivien tilannetta. Nykyisen arvonlisäverolain perusteella esiintyvillä taiteilijoilla ja
ohjelmatoimistoilla ei ole mahdollisuutta hakeutua liiketoiminnastaan verovelvolliseksi.
Ne eivät myyntien verottomuudesta johtuen voi nykyisin vähentää hankinnoistaan arvon-
lisäveroa. Ehdotettu muutos onkin hyvä kädenojennus monille suomalaisille luovan työn
tekijöille.

Luovan alan toimijoiden verotuksen uudistaminen siten, että tekijä voisi ohjata mää-
räysvallassaan olevan yhtiön elinkeinotuloksi tekijänoikeusjärjestöiltä saamansa henkilö-
kohtaiset korvaukset, lisäisi osaltaan luovan työn kannustavuutta sekä loisi edellytyksiä
luovan alan kasvulle ja uudistumiselle.

Kustannusarviot verotulojen menetyksestä ovat vuositasolla 10 miljoonan luokkaa,
mutta uskon vahvasti uudistuksen poikivan paljon taloudellista hyötyä valtiolle, ja kenties
osa kortistossa olevista tai muista yhteiskunnan tukia saavista luovien alojen ammattilai-
sista saa pontta toimintaansa ja muuttuu saajasta nettomaksajaksi. Ennen kaikkea uudistuk-
sen arvo on kulttuurin toimintakentän muuttuminen suotuisammaksi käytännön tekijöille.

Arvoisa puhemies! Olen tehnyt myös itse vuonna 2017 lakialoitteen, jossa katsotaan,
että työllisyyttä ja hyvinvointivaikutuksia luovilla aloilla voidaan lisätä panostamalla luo-
van työn kannustavuuteen verotuksen keinoin tekijänoikeuskorvausten osalta.

Kaikki toimet, joilla pyritään edistämään ihmisten mahdollisuuksia elättää itsensä alas-
ta riippumatta, ovat kannatettavia. Tämän hallituksen esityksen mukaiset uudistukset ovat
monelta kantilta hyvin perusteltuja, ja on hienoa, että luovien alojen yrittäjille saadaan kan-
nustavampi verotus. — Kiitos.

16.58 Timo Harakka sd: Arvoisa puhemies! On harvinainen ilo antaa hallitukselle poik-
keuksellisesti varaukseton kiitos tästä lakiesityksestä, joka tulee tarpeeseen, joka hyödyt-
tää esiintyviä taiteilijoita sekä edistää luovaa taloutta. Tästä syystä valiokunnan mietintö
on lyhyt ja yksimielinen.

Kuten jo lähetekeskustelussa totesin, mahdollisuus arvonlisäverovelvollisuuteen on ol-
lut esiintyvien taiteilijoiden ja ohjelmatoimistojen suuri toive. Kun muusikoille ja muille
esiintyjille syntyy välttämättömistä ansiotulon välineistä kuluja, ne on voitava vähentää tu-
losta, ja kun verokanta on johdonmukaisesti 10 prosenttia, kuten kulttuurin osalta ylipää-
tään, voidaan olettaa, että taiteilijoiden toimeentulo paranee ja luova talous ylipäätään voi
menestyä.

Olen henkisesti valmistautumassa kehumaan myös hallituksen huomenna lähetekeskus-
teluun tulevaa esitystä, jossa esitetään sähköisten julkaisujen arvonlisäverokannan alenta-
mista tuohon samaan 10 prosenttiin, joka siis on painettujen julkaisujen arvonlisäverokan-
ta. Tässä on syytä kiittää paitsi kotimaisten lehden- ja kirjankustantajien edellytysten pa-
rantamisesta myös ripeästä toiminnasta. Samalla hetkellä, kun EU:ssa saatiin päätös digi-
taalisen alvin vapaammasta määrittelystä, hallitus teki jo esityksen, jolla asia saadaan to-
teen jo tämänhetkisen hallituksen toimesta.

Esiintyvien taiteilijoiden tulonmuodostus on digitalisoitumisen takia kokenut kovia. Ää-
nitemyynnistä saatavat tulot ovat romahtaneet. Nyt on siis mahdollisuus saada itse esiinty-
misestä ja esiintymistoiminnasta korvaavaa ja toivottavasti myöskin tulot ylittävää toi-
meentuloa.

Yhtä tärkeätä tässä toteutuksessa on myös sen vapaaehtoisuus. Esiintyviä taiteilijoita on
kovin moneen lähtöön, ja kaikilla toiminnan laajuus ei ole niin suurta tai siihen liittyvät tu-
2



Pöytäkirjan asiakohta PTK 137/2018 vp
lot niin merkittäviä, että arvonlisäverovelvollisuus olisi tarpeen. Ja toisaalta monien taitei-
lijoiden oma identiteetti on se, että he eivät halua edes ajatella omaa toimintaansa minkään
sorttisena liiketoimintana, joten siihenkin pitää olla täysi vapaus: olla hakeutumatta ikään
kuin yrittäjämuotoiseen toimintaan, jos se ei omaa maailmankatsomusta miellytä.

Asia, joka tässä varmaankin on jäänyt vähän sivummalle mutta joka on myöskin syytä
huomata, on se, että tämä esitys selkeyttää myös kirjanpitoa ja myöskin esiintyvän taiteili-
jan tulojen ilmoittamista oikeamääräisesti, koska nyt on ollut käytössä verottomuutta, al-
haisia verokantoja, 24 prosentin verokantoja eri yhteyksissä, ja nyt tämä asia, arvoisa pu-
hemies, kertaheitolla selkiytyy kiitettävästi.

17.01 Sari Tanus kd: Arvoisa herra puhemies! Edustaja Harakka piti oikein hyvän pu-
heenvuoron tässä edellä. Minäkin haluaisin vain lyhyesti kiittää ja ilmaista suuren tyyty-
väisyyteni tämän hallituksen esityksen johdosta, jota on odotettu ja toivottu.

Tässähän tuodaan ei vain esiintyville taiteilijoille ja muille julkisille esiintyjille vaan
myös urheilijoille ja heidän esityksiään myyville ohjelmatoimistoille nimenomaan mah-
dollisuus hakeutua arvonlisäverovelvollisiksi näiden esiintymispalkkioiden tai toisaalta
esitysten myynnistä saatavien korvausten osalta, ja kun se tulee nimenomaan sinne 10 pro-
senttiin, niin näkisin, että tämä on monella tapaa, niin kuin tässä edellisissä puheenvuorois-
sa on jo tullut hyvin esille, kannatettava ja odotettu esitys.

Yleiskeskustelu päättyi.

Eduskunta hyväksyi hallituksen esitykseen HE 258/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


