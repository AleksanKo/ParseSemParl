















































DEM9DB3.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

2.3. Suullinen kysymys Suomen henkisestä tilasta (Paavo Arhinmäki vas)
Suullinen kysymys SKT 67/2016 vp

Suullinen kyselytunti

Puhemies Maria Lohela: Seuraava kysymys, edustaja Arhinmäki.

Keskustelu

16.39 Paavo Arhinmäki vas: Arvoisa rouva puhemies! Olen toiminut vasemmistoliiton
puheenjohtajana 7 vuoden ajan, ja sinä aikana Suomella on ollut peräti viisi pääministeriä.
En tiedä, kohdistuiko edellisiin pääministereihin erityisiä odotuksia, mutta teihin, päämi-
nisteri Sipilä, kohdistui, ja täytyy sanoa, että monissa odotuksissa on jouduttu pettymään.
Ajateltiin, että te pidätte kaikista huolta vanhassa hyvässä alkiolaisessa hengessä. Te olet-
te, pääministeri Sipilä, esittänyt Suomen henkisen ilmapiirin kellotaulun. Teidän mukaan-
ne apatiasta ollaan siirtymässä luovuuden tilaan, vaikeat asiat ovat takanapäin. Toivoisin,
että te olette oikeassa, mutta kun katsoo niitä viestejä, joita tulee viikko viikolta enemmän,
niin itse asiassa osalla väestöstä apatia syvenee entisestään. Pitkäaikaistyöttömät, jotka pu-
toavat työmarkkinatuelle — säästöt on syöty — eivät näe tulevaisuutta. Kysymykseni on-
kin teille, pääministeri Sipilä: oletteko te huolestunut siitä, miten teidän hallituksenne ja-
kaa Suomen kansaa kahtia?

16.40 Pääministeri Juha Sipilä (vastauspuheenvuoro): Arvoisa puhemies! Olen huoles-
tunut Suomen valtion, Suomen hyvinvointiyhteiskunnan kyvystä huolehtia kaikkein heik-
ko-osaisimmista. Se, mitä tämä hallitus nyt määrätietoisesti tekee, on se, että me saamme
tämän suunnan muutettua sillä tavalla, että me pääsemme tämän työllisyysasteen nostami-
sen kautta jälleen siihen tilanteeseen, että pystymme rahoittamaan kaikki ne palvelut ja
huolehtimaan kaikista. Tämä on erittäin vaikea vaihe, mitä me nyt elämme, koska me
emme pysty jatkamaan loputtomasti velaksi elämistä. Se, että nyt pääsisimme apatian ti-
lasta tuohon luovuuden tilaan, tarkoittaa sitä, että luottamus palautuisi suomalaiseen yh-
teiskuntaan sillä tavalla, että Suomeen jälleen investoidaan ja tämä työllisyys lähtee liik-
keelle. Tämä käänne on nyt tapahtumassa, mutta se vaikutus työllisyyteen (Puhemies ko-
puttaa) ja sitä kautta nämä vaikutukset sitten tuonne ihmisten arkeen, ne valitettavasti tu-
levat vähän viiveellä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. 
 Tarkistettu
4.0



Pöytäkirjan asiakohta PTK 67/2016 vp
16.42 Paavo Arhinmäki vas (vastauspuheenvuoro): Arvoisa rouva puhemies! Sivisty-
neen valtion, sivistyneen maan merkki on se, kuinka hyvin se vaikeina aikoina pitää huolta
kaikkein heikoimmassa asemassa olevista ihmisistä, ja tässä Suomi ei ole näyttänyt viime
vuosien aikana sivistyksen merkkejä. Te sanoitte, että apatiasta ollaan siirtymässä pois ja
investointeja on tulossa. Mutta minä kysyin jakaantumisesta: miten nämä kohdistuvat nii-
hin ihmisiin, joilla jo nyt on kaikkein vaikeinta? Leikkaukset vaikuttavat kaikkein rajuim-
min niihin ihmisiin, jotka ovat kaikkein heikoimmassa asemassa. Ne leikkaavat ostovoi-
maa, joka vaikuttaa työllisyyteen ja pieniin yrittäjiin. Kysynkin teiltä, pääministeri Sipilä:
Mitä sanotte sille pienituloiselle eläkeläiselle, jolla ei ole varaa lääkkeisiin? Mitä sanotte
sille opiskelijalle, jolla on vaikeuksia maksaa vuokraa, tai sille lapsiperheelle, joka joutuu
hakemaan ruokansa leipäjonosta ja etsimään kaupassa punaisia hintalappuja? Tähän, ar-
voisa pääministeri, suomalaisella yhteiskunnalla ei ole varaa. Heistä pitää huolehtia.

16.43 Pääministeri Juha Sipilä (vastauspuheenvuoro): Arvoisa rouva puhemies! Kaikis-
ta pitää pitää huolta, siitä olen samaa mieltä. Tapaan ihmisiä tuolla toreilla ja kuuntelen
juuri näitä ihmisten tarinoita heidän henkilökohtaisesta tilanteestaan ja illalla mietin, mitä
voisin tehdä enemmän heidän eteensä. Vastaukseni on joka kerta se sama: vain tätä kautta,
että teemme rakenteellisen muutoksen — yhtä aikaa kipeitä leikkauksia ja kasvua hakevia
toimia — ja uudistamme yhteiskuntaa sillä tavalla, että pysymme hyvinvointiyhteiskunta-
na myöskin pitkässä juoksussa, vain tätä kautta me pystymme korjaamaan tilanteen sillä ta-
valla, että pystymme huolehtimaan myöskin 2025 jokaisesta suomalaisesta. Ja tätä työtä
tämä hallitus nyt määrätietoisesti tekee.

16.44 Anna Kontula vas (vastauspuheenvuoro):  Arvoisa puhemies! Tutkimusten mu-
kaan tänä päivänä ei niinkään bkt, vaan se, kuinka se bkt kansallisesti jaetaan, on keskeistä
sille, kuinka kansakunta kukoistaa. Viimeaikaiset tutkimukset ovat osoittaneet, että Suo-
messa kahtia jakautuminen ei tapahdu pelkästään materiaalisen elintason kohdalla, vaan se
tapahtuu myös ihmisten arvoissa, ihmisten näkemyksissä, ihmisten identiteeteissä ja siinä
luottamuksessa, jonka perään tekin kuulutatte. Suomi jakautuu, ja suomalaiset tietävät, että
Suomi on jakautumassa. Minä en ole toistaiseksi nähnyt tältä hallitukselta vielä toimia,
joilla päättäväisin keinoin tähän pyrittäisiin puuttumaan. Mitä sellaisia me saamme tänä
keväänä vielä kuulla?

16.45 Pääministeri Juha Sipilä (vastauspuheenvuoro):  Arvoisa rouva puhemies! Me
teemme kaikkemme, että näin ei kävisi, että kansakunta jakaantuu. Tärkein toimi sen estä-
miseksi on se, että yhä useampi suomalainen saisi töitä (Ben Zyskowicz: Hyvä!) ja saam-
me työllisyysasteen nostettua. Tämä on tämän hallituksen tärkein tehtävä. Me olemme nyt
käänteen partaalla. Uskon niin, että käänne on tapahtumassa. Talouskasvu on siellä 1 pro-
sentin paikkeilla ennusteissa, mutta se ei vielä käännä työllisyyttä parempaan suuntaan.
Meidän pitää pystyä parempaan, niin että myöskin työllisyys kääntyy, ja sen eteen teemme
kaikkemme ja sen eteen olemme tehneet toimia. Kiitoksia työmarkkinaosapuolille yhteis-
kuntasopimuksesta, joka on yhteinen ponnistelu ja yhteinen kädenojennus niiltä, jotka ovat
töissä, niille, jotka ovat työttömiä tänä päivänä.

16.46 Arto Satonen kok (vastauspuheenvuoro): Arvoisa puhemies! Nyt puhutaan ihan
ydinasiasta. On itsestään selvää, että suomalaiseen hyvinvointiyhteiskuntaan kuuluu kai-
2



Pöytäkirjan asiakohta PTK 67/2016 vp
kista huolehtiminen, ja on totta, että silloin, kun taloudessa on vaikeaa, se on entistä haas-
teellisempaa. Mutta aivan kuten pääministeri sanoi, vain ja ainoastaan sillä, että yhä
useampi suomalainen on töissä, että me pärjäämme kansainvälisessä kilpailussa, meillä on
mahdollista kerätä sellaiset verotulot, että me voimme huolehtia niistä, jotka eivät kykene
huolehtimaan itsestään, ja sen takia juuri se, mitä nyt hallitus tekee, on täysin välttämätön-
tä, jotta suomalaisten hyvinvointi voidaan turvata.

Mutta on tärkeää, että tässä matkan varrella tehdään myös pieniä täsmätoimia. Haluai-
sinkin kysyä: kun nyt omaisen perhehoitoon panostetaan huomattavasti aiempaa enem-
män, mitä niillä uusilla resursseilla saadaan aikaan sen yhden väestöryhmän hyväksi, joka
on kaikkein heikoimmilla?

16.47 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä on äärettömän tärkeä asia, ja nimenomaan omais- ja perhehoidossa meillä
on valtava potentiaali. Siellä on myöskin tätä epätasa-arvoisuutta ollut havaittavissa muun
muassa kuntien ja eri alueiden välillä. Uskon, että nyt, kun tätä omais- ja perhehoidon han-
ketta viedään tässä eteenpäin osana näitä hallituksen kärkihankkeita, me löydämme sieltä
pitkässä juoksussa sellaisia aitoja muutoksia, jotka parantavat myöskin omais- ja perhehoi-
tajien tilannetta ja myöskin luovat ja tuovat niitä keinoja, joilla heidän jaksamistaan tullaan
tulevaisuudessa edesauttamaan. Se on myös yksi niistä asioista, joilla pystytään vaikutta-
maan näihin tiettyihin talouden elementteihin. On äärimmäisen tärkeää, että me pidämme
huolen esimerkiksi tästä omaishoitajien joukosta, koska siellä jos missä sitä työtä tehdään
aidosti sydämellä, ja sitä hallitus haluaa kaikin tavoin tukea.

16.48 Paavo Arhinmäki vas (vastauspuheenvuoro): Arvoisa rouva puhemies! 90-luvun
alun laman aikana itse olin peruskoulussa ja lukiossa mutta muistan erittäin hyvin sen, kun
silloin sanottiin, että silloin tehtävät leikkaukset tulevat kalliiksi. Niiden leikkausten seu-
rauksena meillä on syrjäytettyjä nuoria, nuoria, jotka eivät päässeet ikinä kiinni koulutuk-
seen, eivät ikinä päässeet kiinni työelämään. 90-luvun laman seurauksena meillä on suuri
joukko yrittäjiä, jotka ajautuivat silloin konkurssiin ja ovat edelleen velkavankeudessa.
Meillä on suuri määrä niitä, jotka silloin ajautuivat työttömyyteen eivätkä ole koskaan työ-
hön enää päässeet kiinni, ja tällä hetkellä pitkäaikaistyöttömyys kasvaa. Arvoisa pääminis-
teri, minun kysymyksenikin kuuluu: Miksi 90-luvun laman virheistä, jonka kallista laskua
me nyt maksamme, ei ole opittu? Miksi jälleen kerran lähdetään leikkaamaan niiltä, joilta
leikkaaminen tulee yhteiskunnalle hyvin hyvin kalliiksi tulevaisuudessa?

16.49 Pääministeri Juha Sipilä (vastauspuheenvuoro): Arvoisa rouva puhemies! Jos oi-
kein muistan, niin ihan siinä suhteessa ei nyt leikata kuin 90-luvun alussa jouduttiin teke-
mään. Toisaalta meillä ei ole myöskään niitä keinoja käytettävissä, mitä 90-luvulla oli käy-
tettävissä, elikkä devalvaation kautta se nousu oli sitten kuitenkin nopeampi. Meidän pitää
käyttää nyt niitä työkaluja, mitä meillä on, ja yritämme käyttää niitä ja saada talouden no-
peasti kasvuun, jotta tästä leikkauskierteestä päästäisiin pois. 

Kun totesitte ensimmäisessä kysymyksessä, että kipeät päätökset on nyt tehty, näin to-
dellakin toivon, että ne on nyt tehty, ne ovat takanapäin ja nyt pystymme sitten pääsemään
niihin tuloksiin, mitä tavoittelemme työllisyysasteen nostamisella. Uskon todellakin näin,
että käänne on nyt tapahtumassa, mutta me tarvitsemme vielä lisää toimia siihen, että tuo
3



Pöytäkirjan asiakohta PTK 67/2016 vp
työllisyyskehityksen käänne tapahtuu. Sitä vielä ei ole tapahtunut, mutta työllisyyden kas-
vu on pysähtynyt.

Kysymyksen käsittely päättyi.
4


