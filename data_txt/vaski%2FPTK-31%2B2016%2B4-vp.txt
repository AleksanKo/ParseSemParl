















































DEM4640.tmpSave.xml


Pöytäkirjan asiakohta PTK 31/2016 vp
Pöytäkirjan asiakohta 

PTK 31/2016 vp

Täysistunto

Perjantai 1.4.2016 klo 12.59—13.30

4. Valtiontalouden tarkastusviraston kertomus eduskunnalle vaalirahoituksen valvonnas-
ta vuoden 2015 eduskuntavaaleissa
Valtiontalouden tarkastusviraston kertomus eduskunnalle puoluerahoituksen valvonnasta 
2015 

Kertomus K 19/2015 vp
Kertomus K 1/2016 vp
Valiokunnan mietintö TrVM 1/2016 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen 4.
asia. Käsittelyn pohjana on tarkastusvaliokunnan mietintö TrVM 1/2016 vp. 

Keskustelua, edustaja Heinäluoma. (Hälinää — Puhemies koputtaa) — Saanko pyytää
hiljaisuutta. Keskitytään kuuntelemaan tätä esittelyä. Mikäli on tarve pitää kokouksia,
menkää ulos. 

Keskustelu

13.01 Eero Heinäluoma sd (esittelypuheenvuoro): Arvoisa puhemies! Huomaan, että
eduskunta on siirtynyt selkokieleen, (Naurua) jota ilolla varmaan kaikki tervehdimme.

Tarkastusvaliokunta on käsitellyt kaksi tärkeää Valtiontalouden tarkastusviraston kerto-
musta. Toinen koskee vuoden 2015 eduskuntavaaleja, niiden vaalirahoitusta ja toinen puo-
luerahoitusta vuonna 2015, puoluerahoituksen valvontaa. Yleisesti ottaen voidaan sanoa,
että nuo lainsäädäntömuutokset, jotka tehtiin 2010, ovat osoittautuneet erittäin toimiviksi
ja järjestelmä on uudistunut sillä tavalla kuin tuota lainsäädäntöä tehtäessä pääosin tavoi-
teltiin. Uudet käytännöt, joiden tarkoitus on ollut lisätä avoimuutta ja tuoda sidonnaisuudet
oikealla tavalla esiin, ovat toimineet, ja tämä on toiminut sekä ehdokkaiden vaalirahoituk-
sen osalta että puolueiden ja niiden lähiyhteisöjen vaalirahoituksen osalta, joten voidaan
tältä osin yleisesti olla tyytyväisiä. Sitten on joitakin havaintoja, jotka on tässä yhteydessä
syytä tehdä jatkoa ajatellen.

Vuoden 2015 eduskuntavaaleissa 273 henkilöä on ollut ilmoitusvelvollisia ja kaikki
ovat jättäneet vaalirahoituslain tarkoittaman vaalirahoitusilmoituksen, ja ehdokkaiden
enemmistö, lähes 60 prosenttia, on jättänyt myös ennakkoilmoituksen. Tarkastusvirasto on
kertomuksessaan todennut, että virastolla ei ole syytä epäillä vastaanottamiensa ilmoitus-
ten oikeellisuutta, ja tältä osin tämä toimii tarkoitetulla tavalla. Sitten epäkohdaksi voi mai-
nita sen, että jälki-ilmoituksista kaikkia jälki-ilmoituksia ei ole saatu. Jälki-ilmoitushan
täytyy antaa, mikäli vaalityötä on rahoitettu lainalla, ja tällöin jälki-ilmoituksen tarkoitus
on se, että kun laina maksetaan, on tiedossa, miten se lainan maksu on rahoitettu. Tässä vi-
rasto on todennut, että sillä ei ole samoja toimintavaltuuksia näiden jälki-ilmoitusten var-
 Tarkistettu
4.0



Pöytäkirjan asiakohta PTK 31/2016 vp
mistamiseen kuin mitä sillä on varsinaisen vaalirahailmoituksen varmistamiseen. Tarkas-
tusvaliokunta on todennut, että tämä on ilmeinen epäkohta, ja mietinnössään esittää, että
seuraavalla kerralla vaalirahoituslakia uudistettaessa on perusteltua toimia niin, että tarkas-
tusvirasto saa samat oikeudet myös näiden lainan takaisinmaksua koskevien ilmoitusten
seuraamiseen ja näiden tietojen saamiseen kuin mitä virastolla on itse vaalirahailmoitusten
osalta. Tämä menettely siis tarkoittaa oikeutta uhkasakon asettamiseen, jos pyydettyjä tie-
toja ei ole toimitettu.

Sitten, eduskuntavaalien kampanjointiin käytettiin yhteensä 9,8 miljoonaa euroa, ja
tämä on edelleenkin kasvusuunnassa: 1,2 miljoonaa euroa enemmän kuin edellisissä vaa-
leissa. Suurin kampanja maksoi lähes 130 000 euroa ja pienin vajaa 3 000 euroa. Keskiar-
vo kampanjakuluissa oli 36 000 euroa. Tarkastusvaliokunta omassa työssään ja myös mie-
tinnössään kiinnitti huomiota eduskuntavaalien kampanjakulujen kasvuun ja toteaa, että
tämä lainsäädäntö ei ole kyennyt vaikuttamaan siihen, että kampanjakulujen kasvu olisi ol-
lut rajoitetumpaa tai sitä olisi hillitty. Silloin kun lakiuudistus tehtiin 2010, niin vaalirahoi-
tuslain 1 §:ssä todetaan, että lain tarkoituksena on lisätä vaalirahoituksen avoimuutta ja tie-
toa ehdokkaiden mahdollisista sidonnaisuuksista sekä rajoittaa ehdokkaiden vaalikampan-
joiden kulujen kasvua. Tarkastusvaliokunta oli huolissaan tästä rahan määrän lisääntymi-
sestä, ilmiöstä ja keskustelusta, joka on tunnettu myös muualla läntisissä demokratioissa.
Siksi valiokunta noteerasi sen keskustelun, jota myös täällä käytiin lähetekeskustelun yh-
teydessä aika vilkkaastikin, ja valiokunta päätyi kannanotossaan siihen, että valiokunta pi-
tää selvittämisen arvoisena ehdotusta toimivasta kampanjakatosta, joka tasaisi varainhan-
kintaan liittyviä eroja ehdokkaiden välillä ja näin varmistaisi kansanvallan aitoa toimintaa.
Keskustelussa todettiin, että tämä kampanjakatto ei ole kuitenkaan yksiselitteinen, ja sen
takia haluttiin korostaa, että kun tätä tutkitaan, niin pitäisi hakea toimivaa mallia. Tämän li-
säksi tarkastusvirasto on sitten käynyt lävitse myös puoluerahoitusta. Tarkastusoikeuden
piirissä on 145 valvottavaa. Tässä viimeisessä tarkastuskertomuksessa on tehty 35 tarkas-
tusta, ja se kohdistuu kaikkiin puolueiden lähiyhteisöihin, joita on 13 kappaletta, ja lisäksi
piirijärjestöihin, niistä osaan piirijärjestöjä. Tässäkin kertomus on luonteeltaan poliittisen
demokratian kannalta hyvä. Yleinen johtopäätös virastolla oli, että ilmoitukset ovat täy-
dennysten jälkeen olennaisen, oikean tiedon antavia ja myös lähiyhteisöjen saamat tuet on
olennaisilta osiltaan oikein kerrottu.

Sitten tässä tarkastuksessa huomattiin myös, että lähiyhteisöllä on oikeus sinällänsä an-
taa tukea vapaasti. Tärkeätä on se, että se lähiyhteisöiltä tuleva tuki on saman ilmoitusvel-
vollisuuden parissa kuin mitä puolueiden saama tuki, mutta huomattiin, että kaikki ne, jot-
ka olivat lähiyhteisöltä saaneet tukea, eivät olleet näitä tuki-ilmoituksia ajantasaisesti teh-
neet, ja sitten tämän tarkastuksen jälkeen näitä ilmoituksia täydennettiin. Olennaista on
kuitenkin, että tässä ei liiku mitään harmaata rahaa, koska nämä lähiyhteisöjen omat ilmoi-
tukset, joissa on tullut rahaa ulkoa, on oikein tehty. Mutta virheitä siis tältä osin löytyy, ja
niitä on sitten jälkeenpäin korjattu. Asiantuntijakuuleminen valiokunnassa oli myös rau-
hoittava siltä osin, että myös asiantuntijoiden käsitys oli se, että vaali- ja puoluerahoitus-
lainsäädäntö toimii nykyisellään hyvin. Ja kun puutteita on, niin niitä voidaan hoitaa käy-
tännön kautta.

Otan lopuksi esille kaksi myös mietintöön kirjattua asiaa.
Toinen on luottamushenkilömaksu. Tästähän on jo aikaisemminkin keskusteltu, että

onko tämä kuntien luottamushenkilömaksusta peritty puolueiden maksu tämmöistä ulko-
puolista rahaa ja pitääkö se ilmoittaa vai onko katsottava, että se on normaalia puolueen va-
2



Pöytäkirjan asiakohta PTK 31/2016 vp
rainhankintaa, jossa ei synny sidonnaisuuksia, kun se koskee kaikkia puolueen näissä teh-
tävissä olevia henkilöitä. Valiokunta on aikaisemmin päätynyt siihen, että tätä pitäisi pitää
normaalina varainhankintana, jossa ei tarvitse seurata näitä ilmoitusrajoja ja sitten ryhtyä
ilmoitusmenettelyyn. Tarkastusvirasto on myös valiokunnan aikaisemman kannanoton
pohjalta kehittänyt omaa toimintaansa niin, että nämä luottamushenkilömaksut nyt katso-
taan tämmöiseksi normaaliksi varainhankinnaksi, puoluepiirien tai kunnallisjärjestöjen
toimintaan liittyväksi varainhankinnaksi, jossa ei tämmöistä sidonnaisuuksiin liittyvää il-
moitusta tarvita.

Toinen asia koskee ehdokasmaksuja, joita vaalikampanjan yhteydessä kerätään. Näistä
on myös ollut keskustelua, että pitäisikö nämä ehdokasmaksut sitten näiden tiettyjen rajo-
jen jälkeen ilmoittaa, että jos ehdokkailta kertyy enemmän maksuja, niin pitäisikö sitten il-
moittaa, että on tullut ulkopuolista tukea. Valiokunta asettui sille kannalle, että tämäkin on
aika lailla normaalia demokratian toimintaa. Ehdokkaat maksavat esimerkiksi piirijärjes-
töjen kautta osan vaalikampanjan kuluista tämmöisellä omalla suorituksellaan, ja ei pitäisi
piirijärjestöjä velvoittaa näiden rahojen seuraamiseen, koska ne eivät ole ulkopuolista tu-
kea vaan normaalia ehdokkaan toimintaa, edellyttäen, että ehdokas itse on nämä menot, eh-
dokasmaksut ilmoittanut omassa ilmoituksessaan.

Valiokunta on päätynyt siihen, että eduskunnalla ei näiden kertomusten johdosta olisi
erillistä huomautettavaa. Kuitenkin tärkeä osa demokratian toimintaa on myös se, että tääl-
lä noteeraamme tämän tehdyn työn.

Toinen varapuhemies Paula Risikko: Käydään tässä tarvittava debattiosuus. Pyydän nyt
niitä edustajia, jotka haluavat käyttää minuutin mittaisen puheenvuoron, painamaan V-pai-
niketta ja nousemaan seisomaan.

13.10 Päivi Räsänen kd (vastauspuheenvuoro): Arvoisa rouva puhemies! Valiokunnan
puheenjohtaja käyttikin erinomaisen puheenvuoron ja selvitti valiokunnan kantoja. Ha-
luan siihen kiinnittää huomiota, että kaiken kaikkiaan tämä vaalirahalainsäädäntö on toi-
minut hyvin. Esimerkiksi vuoden 2015 eduskuntavaaleista kaikki ilmoitusvelvolliset jätti-
vät vaalirahailmoituksen.

Sinänsä tässä mietinnössä ei nouse esiin mielestäni muita kovin merkittäviä asioita, mut-
ta haluan kyllä kiinnittää vahvasti huomiota nyt tähän kampanjakatto-osioon tässä. Kam-
panjakulut ovat vaali vaaleilta kasvaneet. Nyt meillä on tulossa vielä lisää vaaleja, muun
muassa maakuntavaalit. Mielestäni nyt olisi kyllä korkea aika palata siihen komitean mie-
tinnön esitykseen, jossa asetettaisiin ihan selkeät kampanjakatot. Mielestäni se komitean
mietinnön esitys olisi varsin realistinen pohja tälläkin hetkellä, ihan euromääräisesti. Toi-
von, että tästä käytäisiin vahvaa keskustelua ja päädyttäisiin vihdoin johonkin.

13.12 Olavi Ala-Nissilä kesk (vastauspuheenvuoro): Arvoisa rouva puhemies! Valiokun-
nan puheenjohtaja, edustaja Heinäluoma esitteli aivan erinomaisella tavalla tämän mietin-
nön, joten sitä ei tarvitse täydentää.

Mutta miten me voisimme kehittää vielä julkiseen vaikuttamiseen liittyvän rahoituksen
avoimuutta — tästä ei varsinaisesti ollut valiokunnassa keskustelua, mutta minusta on ai-
van oikein julkisuudessa kiinnitetty huomiota siihen, että erilaiset etujärjestöt eivät edes
nettisivuillaan oikein julkaise tilinpäätöksiä. Tällä tarkoitan esimerkiksi työmarkkinajär-
jestöjä. Kansanedustaja joutuu tilittämään jokaisen kahvikupin erikseen, mutta olisi paikal-
3



Pöytäkirjan asiakohta PTK 31/2016 vp
laan, että työmarkkinajärjestöt, jotka vaikuttavat aika laajalti yhteiskuntaan, julkaisisivat
nekin tilinpäätöksen ja kertoisivat omasta rahoituksestaan avoimesti, avoimemmin kuin tä-
nään. Jos se tapahtuisi vapaaehtoisesti, se olisi erittäin hyvä asia, mutta jos siinä ei tapahdu
edistystä, niin on syytä sitten harkita jossain vaiheessa, tulisiko myöskin tämän julkisen
vaikuttamisen rahoituksen läpinäkyvyyttä yhteiskunnassamme lisätä.

13.13 Ben Zyskowicz kok (vastauspuheenvuoro): Arvoisa rouva puhemies! Yksi aihe,
josta puhuttiin jo aikaisemmin, viimeksi vaalirahakeskustelun yhteydessä, on tämä erilais-
ten järjestöjen palveluksessa olevien työntekijöiden työaikanaan tekemä vaalityö, jolloin
käytännössä heidän työnantajansa maksaa heille täyttä palkkaa siitä, että he tekevät vaali-
työtä.

Tämä ilmiö on totta, ja kyse on lähinnä palkansaajajärjestöjen työntekijöiden tekemästä
vaalityöstä. Jos työnantajajärjestöjen työntekijät olisivat tuolla soppaa ja esitteitä jakamas-
sa, niin aivan samoin heidänkin tekemänsä työ olisi ongelmallista. Mutta ei ole kyllä Hä-
kämiestä tai Oksalaa siellä toreilla näkynyt. Tavanomainen talkootyö ei ole ilmoitusvelvol-
lisuuden piirissä, mutta kyllä tällainen käytännössä täydellä palkalla tehtävä "talkootyö" on
vaalitukea.

13.14 Leena Meri ps (vastauspuheenvuoro): Arvoisa puhemies! Tässä tuli tärkeitä näkö-
kohtia, ja tuohon ennakkoilmoitukseen kiinnittäisin huomiota. Täällä oli jo aikaisemmin-
kin puhetta näistä ennakkoilmoituksista, ja perussuomalaistenkin puolueesta tätä on pidet-
ty esillä — muun muassa edustaja Elo on tästä minun lisäkseni puhunut. Elikkä se lisäisi
hyvin paljon läpinäkyvyyttä, jos viimeistään esimerkiksi ennen kuin ennakkoäänestykset
alkavat, olisi nähtävissä nimenomaan äänestäjälle se, kenen leipää edustaja syö ja kenen ra-
hoilla hän sitä kampanjaa tekee. Erityisesti edustaja Ala-Nissilä otti esille nämä työmark-
kinajärjestöjen valtavat tuet, jotka tulisivat silloin esille, ja muidenkin, esimerkiksi yksi-
tyisten yritysten isot panostukset.

Itse en vastusta kampanjakattoa. Toisaalta mietin, että meillä perussuomalaisilla yleen-
sä on ollut omat rahat ja hyvinkin kohtuulliset kampanjarahoitukset, niin että se suuri raha
ei aina takaa sitä, että sisälle pääsee. Mutta tätä voidaan kyllä mielestäni aivan hyvin har-
kita.

13.15 Pekka Haavisto vihr (vastauspuheenvuoro): Arvoisa puhemies! Mielestäni on hy-
vä, että tässä yhteydessä on nyt noussut uudelleen esille kysymys kampanjakatosta, johon
täällä monet puhujat ovat viitanneet. Varsinkin tilanteessa, jossa tulee myöskin uusia vaa-
leja, kuten maakuntavaalit, ja monet kansanedustajat kuitenkin ottavat osaa sitten kunnal-
lisvaaleihin ja muihin vaaleihin, olisi hyvin tärkeää, että tätä kampanjoiden kokonaiskulua
säänneltäisiin. Silloin tämä kampanjakatto — vaikka erilaisia porsaanreikiä on ja niitä aina
ihmiset voivat löytää — määräisi tällaisen yleisen normin sille, mikä on sopiva summa
kampanjoihin maksimissaan käytettäväksi, ja minusta toisi tähän vaalityöhön jonkinlaista
rotia ja ehkä palauttaisi ihmiset enemmän tuonne kentälle eikä vain käyttämään medioita ja
rahaa medioiden kautta.

13.16 Pia Viitanen sd (vastauspuheenvuoro): Arvoisa rouva puhemies! Kuten todettu,
mehän olemme useasti, jo monessa yhteydessä käyneet tätä keskustelua näistä asioista täs-
sä salissa, ja tämä kampanjakatto on ollut näyttävästi jo siinä lähetekeskusteluvaiheessa
4



Pöytäkirjan asiakohta PTK 31/2016 vp
esillä. Tietenkin oli sitten hyvin mukava kuunnella tämä valiokunnan puheenjohtajan mie-
tinnön esittelypuheenvuoro juuri siksi, että valiokunta on ottanut opikseen, tai ei voi sanoa
opikseen, vaan hyviä neuvoja vastaan, ja tehnyt hienon mietinnön tämän kampanjakaton
suhteen.

Minusta on hyvin tärkeää ja myönteistä se, että täälläkin on käytetty useasta eri puolu-
eesta tulevia puheenvuoroja sen puolesta, että selvittäisimme nyt jälleen mahdollisuuden
kampanjakattojen käyttöön. Varmasti on niin, niin kuin täälläkin olemme moneen kertaan
todenneet, että nämä eivät ole yksinkertaisia asioita, mutta nimenomaan sitä toimivaa mal-
lia tulee nyt lähteä sitten etsimään.

Eli haluan oikeastaan tässä puheenvuorossa, puhemies, kiittää tästä kirjauksesta kam-
panjakattojen osalta, koska mielestäni on hyvin tärkeää, että voisimme tätä rahan valtaa
näissä kampanjoissa hillitä.

13.17 Sirkka-Liisa Anttila kesk (vastauspuheenvuoro): Arvoisa puhemies! Ensinnäkin
on helppo yhtyä valiokunnan erinomaiseen mietintöön, jonka valiokunnan puheenjohtaja
täällä erinomaisesti esitteli.

Itsekin pyysin tämän vastauspuheenvuoron ottaakseni kantaa nimenomaan tähän kam-
panjakattoon. Tosiasia on se, että vaali vaalilta kustannukset nousevat, ja se oman rahoi-
tuksen osuus ainakin itselläni on ollut lähes 100-prosenttinen. Se tietää sitä, että entistä
enemmän täällä seuraavina vuosina tehdään töitä, että se vaalilaina saadaan käytännössä
rahoitettua eli maksettua pois.

Kysymys on ennen kaikkea siitä, että siihen pitäisi löytää ratkaisu, jolla me estäisimme
sen, että pelkällä rahalla tänne päästään. Silloin, kun me mietimme tätä mahdollisuutta, pi-
tää ottaa huomioon se, että se ei estä sitä, että tekee kampanjaa, mutta se ei saa olla massii-
visen suuri. Silloin me ehdokkaat olisimme vähän enemmän samanarvoisia ja samanver-
taisia siitä riippumatta, mikä on meidän oma varallisuustilanteemme. Koska muutoin käy
niin, että tänne eivät kerta kaikkiaan pysty edes pyrkimään sellaiset, joilla ei ole sitä omaa
rahoitusta.

Sitten toinen asia, joka liittyy tähän julkisuuteen, on se, että toivoisin, että ehdokkaat en-
nakkoon ilmoittaisivat vaalien alla, mikä on se heidän kampanjabudjettinsa. Se auttaisi ää-
nestäjiä.

13.18 Timo Heinonen kok (vastauspuheenvuoro): Arvoisa rouva puhemies! On hyvä pu-
hua kampanjakatoista, ja hyvä, että valiokunnan puheenjohtajakin niiden ongelmallisuu-
den esille toi.

Työaikana tehty talkootyö, minkä edustaja Zyskowicz nosti esille, on ongelmainen, ja
myös niin sanottu ilmainen mainosaika, mitä välttämättä kaikki eivät saa.

Iso ongelma on tämä, minkä edustaja Anttila nosti myönteisenä esille, eli ennakkoilmoi-
tukset ja sitten niiden ero todellisuuteen. Meillä on useita sellaisia ehdokkaita, joiden en-
nakkoilmoitus oli puolet tai vähintäänkin kolmanneksen pienempi kuin toteutunut kulu, ja
se antaa ihmisille täydellisen väärän kuvan. Eli sen ennakkoilmoituksen pitää olla sitova,
jos niihin mennään.

Itse kannatan kirjanpitotasoista ilmoitusta. Tässä mietinnössä tulee esille se, että kaikil-
ta pyydettiin tiliotteet. Miksi ei pyydetä saman tien kirjanpitotasoista ilmoitusta kampan-
jasta? Ja aivan lopuksi, arvoisa puhemies, toivoisin, että eduskunnassa otettaisiin käyttöön
myös lobbausrekisteri, vaikuttamisrekisteri, se lisäisi avoimuutta päätöksentekoon.
5



Pöytäkirjan asiakohta PTK 31/2016 vp
13.19 Veera Ruoho ps (vastauspuheenvuoro): Arvoisa puhemies! Ensinnäkin tähän kam-
panjakattoon liittyen kaipaisin meiltä myös vähän vastuunkantoa siitä, etteivät ehdokkaat
ottaisi näitä tällaisia ylisuuria lainoja siinä vaalihuumassa ja sitten joutuisi siitä taloudelli-
seen ahdinkoon, jolleivät läpi pääsekään.

Jos minä muistelen oikein, niin edustaja Lehti mainitsi aiemmissa keskusteluissa siitä,
että olisi mahdollista käyttää näitä vähennyksinä, tietynlaisina työnhankkimiskustannuksi-
na. Se oli minun mielestäni ihan hyvä ajatus.

Vielä lopuksi mainitsisin edelleen siitä, että kun Yle aiemmissakin vaaleissa on näitä eh-
dokkaita mainostanut, niin tämä oli minun mielestäni hyvä menetelmä ja kaipaisin sellais-
ta vielä enemmänkin heidän osaltaan.

13.20 Sari Essayah kd (vastauspuheenvuoro): Arvoisa rouva puhemies! Tämä kertomus
tuo hyvin esille sen, että kun Suomessa tämä käytäntö nyt on ollut jo useita vuosia ja useita
vaaleja, niin kyllä ehdokkaitten jämptiys näitten vaalirahailmoitusten jättämisessä on erit-
täin hyvä, ja julkisuushan tässä kaikkein parhaiten palvelee sitä tavoitetta: lehdet ja muu
media heti julkisesti ottavat esille, jos on näitä myöhästymisiä tai jos ei ole jätetty näitä il-
moituksia ollenkaan.

Näissä ennakkoilmoituksissahan — edustaja Anttila tuossa ottikin sen esille — voidaan
tietysti kertoa se, minkä verran on aikomus käyttää rahaa, mutta aika usein monet kertovat
melko alakanttiin, koska ei haluta profiloitua pröystäilevällä rahankäytöllä ennen vaaleja,
(Timo Heinonen: Epärehellistä!) ja sitten jälkikäteen saattaa olla hyvinkin erilaisia sum-
mia, mitä vaaleihin on loppujen lopuksi käytetty.

Täällä on nostettu esiin tämä kampanjakattoasia, ja ihan tässä esitän sitä, että oikeusmi-
nisteriön varmaan kannattaisi pistää pieni työryhmä pohtimaan tätä asiaa, parlamentaari-
nen työryhmä miettimään, voitaisiinko tässä edetä. Aikanaan, kun tätä lainsäädäntöä teh-
tiin ja itse istuin tuossa oikeusministeriön työryhmässä tätä lakia tekemässä, silloin tässä
asiassa ei pystytty etenemään, oli niin paljon muutakin, mitä oli pöydällä siinä vaiheessa,
mutta toivotaan, että tässä nyt mentäisiin eteenpäin.

13.22 Antti Lindtman sd (vastauspuheenvuoro): Arvoisa rouva puhemies! Kyllä nyt en
enempää voisi olla samaa mieltä edustaja Essayah’n kanssa. Täytyy onnitella tarkastusva-
liokuntaa, nimittäin tämä yksimielinen kirjaus on kyllä kokoluokaltaan merkittävä. Että
kyllä tässä nyt puolueiden, oikeusministeriön ja vaikkapa puoluesihteereiden, jotka ovat
tänäänkin kokoontuneet muissa asioissa, olisi nyt syytä uusien vaalien merkeissä ottaa
koppia.

Ei kampanjakatossa ole ajatus se, että kaikki ovat tismalleen samalla viivalla — jos minä
olisin yhtä komea kuin edustaja Zyskowicz tai edes yhtä komea kuin edustaja Mika Kari,
niin olisi ollut tänne tulo paljon helpompaa — vaan kyse on kuitenkin siitä, että hillitään
tätä rahankäyttöä, ja siinä mielessä en oikein innostu näistä kansanedustajille suunnitelluis-
ta verovähennyksistä, joita Ruoho ja Lehti ehdottivat, koska nehän pikemminkin kannus-
taisivat lisärahan käyttöön, kun tässä olisi tarkoitus hillitä sitä ja enemmän painottaa sitä
jalkatyötä, joka on mielestäni kuitenkin se jaloin vaalityön muoto.

13.23 Mikko Savola kesk (vastauspuheenvuoro): Arvoisa rouva puhemies! Kaiken kaik-
kiaanhan vaalirahoituksessa on menty erittäin paljon eteenpäin: kun vertaa niihin mennei-
6



Pöytäkirjan asiakohta PTK 31/2016 vp
den vuosien villeihin aikoihin, jolloin kampanjat olivat valtavia ja ilmoitukset mitä sattuu,
niin nyt ollaan menty todella paljon parempaan suuntaan.

En tiedä sitten, kun puhutaan kampanjakatosta ja ylipäätään rahan käytöstä, kalliista
kampanjoista — kyllä tietysti omassa vaalipiirissänikin kampanjoiden hinnat nousevat
suuriksi ja jopa tolkuttomankin suuriksi monilla ehdokkailla, mutta ei se mikään tae läpi-
pääsyn kannalta siltikään ole ollut. Kyllä siihen tarvitaan muitakin apuja kuin pelkkä raha.

Tietysti jos tässä nyt ruvetaan oikein kokonaisuutta miettimään, niin pitäisi myös sitten
katsoa sitä aiempaa muuta taustaa, muuta mediajulkisuutta. Eri ehdokkaat saavat eri taval-
la julkisuutta jo luonnostaan mediassa toisiinsa verrattuna, ja kyllähän tätä pitäisi sitten
kaiken kaikkiaan katsoa niin kuin laajemmin.

Mutta mietintö on hyvä ja tarkastusvaliokunta on tehnyt hyvää työtä.

13.24 Simon Elo ps (vastauspuheenvuoro): Arvoisa rouva puhemies! Kiitän tarkastusva-
liokuntaa hyvästä mietinnöstä ja siitä, että kampanjakattoa ja pakollista ennakkoilmoitusta
pidetään harkitsemisen arvoisina.

Tein tästä aiheesta oikeusministerille kirjallisen kysymyksen ja sain siihen tässä pää-
siäisviikolla myös vastauksen. Lyhyesti sanottuna hän ei pidä tätä tällä hetkellä ajankoh-
taisena, koska juuri on näitä asioita säädetty, uudistuksia tehty, mutta näkee myös sen har-
kitsemisen arvoisena, ja sekin jo on minusta hyvä asia.

Harkitsen kyllä itse sitä, että tekisin vielä lakialoitteen asiasta, koska uskon, että täältä
löytyy vahvaa tukea yli puoluerajojen. Otan myös vastaan ajatuksia tästä asiasta, niistä yk-
sityiskohdista, mitä tällaiseen aloitteeseen laitettaisiin, mutta pohjaisin sen tähän kirjalli-
seen kysymykseen, minkä tein. Ja edustaja Lindtman, juuri tässä kirjallisessa kysymykses-
sä esitin parlamentaarista ryhmää tätä asiaa pohtimaan. Kyllä tämä on sellainen kysymys,
jota kannattaisi yli puoluerajojen pohtia.

13.25 Hannu Hoskonen kesk (vastauspuheenvuoro): Arvoisa rouva puhemies! Nykyi-
sellään vaalirahoituslaki on mielestäni kohtuullisen hyvin toimiva. Emme tietenkään kos-
kaan pääse tilanteeseen, joka on täydellinen. Ainahan sinne pieniä puutteita jää. Mutta kii-
toksia valiokunnalle hyvästä mietinnöstä ja puheenjohtajalle hyvästä perustelupuheenvuo-
rosta, esittelypuheenvuorosta.

Tämä edustaja Essayahin tekemä esitys siitä, että tätä kampanjakattoa voitaisiin vaikka
parlamentaarisessa työryhmässä harkita ja tutkia, on hyvä esitys. Sitä lämpimästi kanna-
tan. Mutta saatesanoiksi tälle mahdolliselle työryhmälle haluan sanoa sen, että kun asetam-
me jonkun kampanjakaton, niin se uskottava kampanjakatto toimii tietysti vasta sitten, kun
sillä on jonkunasteinen valvonta. Enkä vielä tässä maailmassa ole yhtään semmoista sään-
töä pystynyt keksimään, mitä joku ei jollakin keinoin kiertäisi. (Eduskunnasta: Ammatti-
liitot!) Viittaan siihen, mitä edustaja Zyskowicz omassa puheenvuorossaan mainitsi näistä
ammattiliittojen tuista tietyille ehdokkaille vaalikampanjan aikana. Onhan se aika ihmeel-
linen tilanne, jos esimerkiksi allekirjoittanut yksin kampanjoi parin tukimiehen kanssa to-
rilla ja toisella puolella jaetaan koko liiton voimalla sekä soppaa että esitteitä monin, mo-
nin, monin henkilöin. (Puhemies: Aika!) Kyllä siinä selvä epäkohta on siinäkin.

Toinen varapuhemies Paula Risikko: Myönnän vielä kaksi vastauspuheenvuoroa. Aika-
taulusyistä joudumme tänään lopettamaan tähän debattiin tämän asian käsittelyn. Mutta ne
kaksi henkilöä ovat edustaja Östman ja edustaja Heinäluoma.
7



Pöytäkirjan asiakohta PTK 31/2016 vp
13.26 Peter Östman kd (vastauspuheenvuoro): Kiitos rouva puhemies! Oikeastaan minä
en ymmärrä tätä keskustelua, että meidän pitäisi nyt muuttaa vaalirahoituslakia sen tähden,
että kaikki olisivat samalla viivalla. Emmehän me ole kuitenkaan samalla viivalla, emme
edes tässä salissa. Kyselytunnilla isot puolueet saavat viisi kertaa enemmän ilmaista
näkyvyyttä kuin pienet puolueet. (Välihuutoja) Yle, joka on niin sanottu eduskunnan...
(Välihuuto) — Saanko puhua, edes tämän kerran? — (Naurua) Myös Yle, joka on kuulem-
ma eduskunnan mediakanava, antaa isoille puolueille ainakin viisi kertaa enemmän tilaa,
ilmaiseksi, kuin meille. Joten miksi te haluatte rajata meidän pienten puolueiden mahdol-
lisuuksia niin, että jos meillä on sellaisia voimavaroja taustalla, että me pystymme ke-
räämään vaalirahoitusta, että me edes sen avulla saisimme näkyvyyttä?

13.27 Eero Heinäluoma sd (vastauspuheenvuoro): Arvoisa puhemies! Kiitän läsnäole-
via erinomaisen vilkkaasta ja hyvästä keskustelusta. On hyvä, että vaikka tämä perusjärjes-
telmä näyttää toimivan, niin olemme herkkinä ja mietimme, onko tässä vielä parantamisen
varaa.

Mitä nykyjärjestelmään tulee, niin meillähän on nyt ihan selkeät määräykset, minkä mu-
kaan tuki pitää ilmoittaa. Siihen saatuun tukeen liittyy sellainen tuki, joka on rahaa, mutta
myös sellainen tuki, joka on ei-rahallisessa muodossaan. Jos se ei ole tavanomaista talkoo-
työtä, niin se on ilmoitusvelvollisuuden piirissä. Eli tavanomaista talkootyötä on tietysti se,
että vapaaehtoiset jakavat leafletiä. Emme me halua niitä tunteja laskea emmekä halua nii-
tä ylös. Se on täysin sallittua. Jos vapaaehtoiset ovat mukana tekemässä työtä soppatykillä,
niin sekin on täysin sallittua, eikä sitä pidä kriminalisoida. (Timo Heinonen: Jos he saavat
palkkaa siitä?) Mutta jos tuki on sitten siinä muodossa, että joku on työnsä puolesta mää-
rätty tekemään jotakin ja se tulee näiden ilmoitusrajojen yli, niin sittenhän se pitää asian-
mukaisesti ilmoittaa ja siitä on tarkastusviraston ohjeet olemassa.

No, sitten on tämä kampanjakattoasia. Mielestäni tämä keskustelu osoittaa, että sitä kan-
nattaisi viedä eteenpäin. Toivon, että eduskunta lähtee tälle täällä mainitulle edustaja Elon
lakialoitteen tielle, joka varmistaa, että asia tulee käsittelyyn.

Keskustelu ja asian käsittely keskeytettiin.
8


