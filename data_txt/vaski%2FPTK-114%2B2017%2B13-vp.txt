















































DEMFC90.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

13. Hallituksen esitys eduskunnalle laiksi sosiaalihuoltolain muuttamisesta
Hallituksen esitys HE 162/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

21.51 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Istuntoillan ollessa kohti loppusuoraa totean vain lyhyesti esityksestäni, että
se koskee sosiaalihuoltolain muuttamista siten, että lakiin lisätään kokonaisuudessaan uusi
pykälä. Se koskee kielteisten turvapaikkapäätösten saaneiden henkilöiden välttämättömiin
sosiaalipalveluihin liittyvien kustannusten jakoa valtion ja kuntien välillä. Tämä ei ole uusi
tehtävä kunnille, vaan korvaus tehtävästä, jota he suorittavat.

Tausta tälle on laittoman maassa oleskelun ehkäisyä ja hallintaa koskevassa hallituksen
toimenpidesuunnitelmassa, ja se päätettiin viime joulukuussa. Silloin linjattiin, että valtion
tulee korvata kunnille kiireellisten sosiaalipalveluiden kustannukset, kun välttämätöntä so-
siaalipalvelua on annettu henkilölle, joka on jo saanut lainvoimaisen kielteisen turvapaik-
kapäätöksen eikä enää ole vastaanottopalveluiden piirissä. Toistan vielä, että näiden kii-
reellisen sosiaalihuollon kustannusten korvaamisessa ei ole kysymys uusista tehtävistä
eikä myöskään toisaalta uudesta palvelusta laittomasti maassa oleskeleville, vaan ainoas-
taan valtion ja kuntien välisestä kustannustenjaosta. Tämä on käytännössä vastaavanlaises-
ti analoginen kuin terveydenhuollon kiireellisen hoidon menot vastaavalle väestöryhmälle.

21.52 Eva Biaudet r: Arvoisa puhemies! Minäkään en halua pitkittää ministerin iltaa,
mutta on niin harvoin mahdollisuus keskustella tästä. Tämä liittyy paperittomien lasten ja
paperittomien perheiden, naisten ja miesten tilanteeseen. Tällä hetkellä meillä on uusi ti-
lanne Suomessa, kun on jo yli 50 sellaista lasta, joiden vastaanottopalvelut on lopetettu ja
keskeytetty ja jotka ovat hyvin vaikeassa tilanteessa, koska meillä ei ole niin selvää lain-
säädäntöä, joka nimenomaan velvoittaisi kuntia tarjoamaan näille lapsille samanvertaiset
palvelut kuin suomalaisille lapsille — vaikka YK:n lapsen oikeuksien sopimuksen pitäisi
siihen velvoittaa. Onko odotettavissa nyt, ministeri Saarikko, jotain myös, jotta kunnat oi-
keasti ymmärtäisivät, että heidän kuuluu tarjota myös muita palveluja kuin nämä, mistä nyt
tässä esityksessä on kysymys?

Toinen varapuhemies Arto Satonen:  Ministeri Saarikko, 2 minuuttia.
 Tarkistettu
4.1



Pöytäkirjan asiakohta PTK 114/2017 vp
21.53 Perhe- ja peruspalveluministeri  Annika  Saarikko:  Arvoisa puhemies! Tämä
vastaus ei kestä niin kauan. Edustaja Biaudet’n kanssa jaamme saman huolen, ja lasten
osalta kuntaohje on nyt kuntiin annettu. [Eva Biaudet: Kiitoksia!]

Keskustelu päättyi.

Asia lähetettiin sosiaali- ja terveysvaliokuntaan.
2


