















































DEM5CD0.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

7. Hallituksen esitys eduskunnalle Euroopan unionin ja sen jäsenvaltioiden sekä Japanin 
välisen strategisen kumppanuussopimuksen hyväksymiseksi ja voimaansaattamiseksi

Hallituksen esitys HE 17/2019 vp
Valiokunnan mietintö UaVM 3/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 7. asia. Käsittelyn pohjana on ulkoasiainvaliokunnan mietintö UaVM 3/2019 vp. Nyt
päätetään lakiehdotuksen sisällöstä. — Valiokunnan puheenjohtaja, edustaja Niikko.

Keskustelu

16.42 Mika Niikko ps (esittelypuheenvuoro): Arvostettu puhemies! Kyseessä on Japanin
ja EU:n välinen strateginen kumppanuussopimus. Strateginen kumppanuussopimus EU:n
ja Japanin välillä ei ole koskaan ollut vahvempi. Se perustuu demokratialle ja ihmisoikeuk-
sien jaettuihin arvoihin sekä sitoutumiseemme avoimuuteen, yhteistyöhön ja reiluun kaup-
paan. Myös Suomen kahdenväliset suhteet Japaniin ovat hyvät, ja presidentti Niinistö on-
kin tällä hetkellä Japanissa seuraamassa keisari Naruhiton kruunajaisia. 

Euroopan unionin ja Japanin suhteiden pohjana ovat vuonna 1991 annettu yhteinen ju-
listus sekä vuonna 2001 hyväksytty kymmenvuotinen toimintasuunnitelma. EU:n turvalli-
suusstrategiassa Japani tunnustetaan yhdeksi EU:n strategisista kumppaneista. Euroopan
unionin neuvosto valtuutti komission marraskuussa 2012 neuvottelemaan strategisen
kumppanuussopimuksen aikaansaamisesta Japanin kanssa. Neuvottelut käynnistyivät
vuonna 2013. Neuvottelujen tuloksena syntynyt sopimus on laaja-alainen yhteistyösopi-
mus, jossa osapuolina ovat EU ja sen jäsenvaltiot sekä Japani. 

Valiokunta kiinnitti huomiota siihen, että EU:n strategisten kumppanuuksien sisältö ja
merkitys ovat osittain epäselviä ja että jatkossa käsitettä olisi hyvä täsmentää EU:ssa ja tar-
kastella johdonmukaisemmin.

Arvion mukaan sopimus tehostaa merkittävästi EU:n ja Japanin välistä yhteistyötä eri
sektoreilla ja mahdollistaa yhä laajemman vuoropuhelun Japanin kanssa. Sopimus kuvas-
taa EU:n ja Japanin yhteisiä arvoja, ja sen tavoitteena on vahvistaa kumppanuutta useilla
politiikan aloilla, joihin kuuluvat muun muassa ihmisoikeudet ja perusvapaudet, demokra-
tia, kansainvälinen rauha ja turvallisuus, tehokas monenkeskisyys ja kestävä kehitys. 

Kumppanuussopimus sisältää EU:n kolmansien maiden kanssa solmimien sopimusten
poliittiset vakiolausekkeet koskien demokratiaa, oikeusvaltiota, ihmisoikeuksia, perusva-
pauksia ja joukkotuhoaseiden leviämisen estämistä. Nämä asiat on määritelty sopimuksen
oleelliseksi osaksi. Jos näitä osia rikotaan, voi se johtaa neuvottelu- tai jopa sanktiomenet-
telyyn.
 Tarkistettu
3.0



Pöytäkirjan asiakohta PTK 54/2019 vp
Sopimuksen osapuolilla on viime kädessä yksipuolinen oikeus päättää sopimuksen mää-
räysten soveltamisen keskeyttämisestä. Sopimus määrää sekakomitean perustamisesta.
Komitea koostuu sopimuksen osapuolten jäsenistä, joidenka tehtävänä on koordinoida
kumppanuutta, päättää uusista yhteistyöalueista, seurata sopimuksen toimeenpanoa ja rat-
kaista sopimukseen liittyvät kiistatilanteet. 

Arvoisa puhemies! Rinnakkain kumppanuussopimuksen kanssa neuvotteluja käytiin
EU:n ja sen jäsenvaltioiden sekä Japanin välisestä taloudellisesta kumppanuussopimukses-
ta, niin kutsutusta EPA-sopimuksesta, jonka kanssa strateginen kumppanuussopimus muo-
dostaa institutionaalisen kokonaisuuden. EPA-sopimus astui voimaan helmikuussa 2019.

EPA-sopimusta voidaan pitää merkittävänä. EPA-sopimuksen myötä syntyi vapaakaup-
pa-alue, jolla asuu 630 miljoonaa ihmistä. Japani on yksi maailman suurimmista kuluttaja-
markkinoista ja Kiinan jälkeen EU:n ja Suomen suurin kauppakumppani Aasiassa. Tässä
yhteydessä on tärkeää muistaa, että EU saattaa loppuun investointisuojaa ja investointirii-
toja koskevat neuvottelut Japanin kanssa.

Edellä mainittujen seikkojen perusteella valiokunta pitää esitystä tarpeellisena ja tarkoi-
tuksenmukaisena.

Arvoisa puhemies! Loppuyhteenvetona totean, että ulkoasiainvaliokunta piti asiaa käsi-
tellessään tärkeänä sitä, että EU vahvistaa suhteitaan Japanin kanssa. Japani on EU:lle
luonteva kumppani monissa kysymyksissä niin kahdenvälisesti kuin monenvälisessäkin
yhteistyössä.

Ulkoasiainvaliokunta esittää mietinnön mukaisesti, että eduskunta hyväksyy hallituk-
sen esityksessä HE 17/2019 vp tarkoitetun strategisen kumppanuussopimuksen siltä osin
kuin sopimus kuuluu Suomen toimivaltaan sekä hallituksen esitykseen sisältyvän lakieh-
dotuksen.

16.47 Jouni Ovaska kesk: Puhemies! Tässä valiokunnan puheenjohtaja hienosti avasikin
valiokunnan ajatuksia ja sitä, mitä tähän kumppanuussopimukseen liittyy. Ehkä keskeisim-
pänä tässä on juuri se, että ne arvot ja se ajattelumaailma, mitä niin Suomessa, Japanissa
kuin EU:ssa yleisestikin ajatellaan, ja se, miten kaupan pitäisi pohjautua ennen kaikkea
sääntöpohjaiselle järjestelmälle ja vapaalle kaupalle, niin sitä tässä koetetaan vahvistaa
osaltaan näitten eri sopimusten myötä, eli sitä, millä tavalla me pystymme kehittämään sitä
vuoropuhelua ja tiedonvaihtoa osaltamme. 

Haluaisin myöskin, että pystytään sitä poliittista vuoropuhelua myöskin tiivistämään
niin Suomen, EU:n kuin Japanin välillä, koska maailmantilanne on epävakaa. Aiemmassa
pykälässä viittasin Yhdysvaltoihin. Uskon osaltaan, että EU hakee ja tiivistää suhteitaan
myös Aasian suuntaan entistä enemmän ja että se parantaa myöskin niin Suomen kuin Eu-
roopan unionin asemaa.

Yleiskeskustelu päättyi.

Eduskunta hyväksyi hallituksen esitykseen HE 17/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	7
	16.42
	16.47


