















































DEM6F44.tmp.xml


Pöytäkirjan asiakohta PTK 49/2017 vp
Pöytäkirjan asiakohta 

PTK 49/2017 vp

Täysistunto

Perjantai 5.5.2017 klo 12.59—13.35

5. Valtiontalouden tarkastusviraston vuosikertomus eduskunnalle toiminnastaan 2016 val-
tiopäiville

Kertomus K 17/2016 vp
Valiokunnan mietintö TrVM 4/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 5. asia. Käsit-
telyn pohjana on tarkastusvaliokunnan mietintö TrVM 4/2017 vp.

Keskustelu

13.04 Eero Heinäluoma sd (esittelypuheenvuoro):  Arvoisa puhemies! Tarkastusvirasto
on antanut eduskunnalle kertomuksen omasta toiminnastaan. Menettely lähtee tarkastusvi-
raston perustuslaissa säädetystä asemasta. On haluttu turvata viraston riippumattomuus,
näinpä se ei ole valtioneuvoston yhteydessä vaan on täällä eduskunnassa. Vuotuinen ker-
tomus annetaan sen varmistamiseksi, että eduskunta voi arvioida viraston toiminnan onnis-
tumista ja myös viraston julkisuuteen ja eduskunnalle antamien selvitysten ja raporttien si-
sältöä. Näin tälläkin kertaa.

Valiokunta on käynyt lävitse tämän viraston toimintakertomuksen kaikkine siihen liit-
tyvine havaintoineen ja toteaa, että valiokunnalla ei ole tähän viraston yleiseen toimintaan
liittyvää erityistä huomauttamista. Sen sijaan valiokunta on käynyt lävitse kaksi isompaa
aihekokonaisuutta, joilla on suurempi yhteiskunnallinen merkitys. Ensimmäinen näistä
koskee yritystukia, ja sitten toinen isompi kokonaisuus koskee teollista yhteistyötä Ilma-
voimien hävittäjähankkeessa.

Ensin näistä yritystuista. Tarkastusvirasto on tästä aihealueesta tehnyt perusteellisem-
man raportin, ja se on ollut jo joku aika sitten julkisuudessa. Valiokunta on käynyt lävitse
tätä raporttia ja asiantuntijoiden havaintoja raportin merkeissä hyvin huolella sekä viran-
omaisten, tutkijoiden että muiden asianosaajien kanssa. Ja tämä ansaitseekin tulla huolella
arvioiduksi ja puhuttua, siitähän muun muassa kehysriihen yhteydessä puhuttiin, ja tämä
on ollut koko alkuvuoden ja loppusyksyn iso teema. Valiokunnan eräät johtopäätökset an-
saitsevat tässä tulla todetuksi.

Ensinnäkin yritystukijärjestelmän kehittämisessä on kiistattomia epäkohtia. Niistä näyt-
tää puuttuvan kokonaisvaltainen ja vaikutusten arvioimiseen perustuva ote. Kysymys on
paitsi siitä, mitä käytetään, myös siitä, mitä todellisia vaikutuksia näillä yritystuilla on ol-
lut. Tosiasia on myös, että kun nämä tuet ovat syntyneet hyvin pitkällä ajalla, kyseessä on
laaja, hajanainen ja vaikeasti hallittava kokonaisuus. Lisäksi uusia tukimuotoja on käyn-
nistetty ilman, että on tehty analyysia siitä, milloin nämä tukitoimet voisivat loppua, onko
jossain vaiheessa semmoinen tilanne, että tavoitteet voidaan todeta saavutetuiksi ja nämä
 Tarkistettu
4.1



Pöytäkirjan asiakohta PTK 49/2017 vp
voidaan lopettaa. Tarkemmassa läpikäynnissä on käynyt myös ilmi, että monien tukien pe-
rustelut ovat joka tapauksessa jo vanhentuneet ja ansaitsisivat tämänkin takia tulla arvioi-
duiksi. Ja sitten me tiedämme, että tästä on paljon kriittisiä asiantuntija-arvioita.

Valiokunnan mielestä pitäisi kiinnittää enemmän huomiota tukien todellisten vaikutus-
ten selvittämiseen, käyttää tässä tutkimustietoa hyväksi, jotta yritystukijärjestelmän kehit-
täminen olisi paremmalla pohjalla, jotta tuen suuruudesta ja kohdentamisesta saataisiin
riittävä arviointi ja myös voitaisiin vähentää näiden tukien haitallisia vaikutuksia.

Erityismerkitystä on sillä, että yritystukien tulisi tukea paremmin elinkeinoelämän uu-
distumista ja uusia kasvun kärkiä. Tästähän täälläkin on monta kertaa puhuttu, ja tästä val-
litsee huomattava yhteisymmärrys. Tältä kannalta katsoen ongelmallista on, että tutkimus-
ja kehittämistoiminnan määrärahat ovat vähentyneet, siis juuri uuden luomisen määrärahat
ovat vähentyneet. Samoin on tapahtunut myös yrityksissä, yritysten omat tuotekehityspa-
nokset ovat nekin vähentyneet. Eli molemmissa, sekä yhteiskunnan puolella että yritysten
puolella, on ollut sama kehityssuuntaus viime vuosien aikana. Ja on myös havainto, että
yritysten panostuksissa painottuvat kansainvälisesti tarkastellen uusien avausten sijasta
enemmän tuoteparannukset, siis enemmän painottuu vanhojen tuotteiden parantaminen
kuin uusi tuotekehittely. Näiden panostusten väheneminen on voinut heikentää Suomen in-
novaatiokykyä ja elinkeino- ja innovaatiopolitiikalle asetettujen tavoitteiden toteutumista.

Valiokunnan asiantuntijakuulemisessa on tuotu esille, että tukien kohdentamisessa juuri
innovaatiopolitiikan suhteellinen osuus heikentynyt, ja asiantuntijat ovat kritisoineet tätä
yritystukien leikkausten kohdentumista. Tämä tietysti kertoo sen vaikeuden, että yhtäältä
ollaan tilanteessa, jossa haluttaisiin tätä tukikenttää vähentää, ja sitten toisaalta, kun niin
tehdään, aika nopeasti tulee arviot, ovatko vähennyskohteet olleet oikeita suhteessa juuri
tähän uuden luomiseen. Tämä koskee muun muassa määrärahojen leikkausta Tekesiltä,
joka on ollut se meidän yksi kasvun moottorimme.

Valiokunta siis kirjaa nämä epäkohdat. Sekään ei ratkaissut tätä ongelmakenttää, mutta
ehkä tämä valiokunnan mietintö toimii pontimena sille, että tätä keskustelua pitää ehdotto-
masti jatkaa ja tähdäten tässä suhteessa sellaisiin johtopäätöksiin, jotka olisivat sitten myös
tukien kohdentamisen kannalta toimivia.

Toinen kokonaisuus, jota valiokunta on käynyt erityisesti lävitse, koskee sitten teollista
yhteistyötä tässä HX-hävittäjähankkeessa. Lähtökohta oli, että kysymyksessä on kansanta-
loudellisesti erittäin merkittävä, miljardiluokan kokonaisuus. Sillä on tietysti suuri vaiku-
tus puolustuskyvyn kannalta ja toisaalta sitten myös teollisen yhteistyön ja Suomen oman
puolustusteollisuuden aseman kannalta, ja sitten erityisesti kysymys on myös siitä, miten
kriisiaikana turvataan huoltovarmuus näin pitkälle kehittyneen aseen pitämisessä kunnos-
sa.

Tässä on kysymys monitahoisesta, isosta asiasta. Valiokunta piti perusteltuna käydä tätä
lävitse etukäteen eikä niin, että lähemmäksi 10 miljardia euroa rahaa on sidottu ja sitten ru-
vetaan katsomaan, mihin se raha meni. Eli jo ennen kuin tämä päätös tehdään, eduskunta
olisi tässä keskustelussa hyvissä ajoin mukana ja katsoisi myös aikaisempien hankkeiden
kokemuksia.

Tältä pohjalta tarkastusvirasto on tehnyt aiheesta erittäin hyvän ja perusteellisen selvi-
tyksen, jossa on käyty lävitse aikaisempaa vastakauppamenettelyä, edellisen hävittäjä-
hankkeen, Hornetien hankintapäätöksen, yhteydessä 90-luvun alussa. Tässä on katsottu,
mitä tämä loppujen lopuksi näinä niin sanottuina vastakauppoina poiki ja millä tavalla
tämä seuranta on järjestetty. Yleishavainto on se, että tämä seuranta suhteessa koko vasta-
2



Pöytäkirjan asiakohta PTK 49/2017 vp
kauppojen arviointiin ei ole ollut kovin tarkkaa eikä kovin tieteellisellä tavalla hoidettua
eikä siihen myöskään jälkikäteen ole tehty kokonaisarviota yhteiskunnan tai päätöksente-
kijöiden toimesta. Silloin kun tämä kauppa tehtiin, näihin vastakauppoihin kiinnitettiin
paljon huomiota ja niistä paljon puhuttiin, mutta sitten kun vuodet ovat menneet eteenpäin,
tämä aihe on unohtunut.

Tarkastusviraston selvitys on monin osin aika kriittinen. Se kiinnittää huomiota siihen,
että näihin negatiivisiin vaikutuksiin, muun muassa siihen, että vastakaupat ovat johtaneet
kauppahinnan nousuun — toimittaja on laittanut osan tästä vastakauppoihin liittyvästä
työstä selvästikin hintoihin — ei ole kiinnitetty riittävästi huomiota. Ja sitten virasto on
kriittinen myös sille, miten tämä käytännön yhteistyö viranomaisten sisällä on tapahtunut.

Nyt säännökset ovat muuttuneet, eli vastaavaa vastakauppamenettelyä ei ole mahdolli-
suus enää toteuttaa, vaikka haluttaisiin toteuttaa. Sen sijaan kysymys on teollisen yhteis-
työn asioista, ja nämä ovat Euroopassa muutosvaiheessa Euroopan unionin asiassa teke-
mien päätösten johdosta. Tämä teollinen yhteistyö ei enää voi kohdistua ensi sijassa talou-
den ja työllisyyden edistämiseen, kansantaloudellisiin näkökohtiin, vaan ainoastaan puo-
lustuksen toiminnan turvaamiseen. On tärkeätä, että tämä muutos ymmärretään Suomessa.

Valiokunnan kuulemisessa on käynyt ilmi, että menettelyt kuitenkin tämän EU-sään-
nöksen toteuttamisessa jälleen kerran eroavat voimakkaasti eri maissa. Aika paljon on mai-
ta — erikseen nimeltä mainitsematta — joissa ei ole kovin kirjaimellisesti tätä asiaa otettu
huomioon. Se tietysti lähtee siitä intressistä, että halutaan pitää oma puolustusteollisuus
mahdollisimman elinvoimaisena, ja siihen liittyy monenlaisia tarpeita ja tavoitteita. Osa
liittyy tietysti puolustuskykyyn ja tähän huoltovarmuusnäkökohtaan, mutta kiistatta osas-
sa EU-maita toimitaan myös siltä pohjalta, että suojellaan omaa kansantaloutta.

Valiokunta on harkinnan ja asiantuntijakuulemisten jälkeen päätynyt siihen, että tällä
teollisella yhteistyöllä on tärkeä merkitys huoltovarmuuden turvaamisessa. Voi sanoa, että
valiokunnan mietintö tältä osin on teollista yhteistyötä enemmän ymmärtävä kuin tarkas-
tusviraston raportti lähtökohtaisesti oli.

Teollisen yhteistyönkin tekeminen lisää jonkun verran kustannuksia, jotka näkyvät täs-
sä loppukauppahinnassa: karkeiden arvioiden mukaan voidaan puhua ehkä 5—12 prosen-
tista. Valiokunnan johtopäätös on, että juuri tämän tosiasian takia, että tästä tulee lisäkus-
tannuksia, täytyy tämä teollisen yhteistyön motiivi ja toteutus olla tarkoin mietitty. Se on
investointi uskottavaan puolustukseen. Jos kriisiaikana huoltovarmuus kärsii, ei tieten-
kään tästä monen miljardin hankinnasta ole vastaavaa hyötyä. Mutta yhtä tärkeätä on, että
on etukäteen hahmotettu, mitä luokkaa nämä kustannukset voivat olla, ja täytyy katsoa,
että se osa, joka tulee vastineena, ylittää sitten puolestaan nämä mahdollisesti hankintahin-
taan sisältyvät toimittajan sisäänleipomat teollisen yhteistyön kustannukset. Joten tämäkin
tulee tehdä kustannustehokkaasti ja hyötyjen tulee olla kustannuksia suuremmat, tämä on
valiokunnan johtopäätös.

Valiokunta näkee, että teollisella yhteistyöllä on myönteisiä vaikutuksia kansantalou-
teen ja työllisyyteen ja se voi myös vaikuttaa hankinnan jälkeisten huolto- ja ylläpitokus-
tannusten alentamiseen eli johtaa siihen, että oikein tehtynä saamme huolto- ja ylläpitokus-
tannukset tästä isosta hankkeesta edullisemmin, ja että tämä lisäksi voi myös luoda edelly-
tyksiä puolustusteollisuuden liiketoiminnan kehittämiselle ja kansainvälistymiselle. Teki-
jällä, joka on välttämätön oman puolustusteollisuuden säilymisen ja siihen liittyvän huol-
tovarmuuden kannalta, täytyy olla asiakkaita myös Suomen rajojen ulkopuolella.
3



Pöytäkirjan asiakohta PTK 49/2017 vp
Valiokunnan johtopäätös kaikesta tästä on, että samalla kun se puoltaa teollisen yhteis-
työn mukanapitämistä tässä hankkeessa, se katsoo, että hyödyllisyyden arviointi edellyttää
parempaa kustannusten ja vaikutusten arviointia ja seurantaa.

Valiokunnan mietintö on yksimielinen, ja pyydän saada kiittää kaikkia valiokunnan jä-
seniä tähän työhön osallistumisesta.

13.16 Pia Viitanen sd:  Arvoisa rouva puhemies! Kaksi tärkeää ajankohtaista kokonai-
suutta on käynyt valiokunta läpi tämän asian käsittelyn yhteydessä.

Ihan muutama sana tähän alkuun tästä teollisesta yhteistyöstä: Sitähän on käsitelty myös
tuolla valtiovarainvaliokunnassa, samassa yhteydessä kun olemme puhuneet puolustuspo-
liittisesta selonteosta. Voisin sanoa, että siellä hallinto- ja turvallisuusjaostossa käydyn
keskustelun perusteella se johtopäätös lienee aika samansuuntainen kuin tässä tarkastusva-
liokunnan mietinnössä, eli se, että ymmärtämys kuitenkin tätä teollista yhteistyötä ja sen
merkitystä kohtaan on vähän korkeammalla tasolla kuin tämän Valtiontalouden tarkastus-
viraston raportin mukaan. Ja mitä tulee niihin kustannuksiin, niin kyllähän siellä esimer-
kiksi puolustusteollisuuden puolelta esitettiin, että jonkin verran ehkä nähtiin aika korkei-
na nämä arviot kustannuksista, mitkä tässä Valtiontalouden tarkastusviraston raportissa
ovat. 

Puhemies! Tähän toiseen asiaan — yritystukiin — joka on niin ikään hyvin ajankohtai-
nen. Minusta on tärkeää, että jälleen tässä yhteydessä siihen on kiinnitetty huomiota. Var-
masti yhdyn helpolla niihin näkemyksiin, mitä täällä äsken juuri esitettiin ja mitä valiokun-
ta toteaa, että koska tässä kaiken kaikkiaan on aika iso kokonaisuus kyseessä, niin pitää olla
enemmän tätä kokonaisvaltaisuutta, enemmän arviointia, enemmän pohdintaa myös siitä,
miten saisimme nämä tuet kohdentumaan nimenomaan uusiin innovaatioihin. Tietenkin
huoli on olemassa myös siitä, että kaiken kaikkiaan nämä t&k-rahoitukset niin valtion osal-
ta kuin sitten yrityksien osalta ovat kovin vaatimattomia tänä päivänä. 

Mutta, puhemies, tämä yritystukiasia liittyy ajankohtaisesti myös tähän käytyyn kehys-
riiheen tietenkin siksi, että ennen riihtä hallituspuolueet kertoivat hyvin kovalla suulla, että
nyt sitten toden teolla ryhdytään toimiin ja tulee kovasti isoa jälkeä siitä, että ryhdytään yri-
tystukia karsimaan ja kohdentamaan. Siinä suhteessa tietenkin voi nyt sanoa, että tämä jul-
kisuudessakin ollut "tussahdus" ilmeni myös tästä näkökulmasta. Ei tullut perhevapaauu-
distusta, ei tullut työllisyystoimia, mutta ei tullut myöskään sitten näihin yritystukiin pa-
neutumista tämän riihen yhteydessä. [Puhemies koputtaa] Että minä toivoisin, että hallitus-
puolueet ottaisivat myös tämän asian vakavasti. [Puhemies koputtaa] Ei voi olla niin, että
ennen riihtä puhutaan ja sitten kun tekojen paikka tulee, ne ovat nolla.

13.18 Ben Zyskowicz kok (vastauspuheenvuoro): Arvoisa rouva puhemies! SDP tuntuu
nyt mieltyneen tähän tussahdus-uussanaan. Yritystukien osalta on kuitenkin todettava, että
sellaista etukäteen juhlimista niiden karsimisella, mihin edustaja Viitanen puheenvuoros-
saan viittasi, ei mielestäni tapahtunut. Mutta totta on ja se on myönnettävä, että sen suh-
teen, että pystyttäisiin epätarkoituksenmukaisista yritystuista säästämään ja käyttämään
nämä varat tarkoituksenmukaisemmin, odotuksia kyllä oli ja myös meidän hallituspuolu-
eiden kansanedustajien piirissä. Myönnän suoraan, että esimerkiksi itse olen ollut pettynyt
siihen, että hallitus ei kyennyt näiden yritystukien osalta etenemään. Ei kuitenkaan kanna-
ta heittää kirvestä kaivoon. Budjettiriihi kesällä on seuraava vaihe, jossa näitä on tarkoitus
hyvin kriittisesti arvioida.
4



Pöytäkirjan asiakohta PTK 49/2017 vp
13.19 Sanna Lauslahti kok (vastauspuheenvuoro):  Arvoisa puhemies! Jatkan samalla
linjalla, että tyytymättömyyttä voi osoittaa siihen, että oli rohkeuden puutetta puuttua näi-
hin meidän yritystukiin. Meillä on juuri tullut julkisuuteen virkamiesselvitys yritystukien
vaikuttavuudesta, ja vain 10 prosenttia meidän yritystuista on sellaisia, että ne edistävät sitä
yritystoiminnan uusiutumista. Siltä osin on syytä arvioida, mitkä yritystuet itse asiassa vää-
ristävät markkinoita, estävät itse asiassa sen uusiutumiskyvyn tapahtumista, koska osal-
taan me saatamme yritystukijärjestelmän kautta auttaa juuri niitä yrityksiä, jotka ovat te-
hottomia, tai niitä tuotteita tai palveluita, joille ei yksinkertaisesti ole markkinoilla kysyn-
tää. Kun katsotaan vielä valtiontalouden tilaa, jossa seuraavalla kehyskaudella tullaan ylit-
tämään 120 miljardin velkaraja, ja kun puhutaan edelleenkin joka vuosi velkaantumisesta,
niin ei ole mitään syytä olla perkaamatta tarkalla kädellä meidän yritystukijärjestelmääm-
me, ja ennen kaikkea pitää katsoa, millä tavalla raha kohdennetaan juuri sinne, [Puhemies
koputtaa] missä sitä kasvua syntyy.

13.20 Pia Viitanen sd (vastauspuheenvuoro): Arvoisa rouva puhemies! On tietenkin hyvä
asia, että täällä myös hallituspuolue kokoomuksen taholta tuli jo kaksi puheenvuoroa, mis-
sä myönnettiin pettymys siihen, että tässä vaiheessa ei päästy kiinni tähän kokonaisuuteen.
Kyllä minä edelleen sanon, että kyllähän tästä etukäteispuheet olivat kovia ja odotukset sitä
kautta olivat kovia. Siinä suhteessa mielestäni se sana "tussahdus" ei ole ollenkaan liioitel-
tu, päinvastoin. Kaiken kaikkiaan toivon nyt, kun tässä taas kerran viitattiin syksyyn, että
sitten ei käy niin kuin tähän mennessä on aina käynyt kaikissa asioissa — perhevapaat,
työllisyystoimet, kaikki — että sanotaan etukäteen, että nyt tehdään, ja sitten kuitenkaan ei
tehdä. Meillä on esimerkiksi viime kaudelta näyttöä siitä, että edustaja Ihalaisen kanssa
katsoimme yritystukia niin, että tuli uudelleenkohdennuksia: supistettiin jostain, mutta
kohdennettiin kaupallisen median innovaatiotukeen tätä kautta lisää panostuksia. Kyllä-
hän tällaista pystyy tekemään, jos siihen halua piisaa. Siinä suhteessa kyllä olen niin ikään
edustajien Lauslahti ja Zyskowicz tavoin hyvin pettynyt siitä, että tässä yhteydessä [Puhe-
mies koputtaa] nyt sitten mitään ei seurannut.

13.22 Markku Rossi kesk (vastauspuheenvuoro):  Arvoisa rouva puhemies! Tärkeää on,
että lasta ei heitetä pesuveden mukana pois. Yritystuilla on varmasti ollut Suomen histo-
riassa erittäin paljon hyvää jälkeä ja merkitystä. Kun Kehitysaluerahasto perustettiin, sen
tehtävä oli nimenomaan katsoa alueellista kehitystä. Sen jälkeen kehitys on kulkenut
enemmältikin yleisemmän yritystuen piiriin, ja varsinkin Euroopan unionin jäsenyys
muutti tätä tilannetta hyvin paljon. Oleellista on kyllä, että maakunnissa pystytään katso-
maan, mikä on maakunnan oma strategia myös aluekehityksen ja elinkeinopolitiikan suh-
teen, ja kohdentamaan sitten niitä voimavaroja esimerkiksi Euroopan unionin aluekehitys-
rahaston kautta juuri niihin kohteisiin, jotka työllistävät, luovat uutta ja sitä kautta nostavat
kunkin maakunnan asemaa. On hirveän helppo puhua yritystuista, että ne vääristävät kil-
pailua. Ne varmaan tekevätkin jossakin suhteessa näin, mutta oleellista on, että on asetettu
joku tavoite. Jos se on esimerkiksi alueellinen kehittäminen, niin kyllä silloin yritystuilla-
kin on oma merkityksensä ja sitä pitää tukea. Minä en ole pettynyt, että nyt ei näihin vero-
tukiin ja muihin pystytty tällä kierroksella puuttumaan.

13.23 Eero Heinäluoma sd (vastauspuheenvuoro):  Arvoisa puhemies! Tämä aihekoko-
naisuushan on iso, ja tässä liikkuu isot rahat. Yritystuet ehkä yhteensä laskien ovat sem-
5



Pöytäkirjan asiakohta PTK 49/2017 vp
moinen noin 4 miljardin euron potti, se on suuri määrä rahaa. Vähän laskentatavasta riip-
puen siinä on suoria tukia toista miljardia euroa, ehkä 1,3 miljardia euroa, ja sitten on nämä
verotuet, jotka ovat ehkä 2,7 miljardia — siitäkin vähän riippuen, mitä verotukiin laske-
taan. Siis se on iso kokonaisuus, ja selväksi on käynyt, että siihen koskeminen ja sen uu-
delleensuuntaaminen ei ole helppoa — samalla kun asiantuntijat laveasti kehottavat sitä te-
kemään. Ja nyt tämä perkaustyö pitäisi tehdä. Hallituksen toimeksiannostahan oli virka-
miestyöryhmä, joka teki tämän pohjatyön mutta joka sitten ei saanut sitä työtään julkistaa
ennen kehysriihtä. Valiokunta kuitenkin kuunteli myös nämä asiantuntijat, jotka tämän vir-
kamiestyön ovat tehneet, ja kyllä se kokonaisuus on ollut kaikkien, myös hallituksen, tie-
dossa, joten tämä savotta vielä odottaa metsuriansa.

13.24 Olavi Ala-Nissilä kesk (vastauspuheenvuoro): Arvoisa rouva puhemies! Todella-
kin tarkastusvaliokunnan mietinnössä, osin valtiovarainvaliokunnan mietintöön liittyen,
on muun muassa tarkastettu yritystukia, ja se on hyvä asia. Siinä voi esittää myöskin sen
toiveen, että vaikka ne julkistetaan nykyään budjetin liitteessä, niin avoimuus voisi lisään-
tyä. Meillähän on yritystukien lisäksi esimerkiksi etujärjestöjen tuki, tietyllä tavalla kak-
sinkertainen yritystuki, joka ilmeisesti myöskin on satoja miljoonia kokonaisuutena. Eli
tämä kokonaisuus kannattaa avoimesti selvittää ja samalla, niin kuin edustaja Rossi sanoi,
muistaa myöskin se, että näille yritystuille on myöskin tietty tarkoitus, muun muassa työl-
lisyys. Tänäänkin taas julkistettiin, että 2 miljardin laivatilaukset vahvistuivat Turkuun, se-
kin on osin yritystukien varassa. Ilman näitä valtiontakauksia ei näitä laivatilauksia ilmei-
sesti Suomeen saataisi, ja kuitenkin ne ovat todella tärkeitä. Eli tämä työ jatkuu, ja minusta
se on hyvä, että myöskin verotuet ovat nyt tässä vahvasti pöydällä, kun hallitus tekee työ-
tään.

13.25 Jari Myllykoski vas (vastauspuheenvuoro):  Arvoisa rouva puhemies! Edustaja
Ala-Nissilälle on pakko todeta, että telakalle suuntautuneet yritystuet sinällään aina sisäl-
tävät myöskin innovaatioita, ja myös siellä, missä rakennetaan, syntyy näitä uusia innovaa-
tioita, ja sillä on erityisen suuri työllisyysmerkitys. [Olavi Ala-Nissilä: Olemme samaa
mieltä!] Mutta jos niitä käyttää niin kuin negatiivisessa mielessä, tässä kun puolustaa yri-
tystukien laajaa kirjoa, niin pitää ehkä siinä perkuutyökalussa ottaa huomioon yksi erityi-
sen tärkeä asia. Se on se, että niissä yrityksissä, mitkä ovat pörssiyhtiöitä, hallitukset ovat
tavallaan tulouttaneet enemmän osinkoihin kuin ehkä toisissa yrityksissä, missä ei olekaan
yritystukia. Eli yritystuet sinällään antavat mahdollisuuden pörssiyhtiöiden hallituksille
tehdä miedompaa tulosta niin, että voidaan osakkeenomistajille tulouttaa enemmän. Näitä
pitäisi ruveta peilaamaan, kun näitä asioita katsotaan, että onko näillä joku yhteensopivuus.

13.26 Lauri Ihalainen sd: Arvoisa puhemies! Tämä on erittäin mielenkiintoinen toimin-
takertomus, ja luin erityisellä huolella tämän elinkeinoelämän edellytyksiä koskevan
osion, josta nyt muutama sana.

Tässä halutaan kiinnittää huomiota siihen, että yhteiskunnan tehtävä suhteessa elin-
keinopolitiikkaan on olla edellytysten rakentaja: se ei valitse voittajia tai niitä, jotka maa-
ilmalla sinänsä pärjäävät, vaan luo edellytyksiä. Mutta jotta niitä edellytyksiä voidaan ra-
kentaa, niin sen täytyy pohjautua tutkittuun tietoon ja niistä aina täytyy tehdä vaikuttavuus-
arvioita, jotta se tuki ja toimenpiteet ovat uskottavia. Tähän liittyen kiinnitin erityistä huo-
miota siihen, että meidän viennin rahoituksessa, johon tässä raportissa viitataan, on ollut
6



Pöytäkirjan asiakohta PTK 49/2017 vp
aika suuria haasteita, koska pankkien rooli rahoittajana on muuttunut. Tässä mielessä vien-
tikaupan kannalta vientitakuiden merkitys on ollut erittäin merkittävä. Arvioidaan, että 19
miljardia se nousee vielä tästäkin.

Sehän on toisaalta hyvä merkki, että vienti vetää, mutta kyllä sen takaa löytyy sitten huo-
lenaiheita. Jos katsoo, mihin se kohdistuu, niin kyllä erittäin kapealle sektorille kohdistu-
vat nämä vientitakuut, telakkateollisuuteen, mihin kohdistuminen on hienoa mutta myös
kielii siitä, miten haavoittuvaa meidän vienti on. Ja tästä seuraa, että meidän ilman muuta
pitäisi saada pk-yritysten, keskikokoisten kasvuyritysten mahdollisuuksia kansainvälistyä
ja verkostoitua vahvemmaksi. Meillähän on ollut semmoinen ajatus, että perustetaan täl-
lainen jalustayhtiö, joka tukee näiden pienten ja keskikokoisten yritysten yhteistyötä ja
kansainvälistymistä.

Sitten tässä kiinnitetään huomiota siihen, että myös julkisissa hankinnoissa nämä inno-
vatiiviset hankinnat jäävät aika vähälle huomiolle, vaikka hallitusohjelmassakin viitataan,
että niitä pitäisi olla tietty määrä. Siellä on kuitenkin yli 30 miljardia rahaa jaossa ja tarvi-
taan enempi innovatiivisia hankintoja.

Lopuksi sitten tähän yritystukiasiaan. Me olemme myös puolueena valmistelleet huolel-
la yritystukien kehittämistä koskevat kriteerit ja näkemykset, tulemme ne piakkoin julkis-
tamaan. On hyvä, että tätä nyt käsitellään tämmöisenä isona kokonaisuutena. Kokemusta
on viime hallituskaudelta siitä, että eivät nämä yritystukien karsimiset mitään helppoja rat-
kaisuja ole: 250 miljoonaa sieltä revittiin, kohdennettiin, niin kuin Viitanen totesi, toisen-
laisiin paikkoihin, mutta se on aika vaativaa työtä. Ja siinä sen perusajattelun täytyy olla se,
että tuetaan ensisijaisesti uuden luomista, tutkimus- ja tuotekehitystä. Tuet ovat lähtökoh-
taisesti ensisijaisesti määräaikaisia eivätkä tavallaan pysyviä. Siellä löydetään monia hy-
viä kriteerejä tukea vientiä ja kaikkea tällaista uuden rakentamista. Ja nyt kun nämä yritys-
tuet, Tekesinkin tuet, ovat laskeneet, niin se on tarkoittanut sitä, että myös yritykset laske-
vat tutkimus- ja tuotekehityspanostuksia samassa suhteessa. Tulee tämmöinen niin kuin
negatiivinen kierre, ja tämä pitää saada kääntymään. Vaikka hallitus nyt kehysriihessään li-
säsi 70 miljoonaa Tekesin rahoitusta, niin sinne jää edelleenkin 140 miljoonaa miinusta,
kun ne leikkaukset otetaan huomioon. Että kyllä meidän pitäisi tällä puolen tehdä uusia ar-
vioita, ja me tulemme rakentavalla tavalla ehdottamaan omia yritystukikriteereitä sitä syk-
syn valmistelua silmällä pitäen.

13.30 Sanna Lauslahti kok (vastauspuheenvuoro):  Arvoisa puhemies! Muutamia kom-
mentteja edustaja Ihalaisen erinomaiseen puheenvuoroon:

Innovatiiviset hankinnat ovat erittäin tärkeä osa meidän uusiutumistapaa ja vauhditta-
mistapaa julkisen sektorin puolella. Siltä osinhan kehysriihessä tehtiin päätös, että kohden-
netaan jonkin verran lisärahaa näiden innovatiivisten hankintojen tekemiseen. Tietenkin
aina voi kysyä, onko se riittävää, mutta hyvä alku ainakin.

Toiseen kysymykseen liittyen on hieno asia, että SDP:ssä tehdään pohdintaa näiden kri-
teerien osalta. On syytä pohtia, mitkä yritystuet luovat sitä uutta tulevaisuutta, niitä uusia
toimialoja, ja mitkä yritystuet tosiasiallisesti säilyttävät vanhaa, jonka pitäisi luontaisella
tavalla jo lakastua.

13.31 Eero Heinäluoma sd (vastauspuheenvuoro): Arvoisa puhemies! On mielenkiintoi-
nen tieto tämä edustaja Ihalaisen mainitsema tieto, että SDP tekee tällaisen oman yritystu-
kiin liittyvän ohjelmansa — en nimittäin tiennyt sitä etukäteen. [Naurua] Että kannattaa
7



Pöytäkirjan asiakohta PTK 49/2017 vp
olla istunnossa paikalla myös perjantaina kello 13.29. [Sanna Lauslahti: Kyllä, tämä oli
hyödyllistä!] Mutta se johtaa siihen havaintoon, että keskustelu voisi mennä aika paljon
eteenpäin, jos kaikki puolueet tekisivät samalla tavalla, [Sanna Lauslahti: Joo, kyllä!] jos
saataisiin jokaisen puolueen oma listaus siitä, mitä näille yritystuille halutaan tehdä, mitkä
niistä ehkä ovat sellaisia, joista voidaan luopua, mitä kannattaa muuttaa ja mitä voidaan uu-
delleen kohdentaa. Se veisi keskustelua huomattavasti eteenpäin ja saattaisi helpottaa hal-
lituksen työtä aika lailla, koska tämä viidakkohan nyt osoittautui ylivoimaiseksi tässä huh-
tikuussa raivata.

Puhemies Maria Lohela:  Hyvät edustajat, nyt alkaa suuren valiokunnan kokous tuolla
meitä jo odottaa. Mutta otetaan vastauspuheenvuorot edustajilta Hoskonen ja Viitanen, ja
sitten joudutaan tämä keskustelu keskeyttämään.

13.32 Hannu Hoskonen kesk (vastauspuheenvuoro): Kiitoksia, arvoisa rouva puhemies!
Kaksi asiaa lyhyesti:

Yritystuista sen verran, että minä en oikein pidä siitä ajattelutavasta, jossa me suomalai-
set ruoskimme itseämme, ikään kuin me yritämme olla paavillisempia kuin paavi itse, että
yritystukia ei muka tarvittaisi tai joku on saanut ansiotta niitä. Varmaan siellä on peratta-
vaa, se on totta, mutta älkäämme kaikkia tuomitko, jos me haluamme pysyä kansainväli-
sessä kilpailussa mukana. Kaikkialla muualla Euroopassa tuetaan jättisummilla teollisuut-
ta. Otetaan vaikka lyhyt esimerkki: Saksa tukee kivihiiltä, toista miljardia euroa vuodessa
työnnetään rahaa kivihiilen käyttöön, ja me täällä kirkassilmäisesti vastustamme turvetta ja
montaa muuta asiaa ja yritämme olla paavillisia.

Toinen asia on sitten tämä teollinen yhteistyö, mikä liittyy tulevaan torjuntahävittäjien
kauppaan. Kokemukset edellisestä kaupasta olivat hyviä. Semmoinen ei ole enää mahdol-
lista, mutta tärkeää on huomata se, että me tarvitsemme teollista yhteistyötä pysyäksemme
tässä maailmassa mukana. Valiokunnan kannanotto tässä asiassa on erittäin kannatettava.
Toivon vain, että tässäkin asiassa pidämme isänmaan puolta ja pidämme huolta huoltovar-
muudesta emmekä usko sinisilmäisesti siihen, että me olemme maailman huonoimpia. Me
olemme hyviä, mutta emme saa itse ampua itseämme omaan jalkaan.

13.33 Pia Viitanen sd (vastauspuheenvuoro):  Arvoisa rouva puhemies! Kuten sanottu,
nämä perjantai-istunnot ovat monessa suhteessa erittäin hyviä. Nyt me tiedämme, että SDP
tekee näitä kriteerejä, mikä on hyödyllistä työtä, [Hannu Hoskonen: Miksi oppositiossa?]
ja saimme sitten jopa vastapallon sieltä kokoomuksesta, melkein luvattiin ottaa niistä jo
etukäteen koppikin. Eli tämähän menee erinomaisen hyvin, hyvältä näyttää tässä suhtees-
sa.

Yhdyn tässä myös siihen huoleen, minkä edustaja Ihalainen sanoi tuolta pöntöstä, että se
on ikävä tosiasia, että vaikka nyt Tekesille tulee vähän lisärahoitusta, niin siellä on aika ko-
vat leikkaukset pohjalla ja tämä ei sitä rahoitusta pilki.

Ja yksi asia, minkä haluan sanoa tässä, kun mentiin tähän tutkimuksen rahoittamiseen:
Sekin on ongelma, kun nyt tulee lisää resursseja nimenomaan tähän tietynlaiseen sovelta-
vaan tutkimukseen; esimerkiksi juuri valiokunnan kuulemisessa oli huolta siitä, että perus-
tutkimuksen rahoituksen taso on hyvin pieni. Tavallaan se on kuitenkin se pohja, mistä jos-
kus sitten ne innovaatiot ja soveltavatkin versiot syntyvät. Siksi tämä kokonaisuus on iso ja
hyvin tärkeä. [Sanna Lauslahti pyytää vastauspuheenvuoroa]
8



Pöytäkirjan asiakohta PTK 49/2017 vp
Puhemies Maria Lohela: Edustaja Lauslahti, vielä vastauspuheenvuoro.

13.34 Sanna Lauslahti kok (vastauspuheenvuoro): Arvoisa puhemies, kiitokset! Todella
nämä perjantaikeskustelut ovat parhaita, ja siltä osin voin sanoa, että tähän on hyvä muu-
ten viikkokin päättää, jää sitten myöskin eväitä pohdittavaksi sinne viikonlopun iltoihin.

Tähän perustutkimukseen palatakseni: Meillä on kokoomuksessa nostettu tämä sama
aihe huolenaiheeksi, että meillä on syytä kiinnittää huomiota nykyistä enemmän meidän
perustutkimukseen ja siihen, että siellä on riittävä rahoitus, koska sieltä voi syntyä sellaisia
innovaatioita, joista emme todellakaan ehkä edes tiedä, sieltä tulee yllättäviä, voi sanoa.
Otetaan vaikka se, että kun on Cernissä ollut meidän porukoita mukana tekemässä, voi sa-
noa, Higgsin hiukkasta, niin siellä on sitten keksitty mittalaitteitakin, jotka ovat ihan kau-
palliseen tarkoitukseen. Että perustutkimus kunniaan.

Keskustelu ja asian käsittely keskeytettiin.
9


