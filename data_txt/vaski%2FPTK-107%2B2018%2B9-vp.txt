















































DEMB644.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

9. Lakialoite laiksi ulkomaalaislain 148 §:n 1 momentin 6 kohdan kumoamisesta
Lakialoite LA 38/2018 vp Anna Kontula vas ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

19.12 Anna Kontula vas (esittelypuheenvuoro): Arvoisa puhemies! Ulkomaalaislain
14 §:n 3 momentin mukaan ulkomaalainen voidaan käännyttää maasta, jos hänen voidaan
perustellusta syystä epäillä myyvän seksuaalipalveluja. Vuosittain Suomesta käännytetään
tämän pykälän perusteella joitakin kymmeniä henkilöitä. Lakiesityksessä esitetään kohtaa
poistettavaksi. Seksuaalipalvelujen myynti ei ole Suomessa rikos. Muun muassa kansalli-
nen ihmiskaupparaportoija, Suomen Amnesty, Naisasialiitto Unioni ja Pro-tukipiste ovat
arvostelleet säännöstä sen kielteisten ihmisoikeusvaikutusten takia.

Uhka käännytyksestä estää väkivaltaa kokenutta kolmannen maan kansalaista tekemäs-
tä rikosilmoitusta, ja ihmiskaupan uhri saatetaan suojelun sijaan käännyttää maasta. Esi-
merkiksi tänä vuonna tammi—syyskuussa Pro-tukipisteen esitunnistamista 13:sta ihmis-
kaupan uhrista yksikään ei pitänyt järjestelmämme tarjoamaa suojelua varteenotettavana
vaihtoehtona. Kaikkien kohdalla kyse ei tietenkään ollut käännytysuhasta, mutta se on yksi
selkeästi tunnistettu ongelmakohta suojelujärjestelmässämme.

On myös viitteitä siitä, että säännös paitsi altistaa väkivallalle ja hyväksikäytölle myös
rohkaisee niihin. Vaaralliset prostituutioasiakkaat osaavat etsiytyä nimenomaan kolman-
sien maiden kansalaisten luo, koska tietävät, että nämä eivät voi turvautua poliisiin. Kään-
nytyksen uhka nostaa kynnystä myös muulle viranomaisavulle esimerkiksi lääkärihoitoon
hakeutumisessa.

Arvoisa puhemies! Ulkomaalaislain tarkoittama käännytys ei edellytä todennettua sek-
suaalipalvelujen myyntiä, vaan pelkkä epäily aikomuksesta riittää. Tällaisen epäilyn voi
rajakontrollissa oikeuttaa esimerkiksi Suomeen pyrkivän kolmannen maan kansalaisen
matkatavaroista löytyvä vaatetus, seksilelut ja ehkäisyvälineet. Näin säännöstä on mahdol-
lista käyttää lainsäätäjän tarkoitusta laajemmin kenen tahansa seksuaalisesti aktiivisen,
yleensä naisen, maahantulon estämiseen. Prostituutioon liittyvän stigman vuoksi käänny-
tyspäätöksen kyseenalaistaminen valitusteitse on vaikeaa, ja sen kohteeksi joutuneiden
henkilöiden oikeussuoja on heikko.

19.15 Sari Essayah kd: Arvoisa rouva puhemies! Olisin kysynyt edustaja Kontulalta:
Meillä kuitenkin ymmärtääkseni ihmiskaupan torjumisohjelmassa ihmiskaupan uhrilla, jos
 Tarkistettu
4.0



Pöytäkirjan asiakohta PTK 107/2018 vp
hän haluaa tehdä yhteistyötä saattaakseen nämä ihmiskauppiaat vastuuseen, on silloin ni-
menomaisesti oikeus suojeluun, ja myöskin sitten karkotusuhka häneltä väistyy, ja toki
vielä sellaisiin toimenpiteisiin, joissa pystytään suojelemaan hänen henkilöllisyyttään ja si-
tä, että syyteprosessi saadaan alkuun. Tiedän kyllä sen, että Suomessa näitä päätökseen
saatettuja ihmiskauppatapauksia ei juurikaan ole, ja yleensä sitten on käynyt vielä niin, että
henkilö on saattanut häipyä maasta siinä vaiheessa, kun asioita olisi pitänyt lähteä oikeasti
viemään oikeusprosesseihin. Mutta olisin vielä halunnut edustaja Kontulalta kysyä sitä,
onko hän huomioinut sen, että meillä kuitenkin on olemassa tällä hetkellä se mahdollisuus,
että jos ihmiskaupan uhri nimenomaisesti haluaa tehdä yhteistyötä viranomaisen kanssa,
niin hänelle kyllä kaikki se suojelu annetaan, koska on tärkeää, että ihmiskauppiaat nimen-
omaisesti saatetaan vastuuseen näissä tilanteissa ja myöskin esimerkiksi sellaiset kansain-
väliset rikosketjut, [Puhemies koputtaa] jotka näihin useimmiten liittyvät, pystytään siltä
osin katkaisemaan.

19.16 Anna Kontula vas: Arvoisa puhemies! Suojelun kytkeminen rikostutkintaan on it-
sessään varsin ongelmallista, ja yhdenvertaisuusvaltuutettu on vastikään kritisoinut sitä.
Eihän meillä esimerkiksi, jos henkilö saa sydänkohtauksen, ehdollisteta hänen saamaansa
lääkärihoitoa siinä tilanteessa siihen, tekeekö hän rikosilmoituksen jostakin asiasta, saati
sitten näinkin vakavassa rikoksessa kuin mistä ihmiskaupassa on kysymys.

Tämä kytkentä itsessään on yksi keskeinen tekijä, joka aiheuttaa sen, että meidän suoje-
lujärjestelmämme ei pysty täyttämään tehtäväänsä, mutta sen lisäksi ongelmana on, että
suojelujärjestelmään pääseminen edellyttää, että tapahtumia tutkitaan nimenomaan ihmis-
kauppana. Ihmiskaupparikos on luonteeltaan sellainen, että useasti siihen liittyvä doku-
mentaatio kerääntyy vasta aika pitkän tutkinnan aikana. Usein henkilöt ovat sillä lailla
traumatisoituneita, että he eivät välttämättä pysty kertomaan koko tarinaa tai tuottamaan
sellaisia dokumentteja jo alusta saakka, jotka mahdollistaisivat esitutkinnan aloittamisen
ihmiskaupan nimikkeellä. Jos esitutkinta käynnistetään jollakin muulla nimikkeellä, joka
voi olla poliisin näkökulmasta täysin relevantti, koska he haluavat käyttää sellaista nimi-
kettä, jonka he voivat myös todistaa oikeudessa, niin se estää tätä henkilöä pääsemästä suo-
jelujärjestelmään silloinkin, vaikka kaikki viranomaiset olisivat itse asiassa yksimielisiä,
että todennäköisesti tässä on ihmiskaupasta kysymys. Eli voi olla, että Suomessa kaikki,
jotka asiaan ovat jollakin lailla perehtyneitä, ovat yksimielisiä, että meillä on ihmiskaup-
patapaus käsillä, mutta koska tutkinta ei pysty tuottamaan siitä riittävää dokumentaatiota,
joka olisi oikeudellisesti kestävää, niin tässä tilanteessa henkilölle ei voida tarjota paikkaa
suojelujärjestelmässä.

Kolmas ongelma, mikä liittyy tähän, on se, että monesti henkilöt itse saattavat olla ha-
luttomia yhteistyöhön poliisin ja muiden oikeuslaitoksen viranomaisten kanssa sen takia,
että he pelkäävät esimerkiksi läheistensä puolesta siellä lähtömaassa. Missään tapauksessa
näitä pelkoja ja estoja ei ainakaan vähennä se, että on erittäin suuri riski, että sen sijaan, että
sinä saisitkin suojelua, joka on mahdollisesti se, mitä ollaan tarjoamassa, yhtä hyvin voi
käydä niin, että esitutkinnan nimikkeeksi valikoituukin joku muu tai muuttuu myöhemmin
joku muu, jolloinka sinut poistetaan maasta.

Keskustelu päättyi.

Asia lähetettiin hallintovaliokuntaan.
2


