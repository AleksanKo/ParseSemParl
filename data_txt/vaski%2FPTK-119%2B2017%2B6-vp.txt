















































DEME91C.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

6. Lakialoite laiksi saattohoidosta
Lakialoite LA 73/2017 vp Arja Juvonen ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

17.57 Arja Juvonen ps (esittelypuheenvuoro):  Arvoisa herra puhemies! Hyvät kansan-
edustajakollegat! Käsittelyssä on siis lakialoite laiksi saattohoidosta, ja tällä lakialoitteella
ehdotetaan siis säädettäväksi uusi laki saattohoidosta. Tällä hetkellä meillä ei ole voimassa
olevaa lakia saattohoidosta. Meillä on muita lakeja — meillä on terveydenhuoltolaki, meil-
lä on perustuslaki ja laki potilaan asemasta ja oikeudesta — mutta se itse saattohoitolaki
meiltä puuttuu. Saattohoitolaki on nyt sitten kirjoitettu tähän lakialoitteeksi, ja se on nyt kä-
sittelyssä.

Tällä lakialoitteella nostetaan lain tasolle valtakunnallisen terveydenhuollon eettisen
neuvottelukunnan eli ETENEn laatimat saattohoitosuositukset vuodelta 2003. Elikkä Suo-
messa on laadittu saattohoitosuositukset ja -ohjeistukset vuonna 2003, ja ne ovat olleet nii-
tä, joita sitten kunnissa on noudatettu — jos ei ole noudatettu, niin on ainakin otettu hoito-
poluiksi nämä suositukset ja ohjeistukset. Me kaikki tiedämme, että suositukset ja ohjeis-
tukset ovat informaatio-ohjausta, ja ne ovat vain suosituksia. Laki on se, jolla yhteiskuntaa
on ohjattava, ja lailla pitää ohjata siihen suuntaan, minkä me katsomme ja näemme oikeak-
si. Eli tähän saattohoitolakiin kirjattaisiin eettisesti hyvän hoidon kulmakivet, turvattaisiin
hyvän hoidon toteutuminen kuolevalle potilaalle ja potilaan oikeus valita saattohoitopaik-
ka. Tässä tekemässäni lakialoitteessa ei säädettäisi alle 18-vuotiaan saattohoidosta, vaan
tästä säädettäisiin erikseen.

Näillä nykyisillä saattohoitosuosituksilla ja -suunnitelmilla on tärkeä merkitys saatto-
hoidon kannalta, ja tätä saattohoitoa koskevaa sääntelyä on eri laeissa. Perustuslain mu-
kaan ketään ei saa kohdella ihmisarvoa loukkaavasti. Julkisen vallan on turvattava perus-
oikeuksien ja ihmisoikeuksien toteutuminen. Lisäksi perustuslakiin on kirjattu syrjintäkiel-
to. Terveydenhuoltolaki taasen velvoittaa kunnan järjestämisvastuuseen kuuluvan tervey-
denhuollon toteuttamiseen. Laki potilaan asemasta ja oikeuksista sääntelee oikeudesta hy-
vään terveyden- ja sairaanhoitoon ja siihen liittyvään kohteluun ja hoitoonpääsystä. Eli näi-
hin kaikkiin mainitsemiini lakeihin sisältyy hyvä hoito, ja voimme tietysti sanoa, että
kyllähän se saattohoitokin näihin sisältyy, mutta totuus on monta kertaa toisenlainen.
 Tarkistettu
4.1



Pöytäkirjan asiakohta PTK 119/2017 vp
Hyvään saattohoitoon kuuluvia edellytyksiä on monenlaisia. Esimerkiksi saattohoidon
aloittamiseksi tehty päätös pitäisi tehdä yhteisymmärryksessä potilaan kanssa. Saattohoi-
dossa tulisi lievittää kärsimystä ja lisätä hyvinvointia. Huonolla oireiden ja muun kärsi-
myksen hoidolla usein myös heikennetään potilaan mahdollisuuksia autonomiseen päätök-
sentekoon. Potilaalla tulee olla myös mahdollisuus psykologiseen ja hengelliseen tukeen,
jotka kuuluisivat saattohoitoa toteuttavien yksiköiden valmiuksiin. Potilaan tulisi saada
kuolla mahdollisimman turvalliseksi kokemassaan paikassa ja valmistautua rauhassa kuo-
lemaansa ilman pelkoa ja huolta läheistensä selviytymisestä.

Saattohoitoon kuuluu myös muita tärkeitä edellytyksiä: hyvinvointivaltiossa saattohoi-
don tulisi olla subjektiivinen oikeus, nykyisin pehmeämpien normien varassa olevien saat-
tohoitopaikkojen riittävän määrän tulisi olla kirjattuna lakiin, ja myös saattohoitohenkilös-
tön ammatillinen osaaminen tulisi varmistaa. Nämä kaikki edellytykset ovat erittäin ajan-
kohtaisia nyt varsinkin sote-uudistuksen vuoksi. Ne ovat erittäin olennaisia siksi, että lain-
säädäntö ja juuri nämä pehmeät ohjauskeinot eivät yhdessä nykyisellään riitä turvaamaan
hyvää saattohoitoa jokaiselle sitä tarvitsevalle.

Saattohoidon järjestämisessä ja osaamisessa on vaihtelua eri puolilla Suomea, ja sama-
ten saattohoitoa tarvitsevia on enemmän kuin saattohoitopaikkoja. Terveydenhuollon ta-
loudellisten resurssien heikentyminen ja yleinen yhteiskunnallinen eriarvoistuminen voi-
vat lisäksi vaarantaa hoidon oikeudenmukaisen saatavuuden. Tästäkin syystä nykytilan
korjaamiseksi tarvitaan laki, jossa määritellään nämä saattohoidon hyvän hoidon edelly-
tykset, ja tämä saattohoitolaki turvaisi hyvän hoidon saatavuuden jokaiselle saattohoitoa
tarvitsevalle koko Suomessa. Olisi toivottavaa, että tämä laki astuisi voimaan mahdolli-
simman pian.

Arvoisa puhemies! Tämä saattohoitolaki on siitäkin syystä erittäin tärkeä, että me pu-
humme eduskunnassa parasta aikaa eutanasiasta kansalaisaloitteen muodossa. Olen osal-
listunut tähän julkiseen kuulemiseen — aloite on tällä hetkellä sosiaali- ja terveysvaliokun-
nassa — ja myös julkisessa kuulemisessa hyvin vahvasti nousi esiin pelko ja kipu ja ajatus
siitä, että mitä tuleman pitää, kun on kuolemaan johtava sairaus ja hoitoa siihen ei ole ja
aika käy vähiin.

Kivunlievitys on yksi asia, josta ei Suomessa tarpeeksi puhuta, tai jos siitä puhutaan,
niin puhutaan niin, että jokaiseen kipuun on olemassa lääkitys, mutta näin ei kuitenkaan
ole. On olemassa kipua, on olemassa sairauksia, on olemassa syöpäkipua, joihin vahvim-
matkaan lääkkeet eivät auta. Sitten sanotaan, että meillä on sedaatio. Sedaatio tarkoittaa si-
tä, että siinä pahimmassa vaiheessa, kun potilaan olotilaa halutaan helpottaa, potilas nuku-
tetaan uneen — ei suinkaan, jotta hän siihen menehtyy, vaan tajunnantaso lasketaan niin
alas, että potilas ei tunne mitään kipua. Mutta on olemassa sellaista kipua, että huolimatta
sedaatiosta ihminen tuntee sen ja ihminen herää.

Elikkä nämä ovat niitä asioita, joista meidän täytyy Suomessa pystyä keskustelemaan
avoimesti ja pohtimaan, millä tavalla me voimme helpottaa ihmisen tilannetta ympäri Suo-
men, ja juurikin se hyvän saattohoidon yhdenvertaisuus etelästä pohjoiseen on erittäin tär-
keää samoin kuin myös saattohoitopaikkamäärä.

Minun mielestäni kenenkään ihmisen ei tulisi kuolla päivystyksessä, ei missään sermien
takana eikä tällaisella sijaispaikalla, vaan pitäisi olla saattohoitokoti, pitäisi olla hyvä hoi-
vapaikka ja siellä ammattiosaaminen samoin kuin myös sitten koulutus niille hoitajille, että
he pystyvät hyvää saattohoitoa toteuttamaan.
2



Pöytäkirjan asiakohta PTK 119/2017 vp
Meillä on paljon palliatiivisen hoidon kehittämistä Suomessa tapahtunut, ja hallitus on
kohdentanut miljoona euroa budjetissa saattohoitokriteeristön päivittämiseen ja yhdenver-
taistamiseen, ja se on erittäin hyvä asia, mutta me perussuomalaiset näemme, että tarvit-
semme edelleen muitakin lisätoimia. Tämä lakialoite saattohoidosta on edennyt myös mei-
dän vaihtoehtobudjettiimme, se on myös siellä. Esitämme, että ryhdytään välittömästi lain
valmisteluun.

Tämä tekemäni lakialoite on vasta raakile — minä myönnän sen — koska lakia saatto-
hoidosta ei ole, laki on pitänyt kirjoittaa alusta loppuun. Mutta esityksenä on, että mahdol-
lisimman pian aloitetaan lain valmistelu ja saatetaan tämä hyvä ihmisen oikeus, subjektii-
vinen oikeus, lain tasolle. Toivon hyvää keskustelua täällä tänään, ja kiitän jo nyt, että olet-
te kaikki paikalla täällä.

18.05 Jani Mäkelä ps: Arvoisa puhemies! Edustaja Juvonen on lakialoitteessaan tärkeäl-
lä asialla, ja myös minun oli aloite helppo allekirjoittaa.

En ymmärrä, miten hallitukset eivät 14 vuodessa ole saaneet aikaan muutosta, jolla val-
takunnallisen terveydenhuollon eettisen neuvottelukunnan jo vuonna 2003 laatimat saatto-
hoitosuositukset saatettaisiin lain tasolle. Sitäkään en ymmärrä, kuinka tämä asia on voinut
olla niin uusi vuonna 2003, että tällaista keskustelua ei ole käyty jo vuosikymmeniä tai vie-
lä pidempää aikaa aikaisemmin, koska kyllähän ihmisten kärsimys ja kuolema on inhimil-
linen asia ja siihen pitäisi pystyä vastaamaan. Puhetta on riittänyt, mutta tekojen puute lois-
taa tässä asiassa. Väestön ikääntymisen ja lääketieteen kehityksen myötä saattohoidolle
kuitenkin aiheutuu koko ajan lisää haasteita, joiden ratkaiseminen on välttämätöntä joka ta-
pauksessa, kävipä kuinka vain tälle keskustelussa olevalle eutanasiakansalaisaloitteelle.
Ne ovat kaksi eri asiaa, saattohoitoa tarvitaan joka tapauksessa.

Nyt on aika korjata tilanne niin, että saattohoito tulee lain tasolle ja sen taso tulee kor-
keaksi ja tasaiseksi koko maassa. Toivon, että yhdellekään puolueelle tämän lain etenemi-
nen eduskunnassa ei muodostu ongelmaksi.

18.06 Olli-Poika Parviainen vihr: Arvoisa herra puhemies! Saattohoito on tärkeä aihe, ja
siitä on hyvä keskustella. On hyvä, että tällainen lakialoite on tehty, ja edustaja Juvonen
piti kattavan alustuspuheenvuoron siitä, miksi tällainen laki Suomeen mahdollisesti tarvit-
taisiin. Kuten edustaja Mäkeläkin totesi, riippumatta siitä, mitä tälle eutanasiakansalais-
aloitteelle ja sen ratkaisulle tulee käymään, meidän täytyy tämä saattohoitotilanne Suomes-
sa saada nykyistä paremmalle tolalle ja sitä kautta myös varmistaa, että ihmisillä on hyvän
elämän lisäksi oikeus kaikissa tilanteissa myös hyvään kuolemaan. Kuolema on asia, jon-
ka mielellämme lakaisemme taka-alalle, mutta se tulee kuitenkin jokaista meitä, tavalla tai
toisella, vastaan useastikin elämämme aikana ja viimeistään sitten omalla kohdallamme jo-
nakin päivänä.

Jos tehdään tällainen... No, ehkä eutanasiasta on hyvä keskustella kokonaan erikseen, se
ei liity tähän suoraan, mutta jos puhutaan yleisesti saattohoidosta, niin on osoitettu selkeitä
puutteita Suomessa siinä, että esimerkiksi palliatiivisen hoidon opetusta ei ole tarjolla niin
paljon kuin olisi syytä olla, ja kun puhutaan siitä, miten me voimme myös kouluttaa ja jat-
kokouluttaa hoitoalan ammattilaisia vastaamaan saattohoidon tarpeeseen, niin uskon, että
tässä voitaisiin tehdä Suomessa enemmän. Lisäksi, kun puhutaan saattohoidon vaatimuk-
sista, eri olosuhteista, on hyvä muistaa, että saattohoitoa tehdään hyvin erilaisissa ympäris-
töissä riippuen siitä, millaisia saattohoidon vaatimuksia yksilöllä on. Esimerkiksi paikal-
3



Pöytäkirjan asiakohta PTK 119/2017 vp
listasolla voidaan tehdä tiettyjä asioita, mutta sitten mennään ihan vaativaan erityisvastuu-
seen silloin, kun mennään niin sanotusti vaikeampiin hoitokysymyksiin.

Yleisesti minä toivoisin kovasti, että me tällä hallituskaudella, ihan riippumatta siitä,
kuka on hallituksessa ja kuka oppositiossa, saisimme aikaan jonkinlaisen parannuksen ny-
kytilaan — parannuksen, joka on muutakin kuin vain suosituksia. Me tarvitsemme Suo-
meen velvoittavaa, laadukasta saattohoitoa, joka turvataan kaikille, [Puhemies koputtaa]
jotka sitä tarvitsevat.

18.08 Kimmo Kivelä sin: Puhemies! Arvostamani kansanedustaja on ensimmäisenä alle-
kirjoittajana allekirjoittanut äärimmäisen tärkeän lakialoitteen, ja tälle aloitteelle voi toi-
voa mitä parhainta menestystä. Toki valitettavasti tiedossa on tämän talon toimintaperiaat-
teet ja se, että aina edes yli sadan edustajan allekirjoittama aloitekaan ei tunnu etenevän.
Mutta toivottavasti tämän aloitteen myötä jotain hyvin tärkeää liikahtaa eteenpäin.

Suhtautuminen kuolemaan kertoo yhteiskunnan ja kulttuurin sivistyksellisestä tasosta.
Me puhumme keskiajasta usein pimeänä keskiaikana ja hyvin kielteisessä sävyssä, mutta
tuon ajan ihmisiltä voimme ainakin oppia ars moriendin taitoa eli kuolemaan kouluttautu-
mista. Tuonaikaisessa maailmassahan erityisesti ruttotaudin myötä kuolema oli läsnä. Niin
kuin edustaja O.-P. Parviainen äsken totesi, mehän elämme kulttuurissa, jossa kuolema ha-
lutaan lakaista maton alle häiritsemästä mukavaa "have fun" -meininkiä.

Kuten arvokas ihmisarvon mukainen elämä on jokaiselle kuuluva ihmisoikeus, niin yhtä
lailla sitä on arvokas kuolema, ja näin ollen mahdollisuuden saattohoitoon tulee olla jokai-
selle sitä tarvitsevalle subjektiivinen oikeus. Kuten edustaja Juvonen ansiokkaassa johdan-
topuheessaan totesi, saattohoito ei ole vain kivunlievitystä tai oikeaa lääkitystä. Suomi on
siinä mielessä saattohoidossa monella tapaa jäljessä muista maista, että Suomessa kenties
liiaksi keskitytään vain kivunlievitykseen, lääkitykseen ja tällaiseen kuolemaan valmistau-
tumiseen eikä riittävästi ymmärretä kohdata ja huomioida kuolevan kysymyksiä. Näin ol-
len olisi äärimmäisen tärkeää, että olisi mahdollisuus käydä läpi elämän kysymyksiä, elet-
tyä elämää, suhdetta lähimmäisiin, tehdä asiantuntevien ihmisten läsnä ollessa ja ympäröi-
mänä tilitystä, tiliä elämästään, ja hyvin ymmärrettävästi myös iankaikkisuuden kysymyk-
set ovat hyvin pinnalla tuossa vaiheessa.

Olen läheltä puolisoni kautta seurannut suomalaisen saattohoidon tilannetta. Puolisoni
on tehnyt vaihtelevan mittaisia työrupeamia saattohoidon parissa. Saattohoito on myös
henkilöstölle äärimmäisen vaativaa, ja tarvitaan jatkuvaa kouluttautumista, työnohjausta ja
muita työntekoa mahdollistavia tukitoimenpiteitä. Näin mutkat suoraksi oikoen voidaan
sanoa, että yleensä sairaanhoitajat työskentelevät niin, että ihminen kuntoutuu ja palaa si-
viilielämään, on se sitten työelämää tai mitä, mutta sen sijaan saattohoidossa ollaan lähin-
nä sen kysymyksen kanssa tekemisissä, että tämä ihminen ei ehkä niin vain palaakaan vaan
hän on valmistautumassa viimeiselle matkalle, ja saattohoito hyvin toteutettuna mahdollis-
taa sen, että se toteutuisi arvokkaalla tavalla.

18.14 Juho Eerola ps: Arvoisa puhemies! Meille on eduskuntaan saapunut myös kansa-
laisaloite eutanasiasta, kuten tässä on muutamakin puhuja tänään todennut. Ennen vaaleja,
jo aikaisemminkin, ilmoitin julkisesti olevani hyvin vahvasti eutanasian kannalla, mutta
nyt olen, ainakin osittain, aikeissa kääntää takkiani. Edustaja Juvosen aloite, joka nyt on
edennyt myös osaksi perussuomalaisten vaihtoehtobudjettia, eli tämä nyt käsittelyssä ole-
4



Pöytäkirjan asiakohta PTK 119/2017 vp
va saattohoitolaki on nimittäin niin hyvä, että jos se tulee sellaisenaan voimaan, voidaan
keskustelu eutanasiasta ainakin osaksi unohtaa.

Suomi todellakin tarvitsee lain saattohoidosta. Suomi tarvitsee lain saattohoidosta mää-
ritelmineen siitä, mikä on eettisesti hyvää hoitoa. Nämä nykyisin olemassa olevat ohjeis-
tukset eivät nimittäin riitä. Samaten tämän lainsäädännön myötä myöskin koulutuksessa
olevat puutteet — niin kuin tässä on puhuttu, muun muassa siitä, mikä liittyy vaikkapa pal-
liatiiviseen hoitoon — olisi pakko korjata.

18.15 Arja Juvonen ps: Arvoisa herra puhemies! Vuonna 2010 sosiaali- ja terveysminis-
teriö laati saattohoitosuositukset, ne viralliset, ja niitä lähdettiin sitten jalkauttamaan kun-
tiin, kaupunkeihin ja kuntayhtymiin, ja toiveena oli, että jokaisessa paikassa olisi selvitetty
ja tehty omat ohjeistukset, mikä on se saattohoitopolku sitten siellä paikallistasolla. Sitten
tovi asiaa selvitettiin ja tutkittiin ja todettiin, että ei niitä suosituksia todellakaan oltu viety
sinne kuntatasolle vaan siellä oli huomattavasti puutteita, ja sieltähän tämä asia on taval-
laan edennyt nyt näin pitkälle, että täällä eduskunnassakin on sitten erilaisia toimia ryhdyt-
ty tekemään. Tämä oma polkuni tässä saattohoidon kehittämistyössä on toki oman työni
kautta tullut tutuksi, kun olen pitkään hoitajana työskennellyt, mutta myös eduskuntakau-
della 2011 on tehty paljon kirjallisia kysymyksiä, toimenpidealoitteita ja kannustettu sii-
hen, että eduskunta ja hallitus lähtisivät jo oma-aloitteisestikin viemään eteenpäin tätä saat-
tohoitoa, ja sen takia on ollut hieno asia, että siellä se miljoona sinne saattohoidon kehittä-
mistyöhön on luvattu, mutta niin kuin tässä on jo tullut esille, se ei todellakaan riitä.

Elikkä tällä lakialoitteella esitetään oikeutta hyvään ja inhimilliseen hoitoon, potilaan it-
semääräämisoikeutta, saattohoitopäätöstä ja hoitosuunnitelmaa, hoidon jatkuvuutta, saat-
tohoitoa toteuttavien yksiköiden valmiutta, potilaan oikeutta valita saattohoitopaikka. Ja
niiden henkilöiden osalta, jotka eivät ole kelpoisia päättämään hoidostaan, myös saattohoi-
topotilaiden lähiomaiset huomioidaan tässä, niin että on erityistä huomiota kiinnitettävä
heihin saattohoitopotilaina, jotka eivät itse pysty ilmaisemaan tahtoaan eivätkä päättä-
mään omasta hoidostaan.

Nostaisin tässä keskustelussa esille myös Käypä hoito -suositukset, jotka ovat erittäin
tärkeitä ja joita seurataan ja joiden ohjeiden mukaan hoidetaan. Meillä on erittäin hyvä
Käypä hoito -ohjeistus kuolevan potilaan hoidosta. Olen oikeastaan aina sanonut ihmisille,
että lukekaa ihmeessä ne. Olen myös opiskelijoille ja hoitajakollegoille aikoinaan puhu-
nut, että jos jotakin haluatte asiasta tietää, niin lukekaa Käypä hoito -suositukset, koska
siellä kerrotaan ihan faktasti, mitä kaikkea sillä saattohoitopolulla ja kuolevan potilaan po-
lulla on tulossa eteen.

Mutta meillä on erittäin suuri epäkohta Suomessa, kun meiltä puuttuvat täysin saattohoi-
to-ohjeistukset, -suositukset, Käypä hoito -suositukset, lapsipotilaille, ja tämä on minun
mielestäni myös erittäin järkyttävä epäkohta Suomessa. Tämä nousi esille vahvasti, kun
tänä vuonna saimme julkisuudesta lukea tämän Eino-pojan tarinan. Hänellä oli pitkä saat-
tohoitotie, hän oli pieni poika, ja oma isä astui sitten julkisuuteen ja kertoi Eino-pojan ta-
rinan, eli sen myötä nousi esille myös tämä eutanasiakeskustelu kuten myös se, että meiltä
puuttuvat lasten saattohoito-ohjeistukset, -suositukset, Suomesta. Siitäkin olen tehnyt toi-
menpidealoitteen ja kannustan, että sitä vietäisiin eteenpäin, ja olen nyt kuullut — tämä
kävi ilmi siellä julkisessa kuulemisessa liittyen eutanasia-aloitteeseen — että näitä Käypä
hoito -suosituksia lapsille ei ole vieläkään tulossa. Se on kaatunut siihen, että ei ole ollut
tarpeeksi aikaa valmistella sitä, ja varmasti myös asiantuntijuutta sieltä on osin puuttunut,
5



Pöytäkirjan asiakohta PTK 119/2017 vp
mutta toivon todellakin, että hallitus vie myös tämän asian eteenpäin ja huolehtii sitten, että
myös Käypä hoito -suositukset ovat ajan tasalla.

Minun mielestäni saattohoito on semmoinen asia, kuten täällä, Olli-Poika Parviainen,
hienosti totesitte, että me emme puhu näistä asioista emmekä osaa valmistautua näihin
asioihin mutta jossakin vaiheessa kuitenkin täytyy. Yleensä sitä seuraa sitten sen lähiomai-
sen kulkua ja polkua, ja silloin tajuaa ja silmät aukeavat. Ja niin me poliitikotkin, me kaik-
ki, ikäännymme ja me kaikki ennemmin tai myöhemmin sitten päätämme tämän poliitti-
sen uramme täällä ja palaamme sinne arkeen ja näkemään sitten, mitkä ovat ne meidän po-
liittisen työmme hedelmät siellä ja mitä me kohtaamme. Meidän pitäisi tehdä semmoisia
asioita ja päätöksiä, että kansalaisilla on hyvä olla, ja semmoista vaikuttavuutta hakea. Eli
tämä olisi kyllä erittäin tärkeää.

Meillä on myös tämä yhdenvertaisuusasia, mistä me puhumme päivittäin eduskunnas-
sa: on asia mikä vain, niin aina vedotaan siihen, että pitää olla yhdenvertaiset palvelut ja
saatavuus ihmisille. Eli tämä jos joku on semmoinen aihe, että kyllä jokaisen pitää saada
sitten erittäin hyvä hoito, ja on se palvelulupaus, mistä tänäänkin kyselytunnilla puhuttiin,
ja soten ytimeen mielestäni kuuluu tämä saattohoitoteema. Emme me tiedä, mitä se sote
tuo. Meillä on erilaisia toimintayksiköitä, meillä on ympärivuorokautista hoivaa, meillä on
hoivakoteja, missä ei ole välttämättä valmiutta eikä ymmärrystä eikä osaamista eikä tietoa,
mitä tapahtuu, kun tulee saattohoitotilanne, eikä välttämättä edes sitten ammattikoulutet-
tua henkilöstöä. Se on hirveän tärkeää, että kun meillä on laatusuositukset, missä määritel-
lään hoitajamitoitus tällä hetkellä, tietty luku, ja kun hoitajan työ on sitä, joka on välitöntä
asiakastyötä, niin ketkä sitä työtä oikeasti tekevät ja kellä on oikeus antaa lääkettä ja niin
poispäin, koska lääkkeenanto-oikeuskaan ei kuulu jokaiselle.

Tämä on semmoinen hyvin arka aihe, ja myös varovaisesti monesti näistä keskustellaan
johtuen siitä, että tämä saa meidät — kuten täälläkin tänään — vähän niin kuin hartaalle
mielialalle, ja me puhumme rauhallisesti, ja tämä hiljentää. Minun mielestäni eutanasia-
aloite on kyllä hyvä. Hyvä, että se on meillä keskustelussa, ja itse hoitajana, kun hoitajan
tehtävä on aina lievittää kipua, hoitajan tehtävä on laittaa laastaria sinne, missä kipu on, on
se sitten mikä asia vain, pitää yrittää olla joviaali ja empaattinen, sympaattinen ja nähdä se
ihminen sieltä keskeltä. Mutta se, että saattohoitolaki tulee paperille, ei kuitenkaan korjaa
kaikkia ongelmia. Kyllä me tarvitsemme vielä yliopistotason kehittämistä ja tutkimustyötä
ja ihan lääketieteellisen osaamisen parantamista ja sitä, että jos joku kertoisi minulle, pro-
fessori, että minä nyt vuoden kuluttua löydän semmoisen lääkkeen, että se varmasti tehoaa
sitten siihen viimeisimpäänkin kipuun, niin se olisi kyllä hieno juttu, koska meillä on sitten
myös niitä tapauksia, että on vaikka allerginen morfiinille tai opioideille, ei pysty semmoi-
sia lääkkeitä koskaan näissä tilanteissa saamaan, eli sillä hetkellä tulee suuri kysymys-
merkki, millä tavalla tämmöisen ihmisen kivunlievitys ja se saattohoito järjestetään. Nämä
ovat isoja kysymyksiä. Nämä ovat elämää suurempia kysymyksiä, ja silloin kun ihminen
on itse siinä tilanteessa, niin varmasti miettii myös sitä, millä tavalla me kohtelemme esi-
merkiksi elämiä ja miten me armahdamme ja millä tavalla me teemme kaiken sen eteen,
että olisi kivutonta olemista — suuria asioita.

Mutta puhutaan nyt tästä saattohoidosta, ja hyvä, että tämä saa täällä kannatusta. Kiitän
teitä kaikkia, että osallistuitte tähän keskusteluun.

18.22 Ritva Elomaa ps: Arvoisa puhemies! Näin aluksi: kannatan lämpimästi edustaja
Juvosen esittelemää saattohoitolakia. Siinähän katsotaan, että potilaalla olisi oikeus valita
6



Pöytäkirjan asiakohta PTK 119/2017 vp
se saattohoitopaikka, olisi oikeus saada hyvää hoitoa myös silloin, kun on kuolemassa,
mikä tarkoittaa tukea ja turvallisuutta ilman kipua ja pelkoa, kun elämä on päättymässä.
Näiden oikeuksien pitäisi kuulua kaikille, ja halutaan tai ei, jokainen on jossain vaiheessa
siinä kohtaa elämää, että se loppuu.

Kansalaisaloite eutanasiasta tulee myös tänne saliin ja eduskuntaan käsiteltäväksi, ja ai-
nakaan tällä hetkellä en ole henkilökohtaisesti eutanasian kannalla. Oma kokemukseni hoi-
tajana on, että saattohoitolaki pitäisi ehdottomasti olla. Kuolevien potilaitten kanssa kun on
jonkin verran töitä tehnyt, todella tärkeä on se loppuvaihe ja se varmistus, ettei sitä kipua ja
pelkoa ole silloin.

Meillä tuolla Turussa päin on Meri-Karina Kakskerrassa, ja siellä on myös saattohoito-
paikka. Käymme siellä konsertoimassa pari kertaa vuodessa, iso konsertti on siellä, ja siel-
lä on omaisia ja sitten myös potilaita, asiakkaita. Ja mitä olen sitten siitä kokemuksesta
mieltä, kun olen käynyt siellä jonkun läheisen takia — henkilöstön jaksaminen on hyvin
tärkeää saattohoitopaikassa, [Puhemies koputtaa] ja näitä hyviä saattohoitopaikkoja pitäisi
todella olla saatavilla jokaiselle ihmiselle.

18.25 Olli-Poika Parviainen vihr:  Arvoisa herra puhemies! Edelleen erinomaista kes-
kustelua, kiitos kollegoille. Onneksi Suomessa on jo nyt myös hyvää saattohoitoa useissa
paikoissa. Haastehan on siinä, että koko maassa näin ei ole ja käytännöt voivat vaihdella, ja
kun mennään koulutukseen ja jatkokoulutukseen ja ylipäätään kuoleman ja kuolevan koh-
taamiseen, niin varmasti meillä on vielä paljon tehtävää. Täällä on hyvin perusteltu, miksi
tällainen laki tarvitaan.

Minua puhutteli erityisesti tämä edustaja Juvosen mainitsema Käypä hoito -suositusten
puute, kun puhumme lasten saattohoidosta — ja toki yleisestikin saattohoidosta, mutta
pienten lasten isänä minun on ollut ylipäätään hyvin vaikea käsitellä niitä tilanteita, kun
luen pienen lapsen kuolemasta ja siihen liittyvistä tunteista. En tiedä, miltä se tuntuu, mut-
ta sen täytyy olla jotain niin massiivista yksilön elämässä, että yhteiskunnan tulee tarjota
aukottomasti, kaikissa tilanteissa, kaikki mahdollinen tuki, jotta lapsen kuolema voidaan
järjestää niin humaanisti kuin koko meidän sivilisaatiomme ja teknologiamme ja kaikki,
mitä me pystymme tekemään, vain suinkin mahdollistavat. On mielestäni aivan minimiä,
että me saamme lapsille säädylliset ja toimivat suositukset, jotta yksikään lapsi ei joudu
kärsimään.

Tästä on hyvä jatkaa sitten siihen, että me tarvitsemme suositukset myös kaikille, ja kos-
ka suositukset eivät riitä — näin on selvästi käynyt myös Suomessa joiltakin osin — täl-
löin tarvitaan laki, ja lainsäätäjinä meidän tehtävämme on se laki säätää. Jos poliittisista
syistä saattohoitolakia ei saada tällä kaudella säädettyä, se täytyy aivan absoluuttisen eh-
dottomasti saada tavalla tai toisella seuraavan hallituksen ohjelmaan. Mutta toivon, että
myös hallitukselta löytyy ymmärrystä tarkistaa ohjelmaansa silloin kun tulee uusia avauk-
sia, riippumatta siitä, mistä ne tulevat. [Puhemies koputtaa] Nytkin täällä vihreät ja perus-
suomalaiset yhdessä keskustelevat.

18.27 Sami Savio ps: Arvoisa puhemies! Minäkin haluan kiittää edustaja Juvosta hänen
käyttämistään erinomaisista ja erittäin ansiokkaista puheenvuoroista ja ennen kaikkea hä-
nen tekemästään hyvästä työstä saattohoidon edistämiseksi Suomessa myös lainsäädännöl-
lisin keinoin ja siis tästä lakialoitteesta.
7



Pöytäkirjan asiakohta PTK 119/2017 vp
Toimiva ja onnistunut saattohoito on tietenkin erittäin tärkeä paitsi hoidettavalle ja kär-
sivälle ihmiselle myös hänen omaisilleen ja kaikille muillekin läheisilleen. Luonnollisesti
myös hoitohenkilökunnan kannalta on tärkeää, että he saavat kaiken tarpeellisen koulutuk-
sen vääjäämättömän kuoleman kohtaamiseen.

Paitsi fyysisten kärsimysten lievittäminen myös henkinen ja psykologinen tuki ovat to-
della merkittävässä roolissa yksilön elämän loppumetreillä. Jokainen ihminen on ainutlaa-
tuinen yksilö ja ansaitsee arvokkaan kuoleman yhteiskunnallisesta asemastaan riippumatta
siinä vaiheessa, kun lääketieteen keinot on käytetty loppuun.

Mahdollisuus arvokkaaseen kuolemaan kertoo jotain yhteiskunnan tilasta ja tarjoaa tie-
tenkin myös läheisille mahdollisuuden kohdata surunsa, joka on aina vääjäämätön ja ras-
kas, kuitenkin edes hieman inhimillisemmin silloin, kun saattohoitoa on tarjolla.

Toivonkin edustaja Juvosen laatimalle lakialoitteelle asiallista käsittelyä valiokunnassa,
ja samalla tietenkin toivon myös, että saattohoitolaki saadaan Suomessakin voimaan.

18.29 Arja Juvonen ps: Arvoisa herra puhemies! Saattohoitoteema nousi esille pari vuot-
ta sitten, kun kirkko järjesti yhteisvastuukeräyksen asian eteen ja siellä muun muassa pre-
sidentti Sauli Niinistö oli yhtenä suojelijana. Yhteisvastuukeräyksellä kerättiin muun
muassa varoja osaamisen parantamiseen, koulutukseen ynnä muihin tällaisiin tärkeisiin
asioihin. On todellakin näin, että osaamista on jo tällä hetkellä ja myös koulutusta järjeste-
tään, elikkä kyllä osaamista löytyy myös sieltä hoitoalalta, mutta aina tarvitaan lisää ja aina
tarvitaan lisää myös erilaista kehittymistä, niin kuin lääketieteellistäkin, tässä asiassa. 

Kehotan kaikkia kuntapäättäjiä, meitä on paljon täällä eduskunnassa, viemään sinne
omiin kaupunkeihin ja omiin kuntiin valtuustoaloitteena muun muassa esityksiä saattohoi-
toyksiköiden perustamisesta ynnä muusta, näista asioista, mitkä parantavat sitä paikallista
oman alueen saattohoitoa. Meillä muun muassa Espoossa — olen sieltä itse — on kuntou-
tussairaala juuri avattu, ja siellä on ihan erillinen oma saattohoitoyksikkö, mikä saatiin sin-
ne pitkällisen työn myötä. Meillä oli aikaisemmin Puolarmetsässä hieman vajavaisin re-
surssein toimiva, mutta tehtiin paljon työtä, oli monia erilaisia aloitteita ja paljon keskus-
telua, ja se johti loppujen lopuksi siihen, että ensin saatiin Espooseen saattohoitosuosituk-
set, -ohjeistukset ja sitten myös tämä oma yksikkö. Se on erittäin tärkeä asia, että tällainen
on.

Keväällä järjestin Pikkuparlamentissa tilaisuuden, jossa keskusteltiin myös saattohoi-
dosta, ja siellä oli hyvin yleisöä paikalla ja ihmiset saivat itse esittää kysymyksiä. Siinä lo-
pussa kysyin, mitä toivoisit siltä omalta hoidoltasi sitten, ja paikalla oli muun muassa Ter-
hokodin Juha Hänninen silloin vastaamassa kysymyksiin. Kyllä se oli se hyvä, rauhalli-
nen, lämmin hoito ja kivuttomuus ja se, että kuunnellaan ja saa sitä henkistä tukea ja apua.
Se oli ihmisen toive, ja sillä asialla me olemme, ja perussuomalaiset vievät tätä lakialoitet-
ta eteenpäin. Kiitos kaikille hyvästä keskustelusta. 

Keskustelu päättyi.

Asia lähetettiin sosiaali- ja terveysvaliokuntaan.
8


