















































DEMBFFA.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

9. Hallituksen esitys eduskunnalle laeiksi sotilastapaturman ja palvelussairauden korvaa-
misesta annetun lain ja asevelvollisen kuoltua suoritettavasta taloudellisesta tuesta anne-
tun lain muuttamisesta

Hallituksen esitys HE 122/2018 vp
Lakialoite LA 27/2017 vp, 48/2018 vp
Valiokunnan mietintö StVM 16/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on sosiaali- ja terveysvaliokunnan mietintö StVM 16/2018 vp. Nyt pää-
tetään lakiehdotusten sisällöstä.

Keskustelu

17.39 Jari Myllykoski vas: Arvoisa rouva puhemies! On kiitollisuudella todettava, että
hyvä, että tämä asia etenee tällä tavoin ja että hallitus on tähän toimeen tarttunut. Ja on vain
pakko todeta, että tällaisia lakiesityksiä on helppo täältä opposition puolelta kannattaa.

17.39 Arja Juvonen ps: Arvoisa rouva puhemies! Hyvät edustajat! Kysymys on hallituk-
sen esityksestä laeiksi sotilastapaturman ja palvelussairauden korvaamisesta annetun lain
ja asevelvollisen kuoltua suoritettavasta taloudellisesta tuesta annetun lain muuttamisesta.
Tässä esityksessä ehdotetaan, että asevelvollisuutta suorittaessaan vammautuneella ja
kuolleen lähiomaisilla olisi oikeus uuteen lisäkorvaukseen. Varusmiehellä olisi oikeus saa-
da lisäkorvauksena sotilastapaturmalain mukaisen tai palvelussairautena korvattavan vam-
man tai sairauden aiheuttamasta pysyvästä haitasta kertakorvaus, jonka suuruus olisi enim-
millään 210 000 euroa. Varusmiespalveluksessa sotilastapaturman tai palvelussairauden
seurauksena kuolleen lähiomaisilla olisi oikeus henkivakuutusluontoiseen kertakorvauk-
seen, jonka suuruus edunjättäjän puolisolle olisi 200 000 euroa ja edunjättäjän lapselle
40 000 euroa. Jos kuolleella varusmiehellä ei olisi puolisoa tai lasta, hänen vanhemmillaan
olisi oikeus saada kertakorvauksena 20 000 euroa. Säännökset koskisivat myös vapaaeh-
toista varusmiespalvelusta suorittavaa naista sekä siviilipalvelusta suorittavaa. Tämä esi-
tys liittyy vuoden 2019 talousarvioon ja on tarkoitettu käsiteltäväksi sen yhteydessä. Ja
nämä lait on tarkoitettu tulemaan voimaan 1.1.2019, ja niitä sovelletaan niihin vahinkota-
pahtumiin, jotka sattuvat tämän lain tultua voimaan.

Arvoisa puhemies! Varusmiespalvelusta suorittavalle tapahtunut tapaturma tai vam-
mautuminen on tragedia, jolle ei löydy hintaa. Mikään raha ei korvaa menetettyä terveyttä
tai jopa henkeä. Lakisääteistä varusmiespalvelusta suorittavan henkilön menehtyminen
palvelusta suorittaessaan on tapahtuma, jolle ei löydy sanoja. Hallituksen esitys on siis tär-
 Tarkistettu
4.0



Pöytäkirjan asiakohta PTK 125/2018 vp
keä, ja se luo katseen varusmiespalvelusta suorittaviin ja heidän läheisiinsä. Ehdotettu laki
on hyvä, mutta siinä on kuitenkin myös omia ongelmia, ja se herättää kysymyksiä. Lakia
sovellettaisiin vain ja ainoastaan vahinkotapahtumiin, jotka sattuvat lain tultua voimaan
1.1.2019.

Kriisinhallinnassa toimivien vakuutusturvaa parannettiin lainsäädännöllä 1.1.2017 eli
liki kaksi vuotta sitten. Tämä oli hyvä asia, mutta kuitenkin varusmiesten vakuutusturvaa
koskettavat lakiuudistukset jätettiiin silloin tekemättä. Eli parannettiin vapaaehtoisesti krii-
sinhallinnassa toimivien vakuutusturvaa, mutta lain mukaan pakolliseksi suoritettavaksi
tarkoitettua asevelvollisuutta ja varusmiehiä ei tähän saman lain piiriin osoitettu. Ja syynä-
hän tähän olivat taloudelliset resurssit.

Eli yhteiskunnassamme on siis ollut siitä saakka aika, jolloin kriisinhallinnassa toimivil-
la on ollut lisävakuutusturva mutta varusmiehillä ei. Tämä voimassa oleva tilanne on ollut
yhdenvertaisuuden kannalta erittäin huolestuttava, ja tämä esitys kyllä vastaa siihen ongel-
maan, mutta kuitenkin kyllä vakuutusturvan olisi pitänyt olla voimassa myös varusmies-
ten osalta samaan aikaan, kun kriisinhallinnassa toimivien turva parannettiin. Siitä syystä
tein lakialoitteen 2017, ja siitä tämä nyt käsittelyssä oleva laki on syntynyt, ja lakialoitetta
käsitellään hallituksen esityksen sivuilla 6—7. Tulen esittämään huomenna pykälämuutos-
esitystä, jolla esitän, että tätä nyt käsiteltävänä olevaa lakia sovellettaisiin taannehtivasti
kaksi vuotta taaksepäin aikaan 1.1.2017 eli siltä ajalta, kun kriisinhallinnassa toimivat ovat
saaneet vahvemman lisävakuutusturvan.

Lokakuussa 2017 Uudellamaalla Raaseporissa tapahtui onnettomuus, jossa VR:n kisko-
bussi ja Puolustusvoimien maastokuorma-auto törmäsivät toisiinsa. Onnettomuudessa me-
nehtyi kolme varusmiestä ja moni varusmies loukkaantui vakavasti. Varuskunnissa on voi-
nut tapahtua myös muita onnettomuuksia 1.1.2017 jälkeen. Saamieni tietojen mukaan Raa-
seporin onnettomuudessa menehtyneiden omaisten tilanne on ollut todellakin karu. Heillä
ei ole lisävakuutusturvaa. Yksi perhe on kertonut saaneensa poikansa tapaturmaisen kuo-
leman takia vain hautajaiskuluja noin 4 000 euroa. Jos tämä tapaturmainen menehtyminen
olisi tapahtunut kriisinhallinnassa, korvaukset olisivat olleet täysin toista luokkaa, jopa
200 000 euroa. Mutta koska kysymys on asevelvollisuutta suorittavasta ja vakuutusturvaa
ei ole, niin korvauksia ei myöskään tule. Ei ole olemassa henkivakuutusta näillä armeijaan
menijöillä, ja he ovat myös tämän vuoden loppuun saakka täysin ilman lisävakuutustur-
vaa. Ei ole minkäänlaista lisävakuutusturvaa. Mutta laivatkin seilaa tuurillaan, sanoo van-
ha sanonta, ja pidetään peukut pystyssä ja kädet ristissä, että mitään ei tapahdu vuoden lop-
puun mennessä siellä.

Eduskunnan puolustusvaliokunta otti kantaa lausunnossaan lain soveltamiseen seuraa-
vasti: ”Valiokunta pitää lakien voimaantuloaikaa perusteltuna, mutta esittää sosiaali- ja ter-
veysvaliokunnan harkittavaksi, tulisiko nämä lait saattaa takautuvasti voimaan 1.1.2017
alkaen, samaan aikaan kuin laki sotilastapaturman ja palvelussairauden korvaamisesta as-
tui voimaan.” Perustuslakivaliokunta antoi sosiaali- ja terveysvaliokunnalle, jossa tämä
asia käsiteltiin ja jonka ainoana perussuomalaisena jäsenenä tällä hetkellä toimin, vapaat
kädet. Me olisimme voineet päättää, että tätä lakia sovelletaan taannehtivasti myös esimer-
kiksi Raaseporin uhreihin ja niihin kaikki muihin, jotka ovat kokeneet tapaturmia. Siellä on
paljon esimerkiksi hammastapaturmia, nivelvaivoja, polvilumpioita, erilaisia ongelmia,
joita siellä tulee ja jotka voivat aiheuttaa loppuelämän vammoja. Me olisimme voineet
käyttää tätä mahdollisuutta, mutta oli hyvin ikävää, että valiokunta ei huolimatta kahdesta
2



Pöytäkirjan asiakohta PTK 125/2018 vp
lakialoitteesta — myös siitä rinnakkaislakialoitteesta, jonka tein liittyen tähän taannehti-
vuuteen — lähtenyt aloitteen taakse.

Sen sijaan eduskunnan enemmistö on ollut tämän asian takana. Teistäkin moni on alle-
kirjoittanut molemmat lakialoitteeni, ja oli hyvin ikävää, että sain tämän vastalauseeni
taakse ainoastaan yhden edustajan, ja hän oli RKP:n Veronica Rehn-Kivi. Eli hän on kan-
nattanut näitä esityksiäni, ja yhdessä olemme sitten tätä hallituksen esitystä vastaan toimi-
neet ja esittäneet oman näkemyksemme siellä valiokunnassa.

Tulen esittämään myös kaksi lausumaa ja niissä totean sen, että ei ole olemassa täysin
turvallisia päiviä myöskään varuskunnissa. Onnettomuustutkintalautakuntahan teki monia
esityksiä tuon Raaseporin [Puhemies koputtaa] onnettomuuden jälkeen, ja toivon, että ne
otetaan siellä käyttöön.

Ja sitten myös se tiedottaminen: Kun Valtiokonttoriin tai Varusmies-sivustolle ottaa yh-
teyttä, niin ei sieltä tahdo millään löytyä tietoa. Elikkä sen tiedon pitää kulkea hyvin, miten
on vakuutettu, kuka on vakuutettu. Ja olen itse, arvoisa puhemies — vielä sen verran, jos
sallitte — tehnyt salapoliisityötä ja selvittänyt mahdollista vakuutusturvaa varusmiehelle
muun muassa yksityisen vakuutuksen kautta, ja se on, kuulkaa, hyvin ongelmallista. Elik-
kä kun se varusmies astuu sinne palvelukseensa ja sanotaan, että hänet on vakuutettu, niin
hänellä on eläketurva ja hänellä on tapaturmasuoja mutta ei ole henkivakuutusta. Kriisin-
hallinnassa toimivilla on tällä hetkellä henkivakuutus [Puhemies koputtaa] mutta varus-
miehillä ei.

Nämä ovat meidän lapsiamme, meidän poikiamme. [Jari Myllykoski: Ja tyttöjä!] Kun
nuorukaiset lähtevät sinne armeijaan ja tällaisia tapahtumia sattuu, niin ei ole ihme, [Puhe-
mies: Aika!] että maanpuolustusinto katoaa, ja siitähän me keskustelemme huomenna. —
Kiitos.

17.48 Rami Lehto ps: Arvoisa puhemies! Esityksessä siis ehdotetaan, että asevelvolli-
suutta suorittaessaan vammautuneella tai kuolleen lähiomaisilla olisi oikeus uuteen lisä-
korvaukseen. Tämä lisäkorvaus ei paranna vammautunutta välttämättä tai tuo menehtynyt-
tä takaisin, mutta helpottaa useasti arjesta selviytymistä niin omaisilla kuin vammautuneel-
lakin.

Varusmiehet harjoittelevat useasti väsyneenä ja pimeässä ja ovat silloin totta kai her-
kemmin alttiita tapaturmille ja myös kuolemantapauksille. Itse muistan omalta varusmie-
sajalta, kuinka siellä mentiin pimeällä kelissä kuin kelissä. Siellä oltiin porukka keskenään
kuorma-auton lavalla kuin sillit suolassa. Jos kolari olisi käynyt, niin aika huonosti olisi
käynyt: sieltä oltaisiin lennetty, ei ollut turvavöistä tietoakaan.

Siksi olisikin kohtuullista, että tämä lakialoite otettaisiin taannehtivasti voimaan sa-
maan aikaan kuin kriisinhallinnassa palvelevien vakuutusturvaa parannettiin lainsäädän-
nöllä 1.1.2017.

Edustaja Juvonen onkin tehnyt ansiokasta työtä lakialoitteillaan: tämäkin esitys on nyt
täällä. Siksi kannatan, että sitä vielä parannetaan.

Kannatan edustaja Juvosen tekemää vastalausetta.

17.49 Timo Heinonen kok: Arvoisa rouva puhemies! Kun kruunu lähettää miehensä tai
nuoren naisensa tehtävään, hän kantaa siitä huolen. Tätä periaatetta on tällä hallituskaudel-
la noudatettu hyvin. Sotiemme veteraanien, jotka yli 70 vuotta sitten lähtivät itsenäisyyttä
puolustamaan, tilannetta on parannettu merkittävästi. Yhtenä esimerkkinä on se, että tänä
3



Pöytäkirjan asiakohta PTK 125/2018 vp
päivänä veteraanien kuntoutusrahat eivät enää voi loppua kesken, vaan aina automaattises-
ti valtiovarainministeri tuo esityksen lisämäärärahasta, jos tällainen tilanne on syntymäs-
sä. Eli näin noudatetaan eduskunnan juhlapäätöstä. Samaan aikaan on tehty myös historial-
linen päätös siitä, että sotaveteraanit tuodaan samalle viivalle sotainvalidien kanssa, eli
kaikki saavat samat palvelut. Ja nyt myös tuota haitta-asteen invaliditeettirajaa ollaan pää-
tetty tarkentaa. Ne ovat tärkeitä parannuksia.

Sen jälkeen on tehty toimenpiteitä kriisinhallintatehtävissä loukkaantuneiden tilanteen
parantamiseksi. Niin sanottu Lex Jylhä toi heille turvaa ja oikeutta. Se oli tärkeää kriha-ve-
teraaniohjelman aikaansaamiseksi tähän maahan, ja 1.1.2017 näissä tehtävissä astui voi-
maan sitten vastaava lainsäädäntö, joka nyt laajennetaan koskemaan myös varusmiehiä.

Itse asiassa me käsittelimme tätä esitystä puolustusvaliokunnassa ja päädyimme siihen,
että on täysin harkinnanarvoista, että tämä otettaisiin taannehtivasti voimaan. Toki 2017 oli
yksi mahdollisuus, mutta myös muita vuosia oli esillä. Eli tämä edustaja Juvosen esille
nostama vuosi jättäisi itse asiassa saman tien edellisenä vuonna tapahtuneen onnettomuu-
den tämän ulkopuolelle. Tämä oli ehkä tässä taannehtivuudessa se haasteellisin tehtävä,
että mihin se raja laitetaan.

Kun tämä laki oli lähetekeskustelussa, toin itse esille 20 vuoden ajalta itse asiassa kaikki
tapaukset, mitkä olivat siis sellaisia, missä meidän varusmiehet ovat niin vakavissa onnet-
tomuuksissa olleet, että he ovat menehtyneet, ja tietysti aina joku sitten jäisi siihen koh-
taan, että tämä etu ei taannehtivasti heitä koskisikaan. Todennäköisesti sen takia sosiaali- ja
terveysvaliokunta, joka tämän päätöksen on sitten lopulta harkinnut, on tullut siihen johto-
päätökseen, että on näiden tilanteiden näkökulmasta oikeudenmukaista ottaa se voimaan
1.1.2019. Tämä on osa näitä toimia, joissa pidetään huolta niistä, jotka kruunu matkaan lä-
hettää.

17.52 Marisanna Jarva kesk: Arvoisa puhemies! Käsillä oleva hallituksen esitys on tär-
keä, ja puolustusvaliokunnassa pidimme ensiarvoisen tärkeänä sitä, että asevelvollisten va-
kuutusturva olisi yhdenmukainen kriisinhallintahenkilöstön kanssa. Tämä on erittäin hyvä
ja tärkeä täydentävä esitys, tämä jatkumo tähän, että nämä tapaukset tulevat korvauksen
piiriin.

Valiokunta korosti, että varusmiespalvelus ja kertausharjoitukset ovat fyysisesti raskai-
ta ja sisältävät vaaratilanteita, joissa mahdollisuus pysyvään haittaan on mahdollinen sa-
malla tavalla kuin kriisinhallintatehtävissäkin. Puolustusvoimien uusi, entistä liikkuvampi
taistelutapa tarkoittaa myös koulutuksen ja harjoitusten entistä kovempaa fyysistä vaati-
vuutta, ja nämä viime vuosina sattuneet kuolemantapaukset ja tapaturmat osoittavat, että
myös varusmies- ja reserviläiskoulutuksessa kuolemaan johtavan onnettomuuden mahdol-
lisuus on todellinen.

Sitten joitakin valiokunnan nostamia epäkohtia ja yksityiskohtaisia huomioita: Todet-
tiin, että nämä olosuhdeperusteiset rajaukset ovat vähän hankalia tällä hetkellä. Kun esi-
merkiksi kotipaikkakunnalle mennään viettämään loma-aikaa, niin se on rajattu pois tästä
korvauksen piiristä, mikäli siellä sattuisi tapaturma, mutta sitten kun normaalin palvelus-
viikon aikana viettää esimerkiksi iltavapaata, niin oli pohdintaa tästä rajauksesta, että mi-
käli varuskunta- tai lähiharjoitusalueella tapahtuu viikko- tai päiväpalveluohjelmaan kuu-
lumatonta toimintaa, niin tämä pitäisi saattaa nimenomaan korvauksen piiriin, ja myös
omaehtoinen liikunta, niin että kannustetaan siihen liikkumiseen. Mutta olennaista on se,
että vahinko on tapahtunut näissä palveluspaikan olosuhteissa. Eli tämä tarkennus on tie-
4



Pöytäkirjan asiakohta PTK 125/2018 vp
tysti tärkeä sitten tässä, että mitkä tapaukset kuuluvat tämän korvauksen piiriin ja mitkä ei-
vät. Itse asiassa varusmiespalvelusaikana nuorille miehille ja naisille sattuu vähemmän va-
hinkoja kuin silloin, jos he eivät ole palveluksessa. Vuosittain tämä määrä on noin 50 py-
syvää haittatapausta. On sinänsä tärkeä huomata, että Puolustusvoimat kuitenkin huolehtii
pojistaan ja tytöistään palveluksen aikana ja palvelusturvallisuutta voidaan edistää.

Tämä esitys kaiken kaikkiaan on kannatettava.

17.55 Katja Hänninen vas: Arvoisa rouva puhemies! Tämä lakiesitys on tervetullut, ja
itse kannatan sitä. On tietenkin surullista se, että pitää aina yleensä ensin tapahtua jotakin
vakavaa, niin että herätään pohtimaan sitä, onko meidän lainsäädäntö ajan tasalla. Ja sitten
kun jotakin traagista sattuu ja tapahtuu, joudumme pohtimaan myös sitä, miten tämä laki
auttaa heitä, joille jo on sattunut ja tapahtunut. Kun yleensä lakia ei säädetä taannehtivasti
vaan se jostakin päivämäärästä astuu voimaan ja koskee sen jälkeen tapahtuvia asioita, niin
siinä mielessä tässä on tietynlaista problematiikkaa, jonka varmasti kaikki edustajat ym-
märtävät.

Minun täytyy kiittää edustaja Juvosta siitä, että käytitte erinomaisen puheenvuoron tuol-
ta pöntöstä — ja toki tästä teidän lakialoitteestanne, joka on osittain samansisältöinen kuin
hallituksen esitys ja joka on tervetullut, ja sillä lailla kannatan sitä myös henkilökohtaises-
ti. Mutta täytyy sanoa, että itse tykönäni joudun miettimään ja pohtimaan sitä, kuinka suh-
taudun tähän taannehtivaisuuteen. Ymmärrän toki niitten perheiden huolen, jotka eivät tie-
tenkään lohtua saa siitäkään, vaikka kuinka korvauksia saisivat, mutta kuitenkin se olisi
valtiolta, yhteiskunnalta kädenojennus siihen, että heidän lapsensa ovat asevelvollisuut-
taan suorittaessaan joutuneet tällaisen traagisen onnettomuuden uhriksi. Siinä mielessä tätä
kyllä kannatan, mutta mitä toisaalta taas sitten tulee tähän problematiikkaan, mikä tähän
meidän lainsäädäntötyön tehtävään liittyy, tähän taannehtivaisuuteen osittain, niin en ole
vielä päättänyt, olenko mukana teidän esityksessänne ja vastalauseessanne, mutta sanon
näin, että tosiaan teidän puheenvuoronne oli kyllä hyvin liikuttava ja koskettava ja siinä oli
näitä faktoja hyvinkin tuotu esille, ja kyllä ymmärrän näiden perheiden ja omaisten tuskan.

17.57 Arja Juvonen ps: Arvoisa rouva puhemies! Kiitos edustaja Hänniselle kauniista
puheenvuorosta. Kysymyshän on yhdenvertaisuudesta, siitä että minun järkeni jakeluun ei
mene se, minkä ihmeen takia meillä on ollut kaksi vuotta voimassa laki, joka on turvannut
vain kriisinhallinnassa toimiville, vapaaehtoisessa kriisinhallinnassa toimiville, tällaisen
vakuutusturvan ja vielä niin, että he ovat voineet nimetä edunsaajansa. Nyt meille tulee la-
kiesitys, joka saattaa asevelvolliset samaan lain suojaan, mutta meillä on kuitenkin kahden
vuoden pimentoaika, ja se pimentoaika jatkuu edelleen vuoden loppuun saakka. He ovat
edelleenkin ilman lisävakuutusturvaa. Ihan edelleenkin.

On totta näin, että minkä ihmeen takia pitää tapahtua jotakin kamalaa, että lakeja lähde-
tään viemään eteenpäin. Ensimmäinen lakialoitteenihan oli jo 2017 kesäkuussa valmis, ja
vastausta ministeriöstä jouduttiin odottamaan neljä kuukautta. Vasta sen jälkeen, kun Raa-
seporin onnettomuus tapahtui, ministeriö antoi vastauksen. Kyllähän asiat lähtivät vasta
sen jälkeen rullaamaan.

Minä vetoan ja perustelen tämän esitykseni yhdenvertaisuuden näkökulmasta, ja perus-
tuslain mukaan ketään ei saa asettaa eriarvoiseen asemaan vaan yhdenvertaisuuteen. Se on
se, mihinkä minä tässä pohjaan, myös tässä aikarajassa, mihinkä tämän esitykseni olen ve-
tänyt, elikkä sama aika varusmiehillä kuin rauhanturvaajilla.
5



Pöytäkirjan asiakohta PTK 125/2018 vp
On todellakin niin, että ne ihmiset siellä kodeissa, ne perheet, ne vanhemmat, hehän tätä
tuskaa kantavat ja me olemme vain sanansaattajia. Mutta todellakin isän kommentit minul-
le olivat, että hänestä tuntuu, että yhteiskunnalla on jotakin vanhempia vastaan, kun heidän
ääntään ei kuulla, ja taistelu jatkuu, ja kyllähän se tuntuu kolmen lapsen äitinä ja erityisesti
pienen pojan äitinä pahalta. Sitä miettii, että kun me vanhemmat luotamme omat lapsem-
me ja kuvittelemme, että siellä on turvallista, ja ajattelemme, että mitään ei tapahdu, niin
entäpä sitten, kun tapahtuu? Ne ovat asioita, jotka ovat anteeksiantamattomia.

Siinä mielessä on hienoa, että laki on edennyt, mutta olisiko tämä laki edennyt ilman
Raaseporia, koska mehän puhuimme rahasta? Syy, miksi silloin 1.1.17 ei varusmiesten
asiaa laitettu kuntoon, oli raha ja taloudellinen syy, mutta nyt on mennyt henkiä ja terve-
yksiä, ja nyt me olemme tässä. — Kiitos arvokkaasta keskustelusta kaikille.

Yleiskeskustelu päättyi ja asian käsittely keskeytettiin.
6


