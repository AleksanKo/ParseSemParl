















































DEM8F38.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.16. Suullinen kysymys valtionyhtiöiden palkitsemisjärjestelmistä (Eero Heinäluoma sd)
Suullinen kysymys SKT 188/2017 vp

Suullinen kyselytunti

Puhemies Maria Lohela: Seuraavaksi edustaja Heinäluoma.

Keskustelu

16.33 Eero Heinäluoma sd: Arvoisa puhemies! Todellakin tämä valtionyhtiöiden palkit-
semisasia oli tarkastusvaliokunnassa käsittelyssä Finnairia koskevan julkisen keskustelun
johdosta, ja kävi ilmi, että tätä valtioneuvoston hyväksymää yleisohjetta, minkä mukaan
palkitsemista tehdään, ei ole kokonaisuudessaan kaikissa valtionyhtiöissä noudatettu, ni-
menomaan niissä yhtiöissä, joissa on muitakin omistajia. Valiokunnan hyvin yksituumai-
nen kanta oli se, että tällaisia lisäeläkejärjestelyjä ei pidä tehdä, ja sehän on aikaisemmin-
kin ollut myös hallituksen lähtökohtana, että ne ovat huonoa johtamista olosuhteissa, jois-
sa yleisesti pyritään nostamaan eläkeikää ja vedotaan, että ihmiset olisivat pidempään töis-
sä. 

Tässä yhteydessä kuitenkin sitten valiokunta totesi, että tässä asiassa on perusteet kyllä
täsmentää valtioneuvoston ohjeita niin, että kaikki virkamiehet ovat tietoisia, että kaikissa
yhtiöissä valtion kanta on tämä, ja että yhtiöissä, joissa valtio on osaomistaja, ministeriä in-
formoidaan, jos ollaan tekemässä jotain muuta kuin tämä yleisohje on. 

16.35 Elinkeinoministeri Mika Lintilä (vastauspuheenvuoro): Arvoisa puhemies! Edus-
taja Heinäluoma käytti oikeastaan sen puheenvuoron, jonka olisin voinut itsekin käyttää,
[Jukka Gustafsson: Se on hyvä, se oli hyvä puhe!] eli tarkastusvaliokunta oli täsmälleen sa-
massa linjauksessa kuin hallitus omassa omistajaohjauslinjauksessaan. Se, mitä tapahtui
tässä kyseisessä tapauksessa, mikä ollaan kyllä ihan hyvässä hengessä todettu, oli se, että
omistajaohjausyksikkö ilmoitti, että heidän mielestään informointikynnys ei ylittynyt sil-
loiselle omistajaohjauksesta vastaavalle ministerille, ja tästä on omistajaohjausyksikköä
kyllä, voisiko sanoa, evästetty, eli tämän jälkeen varmasti tämä informointi tulee tapahtu-
maan. Uskon ja luotan siihen, että organisaatio tulee jatkossa toimimaan sen mukaan kuin
hallitus on omistajaohjauslinjauksessaan edellyttänyt.

Kysymyksen käsittely päättyi.


