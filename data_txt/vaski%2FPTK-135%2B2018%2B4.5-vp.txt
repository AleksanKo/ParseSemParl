















































DEMD5D8.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.5. Suullinen kysymys ILO:n alkuperäiskansasopimuksen ratifioinnista (Anna-Maja Hen-
riksson r)

Suullinen kysymys SKT 211/2018 vp

Suullinen kyselytunti

Puhemies Paula Risikko: Seuraava kysymys, ruotsalainen eduskuntaryhmä, edustaja
Henriksson.

Keskustelu

16.44 Anna-Maja Henriksson r: Värderade fru talman! Inte bara så här inför jul, utan
också annars skulle det vara viktigt att alla skulle känna sig delaktiga i vårt samhälle, i vårt
goda land. Det gäller också vår ursprungsbefolkning, samerna. Senaste period var vi fem
före att ratificera ILO 169-konventionen. Men ärendet blev bordlagt och har nu legat på re-
geringens bord under hela den här valperioden.

Olisi tärkeätä, että kaikki, jotka asuvat Suomessa, tuntevat olonsa turvalliseksi ja tuntevat
sen, että saavat oikeudenmukaista kohtelua. Tämä koskee myös meidän alkuperäiskansaa,
saamelaisia. Siksi, arvoisa ministeri Häkkänen, kysynkin: mikä on tällä hetkellä ILO 169 -
sopimuksen tila, koska viime hallituskaudella, viime eduskuntakaudella päästiin aika pit-
källe? Se on ratifiointia vailla. Asia on tavallaan vireillä vielä täällä eduskunnassa, mutta
tällä hallituskaudella ei ole tapahtunut oikeastaan mitään. [Puhemies koputtaa] Miksi ei ole
tapahtunut, ja mitä tulette tekemään, arvoisa ministeri?

16.45 Oikeusministeri Antti Häkkänen (vastauspuheenvuoro): Arvoisa puhemies! Täl-
lä vaalikaudella on pyritty viemään eteenpäin useita saamelaisiin liittyviä asioita. Viimek-
si muun muassa saamelaiskäräjälain uudistusprosessi eteni, jossa hankkeessa mukana ol-
leiden käräjienkin edustajat jo hyväksyivät työryhmässä esityksen, mutta sitten loppujen
lopuksi saamelaiskäräjät ei hyväksynyt esitystä. Tähän olen hieman pettynyt; olisimme
saaneet sen asian eteenpäin.

Kysyjän mainitsema sopimus on eduskunnassa, se on viime vaalikaudella tänne jätetty,
ja sille ei ole löytynyt parlamentissa sellaista tukea, jolla se menisi eteenpäin tuossa muo-
dossa.

16.46 Anna-Maja Henriksson r (vastauspuheenvuoro): Arvoisa puhemies! On surullista
kuulla, että ei löydy sellaista poliittista tahtoa, että halutaan viedä tätä ratifiointiasiaa eteen-
päin. Täytyy muistaa, että saamelaiset ovat Euroopan ainoa alkuperäiskansa ja tämän ILO-
sopimuksen on jo ratifioinut 22 maata, niitten joukossa myös Norja ja Tanska. On ihmeel-
 Tarkistettu
4.0



Pöytäkirjan asiakohta PTK 135/2018 vp
linen tilanne, että me emme pääse tässä tärkeässä asiassa eteenpäin. Edellisellä hallituskau-
della tehtiin todella paljon työtä. Elikkä nyt asia on vain poliittisesta tahdosta kiinni.

Miten aiotte, arvoisa hallitus, palauttaa saamelaisten tunteen siitä, että me suomalaiset
välitämme myös saamelaisten oikeuksista alkuperäiskansana ja vaalimme myös heidän
lapsiensa tulevaisuutta?

16.47 Oikeusministeri Antti Häkkänen (vastauspuheenvuoro): Arvoisa puhemies! Al-
kuperäiskansojen oikeuksista pidetään jatkuvasti huolta, ja uudistuneessa lainsäädännössä
muun muassa maakuntauudistuksen yhteydessä turvataan saamelaisten oikeudet ja palve-
lut. Siellä uusi Lapin maakunta joutuu huomioimaan kaikissa yhteyksissä saamelaisten oi-
keudet. Ja uusi saamen kielilaki vielä varmistaa sitä, että nämä kielelliset oikeudet tulevat
toteutumaan.

Tämä kysyjän mainitsema sopimus varmaan on tuttu, koska kysyjän tekemän esityksen
pohjalta viime vaalikaudella hanke tuotiin tänne. Mutta sitä ei saatu läpi eduskunnasta läpi
viime vaalikaudella, ja myöskään tällä vaalikaudella ei valitettavasti tälle sopimukselle
näytä olevan tukea. Mutta työ saamelaisten asioiden eteen jatkuu, ja vuoropuhelua käy-
dään jatkuvasti heidän kanssaan.

Kysymyksen käsittely päättyi.
2


