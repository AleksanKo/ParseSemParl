















































DEM536C.tmpSave.xml


Pöytäkirjan asiakohta PTK 59/2016 vp
Pöytäkirjan asiakohta 

PTK 59/2016 vp

Täysistunto

Torstai 26.5.2016 klo 16.00—19.04

5. Lakialoite laiksi elintarvikelain muuttamisesta
Lakialoite LA 29/2016 vp Ilmari Nurminen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

18.03 Ilmari Nurminen sd (esittelypuheenvuoro):  Arvoisa herra puhemies! Lakialoite
laiksi elintarvikelain muuttamisesta tähtää ruokahävikin vähentämiseen Suomessa. Aloit-
teessa esitetään lisättäväksi elintarvikelakiin ehdollinen jakeluvelvoite. Laki velvoittaa
luovuttamaan myynnistä tai käytöstä poistetut syömäkelpoiset elintarvikkeet voittoa ta-
voittelemattomien kolmansien tahojen käyttöön taikka asettamaan kyseessä olevat elintar-
vikkeet itse jaettavaksi, jos se on kohtuudella mahdollista. Lakialoite koskee kunnallisia
toimipisteitä, kauppoja, leipomoja ja vastaavia tuotteita myyviä yrityksiä. Lakialoitteen
myötä syömäkelpoista ruokaa ei enää voisi heittää roskiin, jos joku voittoa tavoittelematon
taho sitä itselleen pyytää eteenpäin jaettavaksi. Tällaisia tahoja ovat esimerkiksi ruoka-
avustusjärjestöt tällä hetkelläkin. Lakialoitteella ei ole merkittäviä taloudellisia vaikutuk-
sia valtiontalouteen, ja lakialoite ei tässä muodossa aseta myöskään sanktioita. Lakialoitet-
ta on valmisteltu kuuden puolueen kansanedustajan yhteistyöllä.

Tällä hetkellä Suomessa hävikkiruuan jakelu perustuu vapaaehtoisuuteen ja erilaisiin
kokeiluprojekteihin, mutta vakiintunutta käytäntöä ei ole vielä muodostunut. Me allekir-
joittaneet yli sata kansanedustajaa haluamme vähentää ruokahävikkiä sekä edistää kestä-
vämpää ruokakulutusta ja kiertotaloutta sekä nostaa ruuan arvostusta Suomessa. Ranskas-
sa parlamentti velvoitti hiljattain kaupat luovuttamaan poistettavat elintarvikkeet jaetta-
vaksi eteenpäin ja on jo ottanut askeleen kohti kestävämpää kehitystä. Tästä Suomenkin pi-
täisi ottaa mallia.

Aloitteen tarkoituksena on vähentää ruokahävikkiä ja muun elintarvikeperäisen jätteen
määrää. Ruokahävikillä tarkoitetaan syömäkelpoisen ruuan päätymistä jätteeksi. Elintar-
vikkeiden tuotanto, jalostus ja kuljetus aiheuttavat merkittävän osan maailman ympäristö-
kuormituksesta. Kun ruokaa päätyy roskikseen, kuormitus on silloin turhaa. Ruokahävikin
vähentäminen edistää niin ekologista, sosiaalista kuin taloudellistakin kestävyyttä. Laki-
aloite on EU:n ja hallituksen kiertotaloustavoitteiden mukainen.

Ruokaa päätyy roskikseen tällä hetkellä uskomattoman paljon, maailmanlaajuisesti pe-
räti 25—30 prosenttia kaikesta maapallolla tuotetusta ruuasta. Suomessa ruokahävikkiä
kertyy vuosittain jo varovastikin arvioiden noin 400 miljoonaa kiloa. Ruokapalveluiden
 Tarkistettu
4.0



Pöytäkirjan asiakohta PTK 59/2016 vp
osuus on noin 20 prosenttia, teollisuuden osuus noin 28 prosenttia ja kaupan alan noin 20
prosenttia eli yli 65 miljoonaa kiloa vuodessa. Tällä hetkellä siitä vain noin 10—15 pro-
senttia lahjoitetaan ruoka-apuun.

Hävikkiruuan ilmastokuormitus on myös suuri, sillä hukkaan menevään ruokaan on pa-
nostettu resursseja koko tuotantoketjun varrella viljelystä aina pakkaamiseen ja kuljettami-
seen. Vuosittainen ruokahävikki vastaakin noin 100 000 henkilöauton päästöjä.

Samaan aikaan suomalaisissa leipäjonoissa käy vuosittain tuhansia, ellei jopa kymme-
niätuhansia ihmisiä. RAY:n mukaan vuonna 2014 leipäjonoissa kävi säännöllisesti jopa
12 600 ihmistä ja luku on kasvamaan päin. Tämä kertoo huono-osaisuuden lisääntymises-
tä ja siitä, että yhä useampi pienituloinen ei pärjää. Pelkkä hävikkiruuan jakelun tehosta-
minen ei ole tietenkään riittävä ongelman ratkaisemiseen, vaan köyhyyden torjuntaan tar-
vitaan määrätietoisesti sosiaali- ja työllisyyspoliittisia keinoja. Ruoka-avun jakelu on kui-
tenkin arvokasta työtä, jolla voidaan väliaikaisesti paikata hyvinvointivaltion aukkoja, ja
ruokahävikin vähentämisen ja sen hyötykäyttämisen pariin tulisi saada enemmän toimijoi-
ta, ja toimivat konseptit tulisi ottaa käyttöön laajemmin. Tässä poliittinen ohjaus on mer-
kittävässä roolissa.

Ruokahävikin torjumiseksi tarvitaan muutoksia asenteisiin ja toimintatapoihin sekä ruu-
an arvostuksen lisäämistä. Suomessa on viime aikoina herätty kiitettävästi aiheeseen. Ai-
heen ympärille on syntynyt innostava ja innovatiivinen kulttuuri, joka yhdistää monen toi-
mintakentän toimijat. Esimerkiksi monessa kunnassa on ryhdytty hyötykäyttämään koulu-
ruokailusta ylijäänyttä tähderuokaa myymällä sitä edullisesti eteenpäin muille ruokailijoil-
le. Parhaimmillaan hävikistä syntyy arvokkaampia tuotteita ja uutta liiketoimintaa, työlli-
syyttä ja yhteisöllisyyttä.

Kiertotalousajattelun hengessä syömäkelpoista ruokaa voitaisiin ohjata takaisin ruoka-
ketjuun ja syömäkelvoton hävikki hyötykäyttöön ravinteina. Helsingissä on parhaillaan
menossa yksi tällainen innovatiivinen kiertotaloushanke From Waste to Taste. Hankkeen
tiimoilta perustetaan ruuan kierrätyskeskus, jonne ruoka kuljetetaan ja jossa hävikki laji-
tellaan lahjoitettavaksi suoraan ruoka-aputoimijoille tai kerätään ruokahävikkiravintolaan.
Hankkeen hävikkiruokaravintola on saanut suuren suosion niin lounas- kuin illallisravin-
tolana. Voittoa tavoittelematon hanke työllistää työttömiä, nuoria, pitkäaikaistyöttömiä ja
maahanmuuttajia pääsemään kiinni työelämään.

Juuri tällaista kehitystä meidän tulee tukea poliittisella päätöksenteolla. Lainsäädäntö on
yksi tapa patistaa yhteiskuntaa oikeaan suuntaan. Suomi voisi olla kiertotalouden, eettisen
kulutuksen, vihreämmän talouden ja innovatiivisemman ruuantuotantoketjun edelläkävi-
jä. Ei ole järkevää haaskata ruoka-aineita ja työtä hukkaan, vaan lisätä resurssien tehok-
kuutta ja niiden käyttöä. Lainsäätäjinä voimme pyrkiä luomaan rakenteita, jotka kannusta-
vat kansalaisia kuluttamaan kestävämmin ja eri ruokatuottajia tarjoamaan ympäristöystä-
vällisemmin.

Näillä perusteilla toivon, että maa- ja metsätalousvaliokunta aloittaa asian käsittelyn ja
selvittelyn nopeasti ja että laki astuisi Suomessa voimaan mahdollisimman nopeasti.

18.10 Hanna Sarkkinen vas: Arvoisa puhemies! Tänään puhumme tärkeästä asiasta, ruu-
asta: Ruoka pitää meidät elossa, ruoka luo työpaikkoja, ruoka ja sen tuotanto ylläpitää maa-
seudun elinvoimaa, ruoka on kulttuuria, ruuan äärellä perheet ja ystävät kokoontuvat. Kai-
kille ruokaa ei riitä joka aterialle. Ruoka on myös politiikkaa. Heitämme ruokaa roskiin
monessa eri vaiheessa. Eniten ruokaa päätyy biojäteastiaan kodeissa, mutta paljon hävik-
2



Pöytäkirjan asiakohta PTK 59/2016 vp
kiä syntyy myös teollisuudessa, kaupassa ja ravintoloissa. Yhteensä roskiin heitetyn ruuan
määrä on noin 10—15 prosenttia kaikesta syömäkelpoisesta ruuasta. Sen arvo on vuosit-
tain noin 500 miljoonaa euroa, ja summan maksavat lopulta kuluttajat eli me kaikki.

Ruokahävikki on ongelma ekologisen, sosiaalisen ja taloudellisen kestävyyden kannal-
ta. Ruuantuotanto aiheuttaa lähes kolmanneksen ilmastovaikutuksista, ja yli puolet Suo-
men vesistöä rehevöittävästä kuormituksesta syntyy ruuantuotannosta. Jos syömäkelpoi-
nen ruoka päätyy roskiin, ovat kaikki nämä päästöt syntyneet turhaan. Ruuan heittäminen
roskiin tuntuu irvokkaalta, kun yhä useampi suomalainen hakee ruokansa leipäjonoista.

Globaalisti aliravitsemus ja ruuan puute on yhä suuri ja polttava ongelma. Samaan ai-
kaan kaupoissa heitetään vuosittain valtavasti syömäkelpoista ruokaa lukittuihin roskalaa-
tikoihin. Yhtälö on kestämätön. Syömäkelpoinen ylijäämäruoka pitää saada sitä tarvitse-
vien ulottuville. Juuri siihen tällä lakialoitteella pyritään. Ihmisten toimeentulon ongelmia
tämä aloite ei tietenkään ratkaise, vaan siihen tarvitaan lisää työpaikkoja sekä riittävä ja oi-
keudenmukainen sosiaaliturva. Syömäkelpoisen ylijäämäruuan saattaminen sitä tarvitse-
vien saataville olisi kuitenkin järkevää ja oikeudenmukaista ja ympäristöystävällistä poli-
tiikkaa.

Arvoisa puhemies! Olen todella iloinen tästä lakialoitteesta ja siitä, että se sai niin pal-
jon allekirjoituksia. Tein jo viime kesänä toimenpidealoitteen ruokahävikin vähentämisek-
si. Nyt laitoimme eri puolueiden kansanedustajien kanssa liikkeelle tämän lakialoitteen, ja
on aivan mahtavaa, että yli sata kansanedustajaa on allekirjoittanut aloitteen, ja uskon, että
tämä pääsee valiokunnan käsittelyyn. Kiitokset aloitteellisuudesta edustaja Nurmiselle.

Arvoisa puhemies! Esitämme, että myynnistä poistetut syömäkelpoiset elintarvikkeet
on luovutettava voittoa tavoittelemattomille tahoille ruokajakelua varten. Tämä koskisi
kauppoja, leipomoita ja joukkoruokailuja, kuten kouluja ja sairaaloita. Ne voisivat myös
halutessaan itse huolehtia jakelusta. Ylijäämäruuan jakelusta on Suomessa kokemuksia jo
tähän asti, mutta tämä jakelu on tähän saakka ollut kauppojen vapaaehtoisten toimien va-
rassa. Monilla kaupoilla on paljon hyviä käytäntöjä hävikin vähentämiseksi ja ylijäämä-
ruuan hyödyntämiseksi ja jakelemiseksi, ja näitä hyviä käytäntöjä voitaisiin nyt ottaa laa-
jemmin käyttöön.

Tämä asia ei kuitenkaan mielestäni voi olla täysin vapaaehtoisuuden varassa, sillä vaik-
ka monet edelläkävijäyritykset ja toimipaikat ovat kehittäneet hyviä käytäntöjä, niin silti
edelleen liian paljon syömäkelpoista ruokaa laitetaan roskiin lukkojen taakse. Lakiin lisät-
tävä ruokajakeluvelvoite auttaisi vähentämään ruokahävikkiä kauppojen ja ruokaloiden
osalta. Se on kuitenkin vain osa koko ruokahävikistä. Tämän lisäksi meidän jokaisen tulee
kantaa oma vastuu jääkaapistamme ja omasta tarjottimestamme. Yksilökäyttäytymiseen ei
laeilla juuri pystytä puuttumaan, mutta pienellä tiedostamisella, suunnittelulla ja järkeväl-
lä toiminnalla jokainen meistä voi vähentää ruokahävikkiä omalta osaltamme.

Arvoisa puhemies! Tämä lakialoite on herättänyt paljon mielipiteitä. Aloitetta on kiitel-
ty tärkeään asiaan puuttumisesta ja toisaalta moitittu byrokratian lisäämisestä. On myös sa-
nottu, ettei aloitetta voi sellaisenaan hyväksyä. Mutta ei huolta — sitähän varten meillä on
eduskunta, että säädämme ja muokkaamme täällä lakeja. Valiokuntatyössä on varmasti
mahdollista viilata lain pykälät kuntoon siten, että aloitteen tarkoitus ja tavoite säilyy. Joka
tapauksessa on hyvä, että aloite on jo nyt herättänyt paljon keskustelua tärkeästä aiheesta
eli ruokahävikin vähentämisestä. Keskustelu jatkukoon.
3



Pöytäkirjan asiakohta PTK 59/2016 vp
18.15 Susanna Koski kok: Arvoisa puhemies! Käsittelyssä olevan ruokahävikkiä koske-
van lakialoitteen tarkoitusperät ovat kiistatta hyvät. Olemme varmasti jokainen samaa
mieltä siitä, että on kaiken järjen vastaista heittää hyvää syömäkelpoista ruokaa roskiin.
Ruokahävikin vähentämistä ei kuitenkaan hoideta kuntoon sääntelyn ja velvoitteiden lisää-
misellä. Hallitus on tehnyt hyvää työtä turhan sääntelyn purkamisessa, ja maalaisjärki tu-
lisi pitää mielessä myös tässä keskustelussa.

Lakialoitteen tarkoituksena on velvoittaa muun muassa kunnalliset toimipisteet, kaup-
piaat ja leipomot luovuttamaan syömäkelpoisen ylijäämäruokansa jakeluun. Lakialoitteel-
la ei olisi vaikutusta kotitalouksien ruokahävikkiin, jonka suhteellinen osuus on kuitenkin
mittavin ruokahävikin kokonaismäärästä. Tämän tiedon tukena ovat monet tutkimukset,
joiden mukaan kotitalouksissa heitetään roskiin syömäkelpoista ruokaa noin 24 kiloa hen-
keä kohden vuodessa.

Lakialoitteessa todetaan, ettei aloitteella ole merkittäviä taloudellisia vaikutuksia val-
tiontalouden näkökulmasta. On kuitenkin otettava huomioon mahdolliset kustannukset ja
ylimääräiset velvoitteet ja vastuut, jotka laki toteutuessaan aiheuttaisi yrittäjälle, kaup-
piaalle. Paras ja tehokkain keino kaiken ruokahävikin vähentämiseen on ennakointi. Tämä
pätee niin kotitalouksiin kuin kaikkeen kaupalliseenkin toimintaan. Avainasemassa ovat
suunnittelu ja vapaaehtoisuus.

On päivänselvää, että sekä kunnalle, kauppiaalle että kotitaloudelle syömäkelpoisen
ruuan pois heittäminen on taloudellisesti tappiollista toimintaa. Hävikin vaikutus liiketoi-
mintaan ja sen kannattavuuteen on itsessään kannustin mitoittaa ostojaan mahdollisimman
tarkasti, jotta hävikkiruuan määrä jää mahdollisimman pieneksi. Itse asiassa koko elintar-
vikeketjulla on osansa ruokahävikin vähentämisessä. Käytännölliset koot ja tavat niin pak-
kauksissa kuin valmistuksessakin edesauttavat ruuan säilymistä sekä jälleenmyyntiä.

Ruokahävikkiä pienennetään jo tälläkin hetkellä monessa kaupassa ja kunnassa. Kuten
nytkin myös jatkossa ruokahävikin pienentämisen tulee perustua vapaaehtoisuuteen ja
maalaisjärkeviin käytäntöihin. Suomessa kauppiaat ja kunnat ovat tälläkin hetkellä haluk-
kaita jakamaan ylimääräiset myynnistä poistetut elintarvikkeet järjestöille, jotka puoles-
taan jakavat niitä eteenpäin. Meidän tulee jatkossakin kannustaa hävikkiruuan määrän pie-
nentämiseen, mutta velvoittavalla sääntelyllä sitä ei tule tehdä. Tämänkaltaisen sääntelyn
myötä pahimmassa tapauksessa maksukykyisillekin asiakkaille olisi kaupan hyllyllä tar-
jolla lähinnä eioota. Sellaisia todennäköisiä tilanteita tuskin tällä lakialoitteella tavoitel-
laan.

Arvoisa puhemies! Sikäli kuin eduskunta säätää ruokakauppiaita velvoittavaa lainsää-
däntöä, sen lähtökohtana tulee olla ydintehtävän eli ruuan myynnin edistäminen eikä sen
jakamisen edistäminen.

18.19 Timo Heinonen kok:  Arvoisa herra puhemies! Hyvät edustajakollegat! Edellä
edustaja Koski puhui tästä asiasta kyllä monessa mielessä varsin järkevällä tavalla. Itse tein
kirjallisen kysymyksen asiasta viime vuoden kesällä ja siinä kerroin olevani valmis myös
lakialoitteen tekemiseen ja sain silloin kyllä aika paljon juuri tämän suuntaista viestiä, mitä
edustaja Koski puheenvuorossaan esille toi. Olen itse edustaja Nurmisen, edustaja Mykkä-
sen ja kumppaneiden tekemän lakialoitteen toki allekirjoittanut, mutta tämä on aiheellista
pohdintaa, että tarvitsemmeko me lopulta tämän sääntelyn tai voiko se jopa viedä tilannet-
ta huonompaan suuntaan kuin tällä hetkellä.
4



Pöytäkirjan asiakohta PTK 59/2016 vp
Meillä Suomessahan vanheneva ruoka kaupassa ennen muuta menee ensin alekoriin, ja
sieltä hyvin monissa tapauksissa kaupat jakavat sitä leipäjonoihin eli hyväntekeväisyy-
teen. Meillä käytetään tätä ruokaa myös bioetanoliin, ja uskoisin, että muun muassa edus-
taja Mykkänen haluaa jatkossakin, että myös bioetanolin käyttö olisi yksi vaihtoehto sel-
laisessa vanhenevassa ruuassa, jota ei esimerkiksi hyväntekeväisyyden kautta jakoon voi-
taisi laittaa. Vapaaehtoinen tie on saanut aikaan jo Suomessa varsin hyviä tuloksia. S-ryh-
mällä esimerkiksi ruokahävikkiä ei päädy tällä hetkellä lainkaan kaatopaikoille. S-ryhmäl-
lä on hyväntekeväisyysjärjestöjen kanssa tehtynä yli 300 sopimusta, missä tämä jako ta-
pahtuu varsin tehokkaasti. Myös kauppiasvetoinen Kesko toimii samalla tavalla. Kesko
selvitti tätä tilannetta itse asiassa tämän keskustelun esille noustessa reilu vuosi sitten, kun
Ranskassa ryhdyttiin tätä lainsäädäntöä säätämään, mikä sielläkin joutui alkuun hieman
vaikeuksiin ja on nyt mennyt eteenpäin. Kesko selvitti omilta kauppiailtaan, ja 130 kaup-
piaasta 118 lahjoitti ruokahävikin hyväntekeväisyyteen ilman pakottavaa lainsäädäntöä.
Miksi 12 ei lahjoittanut? Syy oli se, että heidän kunnissaan tai kylissään, missä pienet ruo-
kakaupat olivat, ei ollut sopivaa hyväntekeväisyystoimijaa eli ei löytynyt kumppania tä-
hän ruuan vapaaehtoiseen jakamiseen.

Niin kuin edustaja Koski edellä toi esille, ja itse asiassa joku muukin tässä keskustelus-
sa, kauppaa suurempi ruokahävikki meillä syntyy kodeissa. Tässä meillä olisi jokaisella
peiliin katsomisen paikka. Emme ole onneksi esittämässä vielä pakkosyöntiä koteihin, että
ruoka olisi sieltä syötävä. Meillä jokainen suomalainen heittää itse asiassa kodeissa roskiin
vuodessa 20—30 kiloa syömäkelpoista ruokaa, ja kaupan hävikki on tästä noin puolet,
12—14 kiloa vuositasolla. Sen takia kannustan kyllä valiokuntaa, kun he käyvät tästä
asiasta perusteellisen käsittelyn, niin kuin yli sadan kansanedustajan lakialoitteen käsitte-
lyyn kuuluu, myös käymään läpi näitä kysymyksiä, joita tässä muutkin edustajat ovat esil-
le nostaneet. Yhtenä tietysti valistus on tärkeää sinne koteihin, mutta myös se, että voisim-
meko me löytää keinoja, että pakkauskokoa pienennettäisiin. Meillä usein kasvavassa
sinkku- ja kahden henkilön perheiden yhteiskunnassa monet paketit ovat turhan suuria, ja
sieltä kinkkupaketista aina muutama kinkku jää sellaiseksi, että ne eivät enää ole sitten syö-
mäkelpoisia. Toinen on ihan valistuksen pieni keino asiaan, mihin itsekin välillä syyllis-
tyy: jos purkissa taikka paketissa lukee, että parasta ennen -päiväys on mennyt umpeen,
niin meikäläinen — en enää ehkä niin paljoa kuin joskus vähän nuorempana, mutta tiedän,
että aika moni suomalainen — lukee sen kuin se olisi viimeinen käyttöpäivä, ja näinhän se
suinkaan ei ole.

Mutta haluan kiittää edustaja Nurmista, Mykkästä ja muita edustajia, jotka ovat tämän
lakialoitteen yli sata nimeä keränneet, hyvästä työstä ja siitä, että tämä asia, joka on nous-
sut keskusteluun lukuisten kansanedustajien toimesta jo ennen tätä lakialoitetta, saadaan
nyt perusteellisesti läpi käytyä. Ja jos ei pakottavaan (Puhemies koputtaa) lainsäädäntöön
lopulta päädytä, niin toivon, että etsitään niitä keinoja, millä ruokahävikkiä voidaan pie-
nentää kaikissa paikoissa.

18.24 Kai Mykkänen kok: Arvoisa puhemies! Hyvät kollegat! Ensinnäkin, erittäin ilah-
duttavaa käydä näin rakentavaa keskustelua täällä asiasta. Se ei ehkä aina ole tämän salin
parhaita ominaisuuksia.

Ensinnäkin, kyllähän se on aika hätkähdyttävä fakta, että jopa noin neljäsosa maailmas-
sa tuotetusta ruuasta päätyy haaskuuseen ketjun eri osissa — jopa neljännes kaikesta siitä
ruuasta, mitä maailmassa tuotetaan. Suomessakin arviot liikkuvat 330—460 miljoonan ki-
5



Pöytäkirjan asiakohta PTK 59/2016 vp
lon välillä vuodessa, siis niissä elintarvikkeissa, jotka eri vaiheissa elämänkaartaan pääty-
vät haaskuuseen, vaikka olisivat vielä ihmisravinnoksi kelpaavia. Niin kuin tässä lukuisat
edustajat ovat todenneet aivan oikein ja niin kuin itse asiassa aloitteen perusteluihinkin on
suoraan kirjattu, suinkaan kaupan ala ei ole se suurin ketjun kohta, josta tuota syömäkel-
poista ruokaa valuu haaskuuseen, vaan suurin kohta on itse asiassa me kotitaloudet kukin
omassa elämässämme. Siitä noin 300—400 miljoonasta kilosta, mikä Suomessa haaskuu-
seen häviää turhaan, noin 40 prosenttia häviää siellä kodeissa ja noin 20 prosenttia häviää
kaupan päässä.

Mutta sitten tietysti, jos katsotaan faktuaalisesti, mitä asioita asialle voidaan tehdä yh-
teiskuntana, niin meillä on tietysti biojätteen erilliskeräily jo nyt järjestetty myös kotita-
louksissa, mutta niin kuin tässä edustaja Heinonenkin sanoi, ehkä emme ole tälläkään po-
rukalla säätämässä syömispakkoa tai koirapakkoa tai muuta vastaavaa sinne kotitalouk-
siin, jotta siitä puolesta päästäisiin eroon. Sen sijaan kaupan kohdalla tämä on relevantti
kysymys, voiko yhteiskunta tehdä proaktiivisesti enemmän.

Toki kaupan ala tekee jo nyt varsin paljon, ja tämä keskustelu on tässäkin selvästi jo aut-
tanut siihen, ja tiedän, että jo ihan tämän aloitteen tekeminenkin on nyt Päivittäistavara-
kauppa-yhdistyksen piirissä saanut aikaan työryhmätyöskentelyä, ja uskon, että vie asiaa
eteenpäin. Esimerkiksi S-ryhmä täällä pääkaupunkiseudulla tavoittelee sitä, että 10 pro-
senttia kaikesta leivästä, joka jää siis syömäkelpoisena kauppaan, lahjoitettaisiin, ja on
isompia pilottiprojekteja olemassa. Kuitenkin on täysin selvää, että valtaosa vielä siitä syö-
mäkelpoisesta ruuasta, joka kaupassa ikään kuin käsiin jää, tällä hetkellä menee valitetta-
vasti haaskuuseen.

Sen takia itse olen sitä mieltä, että vaikka olen tämmöinen liberaali ekonomisti pohja-
ajattelultani, niin pieni tuuppaaminen lakiteitse tässä asiassa on hyväksyttävää, kunhan me
minimoimme sen mikromanageerauksen, johon ikään kuin samalla syyllistymme. Sen ta-
kia on tietysti tärkeätä, että tässä aloitteessakin joka tapauksessa lähdetään siitä, että jake-
luvelvoite hyväntekeväisyyteen olisi ehdollinen eli se ei ole kaupan vastuu etsiä ja löytää ja
synnyttää sitä hyväntekeväisyysjärjestöä, joka sen jakaa, vaan pitää aina silloin, jos on
ovelle tulossa hyväksyttävä, vastuullinen hakija, olla valmis luovuttamaan mieluummin
hänelle kuin laittamaan takaovesta sitten roskikseen. Siitähän tässä viime kädessä on ky-
symys. Myöskään kaupan vastuu ei sitten enää jatku siitä hetkestä, kun se on asianmukai-
sesti luovutettava.

Tässä muutamat puhujat ovat ihan ymmärrettävästi esittäneet, että vapaaehtoisuuden tie
on aina ensisijainen, mutta kiinnittäisin kuitenkin huomiota siihen, että pahoin pelkään,
että silloin kun metsäteollisuudessa vielä käytettiin kloorivalkaisua ja moni teollisuuspaik-
kakunta oli pyykitkin valkoisina siitä silloin ja haju oli kunnollinen, niin olisiko vieläkään,
saati jo kolmisenkymmentä vuotta sitten, siirrytty toisiin menetelmiin, jos ei siinä lainsää-
täjä olisi tullut peliin. Silloin kun katalysaattorit tulivat, niin puhuttiin, että autoilu menee
ihan mahdottoman kalliiksi. No, ei mennyt. Mikä näitä yhdistää, on, että nämä ovat sen-
tyyppisiä ikään kuin volyymiuudistuksia, että se näyttää etukäteen ehkä hankalalta ja isol-
ta, mutta sitten jos se lähtee käyntiin, niin kustannukset menevät pieniksi, ja siinä tarvitaan
tämmöistä tuuppaamista.

Tätä toivottavasti nyt valiokunta voisi sitten rakentavasti harkita myös, mitä ehkä ra-
jauksia ja tarkennuksia tämän aloitteen pohjalta voi tehdä, mutta jotain on kuitenkin syytä
tehdä.
6



Pöytäkirjan asiakohta PTK 59/2016 vp
Myös on olemassa paljon muita keinoja, joita esimerkiksi Päivittäistavarakauppa-yhdis-
tys itse on ollut aloitteellisesti ehdottamassa. Voitaisiinko esimerkiksi uudelleenpakkaami-
nen siellä kaupassa mahdollistaa ilman, että tuoteselosteet tehdään samalla tavalla kuin
ikään kuin alkuperäisiin pakkauksiin tulee, jotta olisi siis helpompi tällaista parasta ennen
-päivän menettänyttä mutta syömäkelpoista ruokaa myydä alennuksella? Voitaisiinko ve-
rovähenteisyydellä tuoda kannustin siihen, että jos hyväntekeväisyyteen luovuttaa, niin
kauppa saa siitä itselleen myöskin enemmän rahaa kuin jos se välittää sen jätteeksi? Voi-
taisiinko kenties sitten, kun puhutaan eläimille käyttökelpoisesta hävikkiruuasta, saada
helpommin rehulahjoitukset ilman, että täytyy rekisteröityä rehualan toimijoiksi? Tässä
kolme ehdotusta.

Mutta, arvoisa puhemies, luulen, että Ranskassa ollaan nyt lakisääteisesti luomassa jon-
kunlaista systeemiä, mutta olen varma, että meillä Suomessa pullopantin ainutlaatuisena
maana on mahdollisuus paljon tehokkaampaan logistiikkaan ja tehokkaampaan järjestel-
mään. Meidän kaupan alan järjestömme ovat jo ottamassa tästä palloa, mutta uskoisin, että
kun valiokunta oikealla muotoilulla tätä asiaa kehittää, niin me saamme myöskin lainsää-
täjänä omalta osalta tuupattua kehitystä oikeaan suuntaan.

18.30 Suna Kymäläinen sd: Arvoisa herra puhemies! Perusasioiden kimpussa ollaan, ih-
minen tarvitsee elääkseen ruokaa.

Yksi maailman suurimmista ongelmista liittyy ruokaan: toisilla sitä ei ole, ja toisilla sitä
on liikaa, ja näin sitä tulee heitetyksi roskiin. On arvioitu, että yksi kolmasosa maailmassa
tuotetusta ruuasta heitetään pois — edustaja Mykkänen tuossa edellä totesi, että se olisi
yksi neljäsosa, omien tietojeni mukaan puhutaan jopa kolmasosasta. Joka tapauksessa iso
määrä, ja kysymyksessä on liian iso määrä.

Samanaikaisesti yli miljardi ihmistä eri puolilla maailmaa näkee nälkää, jopa kuolee.
Ruokahävikki on toisaalta menetetty mahdollisuus ruokkia nälkäisiä, mutta ennen kaikkea
se on maan, veden, energian, jopa työvoiman tuhlaamista. EU-komission mukaan ruuan ja
juoman arvoketju tuottaa 16 prosenttia EU:n suorista kasvihuonekaasuista. Siksi ja näistä
syistä on pakko miettiä, mitä asialle voisi tehdä. Hävikkiin johtavia syitä on monta, ja osal-
taan se johtuu lainsäädännöstä. Osa säädöksistä on varmasti hyvin perusteltuja tarkoituk-
sena suojella ihmisen terveyttä. Tästä huolimatta terveen järjen käytössä ei olisi mitään pa-
haa. Esimerkiksi koulujen ja laitosten suurkeittiöissä jätteeksi heitetty ruoka syö verovaro-
ja. Ylijäänyt ruoka kuljetetaan kalliilla kuljetuksella kompostoitavaksi jäteveroineen. Olisi
kaikkien etu, jos tuo ylijäänyt täysin syömäkelpoinen ruoka voitaisiin kompostin sijaan ja-
kaa työntekijöille tai jos sen voisi tarjota jollekin sitä tarvitsevalle.

Suomessa on ollut erilaisia kokeiluja, joissa jätteiden vähentämiseksi on muun muassa
koulujen ylijäänyttä ruokaa myyty nimellisellä hinnalla, esimerkiksi 1,5 eurolla per annos.
Välittömästi sivuilmiönä on alkanut keskustelu kilpailun vääristymisestä. Tämä ei kuiten-
kaan saa lamauttaa. Tosiasia on, ettei ruuan roskiin heittämisessä ole mitään järkeä. Ruo-
kahävikkiin on onneksi lähdetty etsimään uusia ratkaisuja. On syntynyt erilaisia kampan-
joita, uusia sovellutuksia, joissa esimerkiksi ravintolat voivat myydä ylijääneitä annoksia
puoleen hintaan kotiin haettavaksi roskiin heittämisen sijaan. Suomen lainsäädäntö ei tätä-
kään helpota, vaan byrokratian vaativuus uuvuttaa ja yllättää monia alalle pyrkiviä.

Toivon, että valiokunta ottaa tämän aloitteen omaksi tärkeäksi asiakseen ja siten valmis-
teluunsa ja kuulee laaja-alaisesti toimijoita ja asiantuntijoita asiassa. Ilmastonmuutos, näl-
kä ja terve järki edellyttävät, että suomalainen lainsäädäntö on toimiva ja mahdollistava.
7



Pöytäkirjan asiakohta PTK 59/2016 vp
Edustaja Nurmisen yhdessä muiden puolueiden edustajien kanssa tekemä ja yli sadan
edustajan allekirjoittama aloite ruokahävikin vähentämiseksi on kannatettava ja erittäin
tärkeä keskustelunavaus lainsäädännön osalle.

18.34 Arto Satonen kok: Arvoisa puhemies! Olen myös itse allekirjoittanut tämän aloit-
teen ja pidän kyllä hyvänä sitä, että edustaja Nurminen, Mykkänen, ja keitä kaikkia muita
eri puolueista tässä on ollut mukana, ovat nostaneet tämän asian esille. Toki ymmärrän
myös niitä puheenvuoroja, joita täällä aiemmin keskustelussa oli ja joissa korostettiin sitä,
että olisi hyvä edetä vapaaehtoista tietä.

Tiedän kyllä, että esimerkiksi monet kaupat ovat siihen olleet jo valmiita: esimerkiksi
omassa kotikunnassani, joka on myöskin edustaja Nurmisen kotikunta, tietääkseni kaikki
kauppaliikkeet ovat olleet valmiita siihen, että lahjoittavat hyväntekeväisyyteen niitä ruo-
kia, jotka eivät kaupaksi mene ja joilla on sitten pystytty auttamaan niitä ihmisiä, jotka ovat
ruoka-avun tarpeessa.

Mutta näen kyllä sen — ja sen vuoksi halusin itsekin tämän allekirjoittaa — että tämä on
sellainen niin kuin tahdonilmaisu siitä, että tässä asiassa otetaan vieläkin vahvempi ote. Ja
nyt on varmaan viisasta, että valiokunta sitten perusteellisesti tästä asiasta kuulee ja miet-
tii, mikä voisi olla sitten se toimivin ratkaisu tämän asian edistämiseksi. Mutta tavoite tällä
asialla on hyvä, ja on hienoa, että se on saanut eduskunnan enemmistön tuen.

18.36 Satu Taavitsainen sd:  Arvoisa puhemies! Kannatan lämpimästi tätä lakialoitetta,
jolla kunnalliset toimijat, kaupat, leipomot ja muut tuotteita myyvät yritykset velvoitetaan
luovuttamaan syömäkelpoiset myynnistä tai käytöstä poistetut elintarvikkeet voittoa ta-
voittelemattomien kolmansien tahojen käyttöön tai jakamaan niitä itse.

Pidän hyvänä sitä, että tämä erittäin ajankohtainen ja tärkeä lakialoite ruokahävikistä
nostaa esiin ruoka-avun ja ympäristönäkökulman. On väärin, että samaan aikaan, kun ih-
miset Suomessa ja maailmalla näkevät nälkää ja kun maailmalla kärsitään ruoka-aineiden
pulasta, heitetään meillä tonneittain ruokaa roskiin.

Hävikkiruuan jakamiseen liittyy sosiaalinen ja inhimillinen näkökulma. Leipäjonoista,
kaupoista ja ravintoloista saatavaa ilmaista ruokaa ei noudeta huvikseen vaan nimen-
omaan tarpeeseen ja hätään. Monet ruoka-apua jonottavat ovat pudonneet huono-osaisuu-
teen ja köyhyyteen. Suurin syy köyhyyteen ja syrjäytyneisyyteen on työttömyys. Syvä
köyhyys näkyy suoraan ihmisten terveyden ja ravitsemuksen huonontumisena: ensin lii-
kuntaharrastukset ja lääkärikäynnit jäävät pois, lääkkeet ja monipuolinen ruoka jäävät os-
tamatta, lopulta varaa ei enää ole edes peruselintarvikkeisiin.

Tutkimusten mukaan ruoka-apua hakevista 40 prosenttia on työttömiä, 40 prosenttia
eläkeläisiä ja loput muita. 60 prosenttia ruuan hakijoista on yksin eläviä. Pidän hälyttävänä
sitä, että ruoka-avun jakelussa käyvistä ihmisistä yli viidennes on kokenut nälkää jatkuvas-
ti tai melko usein.

Ruoka-apu ei korvaa meidän perusturvan aukkoja eikä ole ratkaisu köyhyyteen, mutta se
on moraalinen ja eettinen päätös. On siis erittäin hyvä, että ruokahävikistä on vihdoin tehty
lakialoite, ja kannatan sen hyväksymistä.

18.38 Tiina Elovaara ps: Arvoisa puhemies! Hävikkiruuan jakelu ei ole helposti ratkais-
tavissa oleva asia. Lainsäädäntö asian ympärillä jakautuu monen eri lain alueelle, eikä
asiaan ole olemassa yhtä yksinkertaista ratkaisua. Tästä syystä useat eri kansanedustajat, it-
8



Pöytäkirjan asiakohta PTK 59/2016 vp
seni mukaan lukien, halusivat tarttua toimeen ja selvittää lainsäädännölliset mahdollisuu-
det puuttua hävikkiin.

Keskustelussa oleva lakialoite on askel siihen suuntaan, että yhteiskunta puuttuu ja vel-
voittaa, kuitenkin ilman sanktioita, kaupan alan toimijoita luovuttamaan hävikkiruuan hyö-
tykäyttöön. On tärkeää kuulla ja huomioida alan toimijoiden toiveita ja kritiikkiä lakialoit-
teen suhteen. Käsillä oleva aloite on kuitenkin maltillinen askel kohti kestävämpää toimin-
tatapaa.

Edustajat Koski ja Heinonen nostivat ansiokkaasti esiin niitä seikkoja, jotka ovat asian
kääntöpuolia. Turha sääntely ei ole kenenkään toive, mutta ruokahävikin vähentäminen ei
mielestäni ole turhaa sääntelyä.

Lakialoite on herättänyt toivottavaa keskustelua, joka jatkuu tämän jälkeen valiokunnas-
sa. Oli lain kohtalo mikä tahansa, on aloite jo nyt lunastanut paikkansa muistuttamalla mei-
tä kaikkia asian vakavuudesta sekä kannustamalla toimijoita kehittämään toimintaansa
kestävämpään suuntaan. Lakialoitteen tärkein viesti on myös heikommassa asemassa ole-
vien ihmisten huomioiminen. Lisäksi aloite muistuttaa meitä siitä, että ihmiskunnan kulu-
tuskulttuuri ei ole tällä hetkellä kestävällä tasolla. Aloite muistuttaa ja kannustaa meitä
myös yksittäisinä kuluttajina kiinnittämään huomiota omaan kulutukseemme.

Edustaja Mykkänen nosti mielestäni tärkeän näkökulman esiin: muuttuvatko asiat pel-
källä hyvällä tahdolla, (Puhemies koputtaa) vai tarvitaanko myös lainsäädäntöä ja velvoi-
tetta muuttua?

18.41 Ilmari Nurminen sd: Arvoisa puhemies! Ensin tätä sääntelykohtaa haluaisin kom-
mentoida siten, että tässä on kuitenkin tarkoituksena resurssien käytön tehokkuus ja myös
selkeiden pelisääntöjen luominen tämän hävikkiruuan jakeluun tällä hetkellä, koska tällä
hetkellä sitä tehdään kuitenkin jo vapaaehtoisesti. Tämä tukee myös hallituksen kiertota-
loustavoitteita, jotka ovat äärettömän tärkeitä. Tässä ei ole merkittäviä kustannuksia, vaik-
ka joissain puheenvuoroissa sitä on epäilty, koska tällä hetkellä jo jätteiden kustannukset
kaupoille ovat suuret. Itse tähän asiaan on lainsäädännöllä puututtava. Kun edustaja Myk-
känen toi esiin tämän S-ryhmän, niin täytyy todeta, että ainoastaan HOK-Elannossa tätä
asiaa on viety vahvasti eteenpäin.

Olisin halunnut kiittää vielä kokoomuksen eduskuntaryhmän puheenjohtajaa erittäin
vahvasta viestistä valiokunnalle asian eteenpäinviemisestä — eli kiitos.

18.42 Sami Savio ps: Arvoisa puhemies! Tällä lakialoitteella otetaan kantaa tärkeään ai-
heeseen. Suomessa ruokahävikkiä syntyy vuosittain peräti yli 70 kiloa henkeä kohti, ja
maailmanlaajuisesti nämä lukemat ovat vieläkin hätkähdyttävämpiä. Erityisesti nykyises-
sä vaikeassa taloustilanteessa, jossa muun muassa leipäjonot ovat valitettavan pitkiä, on
erittäin tärkeää sekä moraalisesti, taloudellisesti että ympäristösyistä, että mahdollisim-
man suuri osa nykyään pois heitettäväksi aiotusta ruuasta saataisiin ruoka-apua tarvitse-
vien piiriin. Lainsäädännön keinoin voidaan tietysti puuttua lähinnä kaupan alalla tapahtu-
van hävikin pienentämiseen.

Edustaja Koski otti äsken esiin sen, että elintarviketeollisuuden ja kauppojen tulee muil-
lakin tavoin pyrkiä vähentämään ruokahävikkiä. Hän otti esimerkiksi pakkauskokojen pie-
nentämisen, ja tämäkin keino on toki ilman muuta tarpeellinen, mutta tällä käsiteltävänä
olevalla lakialoitteella on oma osansa ruokaa koskevia asenteita sivuavassa keskustelussa.
Ei tämäkään lakialoite tietenkään ratkaise kaikkia aiheeseen liittyviä ongelmia, mutta se on
9



Pöytäkirjan asiakohta PTK 59/2016 vp
kuitenkin askel oikeaan suuntaan. Lakialoitteen tavoite on erittäin hyvä, ja toivonkin, että
valiokunta käsittelee sitä täydellä vakavuudella.

18.43 Teuvo Hakkarainen ps:  Arvoisa puhemies! Tämä lakialoite on hyvä. Hallitus on
tehnyt tässä hyvää työtä sääntelyn purkamisessa. Mutta ottaisin tämmöisen näkökannan tä-
hän: näiden hygieniapassien ja muiden, mitä ne nyt ovat, kytät muun muassa grilleillä.
Kohtasin yhden tällaisen, ja kyllä sillä virkamiehellä on paljon valtaa, kun se tulee sinne.
Se pistää lapun luukulle, jos haluaa, ja ne ovat omasta mielestään tärkeitä. Tässä on sem-
moinen pelko, etteivät nämä vaan lisäänny tämän lakialoitteen myötä. Täytyy valiokun-
nan, kun nyt siellä on kuultavia ja näitä, myös kysyä siitä, että tämmöinen sääntelyn lisää-
minen tämän lakialoitteen myötä ei vain tule muun muassa pieniin yrityksiin. Nämä kytät
tietysti ovat näitten suurten firmojen puolella mutta pieniä yrityksiä vastaan. Tätä minä pai-
nottaisin tässä.

18.45 Ville Tavio ps:  Arvoisa puhemies! On ollut oikein mielenkiintoista seurata näitä
puheenvuoroja, jotka ovat toisaalta olleet jälleen kerran aika muodollisiakin. Mutta tämän
aloitteen suosio on aika helppo ymmärtää, ja tämä aloite on varsin kannatettava.

Yksi tapa, millä tätä hävikkiä voitaisiin varmaan lähteä valtion toimesta kontrolloi-
maan, olisi ihan sopia joku tavoite ja seurata sitä hävikkiä, miten se tavoite toteutuu. Tässä
on erittäin hyvä tämä näkökulma ruoka-avun antamisesta, ja muistankin, että yhdessä vai-
heessa tuli semmoinen buumi, paljon uutisoitiin, että ihmiset ovat käyneet joistain kauppo-
jen roskiksista dyykkaamassa ruokaa. Mutta sitten jossain vaiheessa kaupat jotenkin lukit-
sivat ne roskikset, enkä sitten tiedä, mikä siinä oli se koko kuvio. Mutta tässähän on just
hienoa, että tämä... — Sopiiko muuten miten kauan puhua tästä paikaltaan? (Eduskunnas-
ta: 2 minuuttia!) — 2 minuuttia, okei, kiitos. — Niin, tosiaan, tämähän on oikein hyvä, että
sitä hommaa kontrolloitaisiin.

Samoin tuli vain jostain mieleen sellainen, että en tiedä, mikä kaupoilla oli siinä, että en-
nen köyhät aina etsivät niitä tuotteita, missä olisi parasta ennen -päivämäärä lähestymässä.
Se oli aina 50 prosenttia, mutta sitten se jossain vaiheessa meni 20 prosenttiin, sitten 30
prosenttiin, ja nyt ainakin joissain Helsingin Alepoissa on sellainen, että kello 21—23 saa
niin kuin tupla-alennuksen. Siinä on pieni kikkailun maku, ja siihen pitäisi puuttua juuri
järkevöittämällä tätä hommaa.

18.47 Suna Kymäläinen sd: Arvoisa puhemies! Ajattelin, että on ehkä hyvä kommentoi-
da tuota edustaja Hakkaraisen esille ottamaa hygieniapassia siltä osin, että puolustan kyllä
hygieniapassin olemassaoloa. Yhtä lailla kuin meillä on tulityökortteja ja muita, varmiste-
taan, että ruuan jakelijalla tai käsittelijällä on tietty ammattitaito ja tieto tämän ruuan säi-
lytyksestä tai tavasta, jolla sitä käsitellään. Ja tässähän syynä on suojella ihmisten terveyt-
tä, ja haluaisin viestiä tästä salista sen, että terveystarkastajia tarvitaan edelleenkin ja hei-
dän työtään kunnioitetaan.

Mutta vielä tähän itse ruokahävikkiin: Tässä on jokaisella oma vastuunsa, ja tämä on sil-
tä osin helppo tehtävä, että sillä voi pelastaa maailmaa. Ei tarvitse miettiä samaan aikaan,
ajetaanko autolla tai vähennetäänkö lentämistä päästöjen vuoksi, vaan voi vain lakata heit-
tämästä ruokaa roskiin ja nauttia siitä.
10



Pöytäkirjan asiakohta PTK 59/2016 vp
18.48 Ilmari Nurminen sd: Kiitos, puheenjohtaja, edustaja Taviolle hyvästä puheenvuo-
rosta — tässä kuitenkin puhutaan syömäkelpoisesta ruuasta, ja tässä keskustelussa on vä-
lillä vähän mennyt tämä fokus sekaisin. Mutta kun tällä hetkellä esimerkiksi kaupoille saat-
taa olla edullista esimerkiksi rikkoa tuote taikka laittaa se lukollisiin astioihin tai hävittää
tai muuta, niin tällä halutaan kokonaisvaltaisesti myös keskustella näistä rakenteista ja täs-
tä lainsäädännöstä, jolla sitä voisi järkevöittää.

Sitten haluaisin nostaa esiin nämä ruokalat. Itse olen saanut paljon viestejä päiväkodeis-
ta, yliopistojen keittiöistä ja muista, joissa linjastot saattavat olla vielä kolmen aikaan ihan
täynnä ruokaa, ja tunnin päästä kaikki laitetaan suoraan roskiin. Sieltä puolelta tulee myös
hirveästi viestiä. Tämä on asia, joka on meidän yhteinen ja jota on yhteistyössä tehty, ja toi-
vottavasti tämä menee maaliin asti.

18.49 Tiina Elovaara ps:  Arvoisa puhemies! Ihan lyhyesti kommentoisin vielä tätä ko-
tien ja yksittäisten kuluttajien ruokahävikkiasiaa, ja siihen kyllä varmasti nämä pienemmät
pakkauskoot ovat yksi hyvä ratkaisu. Mutta pitäisin tärkeänä myös sellaista seikkaa, että
helpotettaisiin kierrättämisen mahdollisuutta ylipäätään myös kuluttajalla, mitä tulee esi-
merkiksi kodin ruokahävikkiin. Siihen tarvittaisiin kyllä niitä innovatiivisia ratkaisuja,
mutta myös ihan konkretiaa. Esimerkiksi monilta taloyhtiöiltä puuttuu riittävät jäteastiat,
jotta se kierrättäminen olisi helpompaa. Itsekin monia asioita kierrättäisin varmaan entistä
enemmän, jos olisi siinä oman taloyhtiön pihassa riittävät astiat, joihin sitten viedä ja joista
ne kuljetettaisiin eteenpäin. Eli meidän täytyy tehdä sillä lailla kuluttajaystävälliseksi tämä
yhteiskunta tämän hävikin vähentämiseksi kaikilta osin.

18.50 Ville Tavio ps: Arvoisa puhemies! Kiitos edustaja Nurmiselle kommentista. Se täs-
sä kieltämättä on just hyvää ja näkee, että tämä on harkittu aloite, koska tässä painotit, että
on kyse syömäkelpoisen ruuan jakelusta.

Näissä puheenvuoroissa usein, muutenkin siis kun ruokahävikistä puhutaan, tulee sem-
moinen jännä globaali näkökulma ja ajatellaan sitä, että maailmassa näin paljon menee
ruokaa hukkaan. Varmaan se on ongelma, mutta siitä on ehkä vaikeampi tosiaan ottaa sillä
tavalla kiinni. Enemmän tuntuu, että se ongelma on minunkin mielestäni tämän syömäkel-
poisen ruuan kautta nyt ensiaskeleissa tietenkin ratkaistavissa. Kun sitä ajattelee niin, että
jos tämä jonkin sortin ikään kuin pilaantuneen ruuan hävikin torjuminen onnistuisi, niin
sittenhän se ikään kuin vain menisi siinä ketjussa niin, että se tuotanto vähenisi, ja sitten jos
se tuotanto vähenisi, niin sitten voisi ajatella, että se hinta esimerkiksi nousisi, tai miten se
oikeastaan voitaisiin jakaa globaalilla tasolla, koska sen ruuan hinta muodostuu siitä, että
sitä kuljetetaan. Se tuotantohinta ei ole siinä se korkea, vaan ihan ne myynti- ja kuljetus-
hinnat ja nämä.

Tässä on kuitenkin siinäkin, että mentäisiin ketjussa näinpäin, että myös sitä pilaantu-
neen ruuan hävikkiä haluttaisiin jotenkin tavalla ja toisella estää, pointtina se taas, että sii-
nä päästäisiin just siihen resurssisäästöön. Joku täällä mainitsikin sen, että jos säästetään
ihan vain niitä tuotantoresursseja, niin silloin varmaan just aletaan puhua ehkä nimen-
omaan lihantuotannosta, koska siellä on sitten enemmän globaaleja vaikutuksia. (Puhe-
mies koputtaa) Eli just tässä lihantuotannon resurssien säästämisessä tämä olisi... [Puhe-
mies keskeytti puheenvuoron puheajan ylityttyä.]
11



Pöytäkirjan asiakohta PTK 59/2016 vp
18.52 Satu Taavitsainen sd: Arvoisa puhemies! Vielä haluan nostaa tässä esille sen, että
Euroopassahan eri maat ovat tehneet päätöksiä parlamentissa siitä, että on ruokahävikki
kielletty, elikkä tämä ei suinkaan ole ollenkaan poikkeuksellista tai tavatonta, elikkä muis-
sa maissa ollaan jo tällaisia lakialoitteita hyväksytty. Olisikin mielenkiintoista saada tie-
tää, mitkä kaikki maat Euroopassa tai muualla maailmassa ovat jo tämän tehneet. Varmasti
sitten siinä valiokuntakäsittelyssä tällainen selvitys myöskin tulee esille.

Muistan vuosi sitten olleen uutisen, jota hehkutettiin hyvin paljon, kun Ranska kielsi sen
ruokahävikin kaupoilta. Samassa yhteydessä meillä eri avustusjärjestöt kertoivat, että he
mielellään ottaisivat enemmänkin, jos vain saisivat. Yksi sellainen tunnettu ruuanjakojär-
jestö täällä Helsingissä on Hurstin leipäjono, jossa käy 5 500 ihmistä joka viikko hakemas-
sa ruokaa, ja he ovat selkeästi kertoneet sen, että he kyllä pystyvät jakamaan enemmänkin,
jos he vain saisivat lisää. (Puhemies koputtaa) Elikkä mahdollisuuksia kyllä on.

18.54 Ilmari Nurminen sd:  Herra puhemies! Edustaja Taavitsainen kysyi muiden mai-
den kokemuksista. Muun muassa Ranskassa tämä on otettu käyttöön. Siellä hyväksytty
laki oli hyvin paljon voimakkaampi kuin tämä lakiesitys. Siellä oli voimakkaat sanktiot,
joita tässä meidän yhdessä valmistelemassamme lakialoitteessa ei olisi.

Tämä elintarvikelainsäädäntöhän on hirveän monimutkainen, ja valiokuntavaiheessa
täytyy vielä tarkkaan pohtia näitä eri näkemyksiä ja painotuksia. Myönnetään, että tässä on
tietysti haasteita muun muassa jakelun ja muun osalta, joihin vielä täytyy paneutua.

Sitten täällä on nostettu nämä tietyt yritykset. Me olemme jokainen tietysti saaneet pa-
lautetta tästä. Joillekin yrityksille tämä on nyt esimerkiksi kilpailuvaltti, eli he markkinoi-
vat sillä, että he käyttävät ja heillä ei synnytetä hävikkiruokaa. Mutta tämä pitäisi nähdä ko-
konaisvaltaisena ohjauksena, jossa lainsäädännöllä tätä asiaa vähän tuupataan eteenpäin.
Tähän halutaan kiinnittää huomiota meidän ympäristö- ja ekologisen ja kestävän kehityk-
sen politiikan näkökulmasta ja resurssien tehokkaamman käytön kannalta.

Muita kokemuksia maailmalta en osaa sanoa, mutta tämä on valmisteltu Ranskan mallin
pohjalta.

Keskustelu päättyi.

Asia lähetettiin maa- ja metsätalousvaliokuntaan.
12


