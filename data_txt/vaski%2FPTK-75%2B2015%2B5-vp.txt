















































DEM45D9.tmpSave.xml


Pöytäkirjan asiakohta PTK 75/2015 vp
Pöytäkirjan asiakohta 

PTK 75/2015 vp

Torstai 3.12.2015 klo 16.01—21.22

5. Hallituksen esitys eduskunnalle energiaverotusta koskevan lainsäädännön muuttamisek-
si

Hallituksen esitys HE 34/2015 vp
Valiokunnan mietintö VaVM 11/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on valtiovarainvaliokunnan mietintö VaVM 11/2015 vp.
Nyt päätetään lakiehdotusten sisällöstä.

Keskustelu

19.25 Peter Östman kd: Arvoisa rouva puhemies! Käsittelyssä on nyt hallituksen esitys
eduskunnalle energiaverotuksesta. Kristillisdemokraattien eduskuntaryhmä katsoo, että
me voisimme saavuttaa yhteiskuntana merkittäviä etuja hallituksen esitykseen nähden li-
säämällä uusiutuvan energian hyödyntämistä. Vähennämme tarvetta energiantuontiin eli
lisäämme omavaraisuutta, edistämme kiertotaloutta, torjumme ilmastonmuutosta ja kehi-
tämme uusia vientituotteita. Energia-avustuksilla tuetaan toimenpiteitä, joilla parannetaan
energiataloutta tai otetaan lämmityksessä käyttöön uusiutuvaa energiaa.

Kun vuonna 2004 tehtiin päätös päästökaupasta, syntyi tilanne, jossa sähköenergian hin-
ta nousi ja päästökaupan ulkopuoliset vesi- ja ydinvoimalat saivat ansiotonta hyötyä, kos-
ka hintajärjestelmän takia nekin saavat korkeampaa hintaa tuottamastaan sähköstä. Katai-
sen hallitus teki esityksen windfall-verosta, jolla osa tästä arvonnoususta pyrittiin leikkaa-
maan valtiolle. Kataisen hallituksen esitys ei kuitenkaan edennyt, koska komissio ei saanut
valmiiksi arvioitaan siitä, onko esitys tukisääntöjen mukainen. Mikäli komission arvio on
myönteinen, on windfall-vero syytä toteuttaa. Kataisen hallituksen esittämä veromalli to-
sin olisi kohdistunut liian painotetusti vanhoihin vesivoimaloihin. Siksi painopiste wind-
fall-verossa tulee siirtää vanhoihin ydinvoimaloihin. Näin kerättäisiin 50 miljoonan euron
verotulot.

Arvoisa puhemies! Valiokunta puolsi vuosi sitten kaivosalan verotuen karsintaa koske-
nutta esitystä, eikä esiin ole tullut sellaisia perusteluja, joista johtuisi muuta kuin mitä va-
liokunta silloin totesi pyrkimyksestä karsia ympäristölle haitallisia verotukia. Kaivostoi-
minta Suomessa on yleensä ottaen ollut kannattavaa, mikäli siinä ei ole tehty perustavan-
laatuisia virheitä. Valtio tarvitsee heikossa taloustilanteessa lisää verotuloja, jotta ei jou-
duttaisi tekemään kipeitä leikkauksia tukea tarvitsevien, heikossa asemassa olevien ihmis-
ten kohdalla.

Arvoisa rouva puhemies! Edellä olevan perusteella ehdotan, että valiokunnan mietin-
nön perustelutekstin 1. ja 22.—24. kappaleen tekstit muutetaan vastalauseessa olevan teks-
tin mukaisesti ja että 1., 3. ja 4. lakiehdotus hyväksytään muuttamattomina ja että 2. lakieh-
dotus hyväksytään muutettuna vastalauseessa olevan tekstin mukaisesti ja vielä että hyväk-
 Tarkistettu
4.0



Pöytäkirjan asiakohta PTK 75/2015 vp
sytään kaksi lausumaa. Lausuma kuuluu seuraavasti: "Eduskunta edellyttää, että hallitus
ryhtyy toimiin, joilla lisätään kotimaisen uusiutuvan energian käyttöä ja parannetaan koti-
talouksien mahdollisuuksia tehdä energiaremontteja siten, että kotitalousvähennystä inves-
toinneista uusiutuvaan energiaan voi saada myös muihin kuin pientaloihin ja harkinnanva-
raisen energia-avustuksen tulorajoja helpotetaan." Ja edelleen: "Eduskunta edellyttää, että
hallitus ryhtyy toimiin, joilla saadaan aikaan windfall-vero hallituksen esityksen ja valio-
kunnan mietinnön mukaisena, mutta siten muutettuna, että veron painopiste siirretään van-
hoihin ydinvoimalaitoksiin."

19.29 Antero Laukkanen kd: Arvoisa rouva puhemies! Kannatan tätä edustaja Östma-
nin tekemää muutosehdotusta ja totean, että tämä on yksi niistä merkittävistä asioista, jon-
ka kristillisdemokraatit ovat nostaneet esiin. Näille leikkauksille on muitakin vaihtoehtoja,
ja palveluiden tuottaminen voidaan rahoittaa järkevämmällä tavalla Suomessa kuin mitä
tällä hetkellä hallitus toteuttaa. Ja nämä kaikki muut mainiot vaihtoehdot löytyvät vaihto-
ehtobudjetistamme.

19.30 Kari Uotila vas: Arvoisa rouva puhemies! Tosiaan meilläkin on vastalause, jossa
on sitten pykälämuutosehdotuksia. Niitä ei tässä tarvitse virallisesti esittää, mutta totean,
että myöskin vasemmistoliitto pitää ihmeellisenä sitä, että kun vasta vuoden 2014 valtio-
päivillä eduskunta hyväksyi kaivosalan verotuen poistamisen, piti sitä haitallisena, ympä-
ristötavoitteiden vastaisena, niin miksi ihmeessä sitä nyt vuoden 2017 alusta pitää palaut-
taa ja sillä tavalla menettää tuntuvasti verotuloja.

Mutta eduskunnan pöytäkirjaan haluan kuitenkin tuoda esiin, että meillä on itse asiassa
tässä lyhyessä vastalauseessa sattunut pieni niin sanottu painovirhepaholainen. Elikkä tääl-
lä toisessa kappaleessa todetaan: "Tuen poistaminen kannustaa alaa käyttämään energiaa
entistä tehokkaammin". Tässä tietysti pitäisi olla "tehottomammin". Tämä on vihreiden
kanssa yhteinen vastalause.

Mitä sitten tulee tähän kristillisdemokraattien vastalauseeseen, niin olemme samaa miel-
tä tämän kaivosveron osalta. Itse asiassa haluaisin vielä, että ehkä vastauspuheenvuoroissa
ryhmän jäsenet kommentoisivat — kun meillä herätti keskustelua, kun harkitsimme, millä
tavalla suhtaudumme näihin teidän lausumiinne — tätä lausumaa "vanhoihin ydinvoima-
loihin". Ja kun nyt, niin kuin edustaja Östman kertoi, tässä on tarkoituksena siirtää niistä
vanhoista vesivoimaloista painopistettä ydinvoimaloihin, niin miksi tässä on tämä "van-
hoihin". Se herätti keskustelua. Ei kai tässä ole tarkoitus antaa eräällä tavalla viestiä, että
uusien ydinvoimaloiden pitäisi olla jollain tavalla paremmassa asemassa? Toivoisin tähän
selvyyttä, vaikka tämä vesivoimaloiden osuus tässä tulikin jo esille.

Mutta sitten yksityiskohtaisessa käsittelyssä tullaan tekemään muutosehdotukset vasta-
lauseen mukaisesti.

19.32 Päivi Räsänen kd: Arvoisa rouva puhemies! Myös minä kannatan tätä edustaja
Östmanin tekemää erinomaista ehdotusta.

Haluan tässä todeta sen, että kyllä hallituksen esityksille on olemassa vaihtoehtoja.
Tämä vaihtoehto, joka nyt on esitelty ja jonka edustaja Östman esitteli, on osa kristillisde-
mokraattien vaihtoehtobudjettia. Näillä toimenpiteillä ehdotamme, että voitaisiin kerätä 50
miljoonan euron verotulot, joilla voidaan sitten puolestaan taas kattaa niitä menolisäyksiä,
joita ehdotamme.
2



Pöytäkirjan asiakohta PTK 75/2015 vp
Samalla tämä esitys, jossa tuetaan kotitalouksien uusiutuvan energian hankintoja ja uu-
siutuvan energian investointeja, on myös osa parempaa energiapolitiikkaa. Sen vuoksi toi-
von, että tämä saisi tukea.

Yleiskeskustelu päättyi ja asian käsittely keskeytettiin.
3


