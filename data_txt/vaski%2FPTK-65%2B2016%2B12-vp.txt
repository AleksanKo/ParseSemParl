















































DEMD472.tmp.xml


Pöytäkirjan asiakohta PTK 65/2016 vp

 Tarkistettu
4.0

Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

12. Hallituksen esitys eduskunnalle laiksi korkealaatuisen siemenperunan tuotantoalueesta
Hallituksen esitys HE 61/2016 vp
Valiokunnan mietintö MmVM 9/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen
12. asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäi-
sessä käsittelyssä.

Keskustelu

16.43 Lea Mäkipää ps: Arvoisa puhemies! Käsittelyssä on hallituksen esitys laiksi kor-
kealaatuisen siemenperunan tuotantoalueesta. Korkealaatuisen siemenperunan tuotanto-
alue voidaan myöntää vain alueelle tai maille, joilla ei esiinny tai joilta on pystytty hävit-
tämään perunan vaaralliset kasvintuhoojat. Komission päätöksen mukaan Suomessa tuo-
tantoalue käsittää Tyrnävän ja Limingan kuntien alueita ja lisäksi Euroopassa on neljä
maata — Irlanti, Portugali, Saksa ja Englanti.

Kun ollaan käyty kaupassa, niin varsinkin näin alkukesästä jokainen haluaa saada niitä
hyvänmakuisia uusia perunoita, niitäkin on monenmoisia. Onkin tärkeätä, että maassam-
me voidaan turvata hyvälaatuisen perunan tuotantoa. Limingan ja Tyrnävän seudulta tulee
reilu 5 prosenttia koko maan ruokaperunasta, ja siellä ruokaperunatilat ovatkin maan kes-
kiarvoa suurempia.

Kyseessä olevat alueet on pidettävä puhtaana vaarallisista kasvintuhoojista, joita ovat
muun muassa Y-virus, maltokaarivirus sekä tyvimätä. Alueen ruokaperunantuottajat jou-
tuvat ostamaan uuden, vähintään E-luokan siemenen, vuosittain, ja näistä aiheutuu lisäkus-
tannuksia verrattuna muun maan perunantuottajiin. Muistamme, että vuoden 2011 jälkeen
perunantuotannon kansallista tukea ei ole enää maksettu ja valvontaviranomaisena toimii
Elintarviketurvallisuusvirasto.

Arvoisa puhemies! Näin lyhyesti sanottuna esitys on kannatettava korkealaatuisen koti-
maisen siemenperunan turvaamiseksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 61/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


