















































DEM3B7C.tmpSave.xml


Pöytäkirjan asiakohta PTK 45/2015 vp

 Tarkistettu
4.0

Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

24. Hallituksen esitys eduskunnalle laiksi Vankiterveydenhuollon yksiköstä ja eräiksi sii-
hen liittyviksi laeiksi

Hallituksen esitys HE 49/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 24. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan, jolle lakivaliokunnan on annettava lausunto.

Keskustelu

20.54 Johanna Ojala-Niemelä sd: Arvoisa rouva puhemies! Tässä esityksessä esitetään
vankiterveydenhuollon järjestämisen siirtämistä oikeusministeriön hallinnonalalta sosiaa-
li- ja terveysministeriön hallinnonalalle, ja ilolla tervehdin tätä hallituksen esitystä.

Vankiterveydenhuolto järjestetään tällä hetkellä erillään muusta julkisesta terveyden-
huollosta, ja kun yleinen terveydenhuolto on kuntien kontolla, niin vankien osalta se on Ri-
kosseuraamuslaitoksen vastuulla. Nyt tässä pyritään siihen, että tällä muutoksella vahvis-
tetaan vankeuslaissa tarkoitetun normaalisuusperiaatteen mukaisesti vankiterveydenhuol-
lon asemaa osana muuta terveydenhuoltojärjestelmää, ja minusta tämä on selkeästi askel
oikeaan suuntaan. Vankien terveydentila on heikko. Voi sanoa, että siellä on paljon päih-
deongelmia, mielenterveyden häiriöitä, maksatulehduksia, ja vangin elinikäkin on keski-
määrin 47 vuotta. Uskon kyllä, että tällä uudistuksella saadaan hyvä ja kustannustehokas
pohjoismainen terveydenhuolto myös meidän Suomen vangeille jatkossakin.

Keskustelu päättyi.

Asia lähetettiin sosiaali- ja terveysvaliokuntaan, jolle lakivaliokunnan on annettava lau-
sunto.


