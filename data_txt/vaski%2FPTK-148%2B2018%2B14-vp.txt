















































DEM6FE2.tmp.xml


Pöytäkirjan asiakohta PTK 148/2018 vp
Pöytäkirjan asiakohta 

PTK 148/2018 vp

Täysistunto

Perjantai 25.1.2019 klo 13.04—13.30

14. Hallituksen esitys eduskunnalle laiksi tupakkalain muuttamisesta
Hallituksen esitys HE 301/2018 vp
Valiokunnan mietintö StVM 29/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 14. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.14 Ben Zyskowicz kok: Arvoisa rouva puhemies! Tässä on esillä tupakkalain muutos,
ja itse ajattelin lausua muutaman ajatuksen siitä, mitä muita muutoksia tupakkalakiin on
seuraavan hallituksen toimesta mielestäni syytä tehdä.

Tämän eduskunnan aikanahan onnistuimme säätämään lain, jossa parveketupakointia
rajoitetaan, eli nykylain mukaan taloyhtiö voi hakea kunnalta päätöstä siitä, että taloyhtiön
parvekkeilla, joilta savu voi kulkeutua muille parvekkeille tai muihin huoneistoihin, voi-
daan kunnan päätöksellä tupakointi kieltää. Tämä nykyinen menettely, vaikka se on hyvin
tuoreesti säädetty, on erittäin byrokraattinen. Ensinnäkin edellytetään taloyhtiössä yhtiö-
kokouksen käsittelyä, jota ennen tämän asian esilläolo on tuotava kaikkien osakkaiden ja
myös talossa asuvien vuokralaisten tietoon. Sen jälkeen on toimitettava kunnalle paksu
nippu papereita, ilmeisesti talon pohjapiirros ja erilaiset muut selvitykset tästä, ja sen jäl-
keen kunnan viranomainen sitten käy ehkä siellä paikan päällä, mutta joka tapauksessa
siellä joku byrokraatti asiaa miettii ja toteaa ilmeisesti, että joitakin papereita puuttuu. Sen
jälkeen toimitetaan lisää papereita, ja sen jälkeen hän tekee sen päätöksen. Lain mukaan on
siis kiellettävä, jos nämä olosuhteet täyttyvät.

Arvoisa rouva puhemies! Kaiken tämän päälle taloyhtiön pitää vielä maksaa viranomai-
sille, kunnalle, siitä, että he armollisesti käsittelevät tätä hakemusta. Minä todellakin toi-
von — ja melkein uskallan sanoa, että edellytän — edellyttäen, että oma puolueeni on seu-
raavassa hallituksessa, että seuraava hallitus toimii niin, että taloyhtiö itse päättää siitä, saa-
ko sen taloyhtiön asukkaiden parvekkeilla tupakoida vai eikö saa. Toinen mahdollisuus
olisi tietysti säätää suoraan lain nojalla, että parvekkeilla ei saa tupakoida, mutta tämä ta-
loyhtiön oma päätös on mielestäni asianmukainen seuraava askel, mikä on syytä ottaa.

No, kun tupakkalakia joka tapauksessa toivottavasti ollaan muuttamassa, niin sitten toi-
nen tärkeä tekijä olisi bränditunnusten poistaminen tupakkarasioista. Eräissä maissahan on
jo niin, että tupakkamerkkejä ei voida niiden brändeillä myydä vaan askit ovat kokonaan
valkoisia. Ainoa, mitä niissä on, on esimerkiksi kauhistuttavia kuvia siitä, mihin tupakointi
voi ihmisen kohdalla johtaa.
 Tarkistettu
4.0



Pöytäkirjan asiakohta PTK 148/2018 vp
Tällaisia uudistuksia toivon jatkossa.

13.17 Timo Heinonen kok: Arvoisa rouva puhemies! Tässä on kyse siis tupakkatuottei-
den vähittäispakkausten jäljitettävyydestä. Tämä on EU:n sääntelyä ja sen toteuttamista
Suomessa, ja tupakkatuotteiden vähittäismyyntipakkauksiin tulee tämän jälkeen yksilölli-
set tunnisteet, joiden avulla tuotteet voidaan jäljittää, ja tämä pitää tehdä myös Suomen ni-
meämän tahon antamana. Tämä uudistus on hyvä ja tervetullut. Meillä on jonkin verran sa-
lakuljetusta, ja tietysti silloin, kun tilanne menee entistä tiukemmaksi, myös tämäntyyppi-
set tuonnit yleistyvät. On tärkeää, että jäljitettävyys toimii.

Edustajakollegani Ben Zyskowicz kävi hyvin läpi sitä, mitä tällä kaudella on tehty. Itse
pidän parveketupakointia merkittävämpänä asiana sitä, että autoissa lasten matkustaessa
tupakanpoltto on pystytty nyt rajaamaan niin, että kun autossa on alaikäisiä lapsia, niin tu-
pakanpoltto on siellä kielletty. Jossain vaiheessahan näytti siltä, että meidän perustuslaki-
asiantuntijat olisivat senkin estäneet: että kuuluu jokaisen ihmisen perusoikeuksiin saada
tuhota lapsen keuhkot jo siinä automatkan aikana. Nyt kuitenkin onneksi tämä lainsäädän-
tö on saatu voimaan.

Arvoisa puhemies! Me tarvitsemme lisää toimia tupakoinnin haittojen kitkemiseksi, en-
nen muuta niin, että suojaamme meitä ja niitä, jotka eivät tupakoi, ja erityisen vahvasti lap-
sia, jotka eivät itse pysty vaikuttamaan siihen. Mutta on myös oikein, että meillä on toi-
menpiteitä, joilla me pyrimme siihen, että enää uudet nuoret tai tulevat aikuiset eivät ryh-
tyisi lainkaan polttamaan. Sen suuntaisia toimia on viime aikoina tehty, ja niitä myös edus-
taja Zyskowicz tuossa esille toi.

Mutta yksi asia, mistä olen poikkeuksellisen huolissani, on se, että samaan aikaan, kun
tupakanpoltto vähenee, nuuskan käyttö Suomessa yleistyy. Meillä on tälläkin viikolla ollut
uutisia siitä, miten sosiaalisessa mediassa ja tuolla narinkkatoreilla ja muualla on varsin
avointa nuuskakauppaa. Meidän poliisin resurssit eivät tällä hetkellä riitä siihen, vaikka il-
miantoja tulee, että toimiin ryhdyttäisiin. Tämä on iso ongelma, ja toivon, että tähän saa-
taisiin lisää panoksia.

Erityisen huolestunut olin siitä, kun sain viestin yhdeltä äidiltä, joka kertoi, että heidän
lapsensa ja hänen kaverinsa ovat ryhtyneet käyttämään käytettyjä nuuskia eli nuuskia, joi-
ta löytyy roskiksista, kadulta ja myös urheiluhallien pukukopeista, joissa nuuskan käyttö
on varsin yleistä. Lapset poimivat näitä käytettyjä nuuskia ja saavat niistä vielä sitten jo-
tain, ei kai henkosia, mutta jotain siihen suuntaan olevaa. Tämän tyyppisiä toimenpiteitä,
että pystymme lapsia suojaamaan myös tältä väärinkäytöltä, pitää lisää tehdä.

Tämä on hyvä esitys ja lisää siis tupakkatuotteiden jäljitettävyyttä.

13.20 Päivi Räsänen kd: Arvoisa rouva puhemies! Niin tällä vaalikaudella kuin jo
useamman vuosikymmenen aikana harjoitetulla tupakkapolitiikalla on ollut kyllä merkit-
tävä vaikutus kansanterveyteen, ja ajattelen, että se on suorastaan hyvä esimerkki siitä, mi-
ten eduskunnan päätöksillä, sekä veropäätöksillä että lainsäädännöllä, on saatu tuloksia ai-
kaan. Tupakointi on vähentynyt ja tupakoinnin suosio esimerkiksi nuorten keskuudessa on
vähentynyt. Eli kehitys on ollut todellakin rohkaiseva.

No, tällä lakiesityksellä, josta tänään puhumme, ei todennäköisesti kovin suurta vaiku-
tusta ole siihen, kuinka paljon Suomessa tupakoidaan, mutta kyllä silläkin on oma paikkan-
sa. Nimittäin tämä jäljitettävyyden parantaminen suitsii salakuljetusta. Sillä pystytään pa-
remmin saamaan kiinni salakuljetusta, ja tällöin se tukee nimenomaan näitä veronkorotus-
2



Pöytäkirjan asiakohta PTK 148/2018 vp
toimenpiteitä. Sekä tupakan saatavuuden, hintapolitiikan, mainonnan että tupakkarajoitus-
ten avulla on todellakin pystytty saamaan tuloksia, ja omalta osaltaan tämä Euroopan uni-
onin sääntelyyn perustuva jäljitettävyyslainsäädäntö on tätä politiikkaa tukemassa.

Täällä edustaja Zyskowicz nosti esiin parveketupakoinnin, ja jaan kyllä hänen kanssaan
tämän saman huolen. Eli kyllä meillä vielä on näitä asioita, joita eduskunnan ja hallituksen
edelleen tulee ottaa pöydälle. Varmasti tämä jää sitten seuraavan hallituksen toimenpitei-
den joukkoon, ja toivon, että kaikki puolueet tarttuvat tähän tärkeään asiaan. Itse olen sitä
mieltä, että edelleenkin meillä on varaa myös tähän tupakka-askin hintaan vaikuttaa ja sen
avulla rajoittaa tupakointia etenkin nuorten keskuudessa, ja kun meillä nyt on sitten jatkos-
sa keino, joka parantaa tätä jäljitettävyyttä ja samalla vähentää mahdollisuuksia salakulje-
tukseen, [Puhemies koputtaa] niin sen vuoksi rohkaisisin käyttämään myös tätä veronko-
rotuskeinoa.

13.23 Markku Rossi kesk: Arvoisa rouva puhemies! Tämä hallituksen esitys tähtää juuri
siihen, että tupakkatuotteiden laitonta kauppaa pystytään hillitsemään, ja tässä suhteessa
esitys on ilman muuta hyvä ja kannatettava.

Kun tupakoinnin rajoittamisesta säädetään lainsäädännöllä, niin pidemmällä aikavälillä
on kyllä nähtävissä, että yleensä ne, jotka ovat vastustaneet tehtäviä muutoksia, ajan myötä
niitä sitten kannattavat. Jokainen voi varmasti tuttavapiiristään löytää henkilöitä, jotka, en-
nen kuin ravintolatupakointi kiellettiin, olivat jyrkästi kieltoa vastaan, että näin ei saa teh-
dä, mutta kun se on nyt ollut jo Suomessakin pitkän aikaa voimassa, niin kyllä ihmiset ovat
tyytyväisempiä siitä, että eivät aamulla kirvele silmät ravintolaillan jälkeen, puhumatta-
kaan työntekijöistä, jotka altistuvat sitten tälle passiivitupakoinnille koko tuon työvuoron-
sa ajan, jos ravintoloissa ja yleisillä paikoilla tupakoidaan. Tässä mielessä kyllä Suomes-
sakin on menty hyvään suuntaan, ja tätä kehitystä ei pidä pelätä.

Jotkut tietysti sanovat, että tämä on nyt sitten suorastaan terrorismia tupakoitsijoita koh-
taan, mutta pitää muistaa sekin, että jos tänä päivänä tupakkatuotteet hakisivat julkista
kauppamahdollisuutta ja markkinoille tuloa, niin terveyssyistä tupakkatuotteita ei missään
tapauksessa voisi hyväksyä. Meillä on paljon muitakin tuotteita, jotka pienemmillä kritee-
reillä ovat listoilla, joita ei voi hyväksyä markkinoille, mutta tupakan kohdalla ollaan tie-
tysti historiallisista syistä tässä tilanteessa. Näin ollen tupakointia ei tietenkään voida ko-
konaan kieltää, se taas johtaisi salakuljetukseen ja monien muiden tuotteiden käyttöön.

Täällä viitattiin myös tähän nuuskakysymykseen. Se on valitettavasti nuorison parissa
trendinomaisesti lisääntymään päin oleva asia. Mitä tälle voidaan tehdä, se on toinen asia.
Tupakka kuitenkin on hyvin usein myös ikään kuin portti eteenpäin myös muiden päihdyt-
tävien aineiden kuten huumausaineiden käyttöön. Tässä mielessä tällä yhteiskunnan työl-
lä, mitä tupakoinnin rajoittamisen suhteen tehdään, on kyllä varmasti pidemmän päälle oi-
kein hyvä pohja, ja myös tulevan eduskunnan sitä pitää jatkaa. Toivon myös, että keskusta
on seuraavassa hallituksessa, ketkä kaikki siellä sitten ovatkaan, jatkamassa tätä työtä
eteenpäin.

Puhemies Paula Risikko:  Kiitoksia. Kello on paljon, mutta pystyn antamaan vielä kaksi
puheenvuoroa, sen jälkeen lopetetaan. — Edustaja Juvonen.
3



Pöytäkirjan asiakohta PTK 148/2018 vp
13.26 Arja Juvonen ps: Arvoisa rouva puhemies! Tässä edelliset puhujat ovat esittäneet
toivomuksia, että olisivat hallituksessa. Myös minä esitän perussuomalaisten puolesta sen
esityksen: toivon, että mekin olemme hallituksessa. [Markku Rossin välihuuto]

Arvoisa rouva puhemies! Tämä on sosiaali- ja terveysvaliokunnan mietintö, ja sosiaali-
ja terveysvaliokunnan jäsenenä haluan muutaman sanan tästä sanoa. Tämä esitys on hyvä. 

Hallituksen esitys liittyy tupakkatuotteiden vähittäismyyntipakkausten jäljitettävyyttä ja
turvaominaisuuksia koskevaan Euroopan unionin järjestelmään. Ehdotetuilla muutoksilla
toimeenpannaan tupakkatuotteiden vähittäismyyntipakkausten turvaominaisuuksia koske-
vaa komission sääntelyä. Muutoksilla mahdollistetaan myös sellaisen asetuksen tasoisen
sääntelyn antaminen, jota komission turvaominaisuuspäätöksen täytäntöönpano edellyt-
tää, elikkä selkokielellä sanottuna tällä EU-sääntelyllä pyritään estämään tupakkatuottei-
den salakuljetusta ja laitonta kauppaa, jotka aiheuttavat jäsenvaltioille mittavia taloudelli-
sia menetyksiä, koska jää sitten saamatta tuloa tullien ja arvonlisäverojen ja valmistevero-
jen kautta. Lisäksi verottomasti myydyt tupakkatuotteet houkuttelevat erityisesti henkilöi-
tä, joilla on vähän rahaa käytettävissään, kuten juurikin lapsia ja heikoimmassa taloudelli-
sessa asemassa olevia. Kyllä sosiaali- ja terveysvaliokunta katsoi näin, että tällä ehdotetul-
la sääntelyllä voidaan merkittävästi ehkäistä tupakkatuotteiden laitonta kauppaa ja
salakuljetusta, ja sen eteen meidän kaikkien on totta tosiaan tehtävä yhdessä töitä.

Täällä mainittiin nuuska, ja haluan siitä muutaman sanan sanoa. Erittäin tärkeää on en-
naltaehkäisy. Olen itse Uudeltamaalta, Espoosta, ja myös meillä tämä asia on noussut esil-
le, niin nuuska kuin myös huumeet. Tässä on ydinkysymyksessä myös se, että kunnat —
tulevaisuudessa ehkä maakunnat — kohdistavat resursseja päihdetyöntekijöihin, niin että
me myös tiedämme, mitä nuorten keskuudessa tapahtuu, ja sillä tavalla pystymme mahdol-
lisimman pian puuttumaan näihin erilaisiin ilmiöihin. 

Passiivisen tupakoinnin väheneminen Suomessa on erittäin hyvä asia. Todellakin, ihan
niin kuin, edustaja Rossi, sanoitte ravintolatupakoinnista: silloin joskushan me ihmettelim-
me, voiko se koskaan loppua, mutta niinhän se loppui, eikä kukaan ole sitä kaivannut.

13.28 Pekka Puska kesk: Arvoisa puhemies! Puhuin tästä asiasta jo viime käsittelyssä.
Tämä on hyvä laki, jolla voidaan olennaisesti torjua tupakan salakuljetusta, joka on iso
asia, niin kuin edustaja Juvonen äsken sanoi: maailmanlaajuisesti aika suuri määrä savuk-
keista on salakuljetettuja. Tällä voidaan torjua sitä. Tällä systeemillä, joka tässä meidän
EU-paketissamme on, voidaan myöskin estää se, että tupakkateollisuus pääsisi tässä enää
mukaan.

Pyysin puheenvuoroa oikeastaan, koska edustaja Zyskowicz otti esille pari hyvin tär-
keää asiaa: parveketupakoinnin ja sitten ajatuksen päästä näihin tuotemerkittömiin pakka-
uksiin, plain packaging, niin kuin on tehty yhä useammassa maassa. On toivottavaa, että
seuraavassa tupakkalain uudistuksessa tämä voidaan toteuttaa. Edustaja Zyskowicz viitta-
si myöskin tupakan myynnin valvontaan. Se on erittäin tärkeätä. Tähän liittyy kysymys
valvontamaksuista, ja tämä asia tulee vielä tähän eduskuntaan niin sanotun Luova-paketin
yhteydessä.

Keskustelu päättyi.
4



Pöytäkirjan asiakohta PTK 148/2018 vp
Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 301/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
5


