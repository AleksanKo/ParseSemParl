















































DEMFAC9.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

18. Hallituksen esitys eduskunnalle laeiksi pelastuslain muuttamisesta ja väliaikaisesta 
muuttamisesta sekä eräiksi muiksi laeiksi
Hallituksen esitys eduskunnalle laeiksi pelastuslain muuttamisesta ja väliaikaisesta muut-
tamisesta sekä eräiksi muiksi laeiksi annetun hallituksen esityksen (HE 18/2018 vp) täyden-
tämisestä

Hallituksen esitys HE 18/2018 vp
Hallituksen esitys HE 138/2018 vp
Valiokunnan mietintö HaVM 19/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 18. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.22 Juha Pylväs kesk: Arvoisa herra puhemies! Pelastuslain muutoksen käsittelyn yh-
teydessä valiokunnan asiantuntijakuulemisessa kävi ilmi, että pelastuslain 57 §:n 1 mo-
menttia on mahdollista tulkita niin, että esimerkiksi pelastuslaitoksen päätoimisia palotar-
kastajia, joilla ei ole säännöksissä edellytettyä pelastusalan tutkintoa, ei voida käyttää pe-
lastustoimintaan liittyvissä tukitehtävissä esimerkiksi tilanne- ja johtokeskuksissa.

Valiokunnan selvitysten myötä valiokunta tähdentää, että pykälässä säädetään kelpoi-
suudesta siinä mainittuun virkaan tai tehtävään. Jos esimerkiksi palotarkastajan virkaan
kuuluu osallistuminen pelastustoimintaan, tutkinto vaaditaan, jotta hänet voidaan kysei-
seen virkaan nimittää. Sen sijaan tukitehtävissä toimimiseen esimerkiksi johtokeskuksessa
ei ole saadun selvityksen mukaan lainsäädännöllisiä esteitä.

Valiokunnalle asiantuntijakuulemisen perusteella muodostuneen käsityksen mukaan
voimassa oleva pelastuslain 57 §:n 1 momentin säännös ei estä esimerkiksi päätoimisen
palotarkastajan tai muun henkilöstön, kuten kalustonhoitajan tai moniammatillisessa yksi-
kössä toimivan ensihoitajan, osallistumista pelastustoimintaan tai siihen liittyvien tukitoi-
mintojen hoitamiseen käytännön pelastustoimintatilanteessa.

Saadun selvityksen mukaan voimassa oleva lainsäädäntö ei tosiasiassa estä henkilöstön
tarkoituksenmukaista käyttöä eri tehtävissä. Valiokunnassa saatu epäselvä tilanne, mikä
tuli asiantuntijakuulemisen myötä ja ministeriön asiantuntijan kuulemisesta, on onnistuttu
kirjoittamaan varsin hyvin auki nyt sitten tähän valiokunnan mietintöön.

Valiokunta toteaa myös, että pelastuslain 57 §:n 2 momentin säännös ei ole esteenä mo-
niammatilliselle yhteistyölle. Ensihoitajalta, jonka viran tehtäviin ei kuulu osallistuminen
pelastustoimintaan, ei edellytetä virkaan tai tehtävään nimitettäessä 57 §:n 1 momentissa
 Tarkistettu
3.0



Pöytäkirjan asiakohta PTK 130/2018 vp
tarkoitettua kelpoisuutta hänen osallistuessaan pelastustoimintaan. Pelastuslaissa ei sääde-
tä moniammatillista yksikköä miehittävän henkilön kelpoisuudesta.

Lisäksi valiokunta on todennut, että pelastustoimen henkilöstön kelpoisuusvaatimusten
mahdollinen muuttaminen edellyttää laajempaa selvitystä kuin asian eduskuntakäsittelys-
sä on tässä yhteydessä mahdollista tehdä, mutta toivotaan, että nämä aukikirjaukset, mitä
nyt valiokunnassa on tehty tähän mietintöön, olisivat riittävät, niin että myös käytännössä
tämä epäselvä ja ristiriitoja aiheuttanut tilanne poistuisi tämän myötä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
siin HE 18/2018 vp ja HE 138/2018 vp sisältyvät 1.-3., 8., 9.  ja 11. lakiehdotuksen. Edus-
kunta pysyi ensimmäisessä käsittelyssä tekemässään päätöksessä hallituksen esityksiin HE
18/2018 vp ja HE 138/2018 vp sisältyvien 4.-7. ja 10. lakiehdotuksen hylkäämisestä. La-
kiehdotusten toinen käsittely päättyi. Asian käsittely päättyi.
2


