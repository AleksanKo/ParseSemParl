















































DEM626.tmp.xml


Pöytäkirjan asiakohta PTK 56/2017 vp
Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.2. Suullinen kysymys arktisen alueen pysyvästä öljynporauskiellosta (Krista Mikkonen 
vihr)

Suullinen kysymys SKT 76/2017 vp

Suullinen kyselytunti

Puhemies Maria Lohela: Seuraava kysymys, edustaja Mikkonen.

Keskustelu

16.10 Krista Mikkonen vihr: Arvoisa puhemies! Minäkin haluan ensin esittää surunva-
litteluni presidentti Koiviston läheisille. Kunnioitan suuresti sitä työtä, mitä hän teki isän-
maan eteen, ja Koiviston perinnöstä jää paljon sellaista, mistä meidän on tärkeä pitää kiin-
ni.

Arvoisa puhemies! Tasan viikko sitten Suomi aloitti Arktisen neuvoston puheenjohtaja-
na. Puheenjohtajuuskauden ohjelman tärkein teema on ympäristönsuojelu, ja niin kuuluu-
kin olla, sillä napajäätikkö sulaa koko ajan kovaa vauhtia. Valitettavasti kaikki neuvoston
maat eivät tunnu olevan tästä samaa mieltä. Yhdysvalloissa presidentti Trump haluaa jäl-
leen sallia öljynporauksen arktisilla vesillä, ja Norja on antanut öljynporauslupia uusilla
alueilla arktisella Barentsinmerellä. Jos haluamme onnistua ilmastonmuutoksen hillitsemi-
sessä, yhtään uutta öljykenttää ei voida ottaa käyttöön etenkään erityisen herkällä arktisel-
la alueella. Kysynkin, ulkoministeri Soini: miten Suomi aikoo konkreettisesti edistää pu-
heenjohtajana sitä, että alueelle saadaan pysyvä öljynporauskielto?

16.11 Ulkoasiainministeri Timo Soini (vastauspuheenvuoro): Arvoisa rouva puhemies!
Olen todella iloinen, että Suomella on tämä Arktisen neuvoston puheenjohtajuustehtävä
juuri tänä aikana, koska meidän linjamme on hyvin selvä. Me haluamme pitää huolta ym-
päristöstä, mutta samaan aikaan me haluamme kestävällä tavalla huolehtia siitä, että ne ih-
miset, jotka asuvat arktisilla alueilla, voivat siellä asua, tulla toimeen, saada toimeentulon-
sa. Tämä tilanne, mikä Arktisessa neuvostossa Yhdysvalloissa oli viime viikolla, oli aika
täpärä siinä mielessä, saammeko me aikaan yhteistä julistusta, saammeko me aikaan yh-
teistä tahtotilaa, mainitaanko Pariisin sopimus, täyttyvätkö kestävän kehityksen kriteerit.
Ilokseni voin sanoa, että Suomen neuvottelijat olivat harsimassa kokoon tätä pakettia, joka
on kelvollinen perusta mennä eteenpäin.

Mitä arktisiin porauksiin tulee, niin ne ovat kansallisvaltioiden asioita. [Puhemies ko-
puttaa] Mutta me tietysti haluamme pitää esillä sitä, että yksikin tällainen [Puhemies: No
niin, ministeri Soini!] onnettomuus olisi kohtalokas, ja sitä emme toivo.
 Tarkistettu
4.1



Pöytäkirjan asiakohta PTK 56/2017 vp
Puhemies Maria Lohela: Pyydän nyt niitä edustajia, jotka haluavat esittää lisäkysymyk-
siä, ilmoittautumaan.

16.13 Krista Mikkonen vihr (vastauspuheenvuoro): Arvoisa puhemies! On hienoa kuul-
la, kuinka ministeri Soini puhuu täällä ympäristönsuojelun puolesta ja ilmastonmuutoksen
torjunnan puolesta. Joskus toisenkinlaisia puheenvuoroja on kuultu, mutta on upeaa, että
Suomi on ollut asiassa aktiivinen. Mutta se ei kuitenkaan vielä riitä, jos tuloksia ei saada ai-
kaan. Arktiksen luonto on erityisen herkkä, ja ison riskin arktiselle luonnolle aiheuttaa ras-
kas polttoöljy, jota monet alueella seilaavista rahtilaivoista käyttävät polttoaineenaan. Ete-
länavalla raskaan polttoöljyn käyttö on kielletty laivoissa, ja olisi tärkeää saada samanlai-
nen kielto myös pohjoiselle napa-alueelle. Esimerkiksi WWF on esittänyt, että tällainen
kielto tulisi saada voimaan vuoteen 2020 mennessä. Pääministeri Sipilä, kun viime vuonna
kysyin teiltä Pohjoismaiden neuvoston kokouksessa, aiotteko Arktisen neuvoston puheen-
johtajana ajaa raskaan polttoöljyn käyttökieltoa Arktiksella, teidän vastauksenne oli kyllä.
Kysynkin nyt: millä tavalla aiotte edistää raskaan polttoöljyn kieltoa nyt, kun Arktisen neu-
voston puheenjohtajan nuija on siirtynyt Suomelle?

16.14 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Suomi on kannattanut sitä, että arktisella alueella voidaan yhtyä Kanadan
aloitteeseen siitä, että kielletään raskaan polttoöljyn käyttö ja kuljetus. Meillä on kuitenkin
arktisella alueella hivenen erilaiset olosuhteet kuin Antarktiksella. Tämä tarkoittaa sitä,
että meidän täytyy toistaiseksi kuitenkin turvata se energian saanti, joka alueiden asukkail-
la on. Mutta Suomi on tässä hyvin aktiivinen ja on tukenut Kanadan aloitetta tässä asiassa.

16.15 Pekka Haavisto vihr (vastauspuheenvuoro): Arvoisa puhemies! Kun Arktista neu-
vostoa vuonna 96 perustettiin, se oli tietyssä mielessä edelläkävijä, koska se otti voimak-
kaasti kantaa ympäristöön, ilmastonmuutosta vastaan, alkuperäiskansojen puolesta ja toi
vielä alueen kansalaisjärjestöt mukaan tähän toimintaan. Muistan itse tuon perustavan ko-
kouksen. Edustin Suomea siellä Ottawan kokouksessa, ja tämä ei ollut itsestäänselvää, että
nämä asiat tulivat hyväksytyiksi. Silloinkin nimenomaan Venäjällä ja USA:lla oli joissa-
kin asioissa vaikeuksia. Silloin kuitenkin liittyi vielä lisäasia Arktiseen neuvostoon, ja se
oli turvallisuuskysymys. Ajateltiin, että siitä voisi tulla osa tätä Etyjin turvallisuusraken-
netta. Ja tänä päivänä näemme maailman, jossa itse asiassa kilpavarustelu lisääntyy, uuden
kylmän sodan uhat leijuvat ilmassa ja Venäjän ja USA:n suhteet heikkenevät. Näettekö,
että arktisella alueella Suomi voisi tehdä myöskin turvallisuusmielessä joitakin aloitteita
puheenjohtajuuskautensa aikana?

16.16 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on olennainen kysymys, ja on erittäin hyvä asia, että Arktisessa neuvostossa ja sen
työskentelyssä eivät toistaiseksi ole näkyneet ne suurvaltojen väliset jännitteet, jotka näky-
vät Ukrainassa, Syyriassa, Lähi-idässä. Me haluamme pitää sen sellaisena, että arktista
aluetta ei militarisoida miltään osin. Tästä meillä käytiin hyvä keskustelu ulkoministerei-
den illallisella, johonka pitkästä aikaa osallistuivat kaikki arktisten maiden ulkoministerit,
siis myös USA, Venäjä, Kanada, kaikki Pohjoismaat. Tämä on meidän yhteinen tavoit-
teemme, Suomi tulee pitämään tätä esillä. Satsataan ympäristönsuojeluun, meteorologi-
2



Pöytäkirjan asiakohta PTK 56/2017 vp
seen yhteistyöhön, koulutukseen, kommunikaatioon ja mennään tämän positiivisen kautta.
Sitten siellä on vielä luontoa ja ympäristöä ja montaa muuta.

16.17 Katri Kulmuni kesk (vastauspuheenvuoro): Arvoisa rouva puhemies! Eilen lähe-
tekeskustelussa oli HFC-yhdisteiden kielto, joka on yksi Montrealin ympäristösopimuk-
sen osa. Tämä on yksi parhaimmista ympäristöpolitiikan sopimuksista, joita on tehty. On
laskettu, että sillä kiellolla saadaan ilmaston lämpenemistä rauhoittumaan 0,5 astetta, ja
arktiselle alueelle se on erittäin tärkeää, koska siellä ilmasto lämpenee kaksi kertaa no-
peammin.

Nyt kun Suomesta tulee Arktisen neuvoston puheenjohtaja, meidän ohjelmamme on
erittäin kunnianhimoinen ja sisältää paljon uutta teknologiaa, yhteyksiä, meteorologiaa ja
myöskin asioita, jotka voisivat yhdistää Eurooppaa Aasiaan. Kuinka Suomi osana Arkti-
sen neuvoston puheenjohtajuutta tulee edistämään vaikkapa koilliskaapelihanketta tai rau-
tatieyhteyttä Jäämerelle ja ottamaan vahvan roolin myös EU:n arktisessa politiikassa?

16.18 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Suomi on tehnyt yhteistyöaloitteen Aasian ja Euroopan maiden kanssa siitä,
että lähtisimme yhdessä rakentamaan Koillisväylän kaapelia. Asia oli esillä viikonloppuna
käydessäni Kiinassa, ja neuvotteluja käydään tällä hetkellä Kiinan lisäksi Japanin, Venä-
jän ja Norjan sekä aktiivisesti Saksan kanssa. Olemme suunnitelleet, että pääsisimme yh-
teiseen tahtotilan ilmaisuun tämän vuoden loppuun mennessä, niin että kaupallisena hank-
keena Koillisväylän kaapeli voisi käynnistyä jo ensi vuoden aikana. Tässä kohtaa Suomi
toimii hyvin aktiivisesti ja myöskin eri maita kokoavana toimijana.

16.19 Johanna Ojala-Niemelä sd (vastauspuheenvuoro):  Arvoisa puhemies! Tänään
Suomessa on vietetty Arktisen neuvoston Suomen puheenjohtajuuskauden avajaisia, ja kii-
tän ministeri Soinia ja virkakuntaa hienosta tilaisuudesta. Meille suomalaisille on arktisis-
sa asioissa tarjolla nyt johtajuus Euroopan unionissa. Osaammeko hyödyntää puheenjoh-
tajuuskauden Suomen arktisen osaamisen vahvistamiseksi ja liiketoimintamahdollisuuk-
sien kasvattamiseksi? Tämä on minusta nyt tuhannen taalan kysymys. Edistettäviä asioita
on paljon: Koillisväylä-hanke, matkailun potentiaali, se, miten lisätä tunnettavuutta arkti-
sena matkailumaana, sekä ympäristökysymykset.

Ensimmäinen arktinen ministerikokous järjestettiin omassa kotikaupungissani Rova-
niemellä 1991, ja siellä hyväksyttiin ensimmäinen arktinen ympäristönsuojelustrategia.
Kysyisinkin ministeri Soinilta: saadaanko Suomeen ympäristöministerikokous nyt meidän
puheenjohtajuuskautemme aikana?

16.20 Ulkoasiainministeri Timo Soini (vastauspuheenvuoro): Arvoisa rouva puhemies!
Ensinnäkin tästä merkityksestä. Me olemme tehneet Suomessa todella paljon työtä, että
myös Euroopan unioni ymmärtäisi arktisen alueen merkityksen, ja ymmärrys on lisäänty-
nyt. Korkea edustaja Federica Mogherini ja komissaari Vella tulevat tänne 15. kesäkuuta.
Se on erittäin hyvä asia, että me saamme korkean edustuksen tänne ja tätä kautta vietyä tätä
meidän agendaamme esille. Totta kai me haluamme paljon korkean tason kokouksia. Ym-
päristöministerin, joka ei ole nyt paikalla, puolesta en uskalla luvata, mutta varmasti ym-
päristöministeri Tiilikainen tekee kaikkensa tämän eteen.
3



Pöytäkirjan asiakohta PTK 56/2017 vp
Jos pieni huumori sallitaan, niin arktiset asiat kiinnostavat kaikkia, myös niitä maita,
joilla jäitä ei ole kuin grogilasissa.

16.21 Stefan Wallin r (vastauspuheenvuoro):  Arvoisa puhemies! Euroopan parlamentti
hyväksyi taannoin, maaliskuussa, EU:n arktista strategiaa käsittelevän mietinnön, joka he-
rätti aika paljon mielenkiintoa Suomessa ja myöskin muissa Pohjoismaissa. Tämän strate-
gian keskiössä tulee parlamentin mukaan olla taloudellisen toiminnan edellytysten varmis-
taminen ja edistäminen, alkuperäiskansojen oikeudet sekä sen varmistaminen, ettei kilpai-
lu alueen laajoista resursseista kuumene sotilaallisen konfliktin tasolle. Tiedossa on myös-
kin se, että Arktisen neuvoston pöydällä on ikään kuin myös EU:n tarkkailija-asema. Se
lienee vielä avoin kysymys.

Joka tapauksessa tämä puheenjohtajuuskausi antaa Suomelle erittäin hyvät mahdolli-
suudet vaikuttaa arktisen alueen tilanteeseen ja kehitykseen. Se on myöskin areena, jossa
suurvallat kohtaavat sen yhteisen — toivottavasti yhteisen — päämäärän edessä, mutta se
on myöskin alue, joka kiinnostaa myöskin muita, vähän kaukaisempia maita. Kiinan tark-
kailija-asema Arktisessa neuvostossa voi näyttäytyä aika erikoisena. [Puhemies koputtaa]
Mikä on teidän mielestänne Kiinan rooli tässä Arktisen neuvoston työssä, ja mikä se ase-
ma voisi parhaimmillaan olla?

16.22 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Wallinin kysymyksessä oli monta hyvää kohtaa. Tartun kahteen.

Eli tämä talouspuoli: Nyt myös Suomi sai johdettavakseen tämän arktisen alueen talous-
puolen johtamisen. Tero Vauraste on nyt siinä aktiivinen puheenjohtaja. Minä uskon, että
sitä kautta saadaan kestävällä tavalla arktista taloutta kuntoon. Meillä on esimerkiksi jään-
murtajia ja muita, joita me tarjoamme. 60 prosenttia maailman jäänmurtajista tehdään Suo-
messa ja kaikki hyvät. Tämä on hyvä lähtökohta.

Sitten tämä tarkkailija-asema: Kyllä esimerkiksi Kiinaa ja monia muita maita kiinnos-
taa, jos tämä jää sulaa, ikirouta hellittää. Se tulee vaikuttamaan heidän elinolosuhteisiinsa
myös Kiinassa, myös muualla maailmassa, mutta varmaan on myös niin, että Kiinaa kiin-
nostaa strategisessa mielessä ja saattaa jonain aikana myös sotilaallisessa ja kulkureittimie-
lessä kiinnostaa nämä arktiset alueet, ja se on sitten meille kaikille yhteinen haaste.

16.23 Pertti Salolainen kok (vastauspuheenvuoro):  Arvoisa puhemies! Kysyn ministeri
Soinilta, että kun nyt kävitte keskusteluja tästä arktisesta alueesta muun muassa Yhdysval-
tojen viranomaisten kanssa, tuliko teille sellainen vaikutelma, että Yhdysvallat on samalla
tavalla mukana vielä kuin, sanokaamme, oli syytä uskoa vielä vuosi sitten, vai onko nyt
tämä nykyhallinto selvästi luopumassa niistä tavoitteista, joita silloin oli ehkä nähtävissä.

Toinen osa tätä kysymystä koskee sitä, että siellä napa-alueella on myöskin tällaisia
aluevesikiistoja ja rajakiistoja. Ovatko ne jollain tavalla tulossa myöskin mukaan tähän ku-
vioon, jossa me olemme neuvottelijoina?

16.24 Ulkoasiainministeri Timo Soini (vastauspuheenvuoro): Arvoisa rouva puhemies!
Yhdysvaltojen uusi hallinto ei ole kaikilta osin vielä hahmottunut, siellä ei ole tehty tarvit-
tavia nimityksiä. On selvää, että tämä hallinto eroaa Obaman hallinnosta, mutta kuinka pal-
jon, siitä on nyt kysymys. Ulkoministeri Rex Tillerson minun mielestäni osoitti johtajuut-
ta, ja kovista paineista huolimatta hän henkilökohtaisesti hoiti omalta osaltaan, oman
4



Pöytäkirjan asiakohta PTK 56/2017 vp
maansa osalta, että nämä maininnat kestävästä kehityksestä ja Pariisista tulivat sinne. Mut-
ta tämän jatkosta emme vielä voi olla täysin varmoja.

Aluevesikiistat eivät sinänsä kuulu Arktisen neuvoston agendaan, mutta ne vaikuttavat
siihen turvallisuustilanteeseen ja henkeen, ja totta kai tältä osin on tärkeätä pitää huolta sii-
tä, että kaikki maat osallistuvat, että ne puhevälit säilyvät. Meillä olivat nyt ensimmäistä
kertaa pitkään aikaan [Puhemies koputtaa] kaikkien maiden ulkoministerit paikalla.

16.25 Eero Heinäluoma sd (vastauspuheenvuoro): Arvoisa puhemies! Saatoin viime vii-
kolla vierailla tällä alueella, Huippuvuorilla, Pohjois-Norjan ja pohjoisnavan puolivälissä,
ja omin silmin vakuuttua tämän ilmastonmuutoksen todellisuudesta, eli todellakin siis jäät
sulavat, sitä kautta vesienpinnat nousevat, ja tämä muutos on sillä alueella vielä paljon suu-
rempi, niin kuin täällä on tuotu esiin, ehkä kaksin-, kolminkertainen, tämä ilmaston lämpe-
neminen. Öljynporausasiat ovat nekin tärkeitä, mutta ratkaiseva kysymys on se, mitä ta-
pahtuu tämän ilmastonmuutoksen hallinnassa, ja tältä kannalta avainasemassa on se, pide-
täänkö tämä Pariisin sopimus voimassa. Ja nyt kysynkin ministeri Soinilta: kun tapasitte
Yhdysvaltojen ulkoministeri Tillersonin ja käytitte puheenvuoron, niin toitteko esille juuri
tämän asian, että kaikkein tärkeintä on, että ilmastonmuutoksessa annetut sitoumukset ja
Pariisin sopimus pidetään voimassa ja kaikki sitoutuvat tähän?

16.26 Ulkoasiainministeri Timo Soini (vastauspuheenvuoro): Arvoisa rouva puhemies!
Suomen neuvottelijat tekivät todella paljon töitä suurlähettiläs Aleksi Härkösen johdolla,
että nämä maininnat säilyivät ja ne saatiin sinne julistukseen. Ja se on aivan selvä, että tämä
tapahtui sillä tavalla kuin me yhdessä, minä ja meidän neuvottelutiimimme, koko ajan pai-
notimme tätä asiaa — yksinhän me emme mitään saaneet aikaan, mutta saimme yhdessä
kahdeksan arktisen maan kanssa tämän julistuksen. Ei se nyt maailman kunnianhimoisin
ole, mutta olisi se ollut nolo alku Suomen puheenjohtajuudelle, jos julistusta ei olisi saatu.
Että kyllä tämän eteen kovasti töitä tehtiin, ja onnistuttiin. Mutta valitettavasti en voi olla
varma siitä, miten USA:n hallinto tästä eteenpäin toimii yleisesti. Toivon, että he pitävät
siitä kiinni, mitä ovat olleet sopimassa.

Kysymyksen käsittely päättyi.
5


