















































DEM632F.tmpSave.xml


Pöytäkirjan asiakohta PTK 63/2016 vp
Pöytäkirjan asiakohta 

PTK 63/2016 vp

Täysistunto

Torstai 2.6.2016 klo 16.01—17.24

6. Hallituksen esitys eduskunnalle laiksi valtion virkamieslain muuttamisesta
Hallituksen esitys HE 90/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Asian esittelee ministeri Vehviläinen, olkaa hyvä.

Keskustelu

17.03 Kunta- ja uudistusministeri  Anu  Vehviläinen (esittelypuheenvuoro):  Arvoisa
puhemies! Hallituksen esitys laiksi valtion virkamieslain muuttamisesta sisältää kolme
keskeistä muutosta. Ensinnäkin henkilöstön siirtymismahdollisuuksia valtionhallinnon or-
ganisaatioiden välillä helpotetaan. Toisekseen karenssisopimuksella voidaan rajoittaa vir-
katehtävässä saadun tiedon hyödyntämistä uudessa palvelusuhteessa. Kolmanneksi val-
tion virkamiehen muutoksenhakuoikeutta muutetaan siten, että valittaminen hallinto-oi-
keuden päätöksestä korkeimpaan hallinto-oikeuteen edellyttäisi jatkossa valituslupaa.

Arvoisa puhemies! Virkamies voidaan nykyisin suostumuksellaan siirtää määräajaksi
työskentelemään toisessa virastossa. Jatkossa olisi mahdollista, että virkamies omalla
suostumuksellaan työskentelisi osan työajastaan toisen viraston tai jonkin muun työnanta-
jan kuin valtion palveluksessa. Virkamiehen työaikaa voitaisiin jakaa siis useamman työ-
paikan kesken. Uudistuksen tavoitteena on hyödyntää asiantuntijuutta nykyistä joustavam-
min hallinnonalojen ja valtion virastojen välillä. Työtehtävien määrää voitaisiin nykyistä
paremmin tasata suuntaamalla tilapäisesti valtion henkilöstövoimavaroja sinne, missä nii-
den tarve on suuri.

Sitten karenssista. Nykyisin virkamiehen vaitiolovelvollisuus ja salassa pidettävien tie-
tojen hyväksikäyttökielto ulottuvat osin myös virkasuhteen jälkeiselle ajalle sekä julki-
suuslain että rikoslain mukaan. Nykysäännöksillä ei kuitenkaan voida tehokkaasti aina en-
nalta estää tilanteita, joissa säännösten suojaamia tietoja voitaisiin käyttää uudessa palve-
lusuhteessa tai -toiminnassa omaksi tai toisen hyödyksi taikka toisen vahingoksi. Nyt teh-
tävä uusi säännös antaa mahdollisuuden sopia enintään 12 kuukauden karenssiajasta. Ka-
renssiajan tavoitteena on yleisen edun ja virkatoiminnan puolueettomuuden suojaaminen
ja mahdollisen korruption estäminen virkamiesten siirtyessä yksityiselle sektorille. Tarkoi-
tuksena on, että virkamiehen aloittaessa rajoitusajan jälkeen muissa tehtävissä olisi hänellä
oleva tieto menettänyt sellaisen merkityksen, että sitä voisi käyttää olennaisella tavalla
hyödyksi tai jonkun muun vahingoksi. Karenssisopimus voitaisiin asettaa virkaan tai vir-
kasuhteeseen nimittämisen tai uusiin tehtäviin siirtymisen edellytykseksi. Tämä esitys on
 Tarkistettu
4.0



Pöytäkirjan asiakohta PTK 63/2016 vp
valtion virkamieseettisen toimikunnan mietinnössään vuonna 2014 esittämä ja tietysti tu-
lee tähän valtion virkamieslakiin.

Arvoisa puhemies! Nyt annettu esitys koskee siis valtion virkamieslakia. Karenssivaati-
muksen lisäämistä myös kuntien ja maakuntien viranhaltijoita koskevaan lainsäädäntöön
arvioidaan myös nyt parhaillaan sote- ja maakuntauudistuksen yhteydessä, kun teemme
näitä lainsäädäntömuutoksia ja -uudistuksia. Tässä yhteydessä myös arvioimme, tulisiko
myös kunnallisia ja tulevia maakuntien virkamiehiä näiltä osin säädellä karenssin osalta.

Arvoisa puhemies! Olen erittäin tietoinen siitä, että eduskunnalle ei tulisi tuoda samaa
lakia koskien ripotellen, muutaman kuukauden välein, muutoksia. Tiedän tämän oikein hy-
vin. Tästä huolimatta kerron tässä myös, että on olemassa myös muita valtion virkamies-
lakiin tulevia muutoksia, joista tullaan antamaan syysistuntokauden aikana esityksiä edus-
kunnalle. Ensinnäkin eduskunta on hallitukselle lähettämässään kirjelmässä edellyttänyt,
että hallitus valmistelee kiireellisesti esityksen siitä, että valituskielto virkaan ja virkasuh-
teeseen nimittämistä koskevasta päätöksestä poistetaan. Tämä on valmistelussa valtiova-
rainministeriössä ja tulee tänne sitten syksyllä. Toiseksi, koskien kaksoiskansalaisuutta:
Valtion virkamieslakiin ollaan tekemässä kaksoiskansalaisuuden omaavien henkilöiden
osalta muutoksia niiltä osin, että aiomme vaikeuttaa valtion virkoihin pääsemistä. Tästä an-
nettiin minulle viime vuonna työryhmämietintö, ja se on meillä valmistelussa, ja nämä tu-
levat myös tähän samaan muutospakettiin, jonka tuon syksyllä tänne. Ja vielä kolmannek-
si: valtiovarainministeriö valmistelee valtion virkamieslakiin muutosta, jossa jatkossa
myös valtion virkamiehen kanssa voitaisiin sopia virkasuhteen määräaikaisesta jatkami-
sesta virkamiehen eroamisiän jälkeen.

17.08 Kari Kulmala ps: Arvoisa rouva puhemies! Esityksessä ehdotetaan muutettavaksi
valtion virkamieslakia muun muassa siten, että valtion virkamies voitaisiin siirtää määrä-
ajaksi työskentelemään myös osittain toisen viraston toimivaltaan kuuluvissa tehtävissä tai
muun työnantajan kuin valtion palveluksessa. Voimassa olevassa valtion virkamieslaissa
säädetään virkamiehen määräajaksi siirtämisestä, virkojen ja virkamiesten siirtymisestä
toistaiseksi sekä virkamiehen käytettäväksi asettamisesta. Lisäksi eri hallinnonaloilla on
virkamiesten siirtymiseen ja siirtymisvelvollisuuteen liittyviä erityissäännöksiä.

Saman virkamieslain 5 §:n perusteella virka voidaan siirtää myös samassa virastossa
muuhun yksikköön kuin mihin se on perustettu sekä muu kuin talousarviossa eriteltävä vir-
ka myös toiseen virastoon. Säännös mahdollistaa täytettynä olevan viran siirtämisen toi-
seen virastoon virkamiehen suostumuksella. Virka voidaan myös siirtää toiseen virastoon
ilman siihen nimitetyn virkamiehen suostumusta, mikäli virka siirretään virkamiehen työs-
säkäyntialueella tai työssäkäyntialueelle. Tätä mahdollisuutta on käytetty muun muassa
poliisiorganisaatiossa, vaikkakin harvoin.

Tämän esityksen yhtenä tavoitteena on asiantuntijuuden hyödyntäminen nykyistä jous-
tavammin hallinnonalojen ja valtion virastojen välillä sekä työtehtävien määrän tasaami-
nen suuntaamalla tilapäisesti valtion henkilöstövoimavaroja nykyistä joustavammin sinne,
missä niiden tarve on suurin. Toivottavasti tämän esityksen jälkeen juuri tätä kohtaa ei käy-
tetä väärin. Ainakin siihen on suuret mahdollisuudet silloin, kun joku virkamies tai hänen
toimintansa ei ole muiden mieleen.

Ensimmäiseksi ainakin itselleni tulee mieleen nykyisen Tullin pääjohtajan vainoaminen
ja mahdollisesti valtioneuvoston tehtäviin siirtäminen. Tuleva tehtävä ei mielestäni johdu
valtioneuvoston tarpeesta, vaan tehtävä on räätälöity ensisijaisesti hänen siirtämisekseen
2



Pöytäkirjan asiakohta PTK 63/2016 vp
pois Tullin pääjohtajan tehtävästä. Pidän tällaista toimintaa kokonaisuutena epäasiallise-
na. Hänelle esitetty tehtävä kuuluu ensisijaisesti sisäministeriön hallinnonalan tehtäväkent-
tään. Tietoni mukaan tässä prosessissa ulkoasiainministeriötä on pyydetty löytämään hä-
nelle sopiva tehtävä heidän hallinnonalaltaan. Esitys ei mielestäni täytä valtion virkamies-
lain 22 §:n mukaista valtioneuvoston käytettäväksi asettamisen edellytystä pätevän syyn ja
tärkeän tehtävän osalta.

Myös tarkoitussidonnaisuuden periaate on yksi hallinnon oikeusperiaatteista. Se sisäl-
tää yleisen velvollisuuden käyttää toimivaltaa vain siihen tarkoitukseen, johon se on lain
mukaan määritelty tai tarkoitettu käytettäväksi. Mielestäni tämäkään periaate ei täyty tässä
tapauksessa.

Tullin pääjohtaja haluaa jatkaa tehtävässään. Tulli on hänen johdollaan saavuttanut
kaikki sille viime aikoina asetetut tavoitteet. Myös kaikki käynnissä olevat suuretkin hank-
keet etenevät suunnitellusti. Mielestäni Tullin tilanne ei parane pääjohtajaa vaihtamalla,
mutta muut muutokset johtoryhmän toiminnassa ja kokoonpanossa ovat välttämättömiä.

Arvoisa rouva puhemies! Kuten puheeni alussa totesin, tässä esityksessä ehdotetaan
muutettavaksi valtion virkamieslakia muun muassa siten, että virkamies voitaisiin siirtää
määräajaksi työskentelemään toisen viraston toimivaltaan kuuluvissa tehtävissä tai muun
työnantajan kuin valtion palveluksessa. Tämä on mielestäni hyvä muutos, mutta siirret-
täessä virkamiestä tulee enemmän painoarvoa laittaa virkamiehen omalle suostumukselle.
Ketään ei saa siirtää pakolla toiseen työpaikkaan, ei edes silloin, kun hänestä halutaan
päästä eroon. Johtaminen on ammattina sellaista, mistä ei aina tykätä. Johtajalle on toki
eduksi, jos hänen johtamistyylistään tykätään, mutta se ei ole perusvaatimus töiden suju-
miselle.

17.12 Ilkka Kantola sd: Arvoisa puhemies! Perustuslakivaliokunta on viikon sisällä an-
tanut lausunnon hallituksen vuosikertomuksesta vuodelta 2015.

Viime vaalikaudella perustuslakivaliokunta kiinnitti huomiota virkamieslainsäädän-
töön, virkamiesoikeudelliseen sääntelyyn, ja itse asiassa jo parina edellisenä vaalikautena
perustuslakivaliokunta on kiinnittänyt huomiota siihen, että virkaan ja virkasuhteeseen ni-
mittämisestä ei ole muutoksenhakuoikeutta, mihin ministeri täällä jo viittasikin. Kahdessa
eri vaiheessa olen itse ollut perustuslakivaliokunnassa mukana näitä asioita käsiteltäessä,
ja perustuslakivaliokunta on käynyt hyvin pitkää keskustelua siitä, onko tämä muutoksen-
hakuoikeuden poissaolo sellainen puute lainsäädännössä, että sitä pitäisi edellyttää muu-
tettavaksi niin, että laittaisimme sen ponnen taakse, vaatimuksen siitä, että tämä pitää saa-
da. On kuitenkin pidetty järkevänä ja tarkoituksenmukaisena sitä, että on annettu hyvin
vahva suositus tämän muutoksen aikaansaamiseksi, jotta voitaisiin sitten käyttää monipuo-
lista harkintaa, kun sitä muutosta valmistellaan asianmukaisesti, ja että kun kokonaisuudis-
tuksen yhteydessä sitten virkamieslakiin palataan, niin tämä asia käytäisiin perusteellisesti
läpi.

Asia on tärkeä, koska se on merkityksellinen perustuslain 21 §:n 1 momentin säännök-
sen kannalta, jonka mukaan jokaisella on oikeus saada oikeuksiaan ja velvollisuuksiaan
koskeva päätös tuomioistuimen tai muun riippumattoman lainkäyttöelimen käsiteltäväksi.
Valiokunnassa vierailleet valtiosääntöoikeuden asiantuntijat ovat kiinnittäneet tähän valio-
kunnan huomiota, ja siksi olemme useampaan otteeseen — viimeksi vuonna 2015 annet-
taessa lausuntoa eduskunnan virkamiehistä annetusta laista — kiinnittäneet tähän vakavaa
huomiota, ja nyt on hyvä kuulla, ja juuri kuultiin, että tämä on valmistelussa ja syksyllä il-
3



Pöytäkirjan asiakohta PTK 63/2016 vp
meisesti palataan tähän asiaan sitten lakiesityksen muodossa. Valtiovarainministeriössä
tätä muutosta valmistellaan.

Kun kävimme keskustelua tämän lausunnon antamisesta ja halusimme pitää voimassa
tämän lausuman edelleen — niin kuin on mahdollisuus aina hallituksen vuosikertomusta
käsiteltäessä, niin nytkin pidämme sen voimassa — niin totesimme siitä lausunnossamme,
että tämä sisältää hyvin monia ulottuvuuksia. Ne tilanteet, joissa valtion virkamieslainsää-
däntö tulee päätöksenteon pohjaksi, ovat hyvin moninaisia ja koskevat hyvin eri tilanteissa
olevia virkamiehiä, heidän oikeuksiaan ja niitä valinta- ja muutoksenhakumahdollisuuk-
sia, jotka mahdollisesti aktualisoituvat, ja sen takia se valmistelutyö vaatii perusteellista
työtä, ja on tietysti tärkeätä, että se tehdään asianmukaisella huolellisuudella. Lausunnos-
saan valiokunta korostaa, että tulevassa lainvalmistelussa tulee ottaa huomioon perustus-
lain 21 §:stä johtuvat vaatimukset ja lisäksi hyvän lainvalmistelutavan mukaisesti selvittää
laaja-alaisesti muutoksenhakuoikeuden vaikutukset. Valiokunta edelleen pitää tärkeänä,
että lainvalmistelu toteutetaan huolellisesti, koska hankkeella on merkittävä vaikutus val-
tionhallinnon toimintaan — ei vain yksilön oikeuksiin vaan tietysti koko valtionhallinnon
toimintaan.

Olisi mukava kuulla, jos ministeri voisi valaista jotakin konkreettista siitä etenemisties-
tä ja vaiheesta, missä nyt mennään. — Kiitoksia.

17.16 Pirkko Mattila ps: Arvoisa rouva puhemies! Kiitoksia ministerille esittelystä ja en-
nakkotiedosta koskien näitä muitakin valtion virkamieslakiin mahdollisesti tulevia muu-
toksia. Hallintovaliokuntahan jo syksyllä käsitteli kunnallisen virkaehtosopimuslain, jolla
nostettiin, vastaavasti kuten valtiolla oli tehty, sitten eläkeikää, ja näin ehkä sitten vastaa-
vasti tätä lakia, joka nyt on käsittelyssä, seuraa kunnallisen virkamieslain muutos.

Mutta oikeastaan kysymys siitä, että tässä lakiesityksessä käsiteltiin tätä avien ja elyjen
mahdollisuutta käyttää toisen viraston henkilökuntaa — se prosentti oli arvioitu kuitenkin
kohtalaisen matalaksi, mutta varmaan se on ihan tarpeellinen: mitä näille nyt, aveille ja
elyille, tapahtuu tulevaisuudessa?

Ja sitten — niin kuin myöskin tämä on mainittu ja nostettu esille — miten arvioitte di-
gitalisaation mahdollisuuksia tämän lain toteuttamisessa? Mitä se voi tuoda parhaimmil-
laan?

17.17 Kunta- ja uudistusministeri  Anu  Vehviläinen (vastauspuheenvuoro):  Arvoisa
puhemies! Vastaan tässä nyt erityisesti edustaja Mattilan kysymykseen. Tämän digitalisaa-
tion osalta totean sen, että kaikessa tässä uudistuksessa, mitä meillä on nyt tätä suurta hal-
linnon uudistusta, maakuntauudistusta, keskushallinnon uudistamista ja sitä, että me teem-
me myös yhden valtakunnallisen avin, digitalisaatiolla tulee olla erittäin suuri merkitys sen
takia, että me olemme jo hallitusohjelmassa linjanneet, että meillä on ensisijaisena tavoit-
teena tehdä digitaaliset julkiset palvelut. Se tulee tarkoittamaan sitä, että meidän pitää
konkretisoida sitä sitten koko ajan.

Mutta sitten minä vielä palaan tähän näin, minkä verran ehkä sitten käytetään tätä jous-
tavuutta osittain tehdä myös toisessa virastossa työtä. Minä ajattelen, että se antaa tässä
lähtökohtatilanteessa meille hyviä mahdollisuuksia. Meillä on paljon poikkihallinnollisia
hankkeita, uudistuksia, koko ajan menossa, ja kaikki jos katsovat vain sen oman kapean
sektorin osalta, niin on aina pahaa resurssipulaa jossakin muualla. Tämä antaa siihen mah-
dollisuuksia, että me voimme myös tasata ja ihmisten osaamista saadaan hyödynnettyä
4



Pöytäkirjan asiakohta PTK 63/2016 vp
myös muissa virastoissa ja valtion eri laitoksissa ja sitten myös he saavat uutta kokemusta.
Pidän tätä oikein tärkeänä kysymyksenä.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
5


