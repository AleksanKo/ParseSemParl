















































DEMF28E.tmp.xml


Pöytäkirjan asiakohta PTK 159/2018 vp

 Tarkistettu
4.1

Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

6. Hallituksen esitys eduskunnalle laeiksi ympäristönsuojelulain ja vesilain muuttamisesta
Hallituksen esitys HE 268/2018 vp
Valiokunnan mietintö YmVM 21/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on ympäristövaliokunnan mietintö YmVM
21/2018 vp. Nyt päätetään lakiehdotusten sisällöstä.

Keskustelu

18.21 Satu Hassi vihr (esittelypuheenvuoro): Arvoisa puhemies! Kyseessä on ympäristö-
valiokunnan yksimielinen mietintö. Tässä tavallaan siirretään menettelyjä nykyaikaan,
muutetaan paperisten asiakirjojen käsittelyä sähköiseksi. Ympäristönsuojelulakia ja vesi-
lakia muutetaan siten, että viranomaisille toimitetaan asiakirjat ensi sijassa sähköisesti ja
viranomaiset ja kunnat luopuvat fyysisistä ilmoitustauluistaan ja niistä ilmoituksista, jotka
ovat aikaisemmin olleet paperilappuina ilmoitustauluilla, ja ne annettaisiin tiedoksi viran-
omaisen verkkosivuilla. Kuitenkin kansalaiset voisivat esimerkiksi mielipiteitä ja muistu-
tuksia jatkossakin toimittaa viranomaisille myös paperisina.

Ympäristövaliokunta korostaa sitä, että on asioita, joista on tarpeen edelleenkin kuulut-
taa tai ilmoittaa sanomalehdissä, erityisesti kun on kyse laajavaikutteisista ympäristö-
asioista. Tässä asiassa kuitenkin viranomaisille tulee harkintaoikeutta.

Kun asiakirja, jonkun prosessin alkaminen tai viranomaisen päätös, on verkkosivuilla
julkaistu, katsotaan, että viikon kuluessa valitukseen oikeutetut ovat saaneet tästä päätök-
sestä tiedon. Ja sitten tästä seitsemännestä päivästä, kun asia on julkistettu verkkosivuilla,
alkaa kulua valitusaika, mikä tarkoittaa sitä, että valitusaika käytännössä pitenee viikolla
siitä, mitä se nykyisin on. Kansalaisten kannalta varmasti pääsääntöisesti kysymys on hy-
västä uudistuksesta, koska kellonajasta ja sijaintipaikkakunnasta ja viikonpäivästä riippu-
matta voi verkkosivuilta tarkistaa näitä asiakirjoja.

Arvoisa puhemies! Kuten jo alussa sanoin, valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 268/2018 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


