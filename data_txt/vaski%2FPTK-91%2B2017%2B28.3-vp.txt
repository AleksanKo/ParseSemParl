















































DEME20E.tmp.xml


Pöytäkirjan asiakohta PTK 91/2017 vp
Pöytäkirjan asiakohta 

PTK 91/2017 vp

Täysistunto

Torstai 21.9.2017 klo 9.59—21.24

28.3. Suullinen kysymys huumeiden käytöstä (Pauli Kiuru kok)
Suullinen kysymys SKT 119/2017 vp

Suullinen kyselytunti

Puhemies Maria Lohela: Seuraava kysymys, edustaja Kiuru.

Keskustelu

16.51 Pauli Kiuru kok: Arvoisa rouva puhemies! Huumeiden käyttö on ongelma, joka
koskee koko Suomea. Huumeiden käyttö ja välittäminen ovat asia, johon liittyy vakavia
lieveilmiöitä: jengiytymistä, väkivaltaa, prostituutiota, ihmissalakauppaa ja tämäntyyppi-
siä asioita. Lehtitietojen mukaan joillakin paikkakunnilla jopa 11-vuotiaat ovat joutuneet
tilanteeseen, missä he joko käyttävät tai välittävät huumeita. Onko huumetilanteessa tapah-
tunut jotain oleellista muutosta? Onko joku trendi, joka tuo tällaisia hälyttäviä uutisia?
Riittävätkö paikallisviranomaisten voimavarat, sosiaaliviranomaisten ja poliisin voimava-
rat, näiden asioiden ratkaisemiseen, vai tarvitaanko leveämpiä hartioita? Tämän kysymyk-
sen haluaisin esittää ainakin ministeri Saarikolle.

16.52 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastuualueelleni kuuluu päihdepolitiikka ja ennen kaikkea huumausainei-
siin liittyvä hoitojärjestelmä. On tietenkin ensisijaista, että me tuemme yhteiskunnassa pit-
kälti juuri kolmannen sektorin toimijoiden kautta valistustyötä ennen kaikkea lapsille ja
nuorille erilaisten päihteiden vaaroista, joista tietysti huumausaineet laittomina ovat mo-
nin tavoin varmasti houkuttavia, ja niiden äärellä on paljon sellaisia ilmiöitä, joita me
voimme vain arvailla ja joita kaikkia emme edes tunnista. Omalta osaltani vastaan tietysti
myös päihdehoitojärjestelmästä: siitä, että meillä olisi riittävästi tarjolla hoitopaikkoja, kun
voimme puhua jo vakavan riippuvuuden tilanteesta. Mutta painotan vahvasti itse tuota en-
naltaehkäisyn näkökulmaa ja sitä yhteiskunnallista tukea, mitä tarjoamme faktojen kerto-
miseen lapsille ja nuorille siitä, että päihteetön elämä huumeiden osalta on merkittävä ja
tärkeä valinta.

Muutoin, mitä tulee viranomaistoimintaan ja viranomaistoiminnan riittävyyteen, tältä
osin siirrän kysymyksen ministeri Risikolle.

Puhemies Maria Lohela: Pyydän silti niitä edustajia, jotka haluavat tästä aiheesta esittää
lisäkysymyksiä, ilmoittautumaan.

16.53 Outi Alanko-Kahiluoto vihr (vastauspuheenvuoro):  Arvoisa puhemies! Usein
päihde- ja mielenterveysongelmat kulkevat käsi kädessä, ja jollei meillä ole riittäviä mie-
 Tarkistettu
4.1



Pöytäkirjan asiakohta PTK 91/2017 vp
lenterveyspalveluita, niin silloin on hyvin vaikea ennaltaehkäistä tai hoitaa myöskään näi-
tä päihdeongelmia.

Viime aikoina olen itse saanut sähköpostiini paljon huolestuneita viestejä siitä, mikä tu-
lee olemaan sote-uudistuksen jälkeen Kelan kuntoutuksen tilanne. Tähän liittyen olisin ky-
synyt arvon hallitukselta ja ministereiltä: onko teillä jotakin kerrottavaa nyt jo kansalaisille
siitä, jatkuuko Kelan kuntoutus yhdenvertaisena kaikkialla maassa senkin jälkeen, kun
olette tuoneet sote-esityksen taloon ja kun siitä on säädetty?

16.54 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aivan tuota pikaa, toivottavasti lähiviikkoina, yhdessä ministeri Mattilan
kanssa vastaanotamme kuntoutuskomitean, jo pitkään työskennelleen ja myös parlamen-
taarisia jäseniä sisältävän kuntoutuskomitean, raportin eli heidän näkemyksensä siitä, mi-
ten suomalainen kuntoutusjärjestelmä — oli kysymyksessä sitten halvaantuneen henkilön
kuntoutus tai mielenterveyspotilaan kuntoutus, lapsen, aikuisen tai ikäihmisen kuntoutus
— jatkossa Suomessa järjestetään. Itse ajattelen niin, että olisi hyvin tärkeää, että päätyi-
simme sellaiseen lopputulokseen, että kuntoutus tulisi tiiviimmäksi osaksi arkista hoitoket-
jua, että se ei olisi toisarvoinen tai erillinen saareke vaan yhtä arvokas osa kuin vaikkapa
leikkaustoiminta, josta usein keskustelemme fyysisten vammojen osalta.

Mitä tulee mielenterveyskuntoutujiin, näen itse, että erityisesti vaikkapa psykoterapial-
la on keskeinen osa tässä, ja toivon komitealta ehdotusta myös tältä osalta.

16.55 Markku Pakkanen kesk (vastauspuheenvuoro):  Arvoisa puhemies! Huumausai-
nekeskustelu on tärkeä keskustelu, ja valitettavasti viikoittain saamme uutisista lukea, leh-
distöstä, mistä löytyy uusia kannabiskasvattamoja ynnä muuta. Itse pidän huumeita todella
vaarallisina aineina ja suhtaudun niihin negatiivisesti. Kysynkin nyt hallituksen asianomai-
selta ministeriltä, kuinka hallitus suhtautuu kannabiksen laillistamiseen Suomessa, koska
valtavasti tässä julkisessa keskustelussa — muun muassa poliitikot osallistuvat siihen — ja
joissakin piireissä on esitetty, että sitä pitäisi laillistaa. Mikä on hallituksen kanta kanna-
biksen laillistamiseen?

16.56 Oikeusministeri Antti Häkkänen (vastauspuheenvuoro): Arvoisa puhemies! Hal-
lituksessa ei ole sinänsä sen enempää tästä keskusteltu. Uskon, että linja on aika selkeä, että
tähän suhtaudutaan varsin kielteisesti, ei pelkästään sen takia, että se on selkeä signaalivai-
kutus, vaan myös sen takia, että huumeet eivät kuulu terveeseen, lailliseen ja järjestäyty-
neeseen yhteiskuntaan. [Silvia Modig: Paitsi alkoholi!] — Meillä on ihan riittävästi järjes-
tysongelmia ja inhimillisiä kärsimysnäytelmiä tässä maassa jo senkin takia. — Toki soisin,
että jos tässä salissa kannatusta tällaiselle ajatukselle olisi, niin se linkitettäisiin myös tä-
hän muuhun päihdepolitiikkaan, eli jos on päihdepolitiikassa tiukan linjan kannattaja, niin
olkoon sitten tässäkin. Varmasti jokainen edustaja tietää, mistä puhun. [Naurua]

Kysymyksen käsittely päättyi.
2


