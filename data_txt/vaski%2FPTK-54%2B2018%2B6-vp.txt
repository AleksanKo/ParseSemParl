















































DEMBA36.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

6. Lakialoite laiksi uskonnonvapauslain 27 §:n muuttamisesta
Lakialoite LA 9/2018 vp Sari Essayah kd

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään perustuslakivaliokun-
taan.

Keskustelu

15.58 Sari Essayah kd (esittelypuheenvuoro): Arvoisa rouva puhemies! Ensinnäkin sen
verran taustaa, että selviää, mistä tässä lakialoitteessa on kysymys: Meillä Suomessahan
osa uskonnollisista yhdistyksistä toimii uskonnollisten yhdyskuntien rekisterissä ja sitten
osa toimii yhdistysrekisterin pohjalta eli on niin sanotusti yhdistyspohjaisia seurakuntia.
Kuitenkin näitten toiminta on koko lailla muutoin samantyyppistä, mutta kun nämä toimi-
vat eri rekisterien alla, niin sitten on muutamia sellaisia lainsäädännöllisiä seikkoja, jotka
vaikuttavat niitten toimintaan, ja yksi on muun muassa tämä tilintarkastusvelvollisuus.

Elikkä voimassa olevassa uskonnonvapauslaissa säädetään niistä tilanteista, joissa tä-
hän rekisteröityyn uskonnolliseen yhdyskuntaan sovelletaan soveltuvin osin näitä pykä-
lässä kerrottuja yhdistyslain säännöksiä rekisteröidyistä yhdistyksistä. Täällä kyseisessä
pykälässä uskonnolliseen  yhdyskuntaan sovelletaan  yhdistyslain 38 §:n säännöksiä ti-
lintarkastuksesta, mutta sen sijaan  uskonnonvapauslaissa  ei viitata  siihen yhdistyslain
38 a §:ään, jossa säädetään toiminnantarkastuksesta. Elikkä että olisi mahdollisuus, silloin
kun tämän uskonnollisen yhdyskunnan toiminta on pienimuotoista ja, voisiko sanoa, täy-
sin verrattavissa esimerkiksi monenlaisiin erilaisiin yhdistyksiin, siihen, että se voisi olla
toiminnantarkastuksen piirissä ja että silloin ei tarvittaisi tilintarkastusta.

Voi olla ja epäilen, että tämä on sellainen lapsus, mikä on lainsäädäntöön jäänyt, koska
tämä yhdistyslain 38 a §:n muotoilu tuli siinä vaiheessa, kun yhdistyslakiin tehtiin lisäys
vuonna 2010 elikkä uskonnonvapauslain säätämisen jälkeen. Muutosta tuohon uskonnon-
vapauslakiin ei sitten tuossa yhteydessä tehty, joten tämä olisi, voisi sanoa, hyvin tämmöi-
nen teknisluontoinen korjaus, jolla kuitenkin olisi taloudellisesti merkitystä näille seura-
kunnille, jotka toimivat rekisteröityinä uskonnollisina yhdyskuntina.

Toiminta todellakin voi olla hyvinkin sellaista pienimuotoista, niin että siihen ei sinäl-
länsä olisi tämmöistä tilintarkastuslain mukaista auktorisoitua tilintarkastajaa välttämätön-
tä sen toiminnan laajuuden takia hankkia, vaan että tämä toiminnantarkastus olisi riittävä.
Mutta tämä nykyinen tilanne, kun ei ole viitattu erikseen tähän pykäläkohtaan, todellakin
vaatii nyt sitten sen tilintarkastajan asettamista ja tällä tavoin asettaa nämä sinällänsä muu-
toin hyvinkin samantyyppistä toimintaa harjoittavat yhteisöt eriarvoiseen asemaan ja ai-
 Tarkistettu
4.1



Pöytäkirjan asiakohta PTK 54/2018 vp
heuttaa sitten ylimääräisiä kuluja. Siinä mielessä voisi sanoa, että nämä yhteisömuodot oli-
si tärkeää kyllä asettaa tässä tilanteessa samalle viivalle.

Meillähän on tulossa muutoinkin sellaisia muutoksia lainsäädäntöön, jotka tulevat huo-
mioimaan tämän tilanteen elikkä sen, että meillä on näitä rekisteröityjä uskonnollisia yh-
dyskuntia ja sitten toisaalta niitä yhdistysrekisterissä toimivia uskonnollisia yhdistyksiä.
Esimerkiksi tämä rahankeräyslaki: me olemme todennäköisesti nyt syksyllä saamassa tän-
ne eduskuntaan rahankeräyslain uudistuksen, joka — jos se sitten täällä eduskunnassa tu-
lee hyväksytyksi — tulisi vuoden 2019 maaliskuun alussa voimaan. Siinä esimerkiksi ha-
lutaan huomioida se, että nämä kaksi eri lainsäädännön ja eri rekisterin alla toimivaa toi-
mintamuotoa tulisivat rahankeräyslaissa samalla tavoin kohdelluiksi. Siinä mielessä täy-
tyy toivoa, että perustuslakivaliokunnassa tätä asiankohtaa katsottaisiin juuri tässä henges-
sä, että kun rahankeräyslaissakin lähdetään tekemään tämä samalle viivalle asettaminen,
niin myöskin tilintarkastuksen osalta näin voitaisiin menetellä. 

Eli kyseessä on varsin tämmöinen teknisluonteinen korjaus, ja todennäköisesti se on jää-
nyt lainsäätäjän lapsuksena vielä tänne lainsäädäntöön, mutta tällä olisi kuitenkin käytän-
nöllisesti merkitystä näille toimijoille. 

16.03 Olavi Ala-Nissilä kesk: Arvoisa puhemies! Kun puhutaan tilintarkastuksesta, niin
heräsin heti, koska se on tärkeä asia. Periaatteessa minusta laaja tilintarkastusvelvollisuus
on hyvä asia. Nyt kun EU-tasollakin on lähdetty rajoja nostamaan, niin Suomen ei pidä
mennä sinne perässä, vaan meidän pitää lähteä siitä, että erilaisista yrityksistä ja yhteisöis-
tä annettava tieto on luotettavaa ja joku sen tarkastamalla vahvistaa.

Tässä edustaja Essayahilla on pointti ilman muuta, että pitää kohdella samalla tavalla ja
tarkastuksen ei todellakaan tarvitse olla välttämättä auktorisoitu pienissä yhdistyksissä
eikä vähän isommissakaan yhdistyksissä, kun toiminnantarkastajan rajat eivät ylity. Tämä
on hyvä huomio. Huomaan, että edustaja Essayah on lukuja vaille juristi tässä yhteydessä
eli on hyvin tarkasti tällaisenkin asian huomannut. 

Kannatan kyllä tätä lakialoitetta.

16.04 Timo Heinonen kok: Arvoisa puhemies! Edustaja Essayahin aloite on kannatetta-
va, hyvä ja nimenomaan purkaa meiltä yhdistystoiminnasta, tai tässä tapauksessa uskon-
nollisilta yhdyskunnilta, jotka ovat hyvin lähellä sellaista, tällaista raskasta hallintoa, mikä
monessa tilanteessa on varmasti turhaa.

Itse oikeastaan tuon puheenvuoron pyysin tämän muun raskaan hallinnon takia, joka
kohdistuu tämäntyyppiseen vapaaehtoiseen toimintaan. On se sitten uskonnollinen yhdys-
kunta tai seurakunta tai sitten jokin järjestö taikka yhdistys, niin esimerkiksi tämä rahan-
keräyspuoli on sellainen, joka vaatii ehdottomasti purkamista niin, että luotetaan ensisijai-
sesti ihmisten rehellisyyteen ja sitten jälkitarkastusmahdollisuus, niin kuin tässäkin ta-
pauksessa, on olemassa. Jos tämä edustaja Essayahin lakialoite toteutuu, niin senkin jäl-
keen, jos sieltä ilmenisi jotain, luonnollisesti olisi sitten mahdollisuus käynnistää jälkitar-
kastukset ja mahdollisesti rikosoikeudellisetkin prosessit, eli se ei poista sitä, että esimer-
kiksi väärinkäytöksiin olisi mahdollista puuttua. Mutta usein näkee sen, että vapaaehtois-
työtä, on se sitten tällaista, mikä lähtee uskonnosta, tai muuta vapaaehtoistyötä, rasittaa
meillä liian raskas byrokratia, ja se estää usein monenmoisen järkevän toiminnan.
2



Pöytäkirjan asiakohta PTK 54/2018 vp
16.06 Sari Essayah kd: Arvoisa rouva puhemies! Kiitoksia kollegoille kannustavista pu-
heenvuoroista. Edustaja Ala-Nissilä auktorisoituna tilintarkastajana hyvin tuntee tätä kent-
tää ja tietää todellakin sen, niin kuin esimerkiksi yrityspuolella sanotaan, että hyvä tilintar-
kastaja on yrittäjän paras ystävä. Näin se on, että tilintarkastuksessa ei sinällänsä ole kyllä
mitään sellaista, mikä olisi jollakin tavalla pois laitettavaa, mutta tosiaankin on tätä, voisi-
ko sanoa, pienimuotoista toimintaa, jossa kumminkin auktorisoidun tilintarkastajan palk-
kaaminen tähän toimeen on myöskin kustannuskysymys. Ja aivan niin kuin edustaja Hei-
nonen täällä totesi, tässähän ihan samalla tavalla säilyvät velvoitteet tehdä tilinpäätös ja on
oltava kaikki asiapaperit kunnossa siltä osin. Mitään velvollisuuksiahan tässä ei laiminlyö-
dä, vaan ainoastaan tätä hallinnollista puolta haluttaisiin keventää.

Keskustelu päättyi.

Asia lähetettiin perustuslakivaliokuntaan.
3


	6
	15.58
	16.03
	16.04
	16.06


