















































DEM4590.tmpSave.xml


Pöytäkirjan asiakohta PTK 14/2016 vp

 Tarkistettu
4.0

Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

2.4. Suullinen kysymys lääkkeiden alkuomavastuusta (Katja Hänninen vas)
Suullinen kysymys SKT 18/2016 vp

Suullinen kyselytunti

Ensimmäinen varapuhemies Mauri Pekkarinen: Vielä yksi kysymys. Edustaja Hänni-
nen.

Keskustelu

16.58 Katja Hänninen vas: Arvoisa puhemies! Hallitus on tällä kaudella todellakin kun-
nostautunut leikkaamalla pienituloisilta ja paljon sairastavilta. Asiakasmaksuja nostetaan
ja lääke- ja matkakorvauksia leikataan. Huolta ja hämmennystä on herättänyt erityisesti
uusi lääkkeiden 50 euron alkuomavastuu. Tämän omavastuun takia ihmiset ovat joutuneet
jättämään jopa lääkkeet ostamatta, koska heillä ei yksinkertaisesti ole niihin varaa. Tervey-
den hoitaminen riippuu siis yhä enemmän lompakon paksuudesta. Tällaistako Suomea hal-
litus tosiaan haluaa rakentaa? Me vasemmistoliitossa emme voi hyväksyä 50 euron alku-
omavastuuta, joka lisää kansalaisten terveyseroja. Kysynkin teiltä, arvoisa ministeri: onko
hallitus valmis perumaan tämän epäoikeudenmukaisen alkuomavastuun, vai onko tarkoi-
tus tehdä vielä uusia heikennyksiä lääkekorvauksiin?

16.59 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Lakimuutos, jolla lääkekorvausjärjestelmää muutettiin, tuli voimaan, ja
siitähän edustajakin kysyi, aiotaanko tähän muutos tehdä. Minulla ei ole tiedossa sellaista
valmistelua, että voimassa olevaa lainsäädäntöä näiltä osin muuttamaan lähdettäisiin. Toi-
sekseen, lääkekorvausjärjestelmän muuttaminen edelleen, esimerkiksi rationaalisen lääke-
hoidon käyttöönotto, on valmistelussa. Meillä on — en muista tarkkaa kymmenmiljoona-
määrää, koska vastuuministeri ei ole valitettavasti nyt kyselytunnilla paikalla — esimer-
kiksi rationaalisen lääkehoidon kautta tarkoitus säästää useiden kymmenien miljoonien eu-
rojen edestä vuoteen 2017 mennessä.

Kysymyksen käsittely päättyi.


