















































DEM34BE.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

10. Hallituksen esitys eduskunnalle korkovähennysrajoitusta koskevan sääntelyn muutta-
misesta

Hallituksen esitys HE 150/2018 vp
Valiokunnan mietintö VaVM 21/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

17.08 Ville Vähämäki ps: Kunnioitettu puhemies! Tämä hallituksen esitys on osa OE-
CD:n BEPS-hanketta, joka sisältää 15 toimenpidettä, jotka ovat jaoteltavissa kolmeen
osaan: yhtenäisyys, substanssi ja läpinäkyvyys. Näistä 15 toimenpiteestä kuusi on valmis-
ta, kahdeksan on työn alla — muun muassa väliyhteisölainsäädäntö on valmistumassa va-
liokunnasta, taisi tänään itse asiassa tulla mietintö ulos jo — ja yksi eli digitaalinen talous
ja sen haasteet on täysin auki.

No, nyt näissä kahdessa lausumassa, joita esitän tämän vastalauseen 2 mukaisesti, kiin-
nitämme huomiota tasevapautussääntöön ja sen käyttöön. Tästä on ollut julkisuudessa pal-
jon keskustelua, ja täytyy sanoa näin, että tässä tapauksessa hallituksen esityksen luonnos,
joka ei sisältänyt tällaisia aukkoja, tällaisia poikkeuksia, oli oikein hyvä. 

Toisessa huomiossamme, jonka teemme tässä toisessa lausumassa, kiinnitämme huo-
miota laskentatapaan: kuuluisiko tässä käyttää ebitdaa vai ebitiä. Nyt hallitus on päätynyt
valitsemaan ebitin, ja se on VATTin mukaan ongelmallinen etenkin kunnallisten yhtiöit-
ten osalta. Niitten osalta ihmettelen vähän, kuinka tämä valinta on tehty ja minkä takia,
koska kaikki muut kilpailijamaat ovat valinneet ebitdan. Itse asiassa tälläkin pienellä va-
linnalla kunnallisten yhtiöitten asemaa hiukan heikennetään.

17.10 Toimi Kankaanniemi ps: Arvoisa herra puhemies! Kannatan edustaja Vähämäen
tekemiä ehdotuksia.

17.10 Timo Harakka sd: Arvoisa puhemies! En ryhdy enää perustelemaan sitä, miksi esi-
timme tasevapautussäännöstä luopumista, jota valtiovarainministeriö tosiaankin ensim-
mäisessä lakiluonnoksessansa esitti ja myös muita tiukennuksia. Mutta sellainen pahoitte-
leva havainto tässä on kuitenkin tehtävä, että valiokunnan mietinnössä ei ollut tätä jo mel-
ko tavanomaista seurantapykälää, johon olisi ollut erityisesti aihetta. Jo vuonna 2012 sii-
hen ensimmäiseen korkovähennysrajoitussäädökseen sisältyi tämä valiokunnan mietin-
 Tarkistettu
4.0



Pöytäkirjan asiakohta PTK 121/2018 vp
nön seurantalausuma, jonka johdosta todennäköisesti nämä porsaanreiät sitten luonnosvai-
heessa tukittiin, mutta edes näitä lausumia ei ole, joten joudumme esittämään nekin itse
yhtenä kolmesta lausumasta, joilla yritetään pelastaa se, mitä pelastettavissa vielä on.

17.11 Hanna Sarkkinen vas: Arvoisa puhemies! Tässä salissa on vuosien saatossa puhut-
tu useaan otteeseen Carunasta, siitä, että luonnollisen monopolin myyminen yksityiseksi
monopoliksi oli katkera virhe. Sitä se oli, ja siksi vasemmistoliitto sitä vastusti. Mutta on
puhuttu paljon myös Carunan veronmaksumoraalista. Caruna tekee nyt voittoa luonnolli-
sella sähkönsiirtomonopolilla mutta ei maksa voitoistaan asiaankuuluvia veroja. Nyt edus-
kunnalla olisi, tai olisi ollut, mahdollisuus tukkia aggressiivisen verosuunnittelun mahdol-
listavan lain porsaanreiät, joita myös Caruna käyttää verokikkailuun.

Tämän korkovähennyksiä koskevan lain uudistuksen yhteydessä Suomella olisi mah-
dollisuus ratkaisevasti hillitä korkovähennyskikkailun avulla harjoitettavaa aggressiivista
verosuunnittelua, mutta tässä hallituksen esityksessä se mahdollisuus jätetään käyttämättä,
ja siinä iso merkitys on tällä tasevapautuksella, mutta on muitakin ongelmallisia yksityis-
kohtia. Tasevapautussäännön nojalla Suomessa oleva yhtiö saa vähentää verotuksessa
kaikki korkokulunsa, jos se osoittaa, että koko kansainvälinen konserni on yhtä velkainen
kuin se itse. Tähän tilanteeseen on mahdollista päätyä myös täysin keinotekoisen velkara-
kenteen avulla, ja sen avulla voidaan siis minimoida Suomeen maksettavan veron määrä.
Suomessa harjoitetun liiketoiminnan voitosta ei siis tule maksettavaksi oikeudenmukaista
määrää veroja.

Caruna ei valitettavasti ole ainoa konserni, jossa tällaisen keinotekoisen velkajärjeste-
lyn avulla vältetään veroja. Eli kyse ei ole vain Carunasta, vaikka se nyt on julkisuudessa ja
puheissa ollutkin eniten esillä, vaan yleisestä periaatteesta sekä yritysten yhdenvertaisuu-
desta, sillä suurin osa yrityksistä ei voi vältellä maksamasta veroja Suomeen, vaikka nämä
kansainväliset suuryritykset ja konsernit voivatkin sen tehdä.

Suomen hallitus on puheissaan sitoutunut aggressiivisen verosuunnittelun hillitsemi-
seen. Valitettavasti teot eivät usein vastaa puheita, vaan lakien valmistelussa kuunnellaan
herkällä korvalla verosuunnittelua harjoittavien yhtiöiden ja niiden etujärjestöjen kantoja.
On harmi, että pykälät, joilla porsaanreiät olisi voitu tukkia, äänestettiin nurin tässä salissa
viime viikolla. Se osoittaa, että hallituksen puhe aggressiivisen verosuunnittelun hillitse-
misestä on onttoa. Nyt on kuitenkin vielä mahdollisuus hyväksyä lausumat ja osoittaa
eduskunnan tahtotila.

Kannatankin edustaja Harakan lausumaesityksiä.

Keskustelu päättyi ja asian käsittely keskeytettiin.
2


