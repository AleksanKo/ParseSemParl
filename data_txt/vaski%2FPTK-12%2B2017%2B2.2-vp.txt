















































DEM557.tmp.xml


Pöytäkirjan asiakohta PTK 12/2017 vp
Pöytäkirjan asiakohta 

PTK 12/2017 vp

Täysistunto

Torstai 23.2.2017 klo 16.00—19.14

2.2. Suullinen kysymys turvapaikanhakijoiden ihmisoikeuksista (Ozan Yanar vihr)
Suullinen kysymys SKT 15/2017 vp

Suullinen kyselytunti

Puhemies Maria Lohela: Seuraava kysymys, edustaja Yanar.

Keskustelu

16.19 Ozan Yanar vihr: Arvoisa rouva puhemies! Ihmisoikeusjärjestö Amnesty julkisti
eilen vuosiraporttinsa. Se moitti hallitusta turvapaikanhakijoiden ihmisoikeuksien heiken-
tämisestä. Kuten muistamme, hallitus vei monelta täältä jo suojaa saaneelta mahdollisuu-
den perheenyhdistämiseen asettamalla korkeat tulorajat viime kesänä. Hallitus siis sulki
ovet hädänalaisilta naisilta ja lapsilta. Lisäksi hallitus rajasi turvapaikanhakijoiden oikeus-
apua ja lyhensi valitusaikoja, mikä taas lisää palautettujen riskiä joutua ihmisoikeuslouk-
kausten kohteeksi. Ja tällä ihmisoikeuksia rapauttavalla kehityksellä on inhimillinen hinta.
Se näkyy nyt Helsingin keskustassa, jossa turvapaikanhakijat ovat kaksi viikkoa yöpyneet
pakkasessa. Arvoisa sisäministeri: mihin konkreettisiin toimiin hallitus ryhtyy korjatak-
seen Amnestyn raportissa esitetyt ihmisoikeusongelmat?

16.20 Sisäministeri Paula Risikko  (vastauspuheenvuoro): Arvoisa rouva puhemies!
Kyllä nämä arvioinnit on hyvin vakavasti otettu. Pitää ottaa huomioon, että me olemme tot-
ta kai korjanneet ja koko ajan katsomme, jos tulee tämäntyyppistä palautetta. Kuitenkin
myöskin kaikki ne lait, jotka tänne on tuotu ja jotka mainitsitte, on perustuslakivaliokun-
nassakin koeteltu, ja ne ovat sieltäkin menneet läpi, ja lain mukaan toimitaan. Me emme
ole erilaisia kuin muut maat. Meillä on hyvin samanlaiset säännöt kuin muissa vastaavissa
maissa. Jos tällaista reklamaatiota tulee, niin totta kai se otetaan vakavasti.

Haluaisin korjata myöskin teidän virheellisen käsityksenne siitä, että oltaisiin nostettu
niitä tulorajoja. Ne tulorajat ovat olleet jo aikaisemmin, ja silloin viime keväänä ei tehty tu-
lorajoihin korotusta, ainoastaan laajennettiin niiden piiriin tulevien perheiden määrää.

Ja mitä tulee nyt tähän tilanteeseen, niin nämä henkilöt, jotka ovat tällä hetkellä tuolla
asema-aukiolla, ovat saamieni tietojen mukaan — kun kävin heitä tapaamassa — niitä, jot-
ka ovat saaneet kielteisen päätöksen ja ovat nyt valittaneet. [Puhemies koputtaa] Ja heidän
hakemuksensa käsitellään asianmukaisessa järjestyksessä.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.3



Pöytäkirjan asiakohta PTK 12/2017 vp
16.21 Ozan Yanar vihr (vastauspuheenvuoro): Arvoisa puhemies! Amnesty nostaa ra-
portissaan esiin yhtenä pidempiaikaisena Suomen ihmisoikeusongelmana translain muu-
tostarpeen. On järkyttävää, että Suomi juridisesti ajaa sukupuoltaan korjaavia ihmisiä ste-
rilisaatioon vuonna 2017. Tämä on häpeällinen tahra Suomen maineelle ja synkkä kappale
historiaamme joidenkin vuosikymmenten kuluttua. Ministeri Rehula, olette ryhdikkäästi
kertonut julkisuudessa, että olette muuttanut kantaanne translain suhteen ja olette valmis
esittelemään eduskunnalle uuden translain, joka parantaisi sukupuolivähemmistöjen ase-
maa: milloin hallitus siis korjaa tämän häpeällisen ihmisoikeusongelman Suomessa?

16.22 Perhe- ja peruspalveluministeri  Juha Rehula (vastauspuheenvuoro): Arvoisa
rouva puhemies! Hallituksen kyselytunnilla, valtioneuvoston kyselytunnilla, hallitus vas-
taa ministereittensä suulla koko hallituksen puolesta. Ja tämän translain osalta ollaan tilan-
teessa, että tämän hallituksen yhtäpitävää päätöstä siitä, että laki voisi edetä, ei ainakaan
tällä hetkellä ole.

Toisekseen edustaja kysyy asiasta, joka pitää sisällöllisesti paikkansa, että vuoden 2003
ja vuoden 2007 tilanne on henkilökohtaisesti muuttunut. Ja tilanne on muuttunut muun
muassa ihmisoikeusvetoomusten ja ihmisoikeusjärjestöjen vetoomusten ja ennen kaikkea
meidän solmimiemme kansainvälisten sopimusten vuoksi.

16.23 Ville Niinistö vihr (vastauspuheenvuoro): Arvoisa puhemies! Tämä Amnestyn ih-
misoikeusraportti pitää ottaa vakavasti. Suomi on paras maa meille kaikille silloin, kun jo-
kaisen ihmisoikeuksista ja perusoikeuksista pidetään mahdollisimman hyvää huolta, oli
siis kysymys vanhustenhuollosta, vammaisten oikeuksista, sukupuolivähemmistöistä tai
turvapaikanhakijoiden oikeusturvasta. Kun kaikkien oikeusturvasta ja perusoikeuksista pi-
detään huolta, kaikilla on Suomessa mahdollisuus pärjätä.

Tästä turvapaikanhakijoiden tilanteesta haluaisin nostaa esille sen, että tässä on muodos-
tunut sellainen oikeudellinen aukko, paperittomien ihmisten ryhmä, tämän ja viime halli-
tuskauden hallituksen aivan loppuaikoinaan tekemän päätöksen perusteella, jossa väliai-
kaisia oleskelulupia ei myönnetä henkilöille, jotka saavat Suomessa kielteisen päätöksen
turvapaikkamenettelyssä mutta joita ei voi myöskään kotimaahansa lähettää, jos siellä on
hengenvaarallinen tilanne. Tässä on muodostunut tämä aukko, jossa näyttää siltä, että
nämä ihmiset eivät saa tukea eivätkä turvaa Suomesta, ja on myös huhuja siitä, että osaa ol-
laan pakkokäännyttämässä Irakiin. Mikä on, sisäministeri, tilanne? Miten Suomi varmis-
taa näiden ihmisten mahdollisuuden saada tukea Suomessa, ja onko Suomi [Puhemies ko-
puttaa] pakkokäännyttämässä ihmisiä Irakiin?

16.24 Sisäministeri Paula Risikko (vastauspuheenvuoro): Arvoisa rouva puhemies! Me
olemme ottaneet erittäin vakavasti ne maakohtaiset tiedot, joita sieltä Irakista on tullut, ja
kun hallinto-oikeus on esimerkiksi hyväksynyt sen valituksen ja olemme todenneet sen,
niin Migri on ottanut sen sitten päätöksissään huomioon. Nimenomaan tämä maatieto aina
vaikuttaa. Jos siellä alueella on vakava tilanne, niin sinne ei lähetetä, aivan niin kuin muut-
kin maat tekevät samalla lailla, niin Suomikin tekee niin. Mielestäni nyt on pystytty kor-
jaamaan niitä tilanteita maatiedon mukaan, ja niistä kannattaa aina ilman muuta sitten teh-
dä valitus, jos käy niin, että tällainen väärä päätös on tehty, mutta hyvin ovat kyllä pysy-
neet hallinto-oikeudessa nämä Migrin tekemät päätökset, mutta totta kai, jos maatieto
muuttuu, niin se muutetaan, ja nyt jo Migri on muuttanut päätöksiään.
2



Pöytäkirjan asiakohta PTK 12/2017 vp
16.25 Juho Eerola ps (vastauspuheenvuoro): Arvoisa puhemies! Turvapaikanhakijoiden
määrät laskivat viime vuonna reilusti siitä, mitä ne olivat vuonna 2015, ja tänä vuonna
näyttää alkuvuosi vielä vähäisempiä lukemia. Myös päätösten laatu on parantunut, ja yhä
pienempi prosentti saa oleskeluluvan, eli jotain on siis tehty ihan oikein.

Loppuvuodesta 2015 hallitus julkaisi usean kohdan ohjelman, jossa luvattiin lisää kiris-
tyksiä. Ihan kaikkia niitä ei kuitenkaan vielä ole toteutettu, ja kysynkin vastaavalta minis-
teriltä nyt, missä vaiheessa nämä kauan odotetut toimenpiteet ovat valmistelussa.

16.26 Sisäministeri Paula Risikko (vastauspuheenvuoro): Arvoisa rouva puhemies! Sil-
loin aikoinansa on arvioitu erilaisia mahdollisuuksia, ihan samoja kuin mitä muissakin
maissa on, ja tällä hetkellähän on niitä selvityksiäkin tehty. Me olemme käsitelleet niitä mi-
nisteriryhmässä, ja esimerkiksi tässä perheenyhdistämiseen liittyvässä, mikä on tehty, on
katsottu, että se taloudellisen toimeentulon edellytys on kyllä sen verran korkea, että se
peittoaa niitä muita, mitä on aikoinansa ehdotettu. Siitä syystä ainakaan tässä vaiheessa
meillä ei ole valmistelua, mutta meillä selvitykset totta kai jatkuvat, koska silloin aikoinan-
sa niin on päätetty, mutta ainakaan tässä vaiheessa emme ole tekemässä muita kiristyksiä.

16.27 Päivi Räsänen kd (vastauspuheenvuoro): Arvoisa rouva puhemies! Tiedämme,
että Afganistanin ihmisoikeustilanne tällä hetkellä on niin heikko, että sinne ei lainkaan
voida palauttaa sellaisia turvapaikanhakijoita, jotka ovat jättäneet islamin ja kääntyneet
kristityiksi. Näissä yhteisöissä sovelletaan šaria-lainsäädäntöä ja hengenvaara on aivan il-
meinen, jos tämä kristityksi kääntyminen ja kasteen ottaminen on tiedossa.

Nyt kun Maahanmuuttoviraston työntekijät puhuttelevat näitä henkilöitä, niin on kyllä
aivan ilmeistä, että tuon uskonnollisen vakaumuksen selvittäminen ei ole helppoa, ja osa
näistä kristityistä, kastetuista afgaaneista on saanut mielestäni aivan käsittämättömällä ta-
valla kielteisen päätöksen. Oletan, että tässä osittain on kysymys siitä, että kun on jouduttu
rekrytoimaan nopealla tahdilla Maahanmuuttovirastoon työntekijöitä, niin siellä on myös
osaamattomuudesta kysymys. Kysyisinkin nyt teiltä: millä tavalla tätä puhuttelua [Puhe-
mies koputtaa] ja päätöksentekoa ohjataan, eikö kaste ja kastekoulu ole riittävä todiste va-
kaumuksesta?

16.28 Sisäministeri Paula  Risikko  (vastauspuheenvuoro): Arvoisa rouva puhemies!
Tämä on tärkeä huomio, että puhuttelussa ja keskustelussa pitää olla hyvin osaavat henki-
löt. Ja nyt kun nostatte esille uskonnon ja sen, että jos Suomessa on kastettu, niin vaikut-
taako se siihen, meidän lähtökohtaisesti kuitenkin pitää aina katsoa sitä, onko henkilö suo-
jelun tarpeessa, täyttääkö hän ne kriteerit. Se, että tehdään kaste Suomessa, ei voi olla ai-
noa syy. Silloin pitää aina katsoa se, mikä on se perustelu, millä hän saisi turvapaikan. Me
olemme satsanneet nimenomaan myös puhuttelun laatuun ja siihen, että otamme huo-
mioon myös uskonnollista vakaumusta. Mutta niin kuin ymmärrätte varmasti itsekin enti-
senä sisäministerinä, uskonto ei voi olla ainoa syy, millä perusteella ihminen saisi turva-
paikan.

16.29 Joona Räsänen sd (vastauspuheenvuoro): Arvoisa puhemies! Tällä vaalikaudella
olemme tosiaan useaan otteeseen muuttaneet maahanmuuttoa koskevaa lainsäädäntöä.
Suomi on kiristänyt omaa lainsäädäntöään muun Euroopan tapaan, ja varmaan osa kiris-
tyksistä on perusteltuja ja osa ei. Silti on kuitenkin paikallaan todeta, että olemme saaneet
3



Pöytäkirjan asiakohta PTK 12/2017 vp
pitkin syksyä ja tätä kevättä lukea julkisesta sanasta myös niistä inhimillisistä tragedioista,
joihin Suomen kiristynyt lainsäädäntö on johtanut, ja niistä yksilöistä, jotka tästä kiristy-
neestä lainsäädännöstä joutuvat kärsimään. Olisinkin kysynyt nyt hallitukselta ja vastaa-
valta ministeri Risikolta: olisiko järkevää, että tässä tilanteessa hallitus teettäisi kokonais-
arvion näiden muutettujen lainsäädäntöjen vaikutuksista turvapaikanhakijoiden oikeustur-
vaan ja asemaan Suomessa, jotta tämä kokonaisuus tulisi selväksi ja välttyisimme siltä, että
näitä inhimillisiä tragedioita kuulisimme jatkossa?

16.30 Sisäministeri  Paula  Risikko  (vastauspuheenvuoro): Arvoisa rouva puhemies!
Meidän sopimukset edellyttävät, että ihmistä kohdellaan oikeudenmukaisesti. Meidän laki
edellyttää sitä, että me katsomme aina henkilökohtaisen tilanteen. Me keräämme maatie-
toa. Me yritämme ja pyrimme aivan varmasti siihen, että ihmistä kohdellaan asianmukai-
sesti Suomessa. Me haluamme auttaa hädänalaisessa tilanteessa olevia ihmisiä aivan var-
masti. Mutta sitten on tietysti tällaisia, joihin yksittäisiin tapauksiin, mihin viittaatte, en va-
litettavasti pysty ottamaan kantaa, enkä voikaan ottaa, koska ne päätökset on tehty virka-
miespuolella ja he itsenäisesti tekevät.

Mutta tämä arvio: Koko ajan me teemme arviota siitä suhteessa myöskin muitten mait-
ten käytäntöihin, ja koko ajan arvioidaan myös Suomessa sitä, mitä nämä vaikuttavat.
Meillä on siitä paljonkin tietoa, miten nämä vaikuttavat. Valitettavasti sitä, mitä ihmisille
tapahtuu siellä kotimaassa, me emme pysty kaikkien kohdalla seuraamaan. Meillä on va-
paaehtoisjärjestö IOM, joka jonkin verran raportoi meille. Mutta kaiken [Puhemies koput-
taa] kaikkiaan nämähän ovat hyvin valitettavia tilanteita, mihin te viittaatte.

Kysymyksen käsittely päättyi.
4


