















































DEM4C0.tmp.xml


Pöytäkirjan asiakohta PTK 10/2017 vp
Pöytäkirjan asiakohta 

PTK 10/2017 vp

Täysistunto

Tiistai 21.2.2017 klo 14.02—17.57

5. Hallituksen esitys eduskunnalle laiksi eräiden alusten ja niitä palvelevien satamien tur-
vatoimista ja turvatoimien valvonnasta annetun lain 10 §:n muuttamisesta

Hallituksen esitys HE 5/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

17.33 Sisäministeri Paula Risikko (esittelypuheenvuoro): Arvoisa puhemies! Hallituk-
sen esityksessä ehdotetaan muutettavaksi eräiden alusten ja niitä palvelevien satamien tur-
vatoimista ja turvatoimien valvonnasta annettua lakia siten, että järjestyksenvalvojaksi hy-
väksymiselle säädetyt edellytykset täyttävät henkilöt voisivat toimia edelleen laissa tarkoi-
tettuina turvatarkastuksen suorittajina.

Muutostarve johtuu vuodenvaihteessa voimaan tulleesta yksityisen turvallisuusalan ko-
konaisuudistuksesta. Kokonaisuudistuksen yhteydessä ei muutettu liikenne- ja viestintä-
ministeriön toimialan lakia eräiden alusten ja niitä palvelevien satamien turvatoimista ja
turvatoimien valvonnasta, jossa on viittaus kumottuun järjestyksenvalvojista annettuun la-
kiin. Viittauksen tulisi olla järjestysvalvojista annetun lain sijasta 1.1.2017 voimaan tullee-
seen lakiin yksityisistä turvallisuuspalveluista.

Kyseessä on liikenne- ja viestintäministeriön toimialan laki. Jotta lakimuutos saatiin
valmisteltua nopealla aikataululla, sovittiin liikenne- ja viestintäministeriön kanssa, että
esitys valmistellaan ja esitellään sisäministeriöstä. Kyseessä on teknisluontoinen hallituk-
sen esitys, jolla korjataan tilanne, joka on aiheuttanut epätietoisuutta lain soveltajissa. —
Kiitos.

17.34 Kari Kulmala ps: Arvoisa puhemies! Esityksessä ehdotetaan muutettavaksi eräi-
den alusten ja niitä palvelevien satamien turvatoimista ja turvatoimien valvonnasta annet-
tua lakia. Voimassa olevassa laissa vain rajavartiomiehellä, poliisimiehellä tai tullimiehel-
lä on oikeus suorittaa turvatarkastus sen ehkäisemiseksi, että vaarallisia esineitä käytettäi-
siin laittomiin, alusta tai sataman turvatoimialuetta taikka niissä olevia henkilöitä vahin-
goittaviin toimiin.

Esityksen mukaan myös muu kuin edellä mainittu virkamies voisi tehdä turvatarkastuk-
sen, kun hän on saanut tietyn koulutuksen ja poliisi on hyväksynyt hänet tehtävään. Mie-
lestäni esitys edistää turvallisuutta ja on esityksenä erinomainen mutta ei ole alusten tur-
vallisuutta ajatellen vielä riittävä. Tarvitsemme lisätoimia ja uudenlaista ajattelua vesilii-
kenteen turvallisuuden parantamiseksi.
 Tarkistettu
4.1



Pöytäkirjan asiakohta PTK 10/2017 vp
Olen kesäisin matkustanut sisävesialuksilla, eikä niihin meneviä ole vielä koskaan tar-
kastettu millään tavoin. Olen myös usein matkustanut niin sanotuilla Ruotsin- sekä Viron-
laivoilla ja voinen todeta, että satamat ja laivamatkojen turvatarkastukset ovat vielä kauka-
na lentokenttien turvatarkastuksista. Aluksiin voi viedä mukanaan lähes mitä tahansa, eri-
tyisesti autoissa.

Myös merikapteenit ovat olleet jo vuosia huolissaan matkustajien ja miehistön turvalli-
suudesta, kun olen heidän kanssaan tästä keskustellut. Mitään oleellista ei ole kuitenkaan
tehty turvallisuuden parantamiseksi. Iltalehdessä 27.12.2016 oli merikapteeni Stefan Ka-
rellin kommentti, jossa hän kertoi: "Turvallisuusuhkien lisääntyminen Pohjolassakin vaa-
tii matkustajalaivoille samantyyppisiä turvatarkastuksia kuin lentokentille." Kommentissa
on totta joka sana.

Arvoisa puhemies! Arvoisa ministeri! Meidän pitäisi ymmärtää viimeistään nyt, että
matkustajien ja autojen pääsy laivoille ilman turvatarkastusta on uhka matkustamiselle.
Emme asu missään lintukodossa, vaan asumme Euroopassa. Ymmärrän hyvin, että turva-
tarkastukset tuovat lisäkustannuksia laivayhtiöille. Turvatarkastusten osalta autojen tar-
kastus on matkustajalautoille aikaa vievää ja laivojen aikataulut ovat tiukat. Kysyn kuiten-
kin, onko 50 kilon räjähteen räjähtäminen tai koulusurmien tapainen tapahtuma laivan si-
sätiloissa parempi asia. Viimeistään sen jälkeen suomalaisen laivaliikenteen turvallisuus-
imago rapautuu ja matkustajamäärät romahtavat.

Tämä ongelmahan ei ole pelkästään meidän suomalaisten ongelma, vaan ympäri maail-
man seilaa isoja valtamerialuksia täynnä matkustajia. Uskon ja toivon, että viranomaiset ja
varustamot ovat miettineet turvatoimien tehostamista. Nyt pitäisi vain alkaa miettimisestä
tekoihin. Siihen saakka tietty varovaisuus vesiliikenteessä liikkuessa tulee ottaa huo-
mioon. Pelolle ei kuitenkaan tule antaa valtaa, sillä elämän pitää jatkua, kuten Nizzassa,
Berliinissä ja monessa muussa terroristikohteessakin tapahtuman jälkeen on jatkunut.

17.38 Kari Tolvanen kok: Herra puhemies! Tämä hallituksen esityshän nyt on tämmöi-
nen teknisluontoinen ja täysin perusteltu, niin että siihen en sen enempää puutu.

Edustaja Kulmalahan tietysti puhui tuossa täyttä asiaa, ja tämä laivojen turvallisuus on
ollut jo pitkään esimerkiksi poliisin eräs huolenaihe, ja nyt kun meillä on täällä kunnioitet-
tavasti ministerikin paikalla, niin olen ymmärtänyt — kun tiedän ministerin nopealiikkei-
seksi ja aikaansaavaksi — että hän on jo puuttunut tähän haasteeseen ja ellei jo käynnistä-
nyt niin ainakin käynnistämässä jonkinlaista työryhmää ja selvitystä, jotta tämä laivojen
turvallisuus saataisiin paremmalle tasolle.

Tietysti me emme elä lintukodossa, se täytyy muistaa. Mutta täytyy myös muistaa sit-
ten, että jos tämmöiseen lentokenttätyyppiseen turvatarkastukseen mentäisiin, niin kuinka
paljon — en nyt puhu rahasta — haittaa siitä matkustajille tulisi. Tässä on aika monisäi-
keistä asiaa, mutta tätä pitää selvittää, ja jos mahdollista, haluaisinkin ministeriltä lyhyen
vastauksen, että missä mennään, kun olen aistivinani, että tässä jotain on tekeillä.

Toinen varapuhemies Arto Satonen: Otetaan vielä edustaja Räsäsen puheenvuoro ja sen
jälkeen ministeri Risikko.

17.39 Päivi Räsänen kd: Arvoisa herra puhemies! Vaikka tämä lakiesitys onkin teknis-
luontoinen ja sillä lähinnä varmistetaan, ettei lakiteknisistä syistä aiheutuva epäselvä tilan-
ne jatkuisi, tämä kuitenkin on viranomaistoiminnan ja toisaalta sitten yksityisen turva-alan
2



Pöytäkirjan asiakohta PTK 10/2017 vp
ikään kuin leikkauspisteessä. Kun ministeri nyt vastaa tuohon edustaja Tolvasen kysymyk-
seen, niin haluaisin kuulla samalla arvionne, millä tavalla tämä yksityistä turvallisuusalaa
koskeva kokonaisuudistus, joka on tullut tämän vuoden alusta voimaan, on lähtenyt toimi-
maan.

17.40 Sisäministeri Paula Risikko (vastauspuheenvuoro): Arvoisa herra puhemies! Kii-
toksia näistä kysymyksistä. Tämä varsinainen, mitä tuossa esittelin, oli hyvin teknisluon-
toinen ja johtui siitä aikaisemmasta laista, mikä täällä jo silloin aikoinansa tuli.

Tämä laivojen turvallisuusasia on varmasti yksi sellainen, joka on aikaisemminkin tääl-
lä — kiitos teidän — puhuttanut, tuossa muutama aika sitten. Ja aivan kuten edustaja Tol-
vanen ansiokkaasti todisti ja totesi täällä, siinä heti paikalla sitten pyysin sitä selvitystä. En
ole vielä käynyt keskustelua siitä Poliisihallituksen kanssa, mihin toimenpiteisiin mahdol-
lisesti ollaan ryhtymässä, mutta pyysin heitä arvioimaan, onko jotain tehtävissä. Siinähän
on monta asiaa, mitkä pitää ottaa huomioon tokikin ja miettiä, mitkä olisivat vaikuttavia
keinoja. Olen haastatellut myöskin poliiseja ja laivojen turvahenkilöitä asiasta, ja he ker-
toivat, että on moniakin tapoja sitä turvallisuutta lisätä. Mutta kun täällä viitattiin, edustaja
Kulmala, näihin turvatarkastuksiin kaiken kaikkiaan laivaan mentäessä, niin myöskin siitä
ollaan keskusteltu, mutta vielä ei ole sitten siitä sen kummempaa sanottavaa valitettavasti.

Sitten edustaja Räsänen kysyi tästä kokonaisarvioinnista. Meillä ei tällä hetkellä ole vie-
lä sitä, tämä lainsäädäntö on niin hiljattain uudistettu, että varmasti tässä seurataan sen lain
vaikuttavuutta ja vaikutuksia. Hyväähän sillä tarkoitettiin, ja toivotaan, että sillä myös
päästään sitten eteenpäin. — Kiitos.

Keskustelu päättyi.

Asia lähetettiin hallintovaliokuntaan.
3


