















































DEM6C0B.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

10. Eduskunnan oikeusasiamiehen kertomus vuodelta 2018
Kertomus K 11/2019 vp
Valiokunnan mietintö PeVM 2/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 10. asia. Käsittelyn pohjana on perustuslakivaliokunnan mietintö PeVM 2/2019
vp. Nyt päätetään kannanotosta kertomuksen johdosta.

Valiokunnan puheenjohtaja, edustaja Ojala-Niemelä: esittelypuheenvuoro, olkaa hyvä.

Keskustelu

16.17 Johanna Ojala-Niemelä sd (esittelypuheenvuoro): Arvoisa rouva puhemies! Käsi-
teltävänä on perustuslakivaliokunnan mietintö eduskunnan oikeusasiamiehen vuoden
2018 kertomuksesta. Tällä kertaa kertomuksen käsittelyssä varattiin myös muille valio-
kunnille mahdollisuus antaa lausuntonsa asiasta. Lausuntoja kertomuksesta antoivatkin
hallintovaliokunta, lakivaliokunta, sivistysvaliokunta, sosiaali- ja terveysvaliokunta sekä
työelämä- ja tasa-arvovaliokunta.

Perustuslakivaliokunta on kertomusta käsitellessään kiinnittänyt ensinnäkin huomiota
oikeusasiamiehen toimintaan tilastotietojen valossa. Kanteluita saapui kertomusvuonna
noin 5 600, mikä on kaikkien aikojen toiseksi suurin määrä. Kertomusvuonna ratkaistiin
vähän yli 5 400 kantelua. Kertomusvuoden lopussa Oikeusasiamiehen kansliassa ei ollut
vireillä yhtään yli vuoden vanhaa kantelua. Perustuslakivaliokunta pitääkin tärkeänä, että
kanteluiden käsittelyaikaa koskeva tavoite on pystytty saavuttamaan kantelujen määrän
kasvusta huolimatta.

Perustuslakivaliokunta ei ole erikseen arvioinut oikeusasiamiehen yksittäisiä ratkaisuja
tai kannanottoja. Tämä on laajemminkin tapana laillisuusvalvojien kertomusten käsittelys-
sä. Valiokunnan mietinnössä keskitytään isompiin linjoihin ja vain ani harvoin on otettu
kantaa yksittäisen ratkaisun yhteydessä esille nousseisiin kysymyksiin.

Perustuslakivaliokunta on oikeusasiamiehen kertomuksen johdosta kiinnittänyt huo-
miota viranomaisvalvonnan järjestämiseen. Valiokunta on jo aikaisemminkin pitänyt tär-
keänä huolehtia siitä, että oikeusasiamiehellä on toimivaltaisia ensisijaisia valvojia valvot-
tavanaan. Oikeusasiamiehen tehtävänä voidaan nähdä olevan muun muassa valvonnan täy-
dentäminen ja sen varmistaminen, että laillisuusvalvonnan järjestelyt toimivat tarkoitetul-
la tavalla. Oikeusasiamieheen nähden ensisijaisia erityisiä valvontaviranomaisia ovat
muun muassa aluehallintovirastot, Sosiaali- ja terveysalan lupa- ja valvontavirasto sekä
erityisvaltuutetut. Perustuslakivaliokunta korostaa mietinnössään asianmukaisen viran-
omaisvalvonnan järjestämisen merkitystä ja valvonnan riittäviä resursseja.
 Tarkistettu
4.0



Pöytäkirjan asiakohta PTK 63/2019 vp
Toisen, valitettavasti jälleen esiin nousseen, kysymyksen muodostavat laillisuusvalvon-
takäytännöissä ilmi tulleet perusoikeusturvaan liittyvät ongelmat yksityisten lastensuojelu-
laitosten sijaishuoltoon määrättyihin lapsiin kohdistuvissa rajoitustoimenpiteissä. Ongel-
mat eivät perustuslakivaliokunnan käsityksen mukaan ole olleet vähäisiä, mikä käy ilmi
myös oikeusasiamiehen kertomuksesta. Kyse on ollut muun muassa lakiin perustumatto-
mista rajoitustoimenpiteistä, sinänsä hyväksyttävien rajoitustoimenpiteiden toteuttamisen
tavasta ja olosuhteista sekä lisäksi yhteydenpidon ja lasten kuulemisen puutteista. Perus-
tuslakivaliokunnan mukaan lasten perusoikeuksien toteutuminen lastensuojelussa edellyt-
tää käytännössä myös lastensuojelulaitosten toiminnan riittävää valvontaa. Valiokunta ko-
rostaa myös lastensuojelussa työskentelevien koulutuksen ja tietoisuuden lisäämisen mer-
kitystä.

Perustuslakivaliokunnan mietinnössä käsitellään lisäksi kysymystä ylimmän laillisuus-
valvonnan työnjaon ja yhteistyön kehittämisestä. Kysymys valtioneuvoston oikeuskansle-
rin ja eduskunnan oikeusasiamiehen välisen työnjaon ja yhteistyön kehittämisestä on aikai-
semmin ollut esillä laillisuusvalvojien kertomusten yhteydessä aina vuodesta 2015 alkaen.
Ylimpien laillisuusvalvojien tehtävien jakoa on selvitetty oikeusministeriön asettamassa
työryhmässä, jonka mietintö valmistui kesäkuussa 2019. Perustuslakivaliokunta toteaa pi-
tävänsä tärkeänä, että tässä valiokunnan aikaisemminkin kiirehtimässä asiassa edetään vii-
vytyksettä.

Perustuslakivaliokunnan mietintö päättyy valiokunnan kannanottoehdotukseen, jonka
mukaan eduskunnalla ei ole huomautettavaa kertomuksen johdosta.

16.22 Olli Immonen ps: Arvoisa puhemies! Käsittelyssä olevasta oikeusasiamiehen ker-
tomuksesta saa selkeän käsityksen oikeusasiamiehen toiminnasta ja esiin tulleista ongel-
mista. Kuten perustuslakivaliokunnan puheenjohtaja toikin jo edellä ilmi, kanteluita oike-
usasiamiehelle saapui kertomusvuonna noin 5 600, mikä on kaikkien aikojen toiseksi suu-
rin määrä. Perustuslakivaliokunta on pitänyt kertomusta käsittelevässä mietinnössään hy-
vänä sitä, että kanteluiden käsittelyaikaa koskeva tavoite on pystytty saavuttamaan kante-
lujen määrän kasvusta huolimatta.

Perustuslakivaliokunta on kiinnittänyt mietinnössään erityistä huomiota muun muassa
lastensuojelulain muuttamisen yhteydessä oikeusasiamiehen laillisuusvalvontakäytännös-
sä ilmenneisiin merkittäviin perusoikeusturvaan liittyviin ongelmiin yksityisten lastensuo-
jelulaitosten sijaishuoltoon määrättyihin lapsiin kohdistuvissa rajoitustoimenpiteissä. Per-
usturvaan liittyvät ongelmat eivät ole olleet vähäisiä. Esiin on noussut muun muassa lasten
oikeuksien rajoittamista ilman laissa säädettyä perustetta. Tiedotusvälineiden mukaan
eräässä lastensuojeluyksikössä nuoria oli esimerkiksi riisutettu alasti. Tällainen toiminta-
han ei perustu lakiin. Lisäksi nuoria oli joissakin tapauksissa eristetty muista ihmisistä käy-
tännössä kokonaan. Apulaisoikeusasiamies onkin vaatinut aivan oikein, että jatkuvasta
eristämisestä ja sosiaalisten suhteiden rajoittamisesta luovutaan.

Arvoisa puhemies! On tärkeää, että kaikista lakiin perustumattomista lapsen oikeuksia
loukkaavista käytännöistä päästään kaikissa lastensuojeluyksiköissä eroon. Lapsen oi-
keuksien yleissopimuksen mukaan kaikissa julkisen tai yksityisen sosiaalihuollon, tuomio-
istuinten, hallintoviranomaisten tai lainsäädäntöelimien toimissa, jotka koskevat lapsia, on
ensisijaisesti otettava huomioon lapsen etu. Perustuslakivaliokunnan mukaan lasten perus-
oikeuksien toteutuminen lastensuojelussa edellyttää käytännössä myös lastensuojelulaitos-
ten toiminnan riittävää valvontaa. Lisäksi valiokunta korostaa lastensuojelussa työskente-
2



Pöytäkirjan asiakohta PTK 63/2019 vp
levien koulutuksen ja tietoisuuden lisäämisen merkitystä. Lapsen oikeutta hyvään kohte-
luun, huolenpitoon ja kasvatukseen on vahvistettava. On varmasti edelleen tarpeellista sel-
keyttää yleisesti hyväksytyn tavanomaisen kasvatuksen ja perusoikeuksiin kajoavien rajoi-
tusten välistä rajanvetoa. Jos esimerkiksi laitoshuollossa olevan henkilön perusoikeuksia
on tarve rajoittaa, on rajoituksista säädettävä lailla, ja ne tulee oikeuttaa erikseen kussakin
tapauksessa ja kunkin perusoikeuden osalta. Myös kodin ulkopuolelle sijoitetuilla lapsilla
on oikeus huolenpitoon, asetettuihin rajoihin sekä ihmisarvoa kunnioittavaan kohteluun.

Arvoisa puhemies! Haluan vielä tässä yhteydessä kiinnittää huomiota erääseen ongel-
maan. Nimittäin viime maaliskuussa ihmiskaupan uhrien auttamisjärjestelmä ja Euroopan
kriminaalipolitiikan instituutti HEUNI julkistivat selvityksen lapsiin ja nuoriin kohdistu-
vasta ihmiskaupasta ja hyväksikäytöstä Suomessa. Selvityksen mukaan Suomessa lapsia ja
nuoria käytetään ihmiskauppaan viittaavalla tavalla hyväksi muun muassa rikollisessa toi-
minnassa. Heitä ei kuitenkaan tunnisteta ihmiskaupan uhreiksi. Selvityksessä ilmeni, että
Suomessa tapahtuvassa rikollisessa toiminnassa on hyväksikäyttöä, joka koskee erityisesti
koulukodeista karkaavia nuoria. Näen tärkeänä, että tähän ongelmaan kiinnitetään enem-
män huomiota ja puututaan tiukemmin.

Arvoisa puhemies! Laillisuusvalvonnassa havaittujen merkittävien epäkohtien vuoksi
valtioneuvoston tulee tarkoin seurata lastensuojelulain noudattamista ja toimivuutta sekä
yksityisten lastensuojelulaitosten toimintaa ja puuttua havaittuihin epäkohtiin myös lain-
säädännöllisin keinoin.

16.27 Mirka Soinikoski vihr: Arvoisa puhemies! Vierailimme pari viikkoa sitten lakiva-
liokunnan kanssa eduskunnan oikeusasiamiehen toimistolla. Vierailulla saimme uusia nä-
kökulmia lainsäädäntötyön tueksi tämän käsittelyssä olevan toimintakertomuksenkin poh-
jalta.

Nostan kertomuksesta erityisen tarkastelun kohteeksi sivuilta 120—123 luvun ”Kym-
menen keskeistä suomalaista perus- ja ihmisoikeusongelmaa”. Oikeusasiamiehen kerto-
muksen mukaan perus- ja ihmisoikeuksissa ilmenee puutteita muun muassa vanhusten
oloissa ja kohtelussa, lastensuojelussa, kuten edustaja Immonen kuvasi, vammaisten hen-
kilöiden oikeuksien toteutumisessa, ulkomaalaisten oikeusturvassa, vankien oloissa ja
kohtelussa sekä terveyspalveluiden saatavuudessa. Lisäksi oikeusasiamies nostaa kerto-
muksessaan esiin laitoksissa olevien itsemääräämisoikeutta loukkaavat rajoittamiskäytän-
nöt, oikeusprosessien pitkät käsittelyajat sekä puutteet perusopetuksessa ja näiden edellä
mainittujen ongelmien ennaltaehkäisyssä.

Arvoisa puhemies! Oikeusasiamiehen kertomus kertoo karua kieltä perus- ja ihmisoi-
keuksien toteutumisesta Suomessa, ja kertomuksessa ilmenevät ongelmat on syytä ottaa
tosissaan. Meidän on tässä salissa tehtävä kaikkemme perus- ja ihmisoikeuksien edistämi-
seksi ja kertomuksessa esiintyvien puutteiden korjaamiseksi.

16.28 Sari Essayah kd: Arvoisa rouva puhemies! Tässä perustuslakivaliokunnan mietin-
nössä on nostettu esille se, kuinka tällä hetkellä näitä kanteluita todellakin tulee ennätys-
määrä ja siitä huolimatta on kuitenkin pystytty pitämään kiinni näistä käsittelyajoista. Elik-
kä yhtään yli vuoden vanhaa kantelua ei ole tuolla Oikeusasiamiehen kansliassa, ja siinä
mielessä tämä on tietenkin äärimmäisen tärkeää.

Tässä lähetekeskustelussa, jossa tätä oikeusasiamiehen kertomusta käsiteltiin, nousivat
esille erityisesti nämä vanhustenhuoltoon liittyvät ongelmat ja vanhusten oikeuksien toteu-
3



Pöytäkirjan asiakohta PTK 63/2019 vp
tuminen. Tästä voi nyt kiittää hallitusta, että Suomeen ollaan perustamassa vanhusasiaval-
tuutetun virka. Ja kyllä tässä täytyy sanoa, että kristillisdemokraatit myös haluavat vähän
omaa häntäänsä nostaa. Siellä on ollut paljon meidän aktiiveja tätä asiaa edistämässä muun
muassa kansalaisaloitteen kautta ja nostamassa tätä keskustelua, että me tarvitsemme oman
laillisuusvalvojan myöskin vanhusten asioitten hoitamiseen. Meillä totta kai on valviraa,
on avia, mutta me tiedämme, että nämä valvontamäärärahat ja myöskin sitten valvonnan
laatu, muun muassa nämä erilaiset yllätystarkastukset ja vastaavat, vaativat kohennusta.
Siinä mielessä on tärkeää, että meillä olisi tämmöinen riippumaton laillisuusvalvoja, joka
pystyy sitten myöskin antamaan vanhusten palveluihin ja oikeuksiin liittyviä laajempia
suosituksia ja myöskin tekemään esimerkiksi vaikka vuotuisia selvityksiä.

Sitten tässä mietinnössä ja keskusteluissa on myöskin nostettu esille lastensuojeluun liit-
tyvät ongelmat. Lehtitietojen perusteella on tullut esille huomattavia puutteita erityisesti
näissä monissa yksityisissä lastensuojelulaitoksissa. Tässä muistaakseni jossakin puheen-
vuorossa nostettiin esille vammaisiin ja laitoksissa oleviin, esimerkiksi vaikkapa päih-
deasiakkaisiin, liittyvät itsemääräämisoikeuteen liittyvät rajoitukset. Nämä ovat välillä vä-
hän sellaisia hankalia tapauksia. Joissakin tapauksissa joudutaan punnitsemaan varmasti
sellaisia seikkoja kuin milloin henkilö on vaaraksi itselleen tahi toisille, ja sitten toisaalta
myöskin sitä, että tämä itsemääräämisoikeus on kyllä meillä perustuslaissa varsin korkeal-
la. Ja silloin, kun ei ole varmuutta, miten hyvin ihminen ymmärtää omaa tilaansa, tämän-
tyyppisistä asioista varmasti joudutaan sitten siinä käytännön työssä niitä rajanvetoja teke-
mään, esimerkiksi toisten turvallisuuden takaamiseksi.

Täällä valiokunnan mietinnön lopussa sanotaan hyvin, että ”oikeusasiamiehen toimin-
nan painopiste on siirtynyt yhä selvemmin viranomaisten toiminnan valvonnasta ihmisten
oikeuksien edistämiseen”. Oikeastaan tästä viimeisestä asiasta haluaisin vähän laajentaa
keskustelua siihen, mistä nyt viime aikoina meillä on käyty kovasti keskustelua, eli tähän
apulaisoikeusasiamiehen uuteen linjaukseen: hän pitää ongelmallisena sitä, että kirkkoti-
laa käytetään joulujuhlanpitopaikkana, ja on katsonut, että sillä on tämmöisiä omia erityi-
siä uskonnollisia merkityksiä.

Tässä yhteydessä haluaisin korostaa sitä positiivisen uskonnonvapauden henkeä, mikä
meillä Suomen perustuslaissa on, ja myöskin muistuttaa siitä, että meillä perustuslakiva-
liokunta on aikanaan linjannut, että meillä voi olla koulun joulujuhlassa näitä kristilliseen
kulttuuriperintöön kuuluvia elementtejä, kuten vaikkapa jouluevankeliumi tai ”Enkeli tai-
vaan” tai joulukuvaelma. Sitten toisaalta on mahdollista järjestää myöskin erillinen juma-
lanpalvelus, jolloin niille, jotka eivät siihen halua osallistua, on olemassa rinnakkainen oh-
jelma. Nyt tästä, johon myöskin Opetushallituksen ohjeet ovat tähän asti perustuneet, on
apulaisoikeusasiamies tehnyt uudentyyppisen linjauksen. Elikkä hän katsoo, että vaikka
tuolla kirkkotilassa suoritettu joulujuhla olisi Opetushallituksen ohjeitten mukainen elikkä
ei sisältäisi muita tunnustuksellisia piirteitä, siellä olisi ainoastaan nämä kristilliseen kult-
tuuriperintöön kuuluvat elementit, niin siitä huolimatta kirkkotila on ongelmallinen pito-
paikka. Tämä varmasti aiheuttaa tällä hetkellä kouluissa aika suurta hämmennystä, koska
vielä tämän vuoden puolella meillä on Länsi-Suomen ja Sisä-Suomen avi antanut ratkai-
sun, jossa toteaa, että päättäjäisjuhlan järjestäminen kirkkotilassa ei itsessään tee tilaisuu-
desta uskonnollisesti sitoutunutta. Varmaan monet koulut ovat tätäkin ohjetta pitäneet mie-
lessään, kun ovat pohtineet sitä, missä koulun joulujuhlan voi pitää.

On huomioitava se, että meillä on sellaisia kuntia, joissa yksinkertaisesti ei ole sellaisia
tiloja, joihin saataisiin kaikki koulun oppilaat ja toisaalta heidän vanhempansa ja isovan-
4



Pöytäkirjan asiakohta PTK 63/2019 vp
hempansa tai ketkä kaikki haluavat tulla paikalle koulun joulujuhlaa seuraamaan. Sen täh-
den minun täytyy toivoa, että perustuslakivaliokunta, jonka jäseniä on täällä paikalla, pyy-
täisi apulaisoikeusasiamiestä kuultavaksi tällaisena oma-aloitteisena kuulemisena, koska
minun mielestäni nyt on tärkeää selkeyttää tämä. Tämä on kuitenkin selkeästi ristiriidassa
sen kanssa, mitä meillä perustuslakivaliokunta on aiemmin linjannut, ja toisaalta myöskin
sen kanssa, miten Opetushallitus on siltä pohjalta sitten ohjeistanut kouluja.

Jos ajatellaan vielä ihan sitä, mistä laissa puhutaan, niin perusopetuslaki ja perusopetus-
asetus eivät sinällänsä tunnista joulujuhlaa ollenkaan. Elikkä siellähän puhutaan koulun
päättäjäisjuhlasta, ja sille on asetuksessa annettu tarkat ohjeet. Toisaalta tiedetään, että päi-
vänavaukset tulee järjestää, mutta joulujuhla kuuluu niihin Opetushallituksen ohjeissa sa-
nottuihin muihin koulun juhliin. Siitäkin näkökulmasta, kun tätä on pidetty lainvastaisena,
tietysti täytyy kysyä, minkä lain vastaisena, kun laissa ei varsinaisesti ole määrätty, että
joulujuhla tarvitsee järjestää.

Sinällään toivon, että joulujuhlat jatkossakin saavat olla ja ne saavat olla myöskin siellä
kirkkorakennuksessa, kunhan noudatetaan niitä Opetushallituksen ohjeita, jotka tähänkin
saakka ovat olleet äärimmäisen toimivia. Täytyy toivoa, että tosiaan perustuslakivaliokun-
nassa tähän asiaan palattaisiin, koska kyllä meillä kirkkotilaa käytetään muuhunkin kuin
pelkästään jumalanpalveluksiin. Siellä järjestetään konsertteja, ja esimerkiksi helsinkiläi-
sissä kouluissa on järjestetty lakkiaisia, ja kutsuntoja on järjestetty seurakuntien tiloissa —
joskus takavuosina on joku äänestyspaikkakin pidetty seurakuntien tiloissa. Siinä mielessä
toivon, että nyt tähän uuteen linjaukseen kiinnitettäisiin eduskunnan perustuslakivaliokun-
nassa huomiota. Nämä perusteet pitäisi saada nytten selväksi. [Vastauspuheenvuoropyyn-
töjä]

Ensimmäinen varapuhemies Tuula Haatainen: Nyt olisi hyvä, jos me pitäytyisimme
pääasiassa tässä vuoden 2018 kertomuksessa. Mutta kun tämä asia nousi esille, niin voita-
neen tehdä niin — sopiiko, että teemme niin? — että otetaan lyhyt debattikierros, niin että
suurin piirtein yksi per ryhmä saisi käyttää puheenvuoron, ja sitten kuullaan oikeusasia-
miehen vastauspuheenvuoro tähän. — Pyydän niitä edustajia, jotka haluavat käyttää tässä
puheenvuoron, nousemaan seisomaan ja painamaan V-painiketta.

16.36 Johannes Koskinen sd (vastauspuheenvuoro): Arvoisa puhemies! Edustaja Essay-
ahin viittaamalla tavallahan perustuslakivaliokunta poikkeuksellisesti otti viisi vuotta sit-
ten tämmöisen yhden ratkaisun puntaroitavakseen. Kun siinä tilanteessa oli vielä Opetus-
hallitus kirjoittamassa ohjeistuksiaan koulujen työtä koskien, muun muassa näitä juhlati-
laisuuksia ja eri uskonnonharjoittajien ja uskonnottomien huomioon ottamista niissä, niin
oli ikään kuin semmoinen poikkeuksellinen sosiaalinen tilaus sille, että katsottaisiin sitten
perustuslakivaliokunnassa vähän leveämmillä hartioilla, mikä oikea tulkinta olisi. Ja mi-
nun nähdäkseni se on toteutunut hyvin niin näissä opetushallinnon ohjeissa kuin koulukoh-
taisessa käytännössäkin.

Tuossa ratkaisussahan ei otettu kantaa näihin rakennuskysymyksiin, ja se onkin ikään
kuin toisen messun väärti. Meillä on niin monenlaisia rakennuksia, seurakuntasaleja erilai-
sia: joissakin tuskin huomaa, että se on kirkon tilaa, ja sitten on taas puhtaasti hyvinkin sel-
västi erottuvia kirkkorakennuksia, joissa [Puhemies koputtaa] saatetaan tällaisia yhteisiä
koulujen tilaisuuksia pitää. Minusta ei ehkä ole oikea tapa se, että nyt vaadittaisiin juuri tätä
yksittäistä ratkaisua mihinkään laajempaan käsittelyyn, vaan [Puhemies koputtaa] jatkos-
5



Pöytäkirjan asiakohta PTK 63/2019 vp
sa sitten perustuslakivaliokunta voisi muiden asioiden yhteydessä miettiä, onko tarvetta
näitä opetushallinnon [Puhemies: Aika!] ohjeistuksia katsoa tarkemmin, miten ne ovat ajan
tasalla. Ja näin pikaisesti luettuna vaikutti ihan hyvin perustellulta tämä [Puhemies: Aika,
minuutin puheenvuoro!] apulaisoikeusasiamiehen ratkaisu.

16.38 Leena Meri ps (vastauspuheenvuoro): Arvoisa puhemies! Minusta eduskunnan oi-
keusasiamies tekee arvokasta työtä. Meillä on paljon ongelmia lastensuojelussa, perheiden
asemassa, velallisten asemassa ja monessa muussa. Jotenkin tuntuu, että tämä yhteiskunta
on mennyt aika päälaelleen, kun meidän ylimmät laillisuusvalvojamme joutuvat mietti-
mään tämmöisiä asioita kuin Suvivirsi ja joulujuhlat, tämäntyyppisiä asioita, jotka ovat
kuuluneet meidän perinteisiimme iän kaiken. Minusta niiden pitäisi olla niin itsestään sel-
viä asioita, että me emme oikeudellista niitä. Ne ovat suomalaista kulttuuria, suomalaista
perinnettä, niin että minä en oikeastaan edes ymmärrä tätä keskustelua. Minusta meidän pi-
täisi saada elää täällä niin kuin ennenkin, ja jos joku siitä pahastuu, niin hän on sitten pois-
sa niistä tilaisuuksista.

16.39 Timo Heinonen kok (vastauspuheenvuoro): Arvoisa rouva puhemies! Suvaitsevai-
suus ei tarkoita sitä, että perinteistä tulisi luopua, vaan itse asiassa meidän pitää Suomessa
myös puolustaa ja pitää yllä suomalaisia perinteitä. Niin kuin tässä edellä kollega Essayah
toi esille, meillä on onneksi nyt se tilanne, että Suvivirsi saa soida ja Hoosianna kaikua
myös koulujen juhlissa. Se on arvokas osa meidän perinnettämme.

Tässä apulaisoikeusasiamiehen kannanotossa otettiin myös tilaan itse asiassa kantaa —
apulaisoikeusasiamieshän totesi, että tilalla on uskonnollinen merkitys — ja tämä laittaa
kyllä tilanteen aika ongelmaiseksi. Meillä on kirkko toivonut, että kirkkoja voisi käyttää
monipuolisemmin, ja siellä on pidetty ylioppilasjuhlia, siellä on pidetty erilaisia konsertte-
ja ja muita. Jos nämä kaikki nyt rajataan pois, niin olemme varsin erikoisessa tilanteessa.
Itse toivon, että perustuslakivaliokunta ottaa tähän asiaan kantaa ja pohtii sitä, onko se tila
itsessään nyt sitten rajoittava [Puhemies koputtaa] tekijä.

16.40 Outi Alanko-Kahiluoto vihr (vastauspuheenvuoro): Arvoisa puhemies! Olen itse
jotenkin mieltänyt perustuslakivaliokunnan jäsenenä niin, että me emme ehkä sinänsä tar-
tu yksittäisiin kysymyksiin. Tällaisessa tilanteessa, kun on kyse apulaisoikeusasiamiehen
lausunnosta, josta on leimahtanut monenlaisia ristiriitaisia väitteitä sisältävä julkinen kes-
kustelu, tietysti voisi olla hyvä, jos apulaisoikeusasiamies itse tarkentaisi, mitä hän on tar-
koittanut.

Mutta jos nyt itse kerron, miten itse ymmärsin, niin olen ymmärtänyt niin, että apulais-
oikeusasiamies otti kantaa siihen, että ei ole ok se, että koulun joulujuhla ikään kuin kaut-
taaltaan muistuttaa tämmöistä uskonnollisen riitin kaavaa. Ja sen varmasti jokainen meistä
ymmärtää, ja omalla kohdalla ei ehkä toivoisi, että oma lapsi osallistuisi sellaiseen joulu-
juhlaan, jossa olisi esimerkiksi sellaisen uskonnollisen riitin tunnusmerkkejä, jotka eivät
ole sitä omaa lähiuskontoa. [Leena Meren välihuuto] Elikkä tästä tullaan tietysti tähän yh-
denvertaisuuskysymykseen, voidaanko puhua yhdestä suomalaisesta kulttuurista [Puhe-
mies koputtaa] vai onko niin, että meillä kuitenkin [Puhemies koputtaa] on uskonnon- ja
sananvapaus [Puhemies: Aika!] Suomessa ja pitäisi välttää ikään kuin sitä, että pakotetaan
ihmisiä [Puhemies: Aika!] yhteen muottiin.
6



Pöytäkirjan asiakohta PTK 63/2019 vp
16.42 Jari Myllykoski vas (vastauspuheenvuoro): Arvoisa rouva puhemies! Kiitos tästä
mahdollisuudesta käydä tämä lyhyt debatti.

Ensinnäkin täytyy sanoa, että minä erotan ne kaksi asiaa toisistaan. On niitä tiloja, joissa
pidetään koulun joulujuhla, ja en katso sen yhdistämistä siihen — vaikka maksan kirkol-
lisveroa ja kannan siinä mielessä korteni kekoon näitten tilojen ylläpidosta — että meillä
on jumalanpalveluksen yhteydessä koulujen joulujuhla ja todistustenjako... [Sari Essayah:
Ei siitä ole kysymys!] — Niin joo, mutta tämä on minun näkemykseni. — Minä haluan
myös kunnioittaa sitä puolta, että kukaan ei voi sanoa kirkolle, että me pidämme täällä nyt
konsertin taikka jotain. Kirkolla on se oma näkemyksensä. En minä voi mennä häissä lau-
lamaan jotakin tiettyä kappaletta, mitä hääpari itse toivoo, vaan kirkolla, ja oletettavasti sii-
nä kohtaa rovastilla ja suntiolla, on se määräämisvalta siellä kirkossa. Pitää nähdä, että
tämä toimii myös toisin puolin. Kyllä kirkko on itsenäinen toimija. Ja niin kuin edustaja
Heinonen sanoi, [Puhemies koputtaa] kyllä me Suvivirren ja Hoosiannan voimme siellä
koulunkin juhlassa laulaa, [Puhemies: Aika!] ja minun mielestäni se on aivan oikein.

16.43 Päivi Räsänen kd (vastauspuheenvuoro): Arvoisa rouva puhemies! Tässä apulais-
oikeusasiamiehen linjauksessa nousee esiin mielestäni ennen kaikkea kysymys siitä, onko
kirkkotilassa oleskelu sinänsä uskonnonharjoittamista, onko kirkkotilalla sinänsä uskon-
nollinen merkitys. Perustuslakivaliokunta on aiemmin todennut sen, että kristilliset juhlat-
raditiot, esimerkiksi virsi, ovat osa suomalaista kulttuuria — eli nekään eivät ole sinänsä,
yksittäinen virsi, vielä uskonnon harjoittamista, tai joulukuvaelma ei ole uskonnon harjoit-
tamista — niin että ihmettelen kyllä sitä, miten pelkkä kirkkotila katsotaan ikään kuin us-
konnon harjoittamiseksi, jos siellä järjestetään aivan samanlainen joulujuhla, joka voitai-
siin järjestää vaikkapa siellä koulun liikuntasalissa. Sen vuoksi minäkin toivon — koska
tämä on herättänyt nyt valtavan paljon hämmennystä ja tulisi muuttamaan monen koulun
vakiintunutta, hyväksi havaittua käytäntöä — että tämä asia selvitettäisiin [Puhemies ko-
puttaa] perustuslakivaliokunnassa.

16.44 Hannu Hoskonen kesk (vastauspuheenvuoro): Arvoisa rouva puhemies! Pidän tätä
keskustelua koululaisten menosta esimerkiksi johonkin juhlaan, joka on vaikka seurakun-
nallisessa rakennuksessa, erittäin kummallisena. Koko meidän länsimainen kulttuurimme
perustuu kristinuskoon ja siihen perinteeseen, mikä sieltä tulee, ja sitten yhdellä lausunnol-
la lähdetään tämä haastamaan. Käytännössähän tässä on kysymys siitä, että hyvin pieni vä-
hemmistöryhmä alkaa tässä maassa määräillä, miten tätä kasvatusta tehdään. [Leena Meri:
Se on juuri näin!] Seurakuntien ja koulujen ja koko tämän meidän yhteisömme kannalta pi-
dän tämän hyvän viestin saavuttamista, että nämä juhlat järjestetään suomalaisen perinteen
mukaan, äärimmäisen tärkeänä. Pidän tätä keskustelua, mitä tässä käydään tämän asian
ympärillä, erittäin pelottavana näköalana tulevaisuuteen. Kun menen johonkin toiseen
maahan vierailulle — olkoon se sitten vaikka roomalaiskatolinen maa, vaikka Espanja
taikka Etelä-Amerikassa joku valtio, taikka sitten islamilainen valtio — niin heillä on omat
perinteensä, joiden mukaan he juhlansa järjestävät, enkä varmasti avaa suutani, että teidän
on luovuttava tästä. Pidän tätä keskustelua aivan järkyttävänä. Kyllä kristityssä maassa pi-
tää olla sen maan perinteet, muuten ei tule mitään. [Leena Meri: Hoskosen linja pelaa!]
7



Pöytäkirjan asiakohta PTK 63/2019 vp
16.45 Heikki Vestman kok (vastauspuheenvuoro): Arvoisa puhemies! Miksi asioista,
jotka ovat tavallisia perinteitä ja käytännössä toimivia, tehdään iso yhteiskunnallinen on-
gelma? Tätä on varmasti pohtinut moni suomalainen viime päivinä.

Perustuslakivaliokuntahan on todennut käytännössä nimenomaan, ettei valiokunnan tar-
koituksena ole ollut muuttaa käytäntöä erilaisten koulun perinteeseen kuuluvien tilaisuuk-
sien, kuten lukukauden päättäjäisten, osalta ja että tällaiset juhlatraditiot ovat osa suoma-
laista kulttuuria. Nyt kuitenkin ratkaisussaan apulaisoikeusasiamies on pitänyt ”lähtökoh-
taisesti ongelmallisena myös koulun lukukauden päättäjäisjuhlan järjestämistä kirkkosalis-
sa, sillä se on nimenomaan jumalanpalvelusten toimittamiseen tarkoitettu paikka ja siitä
välittyy näin jo itsessään uskonnollisia merkityksiä”. Tämä oli suora lainaus sieltä ratkai-
susta. Eli siinä on problematisoitu paitsi juhlan sisältö myös itse kirkkotilan käyttäminen.
Saako siis Etu-Töölön lukio järjestää lakkiaiset Temppeliaukion kirkossa? Entä saavatko
Porolahden peruskoulun musiikkipainotteiset luokat pitää soitinopetukseen kuuluvia esiin-
tymisiään Itä-Helsingin kirkoissa? Kysyin tätä Opetushallituksen lakimieheltä tänään. Hän
ei osannut vastata. Rehtorit pohtivat tällä hetkellä näitä kysymyksiä, juhlakauden alla, [Pu-
hemies koputtaa] ja todella kiinnostaa, [Puhemies: Aika!] onko oikeusasiamiehellä tähän
nyt sitten vastausta. Voi olla perusteltua, [Puhemies: Aika!] kun näyttää siltä, että tämä on
jännitteinen valiokunnan käytännön kanssa, [Puhemies koputtaa] että perustuslakivalio-
kunta tähän jossain yhteydessä ottaa... [Puhemies keskeyttää puheenvuoron puheajan yli-
tyttyä] 

16.47 Sari Essayah kd (vastauspuheenvuoro): Kiitoksia, arvoisa rouva puhemies! Nyt on
äärimmäisen tärkeää ratkaista tämä uusi linjaus, että siitä välittyy itsessään uskonnollisia
merkityksiä ja että lähtökohtaisesti on ongelmallista pitää tilaisuuksia kirkkosalissa. Tä-
hän mennessä ei ole ollut, kunhan se on noudattanut Opetushallituksen ohjetta, joka on pe-
rustunut perustuslakivaliokunnan viisaisiin ja hyviin linjauksiin. Eli nyt olisi tärkeää sel-
vittää tämä ristiriita, ja sen takia sitä toivon. Vaikka edustaja Koskinen täällä sanoi, että
tämä on yksittäiseen asiaan puuttumista, niin ei ole, koska tämä koskettaa nyt koko tätä
juhlaperinnettä, josta perustuslakivaliokunta on aikaisemmin linjannut, ja sen takia tämä ei
kosketa yksittäistä asiaa.

Sen sijaan olisin toivonut, että apulaisoikeusasiamies olisi koskettanut vain yksittäistä
asiaa elikkä hän olisi ottanut kantaa tähän Kouvolan Naukion koulun tilanteeseen, jossa il-
meisesti on tapahtunut, todennäköisesti, ylilyönti, ja hän olisi lausunut siitä, mutta kun hän
sen lisäksi lähti lausumaan siitä, että nyt kaikki kirkkorakennukset ollaan tehty jollakin ta-
valla itsessään uskonnollisia merkityksiä välittäviksi tiloiksi, joissa pidetään ongelmallise-
na lähtökohtaisesti pitää koulujen [Puhemies koputtaa] juhlia, niin tämä muuttaa koko tä-
män konseptin. Sen takia minä toivon, että perustuslakivaliokunta ottaa tämän asian käsit-
telyyn. 

Ensimmäinen varapuhemies Tuula Haatainen: Ja haluaako oikeusasiamies Jääskeläi-
nen vastata tähän? — Olkaa hyvä.

16.48 Eduskunnan oikeusasiamies Petri Jääskeläinen: Arvoisa rouva puhemies! Ar-
voisat kansanedustajat! Tosiaan tästä apulaisoikeusasiamies Pasi Pölösen ratkaisusta nou-
si viikonloppuna kohua. Ymmärtääkseni ainakin osittain se kohu johtui siitä, että tätä itse
päätöstä ei ollut saatavilla oikeusasiamiehen verkkosivuilla tuolloin viikonloppuna. Se taas
8



Pöytäkirjan asiakohta PTK 63/2019 vp
johtuu siitä, että meillä on ihan julkisuuslakiin perustuvana käytäntönä se, että asianosais-
ten pitää saada tieto ratkaisusta ennen kuin se julkaistaan. Nyt tietojeni mukaan tämä rat-
kaisu oli viime viikon puolessavälissä laitettu menemään asianosaisille ja se olisi laitettu
verkkoon tämän viikon alussa, mutta nyt sitten asianosaisten taholta tämä päätös oli tullut
julkisuuteen, ja viikonloppuna taas sitten ei sitä pystytty verkkoon viemään.

Minä en voi lähteä kommentoimaan ja arvioimaan apulaisoikeusasiamiehen ratkaisua.
Apulaisoikeusasiamiehet käyttävät heidän käsiteltävänään olevissa asioissa samaa toimi-
valtaa kuin oikeusasiamies, ja oikeusasiamies ei ole apulaisoikeusasiamiesten esimies eikä
voi esimerkiksi ottaa uudelleen ratkaistavakseen apulaisoikeusasiamiehen ratkaisemaa
asiaa. Sen voin sanoa, että olen lukenut tämän päätöksen ja itse en näe, että tämä olisi ris-
tiriidassa minkään olemassa olevan perustuslakivaliokunnan kannanoton kanssa. Se kysy-
mys, johon tämä keskustelu on nyt ehkä täsmentynyt — voidaanko koulun päättäjäisjuhlaa
järjestää kirkkotiloissa silloin, jos siihen ei sisälly mitään muita uskonnon harjoittamiseen
viittaavia elementtejä kuin se kirkkosali — on sellainen kysymys, johon nyt tässä päätök-
sessä olevien tietojen taikka minulla muutoinkaan olevien tietojen mukaan perustuslakiva-
liokunta ei ole nimenomaan ottanut kantaa.

Tästä päätöksestä käy ilmi, että vähän tähän liittyvää aikaisempaa laillisuusvalvontakäy-
täntöä on ollut. Ehkä voin ne tässä nostaa esille siltä varalta, että nämä eivät kaikkien tie-
dossa olisi — ehkä vähän antaa perspektiiviä tähän.

Täällä on vuonna 1996 oikeusasiamies — tämä on varmaan ollut oikeusasiamies Lauri
Lehtimaja, uskoisin tämän ajankohdan perusteella, en nyt ihan varma ole, mutta olettaisin,
että näin on — arvioinut uskonnollisten yhdyskuntien omistamien tilojen käyttämistä ää-
nestyspaikkoina kunnallisvaaleissa. Oikeusasiamies totesi, että tulisi pyrkiä siihen, että
vaalihuoneistot ovat aatteellisilta kytkennöiltään mahdollisimman neutraaleja. Uskonnon
harjoittamiseen nimenomaan tarkoitettujen tilojen, kuten esimerkiksi kirkkosalin, käyttä-
minen vaaleissa äänestyspaikkana ei oikeusasiamiehen mukaan ollut asianmukaista.

Sitten apulaisoikeusasiamies on vuonna 2009 arvioinut asevelvollisten kutsuntatilaisuu-
den järjestämistä uskonnollisten yhteisöjen tiloissa. Tässä ilmeisesti ei ole kirkkosaleista
kysymys vaan jostakin muusta uskonnollisen yhteisön tilasta, ja tämän apulaisoikeusasia-
mies on arvioinut jossakin määrin ongelmalliseksi.

Ja nyt apulaisoikeusasiamies Pasi Pölönen on pitänyt lähtökohtaisesti ongelmallisena
koulun lukukauden päättäjäisjuhlan järjestämistä kirkkosalissa.

Mutta tosiaan tähän kysymykseen tietääkseni ei perustuslakivaliokunnan kannanottoa
ole, ja jos sellainen tulee, niin se on perustuslakivaliokunnan asia, mutta tietenkään apulai-
soikeusasiamies ei ole voinut ottaa huomioon mitään sellaista kantaa, jota ei perustuslaki-
valiokunnan taholta ole vielä otettu.

Tämä ehkä tältä osin. — Kiitos.

Ensimmäinen varapuhemies Tuula Haatainen: Kiitoksia. — Ja sitten mennään puhuja-
listaan ja tähän itse asiaan.

16.53 Päivi Räsänen kd: Arvoisa rouva puhemies! Tässä on todellakin tärkeitä asioita kä-
siteltävänä, ja tämän käsittelyn yhteydessä ovat nousseet erityisesti heikoimmassa asemas-
sa olevien kansalaisten tilanne ja puutteet esimerkiksi vanhustenhoidossa ja lastensuojelus-
sa, joihin on syytä suhtautua vakavasti.
9



Pöytäkirjan asiakohta PTK 63/2019 vp
Poliisikantelut ovat tämän kertomuksen mukaan yksi suurimmista kanteluryhmistä,
mikä liittyy tietysti siihen, että poliisi joutuu lakisääteisiä tehtäviä hoitaessaan puuttumaan
perus- ja ihmisoikeuksiin esimerkiksi pakkokeinoja käyttäessään. Kiinnitän huomiota sii-
hen, että hallintovaliokunta nostaa aika voimakkain sanankääntein esiin sen, miten tähän
vaikuttavat nimenomaan poliisin resurssit, niiden suuntaaminen, poliisien määrä ja se, että
meillä esimerkiksi muihin Pohjoismaihin verrattuna poliisin henkilöstöresurssit ovat vali-
tettavasti edelleen heikolla tasolla. On hyvä, jos tätä poliisien määrää pystytään jonkin ver-
ran nostamaan, mutta kiinnitän huomiota siihen, että eduskuntaryhmät ovat aiemmin sopi-
neet selvästi korkeammasta tasosta kuin mihin nyt tämän vaalikauden aikana ollaan näillä
näkymin pääsemässä.

Arvoisa puhemies! Tällä hetkellä todellakin tämä poliisitilanne on johtanut siihen, että
poliisi joutuu priorisoimaan vakavampien rikosten tutkintaa ja kiireellisiä hälytystehtäviä
ja keskittämään sitten niitä resurssejaan suurimpiin asutuskeskuksiin, mikä vaikuttaa esi-
merkiksi harvaan asuttujen alueiden turvallisuustilanteeseen.

16.55 Hannu Hoskonen kesk: Arvoisa rouva puhemies! Todellakin poliisin tilanne Suo-
messa on hieman epätasaisesti jakautunut, eikä ihan vähän olekaan. Pohjois-Karjala maa-
kuntana näyttää ehkä karseimmillaan sen, mikä tämä tilanne tänä päivänä on. Kyllä Joen-
suussa on poliiseja niin paljon, että joskus ihan ihmetyttää, kun niitä on todella joka nurkka
täynnä siellä, kun ajelevat kaupungilla eri yhteyksissä, mutta jos vaikka ilomantsilainen
Möhkön mummo soittaa, että sudet ovat pihalla, tulkaa apuun, niin ei varmasti tulla apuun.
Sen jokainen tietää, että se puhelu menee ihan hukkaan. Ei, apua ei tule, apua ei kuulu.
Ehkä kuvaava tilanne oli esimerkiksi se, että kun viime syksynä alkoi karhunmetsästys,
tämä niin sanottu valvottu jahti, niin kyllä valvontaa oli silloin, poliiseja oli Ilomantsissa
kiitettävästi. Jopa minun kesämökkini tienvarressa, jossa ikinä ennen en ole poliisia näh-
nyt, oli poliisiauto. Mitä lienee odotellut, tuskin allekirjoittanutta.

Sitä haluaisin oikeusasiamiehelle korostaa nyt, että turvallisuuden kannalta poliisin nä-
kyminen kunnissa on aivan äärimmäisen tärkeä asia. Meillä on se tilanne harvaan asutulla
alueella... Suurin osa Suomen pinta-alastahan on semmoista niin sanottua metsäistä Suo-
mea, josta taajamat puuttuvat. Siellä täällä voi pikku kuntakeskus olla, mutta ne muut, jot-
ka asuvat sen taajaman ulkopuolella, ovat aivan turvattomassa asemassa. Apua ei saa, vaik-
ka soittaisi. Niin monta esimerkkiä voisin kertoa, mutta ajan lyhyyden takia en niihin me-
ne. Totean vain poliisin tilanteesta niillä alueilla: välimatkat ovat niin pitkät, että apua ei tu-
le.

Meidän — Ilomantsi on kotikuntani — Ilomantsin osalta on pelastus ollut se, että meillä
on Rajavartiolaitos. PTR-yhteistyön puitteissa poliisi kyllä antaa sitten määräyksen raja-
vartijoille hoitaa joku turvallisuustehtävä loppuun tai aloittaa sen turvallisuustehtävän hoi-
taminen, ennen kuin he itse ennättävät paikalle. Sehän on tämän kyseisen lain mukaan täy-
sin mahdollista. Ilman Rajavartiolaitoksen erinomaista, osaavaa työtä olisimme todella pu-
lassa.

Totta kai se on tästä salista kiinni, mitä rahoja löytyy ja miten ne kohdennetaan, mutta
kyllä eduskunta saa tässä katsoa peiliin. Se turvallisuudentunne tuolla maaseutukunnissa
on ollut heikkoa, varsinkin viime aikoina tämä susitilanne on karannut täysin käsistä. En
tiedä, mitkä ovat oikeusasiamiehen kaikki instrumentit, mitä hän voi asian suhteen käyt-
tää. Eduskunnalla niitä varmaan löytyy, jos haluja löytyy.
10



Pöytäkirjan asiakohta PTK 63/2019 vp
Jos ei tähän turvallisuustilanteeseen ja nimenomaan näihin susitilanteisiin puututa kohta
lähiaikoina oikeasti... Tämä tällainen on järjetöntä paapomista. On ihan käsittämätöntä,
että jos ihminen menee toisen pihamaalle luvatta, siinä rikotaan kotirauhaa ja vaikka mitä
rikotaan ja se ihminen tullaan poistamaan poliisin toimesta hyvin äkkiä. Mutta kun kävin
riistainfossa tuossa läheisessä kokoushuoneessa viime vai oliko toissa viikolla, niin siellä
tuntui, että kyllä sudet saavat pihalla juoksennella vapaasti. Pienet lapset, jotka siellä leik-
kivät, ottavat joka päivä riskin, että henki voi mennä, kun sinne menee. Suomessa on tässä
menty kyllä sellaisiin ulottuvuuksiin, että näissä keskusteluissa ei ole mitään järkeä. Ihmi-
sillä pitää olla turvallista, asuivatpa he kaupungissa [Puhemies koputtaa] tai maaseudulla.
[Puhemies koputtaa] Siitä on pidettävä ehdottomasti kiinni.

16.59 Leena Meri ps: Arvoisa puhemies! Ihan pakko kommentoida tähän perään edusta-
ja Hoskosen puheenvuoroa tuosta ongelmasta. Olen samaa mieltä, että häirikkösusiongel-
maan pitää puuttua, mutta nyt minä en oikein ymmärtänyt sitä, että kun sanoitte, että rik-
koo kotirauhaa, niin tarkoititteko, että eduskunnan oikeusasiamiehen pitäisi alkaa tutkia
sitten susien liikkumista. Se vähän minua tuossa huvitti. [Hannu Hoskosen välihuuto] —
Hyvä korjaus, näin ajattelin. Tämä näin illan kevennykseksi, tuskin sitä tarkoititte.

Ensimmäistä kertaa nyt on kokeiltu sellaista, että kun perinteisesti perustuslakivaliokun-
ta on antanut mietinnön laillisuusvalvojien kertomuksista, niin nyt kun tästä eduskunnan
oikeusasiamiehen kertomuksesta on kysymys, niin nyt on eduskuntakäsittelyä uudistettu
siten, että myös tietyt substanssivaliokunnat ovat saaneet antaa lausunnon. Lakivaliokunta
antoi omasta osuudestansa, ja kuulimme asiantuntijoita ja pidimme erittäin hyvänä sitä,
että oikeusasiamiehen kertomus pitää sisällään myös erikseen koottuja tietoja siitä, mikä
on ollut eduskunnan oikeusasiamiehen käsitys uusista lainsäädäntöhankkeista, siitä mitä
olisi hyvä uudistaa. Olemme lisäksi ottaneet kantaa muun muassa vankeinhoitoon, lasten-
suojeluun ja perus- ja ihmisoikeuksien toteuttamiseen. Tämä koko lausunto on luettavissa,
en ala sitä täällä nyt tavaamaan alusta loppuun. Mekään emme tietenkään lakivaliokunnas-
sa ole ottaneet kantaa yksittäisiin ratkaisuihin emmekä kannanottoihin, vaan nehän on teh-
nyt oikeusasiamies toimivallallaan.

Täällä käytiin hyvää keskustelua uskonnon ja kulttuurin harjoittamisesta. En enää sii-
hen palaa, totean vain sen, että suomalainen perinne on hieno ja haluaisin sen säilyvän, ku-
ten kristillisten perusarvojen Suomessa, jotka eivät välttämättä ole sidottuja uskontoon
vaan ovat tämmöisiä eurooppalaisia, yleisiä demokraattisia käsityksiä.

Kuluvalle vuodelle oikeastaan antaisin tällaiset terveiset: Lastensuojelu puhuttaa tosi
paljon, ja tässä esimerkiksi perussuomalaisten eduskuntaryhmän perustuslakivaliokunnan
jäsen edustaja Immonen toi esiin lastensuojelulaitosten ja lastensuojelutoimijoiden valvon-
nan. Se puhuttaa usein, miten voisimme estää esimerkiksi sen tyyppiset asiat kuin oli aika-
naan tämä pikku-Eerika-tapaus, joka meitä kaikkia ravisteli. Nyt luin eilisestä Iltalehdestä,
että käsitellään viime vuonna tapahtunutta asiaa: Oulussa on alkanut eilen käräjäoikeudes-
sa käsittely, jossa syytetään lapsen toista vanhempaa — tämä vanhempi on alaikäinen —
siitä, että ensikodin tiloissa — he asuvat ensikodissa — on tapahtunut lapsen pahoinpitely.
Tämä on vähän yli kolme kuukautta vanha lapsi, jota on tosi pahasti potkittu ja ravisteltu si-
ten, että hänelle on tullut aivovamma ja pysyviä vammoja. Oikeastaan tämmöisestä antai-
sin evästystä, että pitäisikö vähän selvittää, mikä ensikotien asema on. Silloin ollaan jo las-
tensuojelutoimenpiteiden parissa, kun asutaan tämmöisessä ensikodissa. Se on tarkoitettu
siihen tukemiseen. Miten voi olla mahdollista, että silloin kun toimenpiteet ovat jo käyn-
11



Pöytäkirjan asiakohta PTK 63/2019 vp
nissä, pienelle lapselle voi tapahtua jotain näin vakavaa? Olisin tämän halunnut tuoda esil-
le jo siinä keskustelussa, kun puhuimme lasten ja perheen asemasta, kun oli tämä keskus-
telualoite. Tuntuu jotenkin surulliselta, että toiset ihmiset — kuten itse olen tämän kokenut
— eivät ole olleet oikeutettuja saamaan eivätkä ole saaneet sitä iloa saada lapsia ja sitten on
ihmisiä, jotka eivät välitä siitä eivätkä koe sitä rakkautta ja tunnetta, kun heillä on lapsi.
Tämmöisissä tilanteissa pitäisi helpommin puuttua ja ehkä sitten tosiaan ottaa lapsi pois si-
ten, että hänet annetaan sellaisille vanhemmille, esimerkiksi helpottamalla adoptiota, että
oikeasti lapsi saisi rakastavan kodin. Kuten edustaja Immonen sanoi, kaiken keskiössä pi-
tää olla lapsen etu, joka ei varmasti toteudu silloin, kun tämmöisessä tilanteessa, mitä ku-
vailin, lapsi saa pysyvän vamman, kun mietitään täysin puolustuskyvytöntä ihmistä. Kyllä
silloin meillä lastensuojelun täytyy olla tässä tilanteessa epäonnistunut.

17.03 Outi Alanko-Kahiluoto vihr: Arvoisa puhemies! Oikeusasiamiehen kertomus on
kaikkein tärkeimpiä raportteja, joita tässä salissa käsitellään. Ihmisarvot ovat perustavia ar-
voja, joille hyvinvointivaltio minun mielestäni rakentuu. Perusoikeudet ovat sananmukai-
sesti perustavia oikeuksia, joissa yhdenvertaisuus ja ihmisoikeuksien toteutuminen on hy-
vin tärkeää. On erityisen tärkeää, että oikeusasiamies kiinnittää huomiota hyvinvointival-
tion keskeisiin epäkohtiin, joita valitettavasti on, kuten täällä on todettu.

Esimerkiksi lastensuojelu on ollut viime aikoina otsikoissa, kiitos paitsi oikeusasiamie-
hen myös oikeuskanslerin ja tutkivien journalistien. Lastensuojelulaitoksiin kohdistuva
valvonta on osoittautunut riittämättömäksi, ja lukuisten lastensuojelulaitosten toimintata-
vat ovat myös osoittautuneet kyseenalaisiksi, erityisesti nämä rajoittamistoimenpiteet. On
ilmeistä, ettei valvonnan resursseihin ole panostettu riittävästi. Avien resurssipula on il-
meinen, ja niiden tilanne vaihtelee voimakkaasti eri puolilla maata. Esimerkiksi Pohjois-
Suomen avin tilanne on kuulemani mukaan ollut erityisen vaikea. Tietääkseni lisätalousar-
vioissa on tullut aveille lisää määrärahoja, mutta tilannetta on tarpeen seurata huolellisesti.

Ja mitä tulee näihin laittomiin rajoitustoimenpiteisiin, joita lastensuojelulaitoksissa on
toteutettu, toimeenpantu, niin on hyvä, että sosiaali- ja terveysministeriössä toimii parai-
kaa työryhmä, joka tutkii sitä, miten tähän tulisi puuttua ja onko esimerkiksi tarvetta päi-
vittää lastensuojelun rajoittamistoimenpiteitä koskevaa lainsäädäntöä — vastahan se tosin
viime kaudella oli meillä eduskunnassa — tai onko tarpeen esimerkiksi ohjeistusta tiuken-
taa tai muuten tähän puuttua. Mutta mielestäni tärkeintä nyt joka tapauksessa on se, että
lastensuojelulaitoksessa toimivilla ihmisillä olisi ymmärrys siitä, kuinka lastensuojelula-
kia tulee tulkita, että kunnioitetaan huostaan otettujen lasten ihmisoikeuksia.

Mitä tulee ylipäätään heikommassa asemassa olevien ihmisten palveluihin, niin valvon-
nassa on puutteita muuallakin kuin siellä lastensuojelussa. Näen itse yhtenä ongelmallise-
na asiana sen, että omavalvonta on viime vuosina voimakkaasti lisääntynyt, ja omavalvon-
ta on juuri valvonnan keinona todettu monessa kohtaa riittämättömäksi, esimerkiksi van-
husten palveluissa. Mielestäni hyvin tärkeä kysymys on se, miten sitten omavalvontaa pi-
täisi kehittää, kun sitä mitä ilmeisimmin meillä kuitenkin jatkossakin tulee olemaan, ja mi-
nusta siihen pitäisi paneutua ihan omalla selvityksellään. Mielestäni myös eduskunnan pi-
täisi kiinnittää huomiota valvonnan kokonaisuuteen eli tulisi tarkentaa sitä, mikä on
kuntien vastuu sen jälkeen, kun sopimus on allekirjoitettu jonkin palveluita tuottavan ta-
hon kanssa, oli kyse sitten lastensuojelusta tai vanhusten palveluista tai vaikkapa vammais-
ten palveluista. Tietääkseni oikeuskanslerilla on vireillä omavalvonnan kehittäminen, ja
jos näin on — toivottavasti on — niin pidän sitä erittäin tärkeänä asiana.
12



Pöytäkirjan asiakohta PTK 63/2019 vp
Lopuksi haluan todeta vielä sen, että kun tällä kaudella toivottavasti saadaan sosiaali- ja
terveyspalveluiden kokonaisuudistus valmiiksi, niin siinä yhteydessä on meidän varmistet-
tava se, että valvontaan kiinnitetään erityistä huomiota, sitä kehitetään siten, että vastuut
ovat selvät, että valvontavastuita terävöitetään ja myös sanktiot laitetaan ajan tasalle.

Vielä kiitos oikeusasiamiehelle tästä erinomaisesta raportista.

17.08 Ari Koponen ps: Arvoisa rouva puhemies! Apulaisoikeusasiamies nostaa esiin tär-
keän asian eli sen, miten järjestetään hyvää varhaiskasvatusta. Varhaiskasvatus tarkoittaa
päiväkotia tai perhepäivähoitoa. Varhaiskasvatusta toteutetaan tilanteessa, jossa kuntien
resurssit eroavat merkittävästi toisistaan. Tämä voi viime kädessä johtaa siihen, että yhden-
vertaisuus ei enää toteudu eri paikkakunnilla tai yksittäisen lapsen kohdalla. Sivistysvalio-
kunnan mielestä on syytä selvittää keinoja yhdenvertaisuuden turvaamiseksi varhaiskasva-
tuksessa. Kaikkia lapsia täytyy pystyä kohtelemaan tasavertaisesti.

Ensimmäinen varapuhemies Tuula Haatainen: Ja haluaako lopuksi oikeusasiamies
Jääskeläinen käyttää puheenvuoron? — Olkaa hyvä.

17.09 Eduskunnan oikeusasiamies Petri Jääskeläinen: Arvoisa rouva puhemies! Ar-
voisat kansanedustajat! Kiitän tästä keskustelusta. Ehkä haluan myös kiittää perustuslaki-
valiokuntaa sen tuosta kertomuksesta antamasta mietinnöstä. Ja ehkä senkin voin todeta,
että mielestäni tämä mahdollisuus, että myös muut erikoisvaliokunnat kuin perustuslakiva-
liokunta saivat tällä kertaa halutessaan antaa lausunnon oikeusasiamiehen kertomuksesta,
oli hyvä käytäntö ja antoi mahdollisuuden keskusteluun kunkin erikoisvaliokunnan toimi-
alaan kuuluvista asioista. — Kiitos. 

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 11/2019 vp
johdosta. Asian käsittely päättyi.
13


	10
	16.17
	16.22
	16.27
	16.28
	16.36
	16.38
	16.39
	16.40
	16.42
	16.43
	16.44
	16.45
	16.47
	16.48
	16.53
	16.55
	16.59
	17.03
	17.08
	17.09


