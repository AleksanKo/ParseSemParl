















































DEM6E12.tmp.xml


Pöytäkirjan asiakohta PTK 26/2019 vp
Pöytäkirjan asiakohta 

PTK 26/2019 vp

Täysistunto

Keskiviikko 4.9.2019 klo 14.02—16.22

10. Euroopan turvallisuus- ja yhteistyöjärjestön Suomen valtuuskunnan kertomus ETYJ:n 
parlamentaarisen yleiskokouksen toiminnasta vuonna 2018

Kertomus K 14/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 10.
asia. Puhemiesneuvosto ehdottaa, että asia lähetetään ulkoasiainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. — Kertomuksen esittelee edus-
taja Junnila.

Keskustelu

15.22 Vilhelm Junnila ps (esittelypuheenvuoro): Arvoisa puhemies! Käsittelemme Ety-
jin parlamentaarisen yleiskokouksen Suomen valtuuskunnan kertomusta vuodelta 2018,
jolloin puheenjohtajana toimi Aila Paloniemi. Kertomus alkaa lauseella: ”Idän ja lännen
välisten jännitteiden lisääntyminen ja kiistakysymykset ovat heijastuneet Etyjin parlamen-
taarisen yleiskokouksen toimintaan ja keskusteluihin. Keskusteluja ovat leimanneet muun
muassa Ukrainan konflikti, pitkittyneet konfliktit, terrorismi sekä muuttoliikkeiden muka-
naan tuomat poliittiset, taloudelliset ja sosiaaliset haasteet. Samalla Etyjin yleiskokouksen
merkitys keskustelufoorumina on korostunut.” Tämä voisi aivan yhtä hyvin olla johdanto
myös tämän vuoden kertomukselle. Peilaan siksi viime vuoden kertomusta suhteessa tä-
män vuoden tapahtumiin. Valtuuskunnassa on pidetty tärkeänä käydä ajankohtaiskeskus-
telua samassa yhteydessä. 

Uudella Suomen Etyj-valtuuskunnalla, jota johdan, on jo ollut tilaisuus osallistua istun-
toihin ja vaalitarkkailuihin tänä vuonna, ja olemme todenneet, että Etyj-alueella esiintyvät
kriisit, konfliktit ja haasteet ovat suurin piirtein samankaltaiset. 

Tänä vuonna Etyj-istunnon pääteemana oli kansanedustuslaitosten rooli kestävän kehi-
tyksen ja turvallisuuden edistämisessä. Keskustelut olivat ajoittain repivät, ja loppuasiakir-
jan hyväksyminen viimeisenä istuntopäivänä sujui osittain sekavissa tunnelmissa. Venäjä
ja Turkki vastustivat kirjauksia loppuasiakirjassa. Keskusteluissa toistuivat tutut vastak-
kainasettelut ja kannanotot liittyen muun muassa Ukrainan kriisiin, erityisesti Krimiin,
Georgian, Abhasian ja Etelä-Ossetian tilanteeseen, Vuoristo-Karabahiin sekä suhtautumi-
seen Armenian kansanmurhaan. 

Näiden maakohtaisten aiheiden lisäksi yleiskokous käsitteli viime vuonna ja tänä vuon-
na yleisiä demokraattista turvallisuutta uhkaavia ilmiöitä ja haasteita. Jäsenmaiden aloit-
teiden pohjalta keskusteltiin muun muassa korruption torjunnasta, kansalaisyhteiskunnan
roolista Etyjin tavoitteiden saavuttamisessa, energiaturvallisuudesta ja monista muista ai-
 Tarkistettu
4.0



Pöytäkirjan asiakohta PTK 26/2019 vp
heista. Puheenvuoroissa nostettiin esille monenkeskisen kansainvälisen yhteistyön merki-
tys kestävän kehityksen edistäjänä. 

Parlamentaarinen diplomatia on tietenkin tärkeä multilateralismin osa. Itse kysyin hei-
näkuussa Luxemburgissa Etyjin puheenjohtajamaa Slovakian ulkoministeri Lajčákilta tä-
män näkemystä vierastaistelijoiden muodostamasta turvallisuusuhasta. Lajčák totesi terro-
rismin torjunnan olevan yksi maan puheenjohtajuuskauden prioriteetteja ja että asiasta kes-
kusteltiin korkean tason konferenssissa Bratislavassa maaliskuussa. Hän myös harmitteli
sitä, ettei asiassa ole vielä edistytty. 

Viime vuonna yleiskokouksen syysistunto pidettiin Kirgisiassa, ja tänä vuonna kokous
järjestetään Marokossa. Tämän on osoitus ja muistutus Etyjin laajasta maantieteellisestä
ulottuvuudesta ja myös siitä, että Etyjin arvot ja periaatteet ovat voimassa laajalla maantie-
teellisellä alueella. Viime vuonna huomion kohteena oli Keski-Aasia. Tänä vuonna syysis-
tunnossa perehdymme Pohjois-Afrikan ja koko Välimeren alueen tilanteeseen. Nämä ko-
koukset ovat oivallinen tilaisuus meille kansanedustajille verkostoitua ja saada ensi käden
tietoa tilanteesta eri maissa. 

Parlamentaarisen yleiskokouksen tehtävä Etyjin sisällä on toimia keskustelufoorumina
ja tukea rakentavalla tavalla Etyjin hallitustenvälistä toimintaa. Suomen valtuuskunnalle
on suuri etu, että yleiskokouksen emerituspresidentti Ilkka Kanerva on yleiskokouksen pu-
heenjohtajiston jäsen ja pystyy tämän aseman kautta seuraamaan ja edistämään yleisko-
kouksen ja Etyjin ministerineuvoston välistä vuoropuhelua. 

Luxemburgin kokouksessa valittiin presidentti George Tsereteli jatkamaan tehtäväs-
sään. Vaikka valinta toimitettiin suljettuna lippuäänestyksenä, uskallan varovaisesti tode-
ta, että Suomen valtuuskunta piti Tseretelin valintaa tärkeänä erityisesti Kanervan aseman
vuoksi. 

Suomen valtuuskunnalla on jatkuva ja rakentava yhteydenpito Suomen pysyvään edus-
tustoon Etyjissä sekä ulkoministeriöön. Jatkamme samalla linjalla myös tällä vaalikaudel-
la. 

Tässä yhteydessä haluan myös kiittää kansainvälisen yksikön virkamiehiä erinomaises-
ta taustatyöstä. 

Arvoisa puhemies! Vaalitarkkailu on viime vuosikymmenien aikana ollut Etyjin parla-
mentaarisen yleiskokouksen näkyvin operatiivinen toiminta. Tarkkailumissiot tehdään yh-
teistyössä Etyjin demokraattisten instituutioiden ja ihmisoikeuksien toimiston sekä mui-
den kansainvälisten järjestöjen kanssa. Huolestuttavana trendinä viime vuosina on ollut,
että vakavasti otettava ja ammattimainen vaalitarkkailu on ollut hyökkäyksen kohteena.
Vaaleja koskevia haasteita ovat myös valemedian ja valeuutisten lisääntyminen, ilmi tul-
leet vaalivaikuttamisyritykset sekä useissa maissa esimerkiksi vaali- tai kokoontumisva-
pauslait, jotka rajoittavat ehdokkaiden mahdollisuuksia saada tasavertaista kohtelua. 

Minulla oli tilaisuus osallistua Ukrainan ennenaikaisten parlamenttivaalien tarkkailu-
valtuuskuntaan heinäkuussa Odessan kaupungissa. Vaalitarkkailuvaltuuskunnan erityis-
koordinaattorina Kiovassa oli yleiskokouksen emerituspresidentti Kanerva. Osallistumi-
nen vaalitarkkailuun on hyvä esimerkki siitä, miten edustaja voi osallistua yleiskokouksen
toimintaan konkreettisella ja operatiivisella tavalla ja sen myötä demokraattisten käytäntö-
jen edistämiseen. Uskon ja toivon, että Etyjin Suomen valtuuskunta panostaa myös tällä
vaalikaudella vaalitarkkailuun. 

Otan muutamia käytännön esimerkkejä tarkkailusta Ukrainassa, joka tapahtui heinä-
kuussa: 
2



Pöytäkirjan asiakohta PTK 26/2019 vp
Suurin osa Etyjin väestä asemoi itsensä Kiovaan, mutta suomalais-englantilais-serbia-
lainen iskuryhmämme matkasi Odessaan, joka on historiallisesti tunnettu aika leväperäi-
sestä toiminnastaan. Muutamia tarkkailijoita pääsi myös Harkovaan ja Mariupoliin. Vaali-
tarkkailu ei ollut mitään lomaa, vaan esimerkiksi viimeisenä päivänä nukuimme ehkä kol-
me varttia. Länteen suuntautuvat ryhmät voittivat vaalit, ja suurimmaksi puolueeksi nousi
ensimmäistä kertaa parlamenttivaaleihin osallistunut presidentti Zelenskyin puolue. 

Britti John Whittingdalen ja serbi Dimitrije Todoricin kanssa syynäsimme koulutilojen
lisäksi muun muassa lakkautetun ravintolan ja entisen öljyjalostamon keskellä ei-mitään
sijaitsevat klubitilat. Äänestyspaikkoja oli runsaasti, mutta osa niistä sijaitsi aika erikoisil-
la alueilla. Pitkäaikaistarkkailijoiden tekemien suunnitelmien lisäksi teimme oma-aloittei-
sesti kaksi suunnittelematonta yllätysiskua Odessan lähiöihin. Tarkoituksena oli toimia
osin ennalta-arvaamattomasti. Meillä oli mukana autokuskin lisäksi paikallinen tulkki.
Odessan ryhmämme oli suorastaan yllättynyt toiminnan jämptiydestä valtaosassa äänes-
tyspaikkoja. Muutamia poikkeamia oli, mutta ne eivät olleet kauhean oleellisia. Lähinnä
venäläismieliset ryhmät ovat ilmaisseet tyytymättömyytensä varsinaiseen tulokseen. 

Puolueryhmittymät eivät vastanneet varsinaisesta toimituksesta. Toimituksesta vastasi
18 vaalivirkailijaa, joita puolueet ja lehdistö tarkkailivat jokaisessa äänestyspaikassa. Ul-
kopuolella tehtiin kattavasti ovensuukyselyjä. Jokaisessa äänestyspaikassa oli kutsuttuna
poliisivartio, yleensä kaksi tai kolme, mutta yhdessä paikassa oli viisi vaaralliseksi luoki-
tellun alueen vuoksi. Pääsääntöisesti äänestyspaikkojen ovet ja avattavat ikkunat oli sine-
töity kaikkien 18 virkailijan yhteisin allekirjoituksin. Kaikki äänestyspaikoille tulleet re-
kisteröitiin välittömästi, myös meidät tarkkailijat. Äänestyspaikkojen laatikko ei ollut puu-
ta kuten Suomessa, vaan läpinäkyvä. Se oli sinetöity nippusiteillä, prikoilla ja myös asia-
kirjalla, jossa oli kaikkien 18 virkailijan allekirjoitukset. Sinetöintiä seurasivat puolueryh-
mittymät, lehdistö ja mahdollinen keskusvaalilautakunnan tai kansalaisjärjestön tarkkaili-
ja. Jokaisessa laatikossa oli lisäksi erillinen tarkistuslipuke. 

Kaikilta äänestäjiltä vaadittiin asianmukainen henkilöllisyystodistus. Tarkistus ja mer-
kintä tehtiin kaksinkertaisella kirjanpidolla. Virkamies allekirjoitti yhdessä äänestäjän
kanssa kaksi lipuketta, joista jäi vielä tarkistuslipuke seurattavaksi. Kun vaalihuoneisto
suljettiin, jäi poliisi vahvistettuna ulkopuolelle vartioon. Valitettavasti autokuskimme ei
uskaltanut odottaa leväperäisellä alueella oman turvallisuutensa vuoksi, ja sitten jouduim-
me vielä hälyttämään hänet aamuyöllä sinne paikalle, kun olimme valmiita lähtöön.

Ääntenlaskennan aikana tilaan ei päässyt sisään eikä ulos. Sieltä ei myöskään voinut
soittaa, ja siellä ei ollut ilmanvaihtoa. Tyhjien äänestyslipukkeiden sinetöinnin sai suorit-
taa vain puheenjohtaja. Kaikki muut vaalivirkailijat tarkkailivat hänen liikkeitään. Proses-
siin meni reilu puolisen tuntia, ja koko ääntenlaskuun meni lähes seitsemän tuntia. Äänten-
laskussa vain puheenjohtajalla oli oikeus koskea äänestyslipukkeisiin, kun niitä otettiin ää-
nestyslaatikoista. Laskennassa jokainen ääni luettiin ääneen puheenjohtajan toimesta. Vir-
kailijat tarkastivat ja laskivat jokaisen äänen välittömästi uudelleen. Puheenjohtaja myös
laski kaikki lipukkeet itse käsin. Lisäksi tulos videoitiin. Näin sitä olisi hyvin vaikea uskot-
tavasti muuttaa jälkikäteen. Toimituksen jälkeen äänestyslomakkeet ja laskennan tulos
vietiin ulos poliisivartiossa. 

Kaikkia yksityiskohtia en voi avata, mutta yleisesti voin kuitenkin todeta, että itse ää-
nestysprosessi ja vaaleihin liittyvä organisointi toimivat merkillisen hyvin. Monessa mie-
lessä vaalijärjestelmää on viime vuosina kehitetty niin pitkälle, että kotimaamme järjestel-
mä vaikuttaa jo jääneen jälkeen. Vielä enemmän jäljessä on Ruotsi, jossa vaalisalaisuuskin
3



Pöytäkirjan asiakohta PTK 26/2019 vp
on vähintään kyseenalainen. Kun pääsemme tutustumaan useamman maan vaalitoimituk-
siin, voimme varmasti yhdessä keskustella siitä, pitäisikö omaa järjestelmäämme kehittää. 

Arvoisa puhemies! Totean lopuksi, että Pohjoismaiden ja Baltian maiden valtuuskun-
tien eli NB8:n yhteistyö on perinteisesti ollut tiivistä. Kokouksissa on keskusteltu esillä
olevista aiheista ja henkilövaaleista sekä kuultu asiantuntijakatsauksia ajankohtaisista ky-
symyksistä. 

Kertomuksesta saa hyvän kuvan viime vuoden toiminnasta, mutta on samalla todettava,
että kansainvälinen yhteisö painii edelleen samojen ongelmakohtien ympärillä. Lähetekes-
kustelun jälkeen kertomus jatkaa matkaansa ulkoasiainvaliokuntaan. — Kiitos. 

15.34 Kimmo Kiljunen sd: Arvoisa puhemies! Nämä tilanteet, joissa me käsittelemme
näiden kansainvälisten parlamentaaristen elinten vuosikertomuksia tässä täysistuntosalis-
sa, ovat oikeastaan niitä ainoita hetkiä, jolloin jossain määrin aukeaa se työ, mitä kansan-
edustajat tekevät noissa kansainvälisissä yhteistyöelimissä. Siinä mielessä tälle keskuste-
lulle kannattaa antaa oma arvonsa, ja on hienoa, että edustaja Junnila esitteli vuosikerto-
muksen viime vuodelta. Aila Paloniemi, joka on siis toiminut viime vuonna puheenjohta-
jana, ei luonnollisesti voinut tätä tehdä, koska hänen kansanedustajauransa päättyi viime
vaaleihin.

Tämä on hyvä hetki pohtia Ety-järjestöä, Etyjin luonnetta yhtenä näistä kansainvälisistä
eurooppalaisista järjestöistä — niitä on useampia. Etyjhän on itse asiassa syntynyt tässä
kaupungissa eli Helsingissä aikoinaan 1975 kylmän sodan jakaessa silloin Eurooppaa, jol-
loin yhteisymmärrys löytyi Euroopan valtioiden kesken siitä, että pyritään löytämään dia-
logi mieluummin kuin vastakkainasettelu, ja sitähän Etyk-prosessi on kaiken kaikkiaan ol-
lut. Voidaan suorastaan sanoa, että Etyk-prosessin piti vahvistaa Euroopan rajat pysyviksi.
Se, että se loi tämän dialogitilan Eurooppaan, oli omiaan johtamaan siihen, että rajat muut-
tuivat rajusti Euroopassa 80-luvun lopussa ja 90-luvun alussa. Se merkitsi itse Ety-järjes-
tön syntyä. Silloin syntyi se konsepti, jolla Etyj-konferenssi nytkin jatkaa, eli laaja turval-
lisuuskäsite.

Tämä laaja turvallisuuskäsitehän pitää sisällään useita keskeisiä elementtejä, joista tär-
keimpänä tekijänä luonnollisesti on se, että turvallisuus Euroopassa on yhteistä, se on ja-
kamatonta ja turvallisuutta ei haeta vastapuolen kustannuksella. Asevaraisen turvallisuus-
ajattelun rinnalle tuli nimenomaan se, että meidän täytyy yhteistyössä pyrkiä löytämään
ongelmiin ratkaisut, ja nämä luottamusta lisäävät toimet, joissa Etyj järjestönä on ollut ai-
van ratkaisevassa roolissa, saivat suuren merkityksen. Tämä auttoi myöskin aseistariisun-
taprosessia silloin 90-luvulla hyvin, hyvin vahvasti ja teki läpinäkyväksi järjestelmän ko-
konaisuudessaan.

Toinen ulottuvuus laajassa turvallisuuskäsitteessä liittyi tietysti siihen, että kysymys ei
ole vain sotilaallisista uhista, jotka nähdään vakavina turvallisuushaasteina, vaan laajassa
mielessä kaikista ulkoisista turvallisuusriskeistä, mukaan lukien vaikka tänä päivänä pal-
jon puhuttu ilmastokriisi. Ympäristöongelmat kaiken kaikkiaan koskevat myöskin taval-
laan ja luonteeltaan turvallisuutta ja siihen varautumista. Eli tämän laajan turvallisuuskä-
sitteen ymmärtäminen laajemmin kuin vain sotilaallisten konfliktien ennaltaehkäisynä oli
hyvin keskeistä.

Kolmannessa ja ehkä vallankumouksellisimmassa ajattelutavassa, mikä tässä laajassa
turvallisuuskäsitteessä on, on kyse siitä, että kyse ei ole vain valtioiden turvallisuudesta
vaan inhimillisestä turvallisuudesta. Kysymys ei ole vain siitä, että valtiot hakevat turval-
4



Pöytäkirjan asiakohta PTK 26/2019 vp
lisuutta suhteessa toisiin valtioihin, koskemattomuutta suhteessa toisiin valtioihin, vaan ni-
menomaan ihmisten turvallisuus on se lähtökohta, jonka vuoksi ihmisoikeudet tulivat hy-
vin keskeiselle sijalle eurooppalaisessa turvallisuuskeskustelussa. Tässä suhteessa tieten-
kin toinen keskeinen eurooppalainen yhteistyöelin eli Euroopan neuvosto on ehkä vielä
tärkeämmässä roolissa, koska se on nimenomaan se normeja luova eurooppalainen yhteis-
työjärjestelmä, joka koskee ihmisoikeuksia. Tämä vuoropuhelu näiden kahden järjestön
välillähän on tietysti pysyvää monessakin mielessä.

Kuten edustaja Junnila tässä kertoi, Etyjin parlamentaarinen yleiskokous on luonteel-
taan ensisijaisesti keskusteleva. Se on foorumi, jossa Euroopan maiden parlamentit käyvät
turvallisuuspoliittista keskustelua yhdessä. Tässähän on tietenkin hyvin olennaista tunnis-
taa Etyjin puolelta se, että tässä ymmärretään laajasti Eurooppaa eli ymmärretään pohjoi-
nen pallonpuolisko tässä kokonaisuutena, koska Ety-järjestö, vähän niin kuin Arktinen
neuvostokin, on harvinainen siinä suhteessa, että siinä myöskin Yhdysvallat ja Kanada
ovat mukana, eli siinä on Pohjois-Amerikka, Eurooppa kokonaisuudessaan. Vladivostokis-
ta Vancouveriin ulottuu Etyjin toimintasäde, ja sehän on sen hyvin merkittävä keskeinen
sisältö, että pohjoisella pallonpuoliskolla vaikuttavat suurvallat käyvät tässä foorumissa
yhteistä keskustelua, joka on ainutlaatuista ja tarjoaa myöskin suomalaisille kansanedusta-
jille silloin foorumin olla vuorovaikutuksessa kollegojensa kanssa.

Mutta kannattaa huomioida, että tämä Etyjin rooli parlamentaarisena keskustelufooru-
mina on vain yksi ulottuvuus. Se tekee päätöslauselmia, siellä käydään kädenvääntöä —
kuulimme, että vilkastakin keskustelua tarvittaessa — mutta sillä on myöskin operatiivista
toimintaa. Ja nämä operatiiviset puolet ehkä ovat olleet arvokkaampia rooleja kuin edes
ymmärrämmekään ja saaneet ehkä vähemmän julkisuudessa huomiota.

Ainakin kahdessa kohdassa Etyjin parlamentaarinen yleiskokous tekee vahvaa operatii-
vista työtä:

Yksi ulottuvuus on niin sanotut erityisedustajat. Kuulimme siitä, että kansanedustaja
Kanerva on Etyjin parlamentaarisen yleiskokouksen rauhanvälityksen erityisedustaja, ja
hän on käynytkin paljon keskusteluja, sekä valtiotason keskusteluja että parlamentaarisia
keskusteluja, rauhanvälityksen näkökulmasta ja ollut parantamassa turvallisuustilannetta.
Itse olen aikoinaan aikaisemmalla kaudellani toiminut Etyjin parlamentaarisen yleisko-
kouksen erityisedustajana ensinnäkin Moldovassa, Moldovan kriisiä avittamassa, tämän
jäätyneen konfliktin taustoja avaamassa, parlamentaarista keskustelua avaamassa, ja sitten
myöhemmin Keski-Aasian erityisedustajana, jolloin koko tämä Keski-Aasian konflikti-
alue, potentiaalinen konfliktialue konflikteineen, mukaan lukien ihmisoikeusrikkomukset,
on ollut tämän erityisedustajaroolin keskeistä sisältöä ja siihen vaikuttaminen hyvin kes-
keistä.

Tämä harvemmin näkyy suomalaisessa keskustelussa. Me emme tunnista sitä työtä,
mitä nämä erityisedustajat tekevät, ja sillä on kuitenkin suuri kansainvälinenkin merkitys,
johon myöskin valtioiden hallitukset nojautuvat paljon. Siinä suhteessa kansanedustajat
pystyvät saamaan sellaista roolia, jota ei ehkä normaalissa kansanedustajatyössä tule, joka
tarjoutuu sitten täältä parlamentaarisen yleiskokouksen kautta.

Toinen erittäin merkittävä operatiivinen puoli, johon edustaja Junnila omassa puheen-
vuorossaan viittasikin, liittyy vaalitarkkailuun. Etyjin parlamentaarinen yleiskokous joh-
taa kansainvälistä vaalitarkkailua aina, kun tällä Etyjin toiminta-alueella toimitaan.
ODIHR on se erityinen instituutio Etyjin puitteissa, joka vastaa vaalitarkkailusta. ODIHR
on johtavin kansainvälinen vaalitarkkailuinstituutio. Itse asiassa, kun muualla maailmas-
5



Pöytäkirjan asiakohta PTK 26/2019 vp
sa, on se sitten Latinalaisessa Amerikassa, Afrikan unionin puitteissa Afrikassa, Aseanin
alueella Kaakkois-Aasiassa, on pyritty kansainvälistä vaalitarkkailua rakentamaan,
ODIHR on ollut keskeisessä roolissa, konsultatiivisessa roolissa suhteessa tähän vaalitark-
kailuorganisaatioiden kehittymiseen. [Puhemies koputtaa] 

Edustaja Junnila viittasi vaalitarkkailun luonteeseen. Hän kuvasi hyvin konkreettisesti
tietyissä äänestyspisteissä tapahtunutta tarkkailua, mutta se olennainen seikkahan ei ole
pelkästään se, mitä me näemme niissä äänestyspisteissä. Olennaista on se, mitä tapahtuu
keskusvaalilautakunnan tasolla, ja vielä olennaisempaa on se — ja siihen myöskin Etyj
kiinnittää huomiota — mitä tapahtuu ennen vaaleja: mitä tapahtuu ehdokasasettelun kaut-
ta, mikä on median rooli, mikä on se ilmapiiri, jossa vaalit käydään. Se on se isoin asia ar-
vioida Etyjin vaalitarkkailussa, ja siihen on kehitetty hyvä metodologia, jota Etyj harras-
taa. Tässä suhteessa tärkeätä työtä Etyjin parlamentaarinen yleiskokous on tehnyt ja tänä-
kin vuonna tulee tekemään. — Kiitos.

15.43 Vilhelm Junnila ps: Arvoisa puhemies! Haluan lyhyesti vielä jatkaa tuosta aihees-
ta. Edustaja Kiljunen toi hyvin esille pitkältä ajalta käytännön toimintaa, ja näinhän se on,
miten hän totesi. Myös ilmastonmuutos kuitenkin mainittiin tämmöisenä turvallisuusuhka-
na, jota se varmasti myös on, mutta semmoinen mielikuva kuitenkin Etyjin sisäisestä kes-
kustelusta jäi, että kun nämä muut konfliktit ja ongelmat ovat niin laajoja, niin tähän foo-
rumiin ihan hirvittävästi ei haluttaisi ilmastonmuutosta ja sen tuomia ongelmia liittää, kos-
ka nämä muut turvallisuuspoliittiset ongelmat ovat sen verran laajoja ja sitovat paljon re-
sursseja. Sen vuoksi Etyjissä on — ainakin itse koin niin — sellaista mielialaa, että ilmas-
tonmuutoskeskustelun paikka on pääosin sitten muissa foorumeissa kuin varsinaisesti Ety-
jin toiminnassa. — Kiitos.

Keskustelu päättyi.

Asia lähetettiin ulkoasiainvaliokuntaan.
6


	10
	15.22
	15.34
	15.43


