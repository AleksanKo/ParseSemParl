















































DEM6379.tmp.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

13. Hallituksen esitys eduskunnalle eläketukilaiksi ja laiksi tuloverolain 63 b §:n muuttami-
sesta

Hallituksen esitys HE 226/2016 vp
Valiokunnan mietintö StVM 37/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 13. asia.
Käsittelyn pohjana on sosiaali- ja terveysvaliokunnan mietintö StVM 37/2016 vp. Nyt pää-
tetään lakiehdotusten sisällöstä.

Keskustelu

22.28 Tuula Haatainen sd (esittelypuheenvuoro): Arvoisa rouva puhemies! Esittelen so-
siaali- ja terveysvaliokunnan mietinnön hallituksen esityksestä eläketukilaiksi. Tähän asia-
yhteyteen saatiin perustuslakivaliokunnan lausunto.

Tällä hallituksen esityksellä pyritään kertaluonteisella ratkaisulla varmistamaan vai-
keassa työmarkkina-asemassa olevien ikääntyneiden pitkäaikaistyöttömien toimeentulo
eläketuella työttömyysetuuden sijasta ennen vanhuuseläkkeelle siirtymistä. Sosiaali- ja ter-
veysvaliokunta pitää inhimillisesti ja sosiaalipoliittisesti perusteltuna turvata takuueläk-
keen suuruinen toimeentulo kertaluonteisesti hallituksen esityksessä ehdotetuin tavoin täl-
le rajatulle ikääntyneiden henkilöiden ryhmälle. Valiokunnan mukaan eläketuella voidaan
ehkäistä pitkään työttömänä olleiden ja heikot työllistymismahdollisuudet omaavien
ikääntyneiden henkilöiden syrjäytyminen ja köyhtyminen. Tällainen vastaavanlainen jär-
jestely toteutettiin kertaluonteisesti vuonna 2005, jolloin kymmenen vuotta 90-luvun la-
man jälkeen työttömänä olleille säädettiin oikeus eläketukeen. Tässä uudistuksessa eläke-
tuen kohderyhmänä ovat vähintään viisi vuotta työttömänä olleet 60—64-vuotiaat henki-
löt. Heille on ollut vaikea löytää sellaisia julkisia työvoima- ja yrityspalveluja tai muita
työllistymistä edistäviä palveluja, jotka voisivat auttaa heitä työllistymään.

Vaikka ikääntyneiden pitkäaikaistyöttömien asemaa työmarkkinoilla on pyritty viime
vuosien aikana helpottamaan muun muassa helpottamalla palkkatuen ehtoja 60-vuotiaita
työllistettäessä sekä turvaamalla ikääntyneiden pääsy koulutukseen ja kuntoutukseen, niin
silti pitkäaikaistyöttömyys painottuu edelleenkin vanhempiin ikäluokkiin. Eri ikäryhmistä
60 vuotta täyttäneiden työttömyys on korkeinta ja pitkäkestoisinta. Tämän eläketuen saa-
misen edellytyksenä on, että ennen 1.9.1956 syntynyt henkilö on ollut oikeutettu työmark-
kinatukeen 31. päivänä elokuuta 2016 ja hänelle on edeltävien kuuden vuoden aikana mak-
settu työttömyysetuutta yhteensä viisi vuotta. 

Valiokunnan näkemyksen mukaan esityksessä on pyritty estämään mahdollisimman
kattavasti väliinputoamistilanteet siten, etteivät sattumanvaraiset tekijät vaikuta etuuden
 Tarkistettu
4.1



Pöytäkirjan asiakohta PTK 126/2016 vp
saamiseen. Eläketuki tarjoaa tuen saamisen edellytykset täyttäville työttömille mahdolli-
suuden valita, jatkavatko he työnhakijoina työttömyysetuuden turvin vai siirtyvätkö eläke-
tuelle vailla velvollisuutta olla työ- ja elinkeinotoimiston asiakkaina. Valiokunta painottaa
kuitenkin, ettei eläketuen saaminen saa rajata henkilön oikeutta työkyvyttömyyseläkkee-
seen. Työkyvyttömyyden edellytykset säilyvät ennallaan, ja eläketuen edellytykset täyttä-
villä henkilöillä on normaaliin tapaan mahdollisuus hakea työkyvyttömyyseläkettä myös
jatkossa. Etuutena eläketuen on ajateltu edeltävän nimenomaan vanhuuseläkettä. Eläketu-
kea voidaan maksaa korkeintaan vanhuuseläkeikään eli 65 vuoden iän täyttymiseen saak-
ka.

Valiokunta toteaa myös, että Suomi on sinänsä viimeisten kymmenen vuoden aikana
pystynyt merkittävästi nostamaan ikääntyneiden työllisyysastetta. Vuodesta 2008 lähtien
55—59-vuotiaiden työllisyysaste on tasaisesti noussut, toisin kuin nuoremmissa ikäluokis-
sa, ja ikääntyneiden naisten työllisyysaste on Suomessa hyvin korkea verrattuna muihin
EU-maihin. Myös 60—64-vuotiaiden työllisyys on samaan aikaan huomattavasti parantu-
nut. Ikääntyneiden hyvä työllisyyskehitys johtuu ennen kaikkea työurien pidentymisestä.
Hallituksen asettama työllisyysasteen nostamistavoite edellyttää, että myös ikääntyneiden
työssäkäynnin hyvä kehitys jatkuu. Ikääntyneiden työttömyyden estämiseksi on tärkeää
pyrkiä turvaamaan heidän työpaikkojaan ja pysymistä työelämässä.

Arvoisa puhemies! Sosiaali- ja terveysvaliokunta esittää, että eduskunta hyväksyy
muuttamattomana hallituksen esitykseen 226/2016 sisältyvän 2. lakiehdotuksen. — Kiitos.

22.33 Toimi Kankaanniemi ps: Rouva puhemies! Tämän eläketukilakiesityksen on esi-
tellyt ministeri Pirkko Mattila, ja kiitokset hänelle, mutta erityinen kiitos tästä esityksestä
kuuluu työministeri Jari Lindströmille, joka rohkeasti on tuonut tämänkin esityksen ja vie-
nyt sitä eteenpäin. Tämä on kohtuullinen, inhimillinen ja erittäin kannatettava.

22.34 Sari Essayah kd: Arvoisa rouva puhemies! Todellakin niin kuin näemme, valio-
kunnan mietintö on yksimielinen, ja sinällänsä tämä on ehdottomasti kannatettava esitys.
On aivan totta, että varmasti monella henkilöllä, jotka kuuluvat tämän eläketukilain piiriin,
se työllistyminen työmarkkinoille olisi erittäin epätodennäköistä ja vaikeaa. Tällaisena
kertaelementtinä, kertatekona tämä on ehdottomasti hyvä, ja näin pitää menetellä.

Täytyy vain todeta, että aika paljon tuli palautetta sen jälkeen kun ihmiset saivat tietää,
että tämä eläketuki vastaa määrältään takuueläkettä. Jollakin tavalla tämä markkinoitiin
kyllä aika tehokkaasti hallituksen toimesta siten, että monet ihmiset kuvittelivat, että he
pääsevät varhennetulle työeläkkeelle, ja jollakin tavalla tässä sinällänsä positiivisessa
asiassa se aiheutti jonkunmoisen pettymyksen. Täytyy sanoa, että aina kun tällaisia asioita
esitellään julkisuuteen, on todella huolellisesti kerrottava ihmisille, mistä ja minkätyyppi-
sestä ratkaisusta on kyse. Siinä mielessä voisi sanoa, että ihan oikea toimenpide, mutta
ehkä hallituksella tämä tiedottaminen oli hivenen yliampuvaa sitten tämän varsinaisen lop-
putuloksen suhteen.

Yleiskeskustelu päättyi.

Eduskunta hyväksyi hallituksen esitykseen HE 226/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


