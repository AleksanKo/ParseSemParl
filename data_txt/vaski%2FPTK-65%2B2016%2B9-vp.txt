















































DEMDC90.tmpSave.xml


Pöytäkirjan asiakohta PTK 65/2016 vp
Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

9. Hallituksen esitys eduskunnalle laiksi työntekijöiden lähettämisestä ja eräiksi siihen liit-
tyviksi laeiksi

Hallituksen esitys HE 39/2016 vp
Lakialoite LA 24/2016 vp
Valiokunnan mietintö TyVM 3/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 9.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

16.33 Merja Mäkisalo-Ropponen sd: Arvoisa puhemies! Tämä hallituksen esitys mer-
kitsee monilta osin parannusta lähetettyjä työntekijöitä koskevaan sääntelyyn. Siihen jää
kuitenkin pahoja puutteita, joiden johdosta SDP teki rinnakkaislakialoitteen ja pykälävas-
talauseen. Ehdotimme korjauksia rakennusalan lähetettyjen työntekijöiden suojeluun ja oi-
keusturvaan sekä siihen, että tässä laissa määritellyt laiminlyöntimaksut korotettaisiin vas-
taamaan tilaajavastuulain mukaisia laiminlyöntimaksuja. Korotettuinakin ne olisivat EU:n
tasolla varsin matalia. Tilaajavastuulaissa laiminlyöntimaksut ovat 2 000—20 000 euroa,
mutta tässä lakiesityksessä ne olisivat vain 1 000—10 000 euroa, ja jokainen ymmärtää,
että näin pienillä laiminlyöntimaksuilla ei ole riittävää ohjaavaa vaikutusta.

Tämän lisäksi ehdotimme säädöksiä, joilla olisi varmistettu, että lakia sovelletaan myös
maantiekuljetusalan työhön. Hallituksen esityksessä on lukuisia lähetetyn työntekijän
työskentelyn kestoon liittyviä rajoituksia, jotka käytännössä tarkoittavat sitä, että maantie-
kuljetusalan työt jäävät suurelta osin tämän sääntelyn ulkopuolelle. Maantiekuljetusalalla
lakiesityksessä olevien aikarajoitusten takia ei valvontaa voida asianmukaisesti suorittaa.
Käytännössä tämä tarkoittaa todella suuria vaikeuksia suomalaiselle kuljetuselinkeinolle ja
johtaa pahimmillaan kuljetusalan alasajoon ja samalla työttömyyden kasvuun. Tästä asias-
ta ovat olleet samaa mieltä sekä kuljetusalan työntekijät että työnantajat.

Näiden epäkohtien takia ehdotan kahta lausumaa.
Ensimmäinen lausuma kuuluisi seuraavasti: "Hyväksyessään lakiesityksen eduskunta

edellyttää valmisteluun ryhtymistä, että tämän lain ja tilaajavastuulain välinen ero suhtees-
sa sanktioihin muutettaisiin pikaisesti samansisältöisiksi ja korotettaisiin, jotta lain hengen
mukainen ohjausvaikutus olisi riittävä."

Ja sitten toinen lausumaehdotus, joka kuuluisi seuraavasti: "Eduskunta edellyttää valtio-
neuvoston seuraavan tämän lain voimaantulon jälkeisiä vaikutuksia, etenkin maantiekulje-
 Tarkistettu
4.0



Pöytäkirjan asiakohta PTK 65/2016 vp
tusalaan ja siinä rekkojen ulosliputuksen kehitykseen sekä suomalaisten työehtojen nou-
dattamiseen." — Kiitos.

16.36 Ilmari Nurminen sd: Arvoisa puhemies! Ensinnäkin haluan kannattaa edustaja
Merja Mäkisalo-Ropposen tekemää 1) ja 2) lausumaehdotusta.

Tähän ensimmäiseen lausumaehdotukseen, näihin sanktioihin liittyen mielestäni on hy-
vä, että nämä sanktiot yhdenmukaistettaisiin tämän tilaajavastuun kanssa. Haluaisin kui-
tenkin tuoda esille, että nämä sanktiot ovat hyvin pienet tässä hallituksen esityksessä, kos-
ka jos me vertailemme esimerkiksi Saksan vastaavia, niin on 30 000 ja jopa 0,5 miljoonaa
eli puhutaan aivan eri suuruusluokan asioista.

Sitten tähän toiseen lausumaehdotukseen. Toivoisin, että tähän eduskunnassa voitaisiin
yhtyä, koska kuljetusalalla sekä työntekijä- että työnantajapuoli on nostanut huolen nimen-
omaan tästä maantiekuljetusalan työpaikkojen ulosliputuksesta näillä hallituksen esityksil-
lä. Me olemme halunneet tälläkin ponsiesityksellä tuoda esille sen, että hallitus seuraisi tä-
män lain voimaantulon vaikutuksia, ja jos se todella johtaa siihen, josta me ja kuljetusalan
työntekijä- ja työnantajajärjestö tuomme esille sitä huolta, eli tähän työpaikkojen uloslipu-
tukseen, niin hallitus myös olisi valmis ryhtymään toimenpiteisiin näiden lakiesityksen
korjaamiseksi meidän esitystemme mukaan.

16.38 Suna Kymäläinen sd: Arvoisa rouva puhemies! Tämänkin hallituksen esityksen
kohdalla en voi kuin ihmetellä, miksi hallitus haluaa suorastaan ulosliputtaa maantiekulje-
tusalan Suomesta. Miksi järisyttää alan kilpailutilannetta tietoisesti? Ennen vaaleja halli-
tuspuolueen edustajat puhuivat kotimaisen työn puolesta. Moni esiintyi kärkkäästikin alan
toimijoiden tempauksissa ja rekkamarsseilla alan puolesta. Harmittaa alan työntekijöiden
ja työnantajien, yrittäjien puolesta tämä täyskäännös, jota nytkin olemme tässä todistamas-
sa. Tämä hallituksen esitys lähetetyistä työntekijöistä antaa maailmalle täysin väärän sig-
naalin Suomesta. Kyllä Suomeen töihin tulla saa, mutta reiluja työehtoja on noudatettava.
Lainsäädännön on tätä edistettävä.

Hallituksen esitys on huonosti valmisteltu. Se ei ole edes laiminlyöntimaksun osalta ja
sakon enimmäismäärän osalta tilaajavastuulain kanssa synkronissa. Siksi sosialidemo-
kraattien rinnakkaisaloite on kannatettava sekä sosialidemokraatit ovat esittäneet työelä-
mä- ja tasa-arvovaliokunnassa vastalauseessa maksun ja sakon enimmäismäärän korotta-
mista yhtenäiseksi suhteessa tilaajavastuulakiin.

Selvää on, ettei kaikkea luovuutta ole välttämättä vielä käytetty. Nykyisen tavarankul-
jetusdirektiivin soveltamiseen liittyvät joustomahdollisuudet tulisi ensin hyödyntää, eikä
lähetettyjen työntekijöiden toimeenpanodirektiiviä tule hyväksyä hallituksen esittämässä
muodossa. Niiden yhteisvaikutus tulee olemaan Suomen maantiekuljetusalalle katastro-
faalinen. Jo siksi esitetyt vastalauseet ja lausumaehdotukset, joita edustaja Mäkisalo-Rop-
ponen täällä esitti, ovat kannatettavia.

16.40 Jukka Gustafsson sd: Arvoisa puhemies! Entisenä työelämä- ja tasa-arvovaliokun-
nan puheenjohtajana en malta enkä voi olla osallistumatta keskusteluun. Aloitan kuitenkin
niin, että kiitän työelämä- ja tasa-arvovaliokunnan, tässä yhteydessä nyt erityisesti sosiali-
demokraattisia, jäseniä, jotka mielestäni ryhdikkäästi ja aivan oikealla tavalla ovat tarttu-
neet todellisiin ongelmiin. Jokainen meistä ymmärtää esimerkiksi, että kun nämä ilmoitus-
2



Pöytäkirjan asiakohta PTK 65/2016 vp
velvollisuuden laiminlyönti- ja sakkomaksut jäävät moninkertaisesti alle sen, mitä ne ovat
esimerkiksi Saksassa, totta kai niillä on silloin heiveröisempi vaikutus.

Toinen asia, jota myöskin hämmästelen — ja hyvä, että siihen nyt on tartuttu niin kova-
kouraisesti kuin parlamentissa on mahdollista — liittyy maantiekuljetukseen ja siihen liit-
tyvään kasvavaan halpatyövoiman riskiin. Se on ongelma myöskin siitä näkökulmasta, jota
ei ole nyt tuotu esille, mutta elämänkokemukseni sanoo sen, että halpatyövoimaan liittyy
myöskin turvallisuusriski maanteillä. Silloin kun on kiusaus ottaa kuljetuksiin halpatyö-
voimaa, niin myöskään tällaisten työntekijöiden osaaminen ja ammattitaito ei ole sitten si-
tä, mitä sen maanteillä pitäisi olla, puhumattakaan, että reilujen työehtojen logiikka on tie-
tysti tässäkin tärkeintä.

Oikein iso kiitos työelämä- ja tasa-arvovaliokunnan sosialidemokraattisille jäsenille.

Keskustelu päättyi ja asian käsittely keskeytettiin.
3


