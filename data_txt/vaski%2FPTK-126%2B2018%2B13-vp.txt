















































DEMFF5A.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

13. Hallituksen esitys eduskunnalle laeiksi Kasvupalveluvirastosta, kasvupalvelujen asia-
kastietojen käsittelystä ja turvallisuusselvityslain 37 §:n muuttamisesta

Hallituksen esitys HE 266/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 13. asia. Puhemiesneuvosto ehdottaa, että asia lähetetään hallintovaliokuntaan,
jolle perustuslakivaliokunnan ja työelämä- ja tasa-arvovaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

16.19 Elinkeinoministeri Mika Lintilä: Arvoisa rouva puhemies! Hallituksen esitykses-
sä ehdotetaan säädettäväksi kaksi uutta lakia, laki Kasvupalveluvirastosta ja laki kasvupal-
velujen asiakastietojen käsittelystä. Laki yrityspalvelujen asiakastietojärjestelmästä ku-
mottaisiin. Lisäksi turvallisuusselvityslakiin tehtäisiin tekninen muutos.

Esitys liittyy kiinteästi maakuntauudistukseen. Esitys on osa hallituksen esitysten koko-
naisuutta, jolla työ- ja elinkeinoministeriön valtakunnallisista ja maakunnallisista palve-
luista työnhakijoille, työnantajille ja yrityksille luodaan sähköiseen asiointiin ja tiedolla
johtamiseen perustuva yhteiskunnallisesti vaikuttava kasvupalvelujärjestelmä.

Kasvupalveluviraston tehtävä olisi tuottaa työ- ja elinkeinopolitiikan valtakunnalliset
työkalut valtion, maakuntien ja Uudenmaan kasvupalvelut järjestävän kuntayhtymän yh-
teiseen käyttöön. Yhteisillä työkaluilla yhteensovitetaan asiakasta varten palveluiden jär-
jestäjien ja tuottajien toimenpiteet ja asiakkaan palveluprosessi monituottajamallissa, jos-
sa asiakkaan palvelukokonaisuus voi rakentua monen eri palveluntuottajan tuottamasta
osasta.

Kasvupalveluviraston tuottamat digitaaliset ja sähköiset palvelut sekä tietojärjestelmät
ja alustat ovat työ- ja elinkeinopolitiikan ja sen tiedolla johtamisen ytimessä. Valtakunnal-
listen tietojärjestelmien avulla saadaan tietoa työ- ja elinkeinopolitiikan toimintaympäris-
töstä, esimerkiksi työvoiman liikkuvuudesta, saatavuudesta ja osaamisesta, valtion, maa-
kuntien ja kuntayhtymän poliittisen päätöksenteon perustaksi, vertailutietoa maakuntien
väliltä ja tietoa toimenpiteiden vaikuttavuudesta.

Esityksessä ehdotetaan, että nykyinen ely-keskusten ja TE-toimistojen kehittämisen hal-
lintokeskus eli KEHA-keskus jatkaisi työ- ja elinkeinohallinnon toimialariippuvaisten tie-
tohallintopalvelujen hoitamista ja muuttuisi Kasvupalveluvirastoksi maakuntien toimin-
nan käynnistyessä vuoden 21 alussa. Virasto jatkaisi työ- ja elinkeinohallinnon digitaalis-
ten palvelujen sekä tietojärjestelmien alustojen kehittämistä, tuottamista ja ylläpitämistä
 Tarkistettu
4.0



Pöytäkirjan asiakohta PTK 126/2018 vp
tuottamalla palveluja itse ja tekemällä hankintoja. Virasto jatkaisi myös kotouttamisen
edistämisestä annetussa laissa tarkoitettujen valtion korvauksia koskevien tehtävien hoita-
mista. Lisäksi virasto jatkaisi vuoden siirtymäajan TE-toimistojen ennen maakuntauudis-
tuksen voimaantuloa myöntämien tukien ja avustusten ja eräiden maakuntien kasvupalve-
luina myöntämien tukien ja avustusten maksamista koskevia tehtäviä.

Arvoisa puhemies! Kasvupalveluvirastoon siirrettäisiin myös työ- ja elinkeinohallinnon
asiakaspalvelukeskuksessa hoidettavat digitaalisten palvelujen ja asiakastietojärjestelmi-
en käytön tuen tehtävät. Lisäksi Kasvupalveluvirasto tarjoaisi keskitettyä neuvontaa valta-
kunnallisissa kasvupalveluissa, joita tarjoavat esimerkiksi Business Finland ja Finnvera, ja
kasvupalveluihin liittyvissä valtion palveluissa. Tällä tavoin pystytään säilyttämään työ- ja
elinkeinohallinnon palvelukeskuksissa yhden luukun periaatteella toimivia valtakunnalli-
sia, poikkihallinnollisia neuvontapalveluja, kuten talousapuneuvontapalvelu, joka tarjoaa
neuvontaa talous- ja maksuvaikeuksissa oleville yrittäjille työ- ja elinkeinoministeriön ja
oikeusministeriön hallinnonalan tehtävissä sekä Verohallinnon asioissa.

Maakunnalliset tarpeet huomioitaisiin Kasvupalveluvirastossa. Sillä olisi johtokunta,
jossa olisi vahva maakuntaedustus. Johtokunnan tehtäviin kuuluisi muun muassa johtaa ja
valvoa viraston toimintaa, päättää viraston yleisistä tulosneuvottelutavoitteista ja vahvis-
taa viraston työjärjestys. Asiakasneuvottelukunnassa olisi viraston palveluja käyttävien vi-
ranomaisten, valtion toimijoiden, maakuntien, kuntayhtymien sekä palveluntuottajien ja
loppuasiakkaiden edustajia. Asiakasneuvottelukunnan tarkoitus olisi varmistaa valtion,
maakuntien ja kuntayhtymien tarpeiden huomioon ottaminen viraston tehtävien hoitami-
sessa.

Ehdotetussa kasvupalvelujen asiakastietojen käsittelyä koskevassa laissa säädettäisiin
maakunnallisten ja valtakunnallisten kasvupalvelujen asiakastietojen käsittelystä. Käsitte-
lyä varten olisi kaksi asiakastietojärjestelmää, rekrytoinnin ja työllistämisen asiakastieto-
järjestelmä ja yrityspalvelujen asiakastietojärjestelmä. Asiakastietojärjestelmien kehittä-
misestä, tuottamisesta ja ylläpitämisestä vastaisi Kasvupalveluvirasto, ja rahoitus tulisi vi-
raston kautta. Virasto vastaisi myös asiakastietojärjestelmän tietoturvallisuuteen liittyvistä
rekisterinpitäjän tehtävistä.

Lait on tarkoitettu tulemaan voimaan vuoden 2020 alussa samaan aikaan muiden maa-
kunta- ja kasvupalvelu-uudistukseen liittyvien lakien kanssa.

16.25 Olavi Ala-Nissilä kesk: Arvoisa puhemies! Ministeri Lintilä esitteli hyvin keskei-
sen lainsäädännön, joka liittyy laajaan maakuntahallintouudistukseen. On paikallaan käyt-
tää siksi puheenvuoro, kun näin tärkeä esitys on esillä, vaikka tässä itsenäisyyspäivän puu-
hat jo painavat päälle.

Yksi haaste tässä tietenkin on se, että kun maakuntahallinto on nimenomaan maakun-
tien omaehtoista kehittämistä, tämä virasto pääasiassa siis toimisi Helsingissä, vaikka sillä
olisi maakunnissa toimipisteitä olemassa, ja kysymykseni kuuluukin: onko tässä yhteydes-
sä turvattu maakuntien riittävä omaehtoinen kehittäminen, että sitä ei täältä Helsingin
suunnasta rajoiteta?

16.26 Elinkeinoministeri Mika Lintilä (vastauspuheenvuoro): Arvoisa puhemies! Ku-
ten sanoin, tässä johdossa tulee olemaan erittäin vahva maakuntien edustus ja tätä on val-
misteltu hyvässä yhteistyössä maakuntien ja valtion toimijoiden kanssa, ja ainakaan mi-
2



Pöytäkirjan asiakohta PTK 126/2018 vp
nun tiedossani ei ole sellaisia asioita, jotka olisivat olleet ristiriidassa siihen, että maakun-
nilla säilyvät omat kehittämismahdollisuudet.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja työelämä- ja tasa-ar-
vovaliokunnan on annettava lausunto.
3


