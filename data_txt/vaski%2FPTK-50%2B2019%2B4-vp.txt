















































DEM58A4.tmp.xml


Pöytäkirjan asiakohta PTK 50/2019 vp
Pöytäkirjan asiakohta 

PTK 50/2019 vp

Täysistunto

Tiistai 15.10.2019 klo 13.59—16.11

4. Hallituksen esitys eduskunnalle vastuusta ja vahingonkorvauksesta vaarallisten ja hai-
tallisten aineiden merikuljetusten yhteydessä vuonna 1996 tehdyn kansainvälisen yleissopi-
muksen vuoden 2010 pöytäkirjan hyväksymiseksi ja voimaansaattamiseksi sekä eräiksi sii-
hen liittyviksi laeiksi

Hallituksen esitys HE 50/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 4. asia. Puhemiesneuvosto ehdottaa, että asia lähetetään liikenne- ja viestin-
tävaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.59 Liikenne- ja viestintäministeri Sanna Marin (esittelypuheenvuoro): Arvoisa pu-
hemies! Hallituksen esityksessä 50/2019 esitetään hyväksyttäväksi vastuusta ja vahingon-
korvauksesta vaarallisten ja haitallisten aineiden merikuljetusten yhteydessä tehty kansain-
välinen HNS-yleissopimus siltä osin kuin se kuuluu Suomen toimivaltaan. Yleissopimuk-
sella määrätään vastuusta ja vahingonkorvauksesta vaarallisten aineiden merikuljetuksis-
sa. Sopimuksella pyritään varmistamaan riittävä ja tehokas korvaus henkilöille, joille ai-
heutuu vahinkoa vaarallisista aineista. 

Yleissopimus vastaa periaatteiltaan kansainvälistä öljyvahinkojen korvaamista koske-
vaa sopimusjärjestelmää. Ensisijaisessa vastuussa vahingosta on aluksen omistaja. Aluk-
sen omistajan vastuu on ankara, ja hänen on katettava vastuunsa vakuutuksella tiettyyn
vastuun enimmäismäärään saakka. Aluksen omistajan vastuuta täydentää yleissopimuksel-
la perustettava kansainvälinen HNS-rahasto. Rahasto kattaa mahdollisen vahingon kustan-
nukset siltä osin kuin aluksen omistajan vastuun enimmäismäärä ei riitä niitä korvaamaan.
Rahaston toiminta rahoitetaan maksuilla, jotka kerätään sopimusvaltioissa toimivilta vaa-
rallisten ja haitallisten aineiden tuojilta. Yleissopimus parantaisi vahingonkärsijöiden mah-
dollisuutta saada riittävä korvaus kärsimästään vahingosta. Sopimuksen hyväksyminen li-
säisi aluksen omistajan vastuuta vahinkotilanteessa. HNS-rahaston myötä myös vaarallis-
ten aineiden vastaanottajat sopimusvaltioissa osallistuisivat vahingon korvaamiseen tilan-
teissa, joissa aluksen omistajan vastuu ei riitä korvaamaan vahinkoa. 

Yleissopimus ei ole tullut vielä kansainvälisesti voimaan. Viime vuosina on kuitenkin jo
tehty kansainvälisesti paljon töitä sopimuksen voimaansaattamiseksi. Kanada ratifioi en-
simmäisenä valtiona yleissopimuksen vuonna 2017, ja tämän jälkeen useita valtioita on
joko ratifioinut yleissopimuksen tai valmistelemassa ratifiointia. Tämän vuoksi ehdotuk-
 Hyväksytty
3.0



Pöytäkirjan asiakohta PTK 50/2019 vp
sessa esitetään, että Suomessakin eduskunta nyt hyväksyisi yleissopimuksen. Esityksessä
ehdotetaan kuitenkin, että Suomen liittymiskirja tallennettaisiin vasta sen jälkeen, kun
myös suuria vaarallisten aineiden vastaanottajamaita on hyväksynyt yleissopimuksen.
Yleissopimuksen voimaansaattamiseen liittyvät lait tulisivat voimaan valtioneuvoston ase-
tuksella säädettävänä ajankohtana samanaikaisesti kuin yleissopimus tulee aikanaan voi-
maan Suomen osalta. Vaarallisten aineiden vastaanottamista koskevan raportointilain esi-
tetään kuitenkin tulevan voimaan jo 1.1.2020. Tällöin Suomi voisi sopimukseen liittyes-
sään toimittaa samalla sopimuksessa edellytetyt tiedot Suomessa vastaanotetusta maksu-
velvollisesta lastista.

15.02 Raimo Piirainen sd: Arvoisa rouva puhemies! Kiitän ministeriä tästä esityksestä.
Tämä on todella, todella hyvä, kun tähän asti on valtio, kunnat ja pelastustoimi kantaneet
merkittävän osan tästä vastuusta, ja nyt tulee merkittävästi vastuuta sitten myös aluksen
omistajille — panee vakuuttamaan nämä alukset. Ja tietysti onhan tässä kysymys myös sii-
tä, että tehdään semmoisia aluksia, että ne eivät aiheuta vahinkoja. Ennen kaikkea se, että
näissä vaarallisten aineitten kuljetuksissa otetaan turhan usein riskejä, niin nämä riskit to-
dennäköisesti vähenevät nyt tässä, ja tästä suuret kiitokset.

Keskustelu päättyi.

Asia lähetettiin liikenne- ja viestintävaliokuntaan.
2


	4
	14.59
	15.02


