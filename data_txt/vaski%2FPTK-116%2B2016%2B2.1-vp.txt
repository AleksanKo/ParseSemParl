















































DEMD471.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

2.1. Suullinen kysymys korvausten maksamisesta lastensuojelun sijaishuollossa kaltoin 
kohdelluille (Maria Guzenina sd)

Suullinen kysymys SKT 117/2016 vp

Suullinen kyselytunti

Ensimmäinen varapuhemies Mauri Pekkarinen:  Ensimmäinen kysymys, edustaja
Guzenina.

Keskustelu

16.01 Maria Guzenina sd:  Arvoisa puhemies! Käynnistin ministerinä ollessani laajan
selvityksen maamme lastensuojelun menneisyydestä. Selvitystyön tulokset julkistettiin
viime keväänä. Lapsia pidettiin epäinhimillisissä oloissa. Heillä teetettiin pakkotöitä, heitä
pahoinpideltiin, käytettiin seksuaalisesti hyväksi, ja heihin kohdistettiin jatkuvaa mielival-
taa. 

Hallitus ilmoitti vihdoinkin kaksi viikkoa sitten, että Suomi aikoo pyytää anteeksi näiltä
vuosikymmenten aikana lastenkodeissa ja koulukodeissa kaltoinkohdelluilta. Olemme
varmasti kaikki samaa mieltä siitä, että on hyvä, että hallitus on päätynyt tunnustamaan
näiden lapsuutensa menettäneiden kohtalon. 

Olennaisena osana tämän tutkimuksen käynnistämistä oli kuitenkin myös se, että näille
kaltoinkohdelluille maksettaisiin kaikesta kokemastaan korvauksia, kuten sivistysvaltio
Ruotsissa ja sivistysvaltio Norjassa on tehty. Suomi ei halua maksaa korvauksia. Arvoisa
peruspalveluministeri, miksi?

16.02 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Noin kolmeltasadalta suomalaiselta on kysytty siitä, kun he ovat olleet
vuosien 37 ja 83 välillä sijaishuollossa. Raportti, joka keväällä tuli julki, on semmoista lu-
ettavaa, että siitä voi muutaman sivunkin luettuaan todeta, että ihmisarvo on ollut loukat-
tuna, voisi sanoa, unohdettuna. 

Toisekseen, nyt ollaan tekemässä valtiollinen anteeksipyyntö tulevana sunnuntaina. Se
on yksi osa ja yksi tapa sitä vastausta niille ihmisille, jotka ovat tulleet kaltoinkohdelluiksi.
Jokainen elämä on ainutlaatuinen ja tärkeä, ja tämäkin on ollut yksi viesti, joka, kun tämä
anteeksipyyntö tehdään, on tullut palautteena. Se on helpotus ainakin joillekin.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
4.3



Pöytäkirjan asiakohta PTK 116/2016 vp
16.03 Maria Guzenina sd (vastauspuheenvuoro):  Arvoisa puhemies! Ruotsissa valtio-
valta yritti ensin samaa lähestymistapaa kuin ministeri Rehula, että anteeksi kyllä pyyde-
tään mutta korvauksia ei makseta. Asiasta nousseen julkisen kohun takia Ruotsin silloinen
pääministeri teki sivistyneesti ja pyörsi ministerinsä päätöksen ja myönsi korvaukset. En
ymmärrä, miksi Suomi ei voisi tehdä samoin.

Arvoisa puhemies! Myös lastensuojelun nykyisyydessä on ongelmia. Surullinen Eeri-
kan tapaus on edelleen kaikilla muistissa, kuten on myös äskettäinen Oulun insesti-isän ta-
paus, jossa tyttö jätettiin pelastamatta, vaikka kaikki merkit olivat näkyvillä. Lastensuoje-
lun menneisyyden tutkimuksen lisäksi Suomessa tehtiin demareiden toimesta viime vaali-
kaudella laaja selvitys lastensuojelun nykyisyyden tilasta. Voisitteko, ministeri Rehula,
kertoa meille tämän selvityksen paljastamat epäkohdat — varmasti tiedätte ne — ja sen,
missä vaiheessa niiden korjaamisessa ollaan?

16.04 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Ruotsissa on oltu tilanteessa, jossa päätöksenteko on vellonut, se on ollut
prosessi, jossa on tehty ratkaisuja korvauksen puolesta, on tehty ratkaisu, että ei makseta, ja
sitten on taas tehty toisenlaisia ratkaisuja. Näitä verrokkimaita ja verrokkipäätöksiä löy-
tyy, kun kansainvälisesti tämänkaltaista tilannetta verrataan.

Toisekseen, on nämä lastensuojelun yksittäiset tapaukset, joista jokainen on liikaa. Se,
mitä tapahtui Eerikan tapauksessa, mitä tapahtui sen jälkeen tai mitä on tapahtunut Oulun
tilanteen jälkeen, on käyty hyvin huolellisesti läpi. Ja esimerkiksi Helsingin kaupunki tuon
Eerikan tapauksen jälkeen uudisti lastensuojelussa käytäntöjä sellaisella tavalla, että tuol-
laisen tilanteen ei pitäisi enää koskaan, eikä se saa koskaan, toistua. 

Mitä hallitus on tehnyt? Eiköhän se ollut edellinen hallitus, joka laittoi asioita liikkeelle,
selvitystyötä sosiaalineuvos Aulikki Kananojan johdossa, 55 kohtaa. (Puhemies koputtaa)
Me olemme omalla kärkihankkeellamme puuttumassa tähän palveluverkon tilanteeseen.

16.05 Anneli Kiljunen sd (vastauspuheenvuoro): Arvoisa herra puhemies! Mielestäni on
erittäin hyvä, että olemme tehneet tutkimuslähtöisesti selvityksiä lasten ja nuorten elämäs-
tä. Esimerkiksi juuri julkaistussa kouluterveyskyselyssä selvisi, että 8.- ja 9.-luokkalaisista
nuorista noin puolet koki, ettei opettaja tai koulun aikuinen ole kiinnostunut heidän elä-
mästään tai heidän mielipiteistään ja kuulemisestaan. Noin 65 prosenttia heistä koki, ettei-
vät koulun aikuiset puuttuneet erilaisiin kiusaamistilanteisiin. Tämän lisäksi eilen julkais-
tussa lapsibarometrissa todetaan, että 6-vuotiaista pojista noin 20 prosenttia kokee, etteivät
he saa aikuisilta kannustusta eivätkä kehuja tai positiivista palautetta. Nämä samat viitteet
on olemassa myös erityislapsilla ja lastensuojelulapsilla. He ovat kokeneet, että he eivät ole
tulleet kuulluksi, he ovat jääneet yksin. (Puhemies koputtaa)

Arvoisa puhemies! Kysyn ministeri Rehulalta: miten hallitus aikoo puuttua näihin epä-
kohtiin, (Puhemies koputtaa) jotta lapsia ja nuoria kuultaisiin paremmin?

16.07 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Meillä on voimassa oleva lastensuojelulainsäädäntö vuodelta 2008, ja sen
lain ytimessä — ei vain hengessä vaan lain ytimessä — on se, että lasta pitää kuulla. Lap-
sen pitää tulla kuulluksi.

Kun te kysyitte, miten tilanteeseen puuttua, meillä on äskeiseen kysymykseen ja vas-
taukseenkin liittyen tämä hallituksen kärkihanke lapsien ja perheiden osalta, joka puuttuu
2



Pöytäkirjan asiakohta PTK 116/2016 vp
nimenomaan siihen, että kyettäisiin hyödyntämään olemassa olevia toimintatapoja, jotka
on moneen kertaan perattu ja joissa on hyviä malleja, niin että koko maassa nämä hyvät
mallit olisivat käytettävissä.

Toisekseen lastensuojelulainsäädännön yksi ydin on se, että viranomaisten pitää vaihtaa
tietoja. Tämä tiedon vaihtaminen ja vaihtuminen on aivan keskiössä silloin kun lapsen
edusta puhutaan.

Kiitos viime hallituskauden, olen eilen lukenut uutisen, että lapsiperheiden kotipalvelu-
jen käyttö on lisääntynyt, ja sehän on ollut parasta ennalta ehkäisevää työtä, (Puhemies ko-
puttaa) jota näiltä osin voi tehdä.

16.08 Pekka Haavisto vihr (vastauspuheenvuoro): Arvoisa puhemies! Edustaja Guzeni-
na kiinnitti kysymyksellään huomiota tärkeään asiaan. Toimin itse romaniasiain neuvotte-
lukunnan puheenjohtajana aikaisemmin ja olin hyvin yllättynyt, kun aikuiset, isot miehet
tulivat kertomaan romanilastenkotien kokemuksistaan, miten systemaattinen väkivalta,
kiusaaminen, joskus joillakin nuorilla jopa hengenlähtö oli silloin arkipäivää näissä lasten-
kodeissa. Heille oli äärimmäisen tärkeä se asia, että tällaista pyydetään anteeksi, ja he ko-
kivat, että näitä asioita ei ole Suomessa nostettu päivänvaloon, vaikka ennen kaikkea joi-
denkin tällaisten vähemmistöryhmiemme osalta on ollut poikkeuksellisen voimakkaat kei-
not aikoinaan käytössä. Mitä ajatuksia tämä ministerissä herättää, ja ovatko nämä romani-
lastenkotien kohtalot ja asiat tulleet myös ministerin tietoon, ja voidaanko vielä erityisesti
näille ryhmille kohdistaa tällaista anteeksipyyntöä, menneisyyden sovitusta, jollakin taval-
la?

16.09 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Jokainen meistä on yksilö, ja niissä lastenkodeissa ja sijaishuollon pai-
koissa, joissa on koettu kaltoinkohtelua, samoissakin toimipisteissä ja paikoissa ihmiset
ovat kokeneet ne hyvin eri tavoilla. Se on hyvin henkilökohtainen kokemus.

Minä olen saanut eilen illalla viimeksi eräältä romanitaustaiselta henkilöltä kiitoksen
kutsusta tulla Finlandia-talolle sunnuntaina ja siitä, että hänet tällä tavalla valtiovallan ta-
holta huomioidaan. Se on iso asia, että ainakin osa siitä joukosta, joka on nyt tämän huo-
mion ja anteeksipyynnön kohteena, on voinut kokea näin.

16.09 Anna Kontula vas (vastauspuheenvuoro): Arvoisa puhemies! Meidän lastensuoje-
lulaitoksista raportoidaan edelleen toistuvasti lasten nöyryyttävästä kohtelusta ja oikeuk-
sien laittomasta rajoittamisesta. Lakisääteiset valvontavelvoitteet ovat kuitenkin kyllä suu-
rin piirtein kunnossa, mutta käytännössä aluehallintoviranomaisilla ei resurssipulan vuok-
si ole mahdollisuutta oma-aloitteeseen tarkastustoimintaan ja kunnissa tarkastustoiminta
on hyvin vaihtelevaa ja satunnaista. Suomalaiset autot katsastetaan säännöllisemmin ja va-
kaammin kuin suomalaiset lastensuojelulaitokset. Mitä me nyt voisimme tehdä, jotta 50
vuoden päästä Finlandia-talossa ei tarvitse järjestää uutta vastaavaa tilaisuutta?

16.10 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Ilmoitusvelvollisuudessa pitää olla nollatoleranssi. Lainsäädäntö lähtee
täysin selkeästi siitä, että tilanteessa, jossa havaitaan epäkohtia, ammattilaisten, ovat ne sit-
ten koulussa, kouluterveydenhuollossa, terveydenhuollossa tai poliisissa, tulee tehdä
asianmukaiset ilmoitukset. Pitää olla nollatoleranssi.
3



Pöytäkirjan asiakohta PTK 116/2016 vp
Toinen asia, ja se olennainen asia, on se, että lapsia ja nuoria kuullaan. He ovat oman elä-
mänsä parhaita asiantuntijoita, ja rohkeus siihen, että näistä asioista ei vaieta vaan niistä
puhutaan, pitää olla. 

Edustaja Haaviston kysymyksen yksi osa, joka liittyy suoraan myös tähän, oli se, että
vaikeneminen ja asioitten pohtiminen itse ei johda hyvään lopputulokseen mutta jo sillä,
että niistä asioista puhutaan, on merkitystä.

16.11 Arja Juvonen ps (vastauspuheenvuoro): Arvoisa herra puhemies! Kiitos, hyvä hal-
litus, että esitätte julkisen anteeksipyynnön.

Täällä nostettiin lasten seksuaaliset hyväksikäyttörikokset myös esille ja Oulun tapaus.
Kiitos myös siitä, että eduskunnassa ensimmäistä kertaa mainitaan Oulun tapaus. Olin
viikko sitten vastaanottamassa tämän uhrin, Marlenen, adressin Temppeliaukiolla. Hän
soitti ja pyysi, että "tule vastaanottamaan minun adressini, vie se eteenpäin".

Arvoisa hallitus, minulla on Marlenen adressi, missä hän on nostanut epäkohtia, mitä
hän on havainnut liittyen hyväksikäyttörikoksiin. Otatteko vastaan tämän adressin?

Toinen kysymykseni: Olen tehnyt lakialoitteen lapsiin kohdistuvien seksuaalirikosten
alarajan korottamisesta. Missä vaiheessa Suomessa on tämä tutkimus, missä luvattiin sel-
vittää niitä yleisiä tuomioita, millaisia Suomessa muun muassa seksuaalirikoksista anne-
taan?

Ensimmäinen varapuhemies Mauri Pekkarinen: Jaha, taitaa olla ministeri Lindströmin
vastattava kysymys.

16.12 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Puhutaan erittäin vakavasta, tärkeästä asiasta, ja se on ihan selvä, että nämä kysy-
mykset ovat sellaisia, joihin hallitus suhtautuu äärimmäisen vakavasti. Kun kysyitte, otam-
meko adressin vastaan, otamme sen viestin vastaan ja suhtaudumme siihen vakavasti ja
ryhdymme kaikkiin niihin toimenpiteisiin, mihin me pystymme. Me selvitämme jatkuvas-
ti lapsen oikeuksia, lapsen tapaamisoikeutta. Me selvitämme näitä lapsiin kohdistuvia ri-
koksia: mitä niille voidaan tehdä, onko lainsäädäntö kunnossa? Ja haluan tässä yhteydessä
mainita myös tämän niin sanotun oikeustajuhankkeen, joka ensi keväänä valmistuu. Sil-
loin me voimme vetää ensimmäistä kertaa johtopäätöksiä tutkitusti siitä, onko tämä lain-
säädäntö suhteessa eri rikoksiin kunnossa.

16.13 Eeva-Johanna Eloranta sd (vastauspuheenvuoro):  Arvoisa puhemies! Lapsen
huostaanotto on aina viimesijainen keino. Ensisijaisesti lasta ja hänen perhettään autetaan
muulla tavoin, esimerkiksi tukihenkilön, terapian tai kotipalvelun avulla. Viime hallitus-
kaudella säätämämme sosiaalihuoltolaki on siirtänyt painopistettä tähän ennalta ehkäise-
vään varhaiseen tukeen, jotta perheet saisivat apua hyvissä ajoin ja jotta lasten huostaanot-
toja ei niin usein tarvittaisi. Lapsiasiavaltuutetun mukaan näyttää kuitenkin siltä, että lap-
siperheiden kotipalvelua on edelleen vaikea saada, vaikka tilanne onkin parantunut. Sosi-
aalityöntekijöillä on myös usein aivan liikaa asiakasperheitä, jopa 70 perhettä yhdellä työn-
tekijällä. Hallituksen kärkihanke, lapsi- ja perhepalveluiden muutosohjelma, tulee toivot-
tavasti aikanaan tuomaan tähän muutoksen. Emme voi kuitenkaan jäädä odottamaan sen
tuloksia, velvoite toimia ennalta ehkäisevästi lapsi- ja perhetyössä on jo nyt voimassa ole-
4



Pöytäkirjan asiakohta PTK 116/2016 vp
vaa lainsäädäntöä. Mitä hallitus aikoo tehdä, jotta lastensuojelun tilanne ja varhainen tuki
perheille saadaan kuntoon pikaisesti?

16.14 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Yksi kuluvan viikon uutisista on ollut se, että viime vaalikaudella tehdyt
säännökset siitä, että lapsiperheiden kotipalveluun panostetaan, ovat tuottamassa tuloksia
ainakin jossain päin maata. Tämä oli Vantaan kaupunki, ihan nimeltä mainiten, luin uuti-
sen, ja kiitos Vantaalle, toivottavasti näitä vantaita on muuallakin.

Toisekseen meillä on Imatra yhtenä esimerkkinä, jota toistetaan kerta toisensa jälkeen
hyvästä käytännöstä siitä, että on saatu lastensuojelun menot yhtäältä vähenemään, toisaal-
ta saatu lapsen perheen kannalta parempi tilanne kuin muutoin olisi. Mitä Imatra on tehnyt
toisin: siellä on panostettu ennalta ehkäisevään työhön. Millä tavalla tätä yritetään nyt koko
maahan levittää ja muistuttaa, että ennalta ehkäisevä perhetyö on tärkeää? Ensinnäkin tämä
hallitus on osaltaan lisännyt kyseisiä määrärahoja, ja toisekseen tämä kärkihanke on ni-
menomaan siksi, (Puhemies koputtaa) että hyvät käytännöt monistetaan koko maahan.

16.15 Aila Paloniemi kesk (vastauspuheenvuoro):  Arvoisa puhemies! On totta, että las-
tensuojelun toimintoja ja käytäntöjä on muutettava ja että koko järjestelmä on rukattava.
Tästähän kertovat toimiva lastensuojelutyöryhmä, johon ministerikin viittasi, ja lastensuo-
jelun laatusuositukset. Eli tietoa meillä on, mutta nyt meidän pitäisi kerta kaikkiaan var-
mistaa se, että kunnissa näitä asioita oikeasti uudistettaisiin. Usein ei ole kysymys rahasta,
vaikka yleensä on, mutta tässä tapauksessa voin kyllä sanoa, että esimerkiksi valta- ja vas-
tuusuhteet lastensuojelussa monissa paikoissa, valitettavasti Helsingissäkin tämän pikku-
Eerikan tapauksen yhteydessä, eivät olleet selvät. Hänestäkin tehtiin parikymmentä lasten-
suojeluilmoitusta, mutta ne eivät johtaneet mihinkään. Kyllä silloin kysymys on siitä, että
järjestelmä ei toimi.

Minä nyt kysynkin ministeriltä: todellakin, ennen kuin tämä Lape-ohjelmakin ehtii
puuttua näihin palvelujen sisältöihin ja siihen kuulemiseen ja osallisuuteen, niin lisätäänkö
valvontaa tai voidaanko sitä jotenkin tehostaa, jotta voitaisiin nähdä, että menevätkö nämä
uudistukset oikeasti eteenpäin?

16.17 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Valvonnalla on toki oma roolinsa, mutta se, mitä ministeriön päässä voi-
daan tehdä ja tehdään, on se, että me saamme seurantatietoa, saamme tietoa sieltä kentältä,
mitä siellä ihan oikeasti tapahtuu. Näitten ikävien esimerkkien kautta on osaltaan perattu,
— kuten totesin, minulla on tieto siitä, että esimerkiksi Helsingin lastensuojelusta vastaa-
vat toimijat perkasivat koko prosessin läpi — mitä siellä tapahtuu, että tällainen, mitä on ta-
pahtunut, ei enää koskaan toistuisi.

Valvonnalla pääsee johonkin asti, mutta toisinpäin, kyllä se arjen tekeminen ja siihen
liittyvien moniammatillisten työryhmien — tässä kohtaa, jos missä, on tärkeää se, että
osaamista on riittävästi — toiminta on keskiössä. Ja aivan keskeistä on: tiedon pitää kul-
kea, ei pidä pelätä, vaan pitää kertoa asioista eteenpäin, ammattilainen toiselle, salassapi-
tovelvollisuudet toki muistaen.

16.18 Sari Tanus kd (vastauspuheenvuoro): Arvoisa puhemies! Kaltoinkohtelua lapsia ja
alaikäisiä kohtaan on paitsi lastensuojelussa myös terveydenhuollossa muutoin. Hiljak-
5



Pöytäkirjan asiakohta PTK 116/2016 vp
koin Oulussa esiin tullut monen vuoden aikana jatkunut kaltoinkohtelu, toistuneet rais-
kaukset lähipiirissä, toistuneet abortit ja viimein synnytys — kukaan ei pysähtynyt riittä-
västi, kukaan ei kysynyt tarpeeksi, kenelläkään ei ollut riittävästi aikaa tai paremminkin
riittävästi rohkeutta pysähtyä vaikean asian eteen, ja kaltoinkohtelu sai jatkua. Aivan kä-
sittämätöntä.

Kysyisinkin opetusministeriltä: eikö olisi aika huolehtia, että myös gynekologian kou-
lutusalalle pääsisi jatkossa myös vakaumuksellisia työntekijöitä, joilla on halua ja joilla on
rohkeutta pysähtyä myös vaikeiden ja monimutkaisten asioiden eteen meidän lasten ja
nuorten parhaaksi?

16.18 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Erittäin vakavien ja tärkeiden asioiden äärellä ollaan tämänkin ai-
heen ympärillä. Pidän tärkeänä sitä, mitä ministeri Rehula jo nostikin esiin, että meidän pi-
tää pystyä sitä ammattilaisuutta vahvistamaan ja tuomaan niitä moniammatillisia yhteis-
työmalleja ja -muotoja, joilla voidaan puuttua vakaviin tilanteisiin mahdollisimman var-
haisessa vaiheessa, ja sitä kautta sitten saadaan puututtua tilanteisiin. Ja tietenkin koulutus
on tässä keskeisessä roolissa, kun niitä ammattilaisia koulutetaan, että saadaan riittävät val-
miudet puuttua tilanteisiin. Tältä osin tietysti koko ajan pyrimme kehittämään koulutusjär-
jestelmää siten, että se vastaa myöskin näihin erilaisiin tarpeisiin, mitä moniammatillinen
tekeminen ja lasten oikeuksien toteutuminen vaativat.

Ensimmäinen varapuhemies Mauri Pekkarinen:  Myönnän vielä tästä teemasta pu-
heenvuorot edustajille Sarkomaa ja Henriksson ja sitten tämän kysymyksen ensimmäiselle
esittäjälle, edustaja Guzeninalle.

16.19 Sari Sarkomaa kok (vastauspuheenvuoro): Arvoisa puhemies! Kun puhutaan las-
tensuojelusta, niin ei voi olla tärkeämpää asiaa, ja kun puhutaan lapsista, niin aina pitää
myöskin puhua perheistä. Ja on mainiota, että meillä on uusi sosiaalihuoltolaki, joka pai-
nottaa juuri sitä ennaltaehkäisyä ja perheiden tukemista varhaisessa vaiheessa. Me kansan-
edustajat olemme vastaanottaneet useita lähetystöjä, joista ollaan kerrottu, että kunnissa ei
tunneta tätä lakia, että kotipalvelua pitää antaa ennalta ehkäisevästi. Syöpää sairastava yk-
sinhuoltajaäiti, jolla on useampi lapsi, ei ole saanut tätä apua. Ja kun me otimme yhteyttä
lapsiasiavaltuutettuun, niin hän sitten sen jälkeen otti yhteyttä ministeriöön, ja mekin kir-
jelmöimme. Toivoisin, että vielä vastaava ministeri kertoisi, mihin toimiin on ryhdytty.
Tämä lapsiperheiden kehittämishanke on hyvä, mutta sekin vie aikaa. Onko jotain konk-
reettista, mitä voisitte tehdä tässä ja nyt, etteivät ne perheet jäisi yksin, ettei yksinhuoltaja-
äiti jäisi yksin syöpänsä kanssa ja saisi sitä kotiapua ennalta ehkäisevästi?

16.20 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Kunnallinen itsehallinto on asia, jossa kunnilla on tässä vastuuta ja roolia
niiltä osin kuin ministeriössä pystytään asiaan puuttumaan ja on itse asiassa puututtu. Meil-
lä on parastaikaa kenttäkierros menossa siitä, minkälaisia hyviä käytäntöjä on olemassa.
Meillä on olemassa henkilöitä, jotka ovat kuntien viranhaltijoitten tukena siinä työssä, jos-
sa sitä kuntatason työtä pyritään kohentamaan, että siellä pystyttäisiin aikaansaamaan
muutoksia. Ja sitten se lause, joka ei tässä kohtaa paljon lämmitä mutta on kuitenkin totta:
kyllä me kuntapäättäjät osaltamme olemme vastuussa siitä, kun me budjettipäätöksiä teem-
6



Pöytäkirjan asiakohta PTK 116/2016 vp
me, millä tavalla ymmärretään se, että se ennalta ehkäisevä työ, aivan kuin esimerkiksi
Imatran mallissa on toteutettu, todellisuudessa säästää ison määrän euroja.

16.21 Anna-Maja Henriksson r (vastauspuheenvuoro): Värderade talman, arvoisa puhe-
mies! On mielestäni hienoa, että ministeri Rehula ja hallitus ovat esittämässä valtiollisen
anteeksipyynnön. Tästä kiitos hallitukselle. Tästä korvausten maksatuksesta ja maksami-
sesta ylipäänsä meillä on kokemusta viime hallituskaudelta, kun oikeusministeriössä val-
misteltiin silloinen laki, joka mahdollisti sen, että ne ihmiset, jotka internoitiin jatkosodan
jälkeen, saivat korvauksen. Eduskunta hyväksyi tämän lain 2014, ja näille käytännössä sil-
loisille lapsille annettiin mahdollisuus nyt hakea korvausta, ja se umpeutui viime vuonna
2015. Näillä valtion maksamilla korvauksilla internoiduille tunnustettiin, että suomalais-
ten viranomaisten toiminta oli kohtuutonta. Nyt kysynkin hallitukselta: olisiko nyt syytä
ottaa mallia tästä viime kauden tapauksesta?

16.23 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! On mallinnettavissa, mutta se, että ollaan tänään, tässä ja nyt, tilanteessa,
jossa tämä virallinen valtiollinen anteeksipyyntö tulevana sunnuntaina tehdään, on nyt se
polku, jota on päätetty edetä. Se asia, jonka edustaja Henriksson otti esiin: te tiedätte mi-
nua paremmin sen, kuinka pitkän prosessin päässä sitten olivat nuo ratkaisut, missä pää-
dyttiin siihen, että maksettiin niin sanottua täyttä korvausta, joka oli 3 000 euroa, ja puoli-
kasta korvausta, joka oli 1 500 euroa. Se oli pitkän valmisteluprosessin tulos. Mutta opiksi
otettavaa tästä varmasti on.

Ensimmäinen varapuhemies Mauri Pekkarinen: Ja vielä edustaja Guzenina, viimeinen
kysymys.

16.23 Maria Guzenina sd (vastauspuheenvuoro): Arvoisa puhemies! Kyllä prosessit pi-
tää jostain aloittaa, jotta ne saadaan myöskin päätökseen, ja on todella hyvä, että hallituk-
sen piiristä annetaan nyt tunnustusta viime hallituskaudella aikaansaadusta sosiaalihuolto-
laista. Sitä ei silloin nimittäin millään tavalla yksimielisesti kannatettu.

Mutta lastensuojelun nykyiset resurssit täytyy saada kuntoon, ne eivät ole läheskään sil-
lä tasolla kuin sivistysvaltiossa kuuluisi olla. Lisäksi on toimittava kunniallisesti niitä ih-
misiä kohtaan, joita yhteiskunta ei lastensuojelun menneisyydessä suojannut niiltä karmi-
vilta kokemuksilta, joiden takia monet heistä kantavat edelleen sisällään elinikäistä trau-
maa. Arvoisa pääministeri Sipilä, eikö olisi nyt kuitenkin kunniallisempaa, että te peruisit-
te tämän päätöksen olla maksamatta korvauksia lastensuojelun menneisyyden kaltoin koh-
delluille, kuten kolleganne Ruotsissa aikoinaan teki?

Ensimmäinen varapuhemies Mauri Pekkarinen: Ministeri Rehula. (Maria Guzenina:
Se oli pääministerille!) — Anteeksi, jos se oli pääministerille ja hän katsoo aiheelliseksi
vastata, niin hyvä niin.

16.24 Pääministeri Juha Sipilä (vastauspuheenvuoro): Arvoisa herra puhemies! Tässä ei
ole tietenkään päätöstä, mikä voitaisiin perua. Me olemme tämän raportin käyneet huolella
läpi, ja se on hurjaa luettavaa, tämä, mitä kauan sitten on tapahtunut. Kun minä olen jutel-
lut henkilöiden kanssa ja saanut palautetta siitä, niin tämä anteeksipyyntö ja sen asian huo-
7



Pöytäkirjan asiakohta PTK 116/2016 vp
mioiminen on näiden ihmisten mielessä se ensisijainen toimi, jota valtiovallalta nyt odote-
taan. Tartuimme tähän, ja haluamme sen nöyrästi tehdä aiempien päätösten takia ja kunni-
oittaen sitä, mitä nämä ihmiset ovat joutuneet kokemaan. Se, mitä tehdään nyt tästä eteen-
päin: tästä pitää ottaa opiksi, meidän pitää puuttua varhaisemmin näihin asioihin, ja mei-
dän pitää varmistaa, että viranomaisten välillä tieto kulkee silloin, kun on lapsen asiasta ky-
symys.

Kysymyksen käsittely päättyi.
8


