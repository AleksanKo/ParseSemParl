















































DEMD652.tmpSave.xml


Pöytäkirjan asiakohta PTK 118/2016 vp
Pöytäkirjan asiakohta 

PTK 118/2016 vp

Täysistunto

Tiistai 22.11.2016 klo 14.03—21.48

9. Hallituksen esitys eduskunnalle laeiksi valtion rahoituksesta evankelis-luterilaiselle kir-
kolle eräisiin yhteiskunnallisiin tehtäviin annetun lain 2 §:n ja ortodoksisesta kirkosta an-
netun lain 119 §:n muuttamisesta

Hallituksen esitys HE 247/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

20.54 Sari Essayah kd: Arvoisa puhemies! Tässä esityksessähän ehdotetaan muutetta-
vaksi valtion rahoituksesta evankelisluterilaiselle kirkolle eräisiin yhteiskunnallisiin tehtä-
viin annettua lakia ja ortodoksisesta kirkosta annettua lakia siten, että esityksen mukaan
laeissa tarkoitetun rahoituksen ja määrärahan indeksikorotukset jäädytetään vuosien
2017—2019 osalta osana valtiontalouden sopeutustoimia.

Arvoisa puhemies! Vuoden 2016 alusta uudistui Suomen evankelisluterilaisten seura-
kuntien yhteiskunnallisista tehtävistä aiheutuvien kustannusten korvausjärjestelmä. Sil-
loinhan yhteisöveroon perustuvasta järjestelmästä siirryttiin lakisääteiseen valtionavustuk-
seen. Valtion rahoituksesta evankelisluterilaiselle kirkolle eräisiin yhteiskunnallisiin tehtä-
viin annetun lain mukaan rahoituksen määrää korotetaan vuosittain kuluttajahintaindeksin
mukaista yleisen hintatason muutosta vastaavasti. 

Vuoden 2017 budjetissa tätä indeksikorotusta ei kuitenkaan nyt sitten huomioida, elikkä
kun hallitus leikkaa näitä indeksejä, niin tämä samalla kohdistuu myöskin indeksiin sidot-
tuun määrärahaan. Hallitus toteaa siellä selvitysosassa, missä annetaan eduskunnalle ta-
lousarvioesitykseen liittyvä esitys, että tämä sisältyy valtiontalouden sopeutustoimiin. Me
kristillisdemokraatit näemme, että tämä on väärä ratkaisu, ja omassa vaihtoehtobudjetis-
samme esitämme sitä, että indeksikorotus tehdään täysimääräisesti ja pidetään voimassa
lain mukaisesti.

Evankelisluterilaisen kirkon yhteiskunnallisten tehtävien rahoituksen perusteenahan
ovat sellaiset asiat kuin hautaustoimen, väestökirjanpidon ja kulttuurihistoriallisesti arvok-
kaiden rakennusten ja irtaimistojen ylläpitoon liittyvät laissa säädetyt tehtävät. Näistä teh-
tävistä aiheutuu evankelisluterilaiselle kirkolle nettokustannuksia yhteensä keskimäärin
noin 146 miljoonaa euroa vuodessa. Valtionavustusten nykytaso ei kata kaikkia lakisää-
teisten tehtävien kustannuksia, kuten ei aiemmin kattanut myöskään tämä yhteisövero-
osuus. Siinä mielessä voi sanoa, että nyt kun hallitus sääti ensin tämän indeksipienennyk-
 Tarkistettu
4.0



Pöytäkirjan asiakohta PTK 118/2016 vp
sen, niin tämä tarkoittaa sitä, että itse asiassa osa näistä kustannuksista jää silloin kirkollis-
verojen tuotolla maksettavaksi.

Jos hallitus ja valtio arvostaa kirkon itsenäisyyttä, niin se korvaa nämä lakisääteisistä
tehtävistä koituvat kulut täysimääräisesti, koska voidaan katsoa niin kuin kirkolliskokouk-
sessa oli asiasta lausuttu, että esitys jopa loukkaa kansalaisten yhdenvertaisuutta, koska
kirkon yhteiskunnalliset tehtävät eivät palvele yksinomaan ja ainoastaan kirkon jäseniä
vaan ne kohdistuvat kaikkiin kansalaisiin. Myöskin kirkolliskokous on todennut, että esi-
tys loukkaa positiivisen uskonnonvapauden harjoittamista, kun kirkon jäsenet joutuvat eri-
arvoiseen asemaan muiden kansalaisten kanssa. Siinä mielessä olisi tärkeää, että tämä in-
deksileikkauksesta johtuva leikkaus peruttaisiin ja kuluttajahintaindeksin mukaisesti tämä
summa palautettaisiin evankelisluterilaiselle kirkolle.

On arvioitu, että kuluttajahintaindeksin muutos vuodelle 2017 on 1,1 prosenttia, jolloin-
ka tämä rahoitus, mikä tulisi tämän indeksin mukaisesti, olisi yhteensä 1 254 000 euroa.
Kristillisdemokraattinen eduskuntaryhmä on omassa vaihtoehtobudjetissaan ja talousar-
vioesityksenä esittänyt, että tämä summa kokonaisuudessaan palautettaisiin. Katsomme,
että tämä olisi tärkeä tässä taloudellisessa tilanteessa kirkolle ja myöskin ottaen huomioon
sen, millä tavalla kirkko tänä aikana kantaa huolta: ei pelkästään näistä yhteiskunnallisista
tehtävistä, vaan on myöskin esimerkiksi osallistunut maahanmuuttajien tilanteen, ja tällä
hetkellä voisi sanoa hädänalaisen tilanteen, auttamiseen. Siinäkin mielessä olisi järkevää,
että tässä tilanteessa indeksileikkausta ei toteutettaisi vaan se jätettäisiin toteuttamatta. Ai-
van vastaavalla tavalla kuin hallitus tuli järkiinsä siinä, että rintamamieslisään kohdistuvaa
leikkausta ei toteutettu, myöskin tämä kohta olisi tärkeä purkaa sieltä indeksileikkausten
joukosta.

20.59 Ilkka Kantola sd: Arvoisa puhemies! Käsittelyssä on kirkon ja valtion suhteita kos-
keva esitys. Kirkon ja valtion suhteita koskevia uudistuksia on viime vuosikymmeninä teh-
ty useita. Uudistukset on tehty lähes poikkeuksetta kirkon ja valtion hyvässä yhteisymmär-
ryksessä. Uudistamistyössä kirkon itsenäisyyttä valtiosta on pääosin lisätty. 1990-luvulla
toteutettiin iso kirkkolainsäädännön uudistus, jossa suuri osa säännöksistä siirrettiin kir-
kolliskokouksen omaan päätösvaltaan, kirkkojärjestykseen. Vastaavasti eduskunnassa kä-
siteltävän kirkkolain pykälien määrää pienennettiin.

Ennen vuosituhannen vaihdetta tehtiin muitakin isoja muutoksia: Hiippakuntien tuo-
miokapitulit muuttuivat valtion virastoista kirkon toimielimiksi. Piispatkin siirtyivät kir-
kon palkansaajiksi, kiinteistöt kirkon vastuulle. Tasavallan presidentin virkatoimista pois-
tettiin piispan nimitystehtävä — kirkko itsenäistyi tältäkin osin.

2000-luvun alussa uskonnonvapauslain uudistamisen yhteydessä laadittiin sen peruslin-
jauksiin perustuva hautaustoimilaki, joka tuli voimaan 2003. Hautaustoimilain säätämises-
sä otettiin askel päinvastaiseen suuntaan kuin mihin oli edellisinä vuosina totuttu. Kirkon
ja valtion välille rakentui uusi suhde lain nojalla. Valmistelussa päädyttiin siihen, että kun
luterilaiset seurakunnat ovat perinteisesti vastanneet yleisistä hautausmaista ja ovat alan
asiantuntijoita ja kunnilla ei ole kiinnostusta ryhtyä hautaustoimen hoitamiseen, niin sää-
dettäisiin seurakuntien velvollisuudesta pitää hautausmaita myös lain tasolla.

Hallituksen esityksessä 204/2002 todetaan, että hautausmaiden ylläpito ja vainajien hau-
taamisesta huolehtiminen ovat terveydensuojelullisesta näkökulmasta välttämättömiä yh-
teiskunnallisia tehtäviä. Siis hautausmaita pitää joka tapauksessa hoitaa. Hautaaminen pi-
tää yhteiskunnassa aina jollakin tavalla järjestää. Se ei ole lähtökohtaisesti eikä välttämättä
2



Pöytäkirjan asiakohta PTK 118/2016 vp
uskonnollinen tehtävä. Se on käytännöllinen asia. Hautausmaiden ylläpidosta vastaaminen
kuuluu siis viime kädessä yhteiskunnalle. Kun tällainen välttämätön yhteiskunnallinen teh-
tävä annettiin evankelisluterilaisen kirkon seurakuntien tehtäväksi tuossa hautaustoimi-
laissa, on perusteltua, että valtio huolehtii myös seurakuntien taloudellisista edellytyksistä
tehtävän hoitamiseen.

Hallituksen tuolloisessa esityksessä todetaan, että ei ole perusteltua, että seurakunnat
joutuisivat huolehtimaan tehtävästä pelkästään seurakunnan jäseniltä perittävin kirkollis-
verovaroin, sillä seurakunnat vastaavat pääosin myös muiden kuin jäsentensä hautaamises-
ta. Hautaustoimilain mukaan seurakuntien tulisi lisäksi jatkossa tarjota hautaustoimen pal-
velut samoin maksuperustein, yhdenvertaisesti, ikään kuin uskonnonvapauslain hengessä
riippumatta siitä, oliko vainaja kirkon jäsen vai ei, sekä huolehtia erityisten tunnustukset-
tomien hauta-alueiden ylläpidosta niitä vainajia tai omaisia varten, jotka eivät ole olleet
kirkon jäseniä eivätkä halua tulla haudatuiksi siunattuun maahan.

Luterilaisilla seurakunnilla on hautaustoimessa velvollisuus toteuttaa valtion säätämän
uskonnonvapauslain mukaista syrjimättömyyttä. Seurakunnat toimivat viranomaistyyppi-
sesti valtion alihankkijoina. Tämä yhdenvertaisuus on varmistettu uskonnonvapauslain
mukaan hinnoittelua koskevin säännöksin sekä vaatimuksella tunnustuksettoman hautaus-
maa-alueen perustamisesta. Nämä ovat siis osa tätä silloin säädettyä uutta uskonnonvapa-
uslakia.

Hautaustoimilakia säädettäessä kirkon saama rahoitus perustui seurakuntien saamaan
osuuteen yhteisöveron tuotosta. Lakiesityksen perusteluissa, tuolloin siis, ennakoitiin
muutosta, joka tuli voimaan tämän vuoden alusta. Laki tuolloin kirjoitettiin tavalla, joka
mahdollistaa siirtymisen yhteisöveroon perustuvasta tuesta lailla säädettyyn valtionapuun
— me emme käytä nimitystä "valtionapu" vaan tällaista monimutkaista nimikettä: siis tä-
män vuoden alusta on rahoituksen välineenä ollut "valtion rahoituksesta evankelisluterilai-
selle kirkolle eräisiin yhteiskunnallisiin tehtäviin annettu laki". Helpompi olisi sanoa "val-
tionapu".

Hallitus esittää nyt muutettavaksi tätä rahoituslakia. Lainmuutoksella kumottaisiin juuri
voimaan tullut laki kirkkojen valtionavun sitomisesta kuluttajahintaindeksiin, niin kuin
edustaja Sari Essayah täällä juuri kertoi. Indeksin jäädyttäminen merkitsisi luterilaiselle
kirkolle ensi vuodelle 1,2 miljoonan euron leikkausta, parille seuraavalle vuodelle noin 1,5
miljoonan euron leikkausta. Indeksikorotuksen jäädyttämisen vaikutus vuodesta 2019 al-
kaen olisi arviolta 4,270 miljoonaa euroa vuodessa. Hallituksen otteet ainakin muistuttavat
vahvasti sitä kuin Ylen rahoitusjärjestelmän muuttamisessa. Pitkän valmistelun tuloksena
tehty iso uudistus, Yle-rahoitus, tai nyt tämä kirkon ja valtion lainsäädäntö, murennetaan
alkumetreillä. Uudistamiseen tarvittiin paljon kärsivällisyyttä, viisaita pohdintoja ja kes-
kusteluja, runsaasti luottamusta puolin ja toisin. Nyt tuolla ei olekaan mitään arvoa, raken-
nettu järjestelmä voidaan toisen osapuolen toimesta yksipuolisesti purkaa. Kysymys on,
arvoisa puhemies, ennen muuta periaatteesta, voidaanko näin tehdä, onko viisasta tehdä
näin.

Uskonnonvapauslain näkökulmasta — ja tämä on vähän toinen näkökulma uskonnon-
vapauslakiin — on erikoista, että hallituksen esityksessä pidetään ongelmattomana sitä,
että seurakuntien jäsenet joutuvat maksamaan kirkon lakisääteisten, siis valtion lailla sää-
dettyjen, tehtävien hoitamisesta enemmän kuin kirkkoon kuulumattomat, nimittäin kirkol-
lisverolla ja sitten valtionverolla. Hallituksen esityksessä myönnetään, että valtion rahoi-
tus kirkolle ei riitä kattamaan kirkon lakisääteisten yhteiskunnallisten tehtävien kuluja. Sen
3



Pöytäkirjan asiakohta PTK 118/2016 vp
päälle todetaan: "Seurakunnat voisivat kattaa erotuksen joko käyttämällä lakisääteisten yh-
teiskunnallisten tehtävien kustannuksiin seurakunnan jäsenten kirkollisverovaroja tai ko-
rottamalla hautaustoimen maksuja." Minä kysyn, eikö tässä ole kyse uskonnolliseen va-
kaumukseen perustuvasta syrjinnästä. Siis ainoa peruste, jonka takia toiset joutuvat mak-
samaan enemmän yhteiskunnallisesta tehtävästä, valtion rahoittamasta hautaustoimesta,
on se, että he ovat kirkon jäseniä, seurakunnan jäseniä. Ne, jotka eivät ole seurakunnan jä-
seniä, eivät maksa kirkollisveroja, he osallistuvat kustannuksiin vähän pienemmällä sum-
malla, ja ainoa peruste tälle on seurakunnan jäsenyys.

Syrjimättömyyden periaatteen mukaisesti valtiolla mielestäni on ehdottomasti yhtä suu-
ri vastuu kirkon jäsenten ja kirkkoon kuulumattomien hautaustoimen rahoituksesta. Ei voi
olla niin, että jos kuulut seurakuntaan, niin valtiolla ei ole sinusta vastuuta. Kyllä meillä
valtio vastaa yhtäläisesti kaikkien kansalaisten palveluista. Ovatko seurakunnan jäsenet
yhdenvertaisia lainsäädännön edessä, jos he joutuvat kirkollisveron maksajina osallistu-
maan hautaustoimen rahoittamiseen enemmän kuin kirkkoon kuulumattomat kansalaiset?
Tämä on periaatekysymys mielestäni, ja tähän kirkolliskokous lausunnossaan myös viittaa.

Toivon, arvoisa puhemies, että valiokunta tämän esityksen, joka rahallisesti ei ole mer-
kittävä, käsittelyssä paneutuu tähän periaatteelliseen kysymykseen seurakunnan jäsenten
yhdenvertaisesta kohtelusta lakisääteisen hautaustoimen rahoituksessa. Seurakuntien hau-
taustoimen kulut tulevat kasvamaan lähivuosina ikärakenteen takia ja ehkä myös sen takia,
että seurakuntien jäsenmäärä on laskusuunnassa. Valtion on syytä varautua tähän ja huo-
lehtia riittävällä taloudellisella tuella kansalaisten yhdenvertaisuudesta myös viimeisellä
matkalla.

Arvoisa puhemies! Hallituksen esityksessä viitataan siihen, että hautaustoimilaki aika-
naan säädettiin tavallisessa lainsäädäntöjärjestyksessä. Niin tapahtui, ja taustalla on myös
perustuslakivaliokunnan silloinen lausunto, jossa ei kyseenalaistettu tätä lainsäädäntöä.
Katsoin sen perustuslakivaliokunnan lausunnon, ja siinä ei sanallakaan viitattu tähän rahoi-
tusjärjestelmään. Perustuslakivaliokunta ei ole ainakaan tekstin perusteella lainkaan käsi-
tellyt sitä, millä tavalla rahoitus kirkolle järjestyy siinä tilanteessa, kun tämä hautaustoimi-
laki tulee voimaan. — Kiitoksia.

21.07 Teuvo Hakkarainen ps: Arvoisa puhemies! Minun Raamatussani lukee näin, että
vapaaehtoista, iloista antajaa Jumala rakastaa ja jokainen antakoon sydämestään. En muis-
ta ihan tarkkaan, mutta näin se menee. Ihmettelen sitä, että meillä on yrityksessä esimer-
kiksi — minä en kuulu kirkkoon, en minkäänlaiseen — kuitenkin kirkollisvero. Äiti ei
kuulu kirkkoon, isä kyllä kuuluu, mutta kuitenkin yrityksellä on tämä vero. No, se tähän
kohtaan ei sillä tavalla kuulu, mutta kun Kantola tässä esitteli sitä kirkollisveroa, niin millä
perusteella, jos sinne ei kuulu, sitten joutuu kuitenkin maksamaan sitä ja vielä aika reilusti? 

Tässä hallituksen esityksessä evankelisluterilaisen kirkon valtionrahoituksen ja orto-
doksisen kirkon valtionavustusmäärärahan indeksikorotukset jäädytetään vuosien 2017—
2019 osalta. Rahoituksen määrä noina vuosina olisi siis sama kuin tänä vuonna eli 114 mil-
joonaa euroa. Kuitenkin kirkosta eroaa jatkuvasti porukkaa, elikkä 73 prosenttia kansalai-
sista kuuluu kirkkoon ja vuonna 80 se vielä oli 90 prosenttia.

Tietysti se taakka kasvaa siellä, mutta siitä kirkon toiminnasta, mikä sille ei kuulu: Mi-
tenkä nyt, kun kirkko on alkanut piilottelemaan näitä paperittomia esimerkiksi? Millä ta-
valla kirkko ottaa vastuun siitä, että tänne saattaa tulla vaikka minkälainen terroristi, on
saanut hylkäävän turvapaikkapäätöksen, kirkko ottaa nämä hoiviinsa? Mitäs sitten, jos ta-
4



Pöytäkirjan asiakohta PTK 118/2016 vp
pahtuu jotain valtiovaltaa vastaan? Kirkko toimii ikään kuin valtio valtiossa ottamatta vas-
tuuta tästä tilanteesta. Siihen asemaan kirkkoa tuskin on asetettu. Siksi minä sanonkin näin,
että tämän jäädytyksen tilalle, mikä on nyt, pitäisi tehdä leikkaus, koska toimitaan tällä ta-
valla. — Kiitos.

21.11 Sari Tanus kd: Arvoisa herra puhemies! Valtio on rahoituslaissa sitoutunut korvaa-
maan seurakunnille lailla säädetyistä yhteiskunnallisista tehtävistä aiheutuvat kustannuk-
set. Laissa säädetään nimenomaan kirkolle hautaustoimeen, väestökirjanpitoon sekä kult-
tuurihistoriallisesti arvokkaitten rakennusten ylläpitoon liittyvistä tehtävistä, ja on huomat-
tava, että tälläkään hetkellä korvaus ei kata näistä tehtävistä aiheutuvia kustannuksia. Jos
ajatellaan, niin kirkon yhteiskunnalliset tehtävät eivät palvele ainoastaan kirkon omia jäse-
niä vaan kohdistuvat monin osin kaikkiin kansalaisiin, ja jos ajattelemme, että jos valtio ei
korvaa lakisääteisistä tehtävistä koituvia kuluja, se kyllä aivan selkeästi asettaa kansalaiset
eriarvoiseen asemaan sen perusteella, kuuluuko kirkkoon vai ei. Eli kirkkoon kuuluvat jou-
tuvat maksamaan myös kirkkoon kuulumattomien kuluja, esimerkiksi väestötietojärjestel-
mästä ja hautaan hoidosta ja niin edelleen.

Kristillisdemokraateilla on vaihtoehtobudjetissa tämä huomioitu, ja kannatan edustaja
Essayah’n jo täällä aiemmin esille tuomaa esitystä, että nämä indeksikorotukset jäädyte-
tään. Nämä on tosissaan huomioitu meidän vaihtoehtobudjetissamme, ja on huomioitava,
että kirkolliskokous myös vastustaa tätä esitystä. (Eduskunnasta: Ei jäädytetä!) — Elikkä
että emme jäädytä. Sanoinko jotakin muuta? Kannatan nimenomaan sitä, että näitä indek-
sikorotuksia ei jäädytetä, vaan että ne menevät jatkossakin niin kuin oikeudenmukaista on
sekä kirkon jäseniä että muita kansalaisia ajatellen.

21.12 Sari Essayah kd: Arvoisa puhemies! Edustaja Hakkaraisen puheenvuorossa oli nyt
muutama sellainen kohta, joihin haluaisin puuttua.

Hän ensinnäkin väitti, että hänen yrityksensä maksaa yhteisövero-osuutta kirkolle, ja sii-
tähän tässä esityksessä tavallaan on nimenomaan kysymys, että yhteisövero-osuuden mak-
saminen evankelisluterilaiselle kirkolle on loppunut. Tämä oli ikään kuin se sopimus, jon-
ka perusteella tehtiin tällainen erityinen, voisiko sanoa, korvaus, tai niin kuin edustaja Kan-
tola täällä sanoi, olisi helpompi käyttää tätä avustus-sanaa, joka liittyy näihin kirkon yh-
teiskunnallisiin tehtäviin elikkä siihen, että pidetään yllä hautausmaita, pidetään yllä kult-
tuurihistoriallisia rakennuksia ja myöskin väestökirjanpitoa. Näistä palveluksista nauttivat
myöskin muut kuin ne, jotka ovat kirkon jäseniä. Meillä ei tänä päivänä ole yrityksille koh-
distuvaa yhteisövero-osuutta, joka tilitettäisiin kirkolle, ja siinä mielessä voi sanoa, että
tässä on juuri kysymys periaatteesta. Kun on tehty tällainen sopimus, että luovutaan siitä
yhteisövero-osuudesta ja sitten tilalle tulee tämäntyyppinen indeksiin sidottu avustus, ja
nyt kun sitten tämä hallitus on päättänyt nimenomaan sen indeksisidonnaisuuden purkaa ja
sitä kautta aiheuttaa sen, että niille kirkon jäsenille, jotka maksavat sitä kirkollisveroa, tu-
lee korvattavaksi enemmän näistä yhteiskunnallisiin tehtäviin liittyvistä kuluista kuin mitä
alun perin oli suunniteltu, mistä oli tavallaan sovittu, niin tämä on iso periaatteellinen ky-
symys. Siinä mielessä tämä on tärkeää käydä läpi, kun tätä täällä eduskunnassa käsitellään,
miksi tämä sopimus on nyt sitten täältä, voisiko sanoa, valtiovallan puolelta tämän halli-
tuksen toimesta haluttu lähteä purkamaan.

Toinen asia, mistä totesitte, näistä piilotteluista: Tämähän on todettu jo monelta suulta,
että kirkko ei riko lakia mutta pyrkii auttamaan hädänalaisia ihmisiä. Siinä mielessä tässä-
5



Pöytäkirjan asiakohta PTK 118/2016 vp
kään ei pitäisi olla kyllä mitään huomautettavaa sen suhteen, mutta aika ei riitä nyt pidem-
pään puheenvuoroon tässä yhteydessä.

Ensimmäinen varapuhemies Mauri Pekkarinen: Aivan oikein.

21.14 Ilkka Kantola sd: Arvoisa puhemies! Ehkä myös edustaja Hakkaraisen puheen-
vuoron johdosta pari kommenttia.

Yritykset ovat aikanaan maksaneet kirkollisveroa, mutta vuoden 1993 jälkeen yrityksil-
tä on poistettu yritysten kirkollisvero. Sen jälkeen yritykset ovat maksaneet yhteisöveroa,
joka menee valtion kassaan. Sitten me täällä eduskunnassa olemme päättäneet siitä, mikä
on se yhteisövero-osuus, joka maksetaan kunnille siitä yhteisöveron tuotosta, ja mikä on se
osuus, joka maksetaan seurakunnille. Nyt todellakin tämän vuoden alusta, niin kuin edus-
taja Essayah sanoi, järjestelmää muutettiin niin, että enää tätä yhteisövero-osuutta ei mak-
seta seurakunnille vaan on tällainen erillinen niin sanottu valtionapujärjestelmä, jolla pyri-
tään korvaamaan niitä yhteiskunnallisia tehtäviä, joita seurakunnat ovat velvollisia hoita-
maan, suurimpana tämä hautaustoimi ja sitten väestökirjanpidon erilaiset tehtävät ja sitten
nämä historiallisesti arvokkaat rakennukset.

Luin jostakin lehdestä eläkkeellä olevan professori Tapio Lampisen kirjoituksen, jossa
hän pohdiskeli tätä muutosta tai sitä uhkakuvaa, että jos valtiovalta vähentää voimakkaasti
seurakunnille tulevaa tukea, niin onko seurakuntien ratkaisu sitten seuraavassa vaiheessa,
että alamme vähentää resursseja, joilla hoidetaan esimerkiksi sankarihautausmaita. Minä
luulen, että suomalaiset pitävät tärkeänä, että meidän hautausmaita hoidetaan hyvin ja että
sankarihautausmaat saavat arvoisensa kohtelun myös. Tätä tarvitaan, ja on kohtuullista,
että yhteiskunta tukee tätä toimintaa. Sen sijaan valtio ei tällä tuella rahoita sentin senttiä
seurakuntien hengellistä toimintaa. Hautajaisista tulevat mieleen aina pappi ja kanttori,
saattokellot ja kappelit, mutta näitä toimintoja tällä rahoituksella ei tueta vaan ainoastaan
sitä hautausmaan pitämistä, hautapaikan järjestämistä ja tämäntyyppisiä asioita, jotka ovat
osa sitä tavallaan maallista, yhteiskunnallista hautaustointa.

21.16 Teuvo Hakkarainen ps: Arvoisa puhemies! Tuo yritysverotusasia on ihan selvä,
mutta kysyisin nyt Kantolalta, hoitaako kirkko jäsenrekisteriä muista kuin omista jäsenis-
tään. Minulla on semmoinen käsitys, että ainoastaan omista jäsenistään eikä esimerkiksi...
Minä kuulun siviilirekisteriin, ja ne saa tuolta muualta. Mutta tämä nyt on ihan pikkuasia,
mutta siitä vielä olisin kysynyt — tietysti kirkko ei riko lakia, jos se näin menee, että sinne
menee kirkon tiloihin laittomia siirtolaisia, evättyjä turvapaikkaturisteja, mitä liekään siel-
tä — ovatko nämä todella hädänalaisia ihmisiä. Niitä tarinankertojia kyllä riittää tällä maa-
pallolla. Jos valtiovalta on tehnyt semmoisen hylkäävän päätöksen, niin miten kirkko voi
tuommoisen roolin ottaa ja sitten vielä esittäytyä semmoisena hurskaana tekijänä täällä ja
avunantajana? Minä en sitä kyllä ymmärrä.

21.18 Sari Essayah kd: Arvoisa puhemies! Silloinkin kun henkilö itse ei kuulu kirkkoon
ja hänen väestötietojaan pidetään yllä maistraatissa, niin tulee kenties tilanteita — ajatel-
laan vaikka peruskirjoitustilannetta: kyllä todennäköisesti hänen sukulaisistaan saattaa val-
taosa hyvinkin kuulua sitten sinne kirkon pitämään väestökirjanpitoon, jolloinka tällainen-
kin henkilö hyötyy siitä, että jostakin löytyvät ne tiedot, jotka hänen sukulaisiinsa liittyvät.
Elikkä meillähän Suomessa näitä väestökirjanpitoja löytyy paitsi evankelisluterilaisen ja
6



Pöytäkirjan asiakohta PTK 118/2016 vp
ortodoksisen kirkon puolelta myöskin sitten todellakin maistraatista, ja suurimmalla osalla
suomalaisista varmaan näitä tietoja löytyy ristiin näistä eri rekistereistä.

Mutta olisin todellakin vielä halunnut teroittaa sitä, ja edustaja Kantola sen oikeastaan jo
tuossa nosti esille, että tällä tuella ei tueta uskonnollista toimintaa. Meillä on myöskin ole-
massa sitten uskonnollisille yhdyskunnille tällainen oma, vähän niin kuin vastaavantyyp-
pinen järjestelmä, joka perustuu näitten uskonnollisten yhdyskuntien jäsenmäärään, ja sitä
kautta tuetaan myös näitten uskonnollisten yhdyskuntien — jotka ovat siis muita kuin ve-
rotusoikeuden omaavia — yhteiskunnallista toimintaa, elikkä millään näillä tuilla, mitä
valtiovalta antaa, ei ole haluttu tukea uskonnollista toimintaa, mutta on tavallaan tämän
tuen kautta tunnustettu se, että kaikilla näillä toimijoilla on kuitenkin tärkeä rooli tässä yh-
teiskunnassa. Tähän yhteiskunnalliseen tehtävään liittyvää roolia on näillä tuilla pyritty
tunnustamaan ja myöskin tukemaan, ja siinä mielessä tämä Suomen järjestelmä on perus-
periaatteiltaan ihan toimiva. Toki näiden määrärahojen määrästä ja siitä, miten nämä in-
deksit toteutuvat, voidaan keskustella, ja KD-ryhmä on lähtenyt siitä, että me emme halua,
että näitä indeksejä (Puhemies koputtaa) nyt sitten... [Puhemies keskeytti puheenvuoron
puheajan ylityttyä.]

21.20 Ilkka Kantola sd: Arvoisa puhemies! Edustaja Hakkaraisen kysymykseen vain ly-
hyesti vastaan: Hallituksen esityksessä kerrotaan, että kirkonkirjojen pidon nettomenot
vuonna 2015 olivat 18,3 miljoonaa euroa. Väestökirjanpitoon liittyvien viranomaistehtä-
vien kustannuksien osuudeksi tästä summasta on arvioitu 3,7 miljoonaa euroa. Eli ei se
koko kirkonkirjojen pito seurakunnissa ole tätä valtion tukemaa, vaan osa siitä on sellaista
viranomaistoimintaa, josta valtio sitten maksaa korvauksen.

Keskustelu päättyi.

Asia lähetettiin hallintovaliokuntaan.
7


