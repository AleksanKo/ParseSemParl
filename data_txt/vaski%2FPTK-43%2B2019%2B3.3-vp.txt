















































DEM9F22.tmp.xml


Pöytäkirjan asiakohta PTK 43/2019 vp
Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

3.3. Suullinen kysymys oikeusvaltioperiaatteen toteutumisesta Euroopassa (Jussi Saramo 
vas)

Suullinen kysymys SKT 26/2019 vp

Suullinen kyselytunti

Toinen varapuhemies Juho Eerola: Edustaja Saramo.

Keskustelu

16.38 Jussi Saramo vas: Arvoisa puhemies! EU:ssa on ollut todella huolestuttavaa kehi-
tystä oikeusvaltion, demokratian ja ihmisoikeuksien osalta. Erityisesti Unkarin ja Puolan
oikeistohallitukset ovat ottaneet haltuunsa tiedotusvälineitä ja oikeuslaitosta. Unkarissa
tiedotusvälineet on valjastettu täysin hallituksen propagandalle. Puolassa on vielä vapaata-
kin mediaa, mutta yleisradio on kaapattu hallituksen äänitorveksi. Vallassa pysyäkseen oi-
keistohallitukset ovat siirtäneet huomion pois omista teoistaan lietsomalla vihaa turvapai-
kanhakijoita kohtaan. Parhaillaan Puolan vaalikampanjassa suurimmaksi uhaksi puolalai-
sille on nostettu seksuaalivähemmistöt. Hiljentämällä kritiikki ja kaappaamalla oikeuslai-
tos mahdollistetaan myös korruptio. Suomenkin EU:lle antamat varat siirtyvät liian usein
johtajien lähipiirien yksityisiin taskuihin. 

On minusta upeaa, että meidän ministerimme ovat nyt pitäneet oikeusvaltiota esillä —
kiitos siitä. Mutta koska nämä EU-sanktiot edellyttävät yksimielisyyttä, niin Puola ja Un-
kari pystyvät toisiaan tukemalla estämään ne. [Puhemies koputtaa] Kysynkin: mitä muita
työkaluja meillä on, joilla me voimme ohjata [Puhemies koputtaa] näitä demokratiasta lip-
suvia maita takaisin oikeusvaltion tielle?

16.39 Pääministeri Antti Rinne (vastauspuheenvuoro): Arvoisa puhemies! Oikeusvalti-
operiaate on yksi niistä keskeisistä kulmakivistä, joilla on huolehdittu siitä, että Euroopas-
sa on säilynyt rauha näitten instituutioitten toiminnan ajan. Se, että vakaus ja ihmisten hy-
vinvointi ovat kehittyneet, on hyvin pitkälle sen ansiota, että meillä on näitä arvopohjaisia
kulmakiviä Euroopassa olemassa: riippumattomat tuomioistuimet, sananvapaus, demokra-
tia, opposition toimintaoikeudet. Ne ovat kaikki niitä periaatteita, jotka vahvistuvat oike-
usvaltioperiaatteen näkökulmasta. Ne ovat tavallisten kansalaisten suojaksi rakennettuja
elementtejä.

Tällä hetkellä käydään kolmella tasolla, jotka ovat menneet vähän sekaisin tässä keskus-
telussa, keskustelua siitä, miten oikeusvaltioperiaatetta vahvistetaan: 

Ensimmäinen taso on komission esitys siitä, miten tätä oikeusvaltiodialogia käydään jat-
kuvasti, jatkuvalla tavalla, jolla tuodaan esille sekä menestyksiä että ongelmia tässä oike-
usvaltiokokonaisuudessa Euroopan unionin alueella. 
 Tarkistettu
4.0



Pöytäkirjan asiakohta PTK 43/2019 vp
Toinen on artikla 7:n mukainen menettely, jossa Puola on ollut ja jossa tällä hetkellä
[Puhemies koputtaa] Unkari on ja joka tulee jatkumaan. 

Kolmas asia liittyy ehdollisuuteen monivuotisen rahoituskehyksen ja budjetin osalta.
Siinä Suomi on ajanut [Puhemies koputtaa] yksiselitteisesti komission esitystä eteenpäin,
ja se näyttää nyt toteutuvan.

Toinen varapuhemies Juho Eerola:  Myös ministeri Tuppurainen.

16.41 Eurooppaministeri Tytti Tuppurainen (vastauspuheenvuoro): Arvoisa puhe-
mies! Kiitos edustajalle kysymyksestä. Kun me puhumme EU:n oikeusvaltioperiaatteesta,
niin me puhumme EU:n perusarvoista, niistä arvoista, jotka on kirjattu EU:n perussopi-
mukseen. Me emme siis väittele mistään poliittisista mielipiteistä tai moraalisista ihanteis-
ta vaan oikeusperustasta, jolle koko unioni on rakennettu. Sen vuoksi on täysin perustel-
tua, että Suomi on ottanut oikeusvaltioperiaatteen vaalimisen, yhteisten arvojen vaalimi-
sen yhdeksi puheenjohtajakautensa kärkiasiaksi, [Ilkka Kanerva: Kyllä jo sitä ennen!] ja
me teemme tämän rauhallisesti, diplomaattisesti ja rakentavasti ja etenemme monella rai-
teella, kuten pääministeri tässä kuvasi. 

On tärkeätä huomata, että kaikki ne toimet, joita Suomi pitää esillä, koskettavat kaikkia
jäsenmaita yhtäläisesti, niin dialogin kehittäminen kuin sitten tämä monivuotisen rahoitus-
kehyksen oikeusvaltiokytkentä, joka, edustaja Vikman, on etenemässä tällä hetkellä juuri
siltä pohjalta kuin komissio alkuperäisessä esityksessään esitti.

Toinen varapuhemies Juho Eerola: Nyt pyydän niitä edustajia, jotka haluavat esittää täs-
tä aihepiiristä lisäkysymyksiä, nousemaan seisomaan ja painamaan V-painiketta.

16.42 Sofia Vikman kok (vastauspuheenvuoro): Arvoisa puhemies! Kokoomuksen pit-
käaikainen tavoite on ollut oikeusvaltioperiaatteen noudattamisen kytkeminen EU-rahoi-
tukseen. Olemme tyytyväisiä siihen, että oikeusvaltioperiaate on yksi Suomen EU-puheen-
johtajakauden päätavoitteita.

Nyt tämä hallituksen ja Rinteen malli on vesitetty kompromissi. Se koskee EU-tukien
väärinkäyttöä ja korruptiota. Se ei edes koske oikeusvaltioperiaatetta, kuten oikeuslaitok-
sen riippumattomuutta. Tämä on tappio EU:lle ja pettymys Suomelle. Voi jopa kysyä, vai-
kuttiko pääministerin ennenaikainen lausunto, johon edellisessä kysymyksessä viittasin,
tavoitteemme etenemiseen Suomen puheenjohtajuuskaudella. On hyvä, että tukien väärin-
käyttöön nyt puututaan — seuraavaksi olisi luontevaa käydä varsinaisen aiheen eli oikeus-
valtioperiaatteen loukkausten kimppuun. Pääministeri Rinne, edistääkö Suomen hallitus
jatkossa oikeusvaltioperiaatteen kunnioittamisen kytkemistä EU-rahoitukseen, [Puhemies
koputtaa] vai onko hallitus tyytynyt vähempään tai jopa luopunut tavoitteestaan? Ovatko
lausuntonne [Puhemies koputtaa] vaikeuttaneet Suomen tavoitteiden saavuttamista?

16.43 Pääministeri Antti Rinne (vastauspuheenvuoro): Arvoisa puhemies! Totean uu-
delleen tästä artiklasta 7, tästä oikeusvaltiodialogista, jota viedään eteenpäin, ja sitten kol-
mantena tästä ehdollisuudesta, joka liittyy monivuotiseen rahoituskehykseen ja budjettiin:
Käytännössä tämä viimeksi mainittu tarkoittaa sitä, että ollaan viemässä eteenpäin täsmäl-
leen se esitys, joka komissiolta on tullut, liittyen tähän ehdollisuuteen suhteessa budjettiin,
ja se näyttää nyt ensimmäisen kerran valoisalta siinä mielessä, että se on toteutumassa.
2



Pöytäkirjan asiakohta PTK 43/2019 vp
Siellä Unkari, Puola ja muut, jotka ovat haranneet vastaan tässä kysymyksessä, ovat val-
miit hyväksymään tämän asian, viemään sitä eteenpäin. 

Se oikeusvaltioperiaatteen kytkentä tähän tarkoittaa sitä, että jos on epäilys siitä, että esi-
merkiksi tuomioistuinjärjestelmä tai syyttäjäjärjestelmä ei toimi kyseisessä maassa oikeus-
valtioperiaatteen mukaan, niin rahahanat voidaan saman tien jäädyttää ja sen jälkeen on
normaalit valitusmahdollisuudet Euroopan unionin tuomioistuimelle, mikä tuottaa läpinä-
kyväksi sen tilanteen, että oikeusvaltioperiaatetta tässä maassa ei nyt noudateta, komission
tai neuvoston arvion pohjalta. Se johtaa käytännössä siihen, että tämä oikeusvaltiokytken-
tä [Puhemies koputtaa] tulee hyvin vahvasti tähän budjettiin ja monivuotisen rahoituske-
hyksen ympärille rakennettua.

Toinen varapuhemies Juho Eerola: Siellä useampikin ministeri nostaa kättään. — An-
netaan ministeri Henrikssonille, äsken jäi saamatta.

16.45 Oikeusministeri Anna-Maja Henriksson (vastauspuheenvuoro): Arvoisa puhe-
mies! Kiitos tästä tärkeästä kysymyksestä. Suomihan on saanut valtavan paljon kiitosta sii-
tä, että olemme nostaneet oikeusvaltioperiaatteen meidän puheenjohtajuuskaudella kes-
kiöön. Tästä on tullut paljon, paljon kiitosta, ja haluan sen välittää myös eduskunnalle.
Meillä on oikeusministereitten kokous tulevana maanantaina. Siellä tullaan keskustele-
maan muun muassa korruption torjunnasta, ja kun meillä oli epävirallinen oikeusministe-
reitten ja sisäministereitten kokous täällä Helsingissä heinäkuussa, niin me keskustelimme
ensimmäistä kertaa ylipäänsä EU:n oikeusministereitten kokouksessa oikeusvaltioperiaat-
teen tärkeydestä. Jokainen maa oli sitä mieltä, että tästä asiasta meidän pitää keskustella
jatkossakin, ja se on mielestäni hienoa, että tämmöistä palautetta on tullut.

Sitten vielä mitä tulee oikeuslaitoksen itsenäisyyteen ja tehokkuuteen, niin meillä on
myös toisenlaiset välineet: meillä on niin kutsuttu EU justice scoreboard, jolla myös voi-
daan vertailla, [Puhemies koputtaa] miten oikeusvaltiokehitys tapahtuu kussakin EU-
maassa, ja tätäkin kehitetään.

Toinen varapuhemies Juho Eerola: Mennään kysymyksissä eteenpäin.

16.46 Arto Satonen kok (vastauspuheenvuoro): Arvoisa puhemies! Tämä oikeusvalti-
operiaatteen puolustaminenhan todella liittyy vahvasti meidän puheenjohtajaohjelmaam-
me, ja on erittäin tärkeää, että se viedään nyt eteenpäin. Täytyy sanoa, että vaikka olen aika
pitkään tätä asiaa seurannut, en ole vielä päässyt kyllä ihan täysin selville siitä, mitä tässä
nyt on saavutettu. Niinpä kysyn vielä: Onko nyt niin, että kun tämä artikla 7:n mukainen
menettely ei ole tehonnut suhteessa Puolaan eikä todennäköisesti tehoa myöskään suhtees-
sa Unkariin, pystytäänkö näitä rahoituskehyksiä käyttämällä takaamaan se, että esimerkik-
si Unkarissa ja Puolassa oikeuslaitos toimii riippumattomasti, siellä on oppositiolla toimin-
taedellytykset, siellä on sanomalehdillä vapaat toimintaedellytykset — että me saavutam-
me ne tavoitteet, joita me tässä haluamme? Johtaako tämä nyt siihen? Sen haluaisin kuulla
pääministeriltä.

16.47 Pääministeri Antti Rinne (vastauspuheenvuoro): Arvoisa puhemies! Edustaja Sa-
tonen, näitä tavoitteita Suomi vie eteenpäin näillä kolmella eri kokonaisuudella, jotka ko-
mission esitysten pohjalta ovat EU:ssa keskustelun kohteena. 
3



Pöytäkirjan asiakohta PTK 43/2019 vp
Tämä esitys oikeusvaltiodialogista ylipäätään tulee läpi mennessään tarkoittamaan sitä,
että Euroopan unionissa käydään jatkuvasti keskustelua siitä, miten oikeusvaltioperiaate
toteutuu jäsenmaissa. Jos on hyvää kehitystä, se tulee läpinäkyväksi. Jos on huonoa kehi-
tystä, se tuodaan läpinäkyväksi. Tätä kautta synnytetään painetta sen suhteen, että näitä
esittämiänne asioita voidaan viedä eteenpäin.

Sitten on tämä artikla 7:n mukainen menettely, joka ei ole valitettavasti Puolan toimin-
taan vaikuttanut, vaikka sitä on kaksi kertaa pidetty kuulusteluissa tämän asian ympäriltä.
Nyt Unkari joutuu toiseen kuulemiseen tämän asian ympäriltä. Toivon, että Unkari ottaa
asioissa vaarin. Puolakin otti joitakin asioita huomioon.

Tämä kolmas asia eli tämä ehdollisuus suhteessa tähän budjettiin tulee tarkoittamaan
[Puhemies koputtaa] joitakin osia nykyistä tilannetta paremmiksi. Ei kaikkia, valitettavas-
ti.

16.48 Eurooppaministeri Tytti Tuppurainen (vastauspuheenvuoro): Arvoisa puhe-
mies! Rahoituskehysneuvotteluita on käyty nyt johdollani, ja kaiken aikaa työn alla on ol-
lut EU-varojen kytkentä oikeusvaltioperiaatteen kunnioittamiseen juuri siinä muodossa
kuin EU:n komissio esitti alkuperäisessä esityksessään vuonna 2018. Sitä työryhmissä on
viety tietysti koko ajan eteenpäin, mutta tavoite on varmistaa se, että unionin budjettia suo-
jellaan laajamittaisilta oikeusvaltion puutteilta. Tämä on uusi työkalu, ja tämä tulee mer-
kittävällä tavalla lisäämään EU-välineitä oikeusvaltiotyökalupakissa. Ja siinä on juuri se li-
säarvo. Se puuttuu sellaisiin väärinkäytöksiin, jotka ovat yksittäisiä kelmejä laajempia eli
liittyvät oikeusvaltion toimivuuteen, ja kyllä me tätä kautta voimme kiristää ruuvia, jäädyt-
tää varoja niissä maissa, joissa oikeusvaltioperiaatteet eivät toteudu.

Sen lisäksi meillä on muita välineitä, kuten pääministeri kuvasi. Me etenemme, teemme
työtä usealla saralla. Teemme parhaamme ja tunnustamme sen, että puoli vuotta on lopulta
aika lyhyt aika saada lopullisia muutoksia aikaan yhteiskunnissa, kuten Puolassa ja Unka-
rissa. Mutta teemme oman osamme.

16.49 Jani Mäkelä ps (vastauspuheenvuoro): Arvoisa puhemies! Todellakin puoli vuotta
on lyhyt aika, ja nyt tämä puheenjohtajakautemme on hallituksen toimesta käytännössä
tuhlattu. Kun Suomen pitäisi puhua teollisuuden kilpailukyvystä, väylähankkeista, maata-
loudesta ja puolustaa pienten maiden itsemääräämisoikeutta, niin mitä tekee hallitus? Yrit-
tää tartuttaa koko Eurooppaan ilmastopaniikin ja vouhotuksen ja hyökkää muita maita vas-
taan tämän poliittisen oikeusvaltiokehityksensä nimissä. Nyt tämä peli loppui. Muut maat
ilmoittivat, että oikeusvaltiolla ei tehdä politiikkaa, vaan turvataan varojen käyttöä ja tor-
jutaan korruptiota. Näin on hyvä ja oikein.

Kysynkin hallitukselta: Aiotteko tästä nöyryytyksestä viisastuneena käyttää Suomen vä-
häisen puhevallan jatkossa meille tärkeiden asioiden puolustamiseen? Hankitteko meille
Euroopasta liittolaisia vai vihamiehiä? [Eduskunnasta: Hyviä kysymyksiä!]

16.50 Pääministeri Antti Rinne (vastauspuheenvuoro): Arvoisa puhemies! Minä en tun-
nista edustaja Mäkelän puheenvuorosta mitään totuudenmukaista sitä kohtaan, mitä itse
olen havainnut eurooppalaisten päämiesten kanssa keskustellessa. Itse asiassa käytännös-
sä Suomea on kiitetty todella vahvasti siitä panoksesta, jonka Suomi on puheenjohtajakau-
dellaan jo tähän mennessä koko tähän komission uuden strategian jalkauttamiseen ja EU:n
uuden strategian jalkauttamiseen laittanut. Siihen kuului juuri se, mitä kuvasitte: uudenlai-
4



Pöytäkirjan asiakohta PTK 43/2019 vp
sen elinkeinorakenteen vahvistaminen, koulutuksen vieminen eteenpäin, pysyvien, hyvien
työpaikkojen synnyttäminen Eurooppaan kestävällä tavalla, ekologisesti, taloudellisesti ja
sosiaalisesti oikeudenmukaisella tavalla. Tämä on äärimmäisen tärkeä Suomen puheenjoh-
tajakauden tavoite, jota viedään vahvasti eteenpäin, ja itse asiassa paljon, paljon tulee kii-
tosta, niin että voitte olla rauhassa.

16.51 Sinuhe Wallinheimo kok (vastauspuheenvuoro): Arvoisa puhemies! Suomi hoitaa
nyt EU:n puheenjohtajuutta kolmatta kertaa. Kaksi ensimmäistä meni erinomaisesti, sanal-
la sanoen tämä kolmas on kyllä lähtenyt aika kangerrellen liikkeelle. [Välihuutoja vasem-
malta] Tuorein tapaus tästä nähtiin Unkarissa, mitä muun muassa politiikan tutkimuksen
professori Markku Jokisipilä on kuvannut melkoiseksi pannukakuksi. Perinteisesti Suo-
men vahvuus EU-puheenjohtajuuksien hoitamisessa on ollut se, että siellä olemme yhte-
näinen joukkue, joka toimii yhdessä kompromisseja hakien ja diplomatian keinoja käyt-
täen. Nyt Euroopassa on syntynyt kuva, että Suomi on puheenjohtajamaana melko arvaa-
maton. Tämä ei ole kestävää politiikkaa. 

Haluaisin kysyä pääministeri Rinteeltä: olisiko parempi toimia kansainvälisissä yhteyk-
sissä ministeri Tuppuraisen sanoin maltillisemmin ja diplomaattisemmin ja olla näin edes-
auttamassa Suomen linjaa?

16.52 Pääministeri Antti Rinne (vastauspuheenvuoro): Arvoisa puhemies! Edustaja
Wallinheimo, Suomi on toiminut rauhallisesti, diplomaattisesti ja asioita eteenpäin vieden,
keskustellen, aivan niin kuin kuvasitte, että pitäisikin tehdä. 

Jos tällä hetkellä miettii niitä yhteistyötahoja, joittenka kanssa on viety Euroopan unio-
nin asioita eteenpäin, niin yksi keskeinen yhteistyökumppanikokonaisuus ovat nettomak-
sajat, joittenka kanssa ollaan haluttu viedä oikeusvaltioperiaatetta, ilmastonmuutokseen
liittyvää kokonaisuutta ja myös maahanmuuttoon liittyvää kokonaisuutta kaikkien euroop-
palaisten näkökulmasta oikeaan suuntaan ja hyvään suuntaan. Niin kuin sanoin, on itse
asiassa kiitetty kovin paljon sitä työtä, mitä Suomi yleisten asioitten neuvostossa ministeri
Tuppuraisen johdolla ja muuten sekä alakohtaisissa neuvostoissa että myös Eurooppa-neu-
vostossa on tehnyt näissä asioissa. Voitte olla vakuuttunut, että Suomen tästäkin puheen-
johtajakaudesta tulee kuvaamallanne tavalla ensimmäisen ja toisen kauden jälkeen erittäin
menestyksellinen.

16.53 Eurooppaministeri Tytti Tuppurainen (vastauspuheenvuoro): Arvoisa puhe-
mies! Politiikka kuuluu tähän saliin, ja siksi sallittakoon tämä edustaja Wallinheimonkin
puheenvuoro. Minusta siinä kuulosti kyllä hieman kokoomuksen pettymys, ettei se itse ole
nyt hoitamassa tämän hallitusohjelman mukaisesti tätä eurooppapolitiikkaa, jossa toimim-
me aktiivisesti ja avoimesti EU:n eturivissä, niin kuin pääministeri Rinne on sanonut. Sillä
tavalla me toimimme: vahvistamme EU:n yhtenäisyyttä, vahvistamme EU:n toimintaky-
kyä, koska me tarvitsemme unionia, joka pystyy ratkomaan globaaleja kriisejä kuten il-
mastokriisi, eriarvoisuus, kasvavat konfliktit suurvaltojen välillä. Tähän pääministeri Rin-
teen hallitusohjelma on rakennettu, ja siihen myös meidän EU-puheenjohtajuutemme no-
jaa, ja hyvää palautetta on tullut muilta jäsenmailta. Kyllä meitä pidetään pragmaattisina ja
rauhallisina, ratkaisukeskeisenä jäsenmaana, jolle uskotaan muun muassa niinkin vakavia
ja vaikeita asioita kuin monivuotisen rahoituskehyksen neuvottelu. Tältä osin viemme työ-
tä eteenpäin, mutta ei tämä EU-politiikka mikään soolosuoritus ole, kyllä tässä tarvitaan
5



Pöytäkirjan asiakohta PTK 43/2019 vp
myös muiden maiden suopeutta. Tällä hetkellä jännitteitä on paljon pinnalla, mutta onnek-
si me suomalaiset olemme siellä tuomassa [Puhemies koputtaa] tämmöistä rauhallista jär-
jen ääntä. 

Toinen varapuhemies Juho Eerola: Ja vielä aiheen esille nostanut edustaja Vikman.

16.54 Sofia Vikman kok (vastauspuheenvuoro): Arvoisa puhemies! Jos Suomi toimii
EU-puheenjohtajana harkiten ja maltilla, kuten pääministeri täällä totesi, niin miten sitten
on mahdollista, että Euroopan komissio joutuu korjaamaan Suomen pääministerin lausun-
toja? 

Vielä Rinteen lausuntoihin, ne nimittäin herättävät huomiota laajemminkin kuin vain
EU-keskusteluissa: Tänään saimme lukea muun muassa Suomen Kuvalehdestä energiapo-
litiikan linjaukset, joista jää kyllä pohtimaan, onkohan hallitus näistä tietoinen — siis muu
hallitus Rinteen lisäksi. Rinne nimittäin totesi: ”Turpeen verotus kuuluu energiaverouudis-
tukseen. Turpeen tuki tulee poistumaan sieltä.” Keskustan ryhmä ehätti jo puheenjohtajan-
sa suulla toppuuttelemaan, että turveasiaa tarkastellaan ensi vuonna [Puhemies koputtaa]
osana yritystukia. [Välihuutoja] Kysynkin energia-asioista vastaavalta ministeriltä: Pitää-
kö pääministerin lausuma tässä paikkansa? Tuleeko turpeen tuki poistumaan? Onko asia
siis jo päätetty, [Puhemies koputtaa] kuten pääministerin sitaatti sanoo?

Toinen varapuhemies Juho Eerola: No niin, pääministeri itse on käsi pystyssä. — Olkaa
hyvä.

16.56 Pääministeri Antti Rinne (vastauspuheenvuoro): Arvoisa puhemies! Tämä on
mielenkiintoinen keskustelu, kun yhdistetään useita asioita, joista syntyy hirveä sekamels-
ka myöskin kokoomuksen kysyjän toimesta. 

Jos haluan vastata tähän ensimmäiseen kysymykseen liittyen näihin väitettyihin selityk-
siin komission puolelta, niin nehän eivät ole mitään selityksiä, vaan komission tiedottaja
totesi siihen, että ei ole muutettu minkäännäköisiä aikarajoja komission toimesta, ja sehän
pitää paikkansa. Ei kukaan ole koskaan väittänytkään, että on muutettu joitakin aikarajoja,
vaan todettiin presidentti Macronin kanssa, että olisi tärkeää saada Britannian esitykset
syyskuun loppuun mennessä, jotta niistä voidaan tehdä laillisuusarviointi. Ei ollut missään
tapauksessa kenenkään tarkoituksena muuttaakaan mitään aikarajoja vaan painostaa Bri-
tanniaa tekemään esitykset, jotta voidaan suojata tavallisia eurooppalaisia, tavallisia suo-
malaisia siltä taloudelliselta uhkalta, mikä on tulossa kovasta brexitistä.

Kysymyksen käsittely päättyi.
6


	3.3
	16.38
	16.39
	16.41
	16.42
	16.43
	16.45
	16.46
	16.47
	16.48
	16.49
	16.50
	16.51
	16.52
	16.53
	16.54
	16.56


