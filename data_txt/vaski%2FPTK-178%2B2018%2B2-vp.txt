















































DEMB229.tmp.xml


Pöytäkirjan asiakohta PTK 178/2018 vp
Pöytäkirjan asiakohta 

PTK 178/2018 vp

Täysistunto

Torstai 14.3.2019 klo 16.00—17.46

2. Terveydenhuoltolain 50 § 3 mom. on muutettava
Kansalaisaloite KAA 3/2017 vp
Valiokunnan mietintö StVM 41/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 2. asia.
Käsittelyn pohjana on sosiaali- ja terveysvaliokunnan mietintö StVM 41/2018 vp. Valio-
kunta ehdottaa, että lakiehdotus hylätään.

Keskustelu

16.01 Krista Kiuru sd (esittelypuheenvuoro): Arvoisa puhemies! Tämä on hyvin paljon
keskusteltu aihe ollut valiokunnassa. Kysymyksessä on siis kansalaisaloite, jossa tosiasias-
sa ehdotetaan muutosta terveydenhuoltolain 50 §:ään. Kysymyksessä on keskustelu laajan
ympärivuorokautisen päivystyksen tarpeesta. Tällä hetkellä terveydenhuoltolain 50 §:n
nojalla laaja ympärivuorokautinen päivystys on keskitetty 12 yksikköön. Sen mukaisesti
laajan päivystyksen sairaala tarjoaa palveluita useilla lääketieteen erikoisaloilla ympäri-
vuorokautisesti ja välittömästi, ja laki edellyttää, että tällaisella sairaalalla on oltava myös
voimavarat terveydenhuollossa tarvittavan valmiuden ylläpitämiseen ja erityistilanteiden
hoitamiseen. Kansalaisaloitteessa esitetään, että Vaasan sairaanhoitopiiri luettaisiin osaksi
listaa, jossa nämä 12 tällaista yksikköä esitellään. 

Arvoisa puhemies! Tällä keskustelulla on pitkä tausta. Ensinnäkin perustuslakivalio-
kunta jo aikoinaan tuota terveydenhuoltolain muutosta täällä eduskunnassa tehtäessä ko-
rosti lausunnossaan perustuslain 17 §:n kielellisiä oikeuksia ja totesi, että parhaiten niitä
toteuttava ratkaisu olisi se, että laajan päivystyksen yksikkö sijoitettaisiin sekä Vaasan että
Etelä-Pohjanmaan sairaanhoitopiiriin. Tämä lausunto on siis vuodelta 2016. Terveyden-
huoltolain 50 §:n 3 momenttiin otettiin edellä mainitun perustuslakivaliokunnan lausun-
non johdosta tuolloin säännös, jonka mukaan väestön kielellisten oikeuksien turvaamisek-
si Etelä-Pohjanmaan sairaanhoitopiirin on järjestettävä päivystyspalvelut suomen ja ruot-
sin kielellä niin, että potilas saa palvelut valitsemallaan kielellä. Näin ollen tuo terveyden-
huoltolain 50 §:n muoto ratkaistiin.

Sosiaali- ja terveysvaliokunta on tarkastellut tätä kysymystä laajan päivystyksen sairaa-
lasta myöskin osana sote- ja maakuntauudistusta. Sosiaali- ja terveysvaliokunta tarkasteli
sote- ja maakuntauudistusta koskevassa mietintöluonnoksessaan järjestämislakiehdotuk-
sen 11 §:n 2 momentin yhteydessä myöskin terveydenhuoltolain 50 §:n 3 momentin muut-
tamista koskevaa kansalaisaloitetta — siis kansalaisaloite, jota tänään käsittelemme, oli
yhdistetty sosiaali- ja terveysvaliokunnassa sote-uudistuksen käsittelyyn. Silloin asiaa sel-
vitettiin varsin paljon, ja valiokunta totesi noissa mietintöluonnoksissa, että sen saaman
 Tarkistettu
4.0



Pöytäkirjan asiakohta PTK 178/2018 vp
selvityksen mukaan Etelä-Pohjanmaan sairaanhoitopiiri on järjestänyt ruotsin kielen kou-
lutusta henkilökunnalleen viime vuosina tehostetusti ja on myöskin saadun tiedon mukaan
käytettävissämme se yksityiskohta, että erityisesti päivystysalueen henkilökunnan ruotsin
kielen taitoa on kohennettu ja yli 300 työntekijää on osallistunut ruotsin kielen koulutuk-
seen. Sosiaali- ja terveysministeriö kertoi valiokunnalle, että vuonna 2017 avohoidon po-
tilaskäynneistä Etelä-Pohjanmaan sairaanhoitopiirissä oli 1,3 prosenttia Vaasan sairaan-
hoitopiirin alueelta ja näistä asioineista henkilöistä 182 oli ilmoittanut äidinkielekseen
ruotsin. Kaiken kaikkiaan vuoden 2017 aikana Vaasan sairaanhoitopiirin asukkaista 25
ruotsinkielistä oli käyttänyt Seinäjoen keskussairaalan päivystyspoliklinikan palveluita.
Sosiaali- ja terveysministeriön toteamuksen mukaan Vaasan keskussairaala on voinut vuo-
den 2016 terveydenhuoltolain muutoksenkin jälkeen ylläpitää kattavaa, väestön palvelut
turvaavaa päivystystä.

Tämä mietintöluonnos, johon viittasin, oli osa sosiaali- ja terveydenhuollon uudistuk-
sen käsittelyä valiokunnassa. Valiokunnan mietinnöt menivät perustuslakivaliokuntaan,
joka totesi 2018 lausunnossaan, että sosiaali- ja terveysvaliokunnan mietintöluonnoksessa
esitetyistä selvityksistä ei käy asianmukaisesti ilmi kielellisten oikeuksien toteuttamiseksi
tarvittavien toimenpiteiden riittävyys eikä myöskään se, onko valiokunnan aikaisemmin
säätämisjärjestyskysymyksenä pitämästä lakisääteisestä velvollisuudesta huolehtia siitä,
että Vaasan Seinäjoelle siirtyvät ruotsinkieliset voivat käytännössä käyttää omaa äidinkiel-
tään, säädetty riittävän täsmällisesti. Perustuslakivaliokunta ei siis pitänyt riittävänä sosi-
aali- ja terveysvaliokunnan kannanottoa seurannasta. Valiokunta muistutti sen sijaan vielä
uudelleen aivan tuoreessa lausunnossaan parin viikon takaa, että perustuslain 17 §:n kie-
lelliset perusoikeudet parhaiten toteuttava ratkaisu olisi se, että laajan päivystyksen yksik-
kö sijoitettaisiin sekä Vaasan että Etelä-Pohjanmaan sairaanhoitopiiriin. 

Sosiaali- ja terveysvaliokunta on nyt lopettanut sosiaali- ja terveydenhuollon uudistuk-
sen käsittelyn. Taustalla on eduskunnan puhemiesneuvoston linjaus, että hallituksen eron-
pyynnön vuoksi eduskunnalla ei ole enää edellytyksiä käsitellä sote- ja maakuntauudistus-
ta. Tämän johdosta sosiaali- ja terveysvaliokunta toteaa, että ruotsinkielisen väestön oi-
keus kiireelliseen sairaalahoitoon sekä muihin sosiaali- ja terveyspalveluihin omalla kie-
lellään ja samanlaisten perusteiden mukaan kuin suomenkielisenkin väestön kohdalla on
turvattava myös käytännössä. Valiokunta muistuttaa palveluiden organisoinnista mutta
myös potilasturvallisuudesta ja palveluiden laadun merkityksestä. 

Johtopäätöksenä valiokunta toteaa, että kielellisten oikeuksien toteuttamiseksi tehtyjen
toimenpiteiden riittävyyttä sekä sääntelyn täsmentämistarvetta on perustuslakivaliokun-
nan lausunnon perusteella vielä syytä selvittää, ja valiokunta toteaa, että tämä selvitystyö
tulisi tehdä valtioneuvostossa. Näin ollen valiokunnan lausumaehdotuksena on eduskun-
nalle, että hallitus tarkastelisi vielä Vaasan keskussairaalan asemaa laajan päivystyksen
sairaalana osana sosiaali- ja terveyspalveluiden kokonaisuutta.

Aivan lopuksi on todettava, että asia on ollut monesti valiokunnassa käsittelyssä, ja siltä
osin tämä valiokunnan mietintö sisältää myös vastalauseen.

Puhemies Paula Risikko: Sitten mennään puhujalistalle.

16.09 Veronica Rehn-Kivi r: Arvoisa puhemies, värderade talman! Social- och hälso-
vårdsutskottet har i dag behandlat medborgarinitiativet som föreslår en ändring av hälso-
vårdslagens 50 § så att Vasa centralsjukhus tas med i listan på fulljoursjukhus och att tex-
2



Pöytäkirjan asiakohta PTK 178/2018 vp
ten om att sjukhuset i Seinäjoki förutsätts ge vård och tjänster på både finska och svenska
stryks.

Vaasan keskussairaala on ainoa aidosti kaksikielinen keskussairaala Suomessa. Sairaalan
hoitotulokset ja hoidon vaikuttavuus ovat THL:n mukaan maan parhaita. Perustuslakiva-
liokunta on sekä terveydenhoitolain muutoksen yhteydessä että myöhemmin sote-uudis-
tuksesta antamissaan lausunnoissa todennut, että kielellisten oikeuksien toteuttamiseksi
tarvittavien toimenpiteiden riittävyydestä tulee varmistua, ja että tämä toteutuu parhaiten
sillä, että Vaasa liitetään laajan päivystyksen sairaaloiden listalle.

Arvoisa puhemies! Ehdotan siksi, että eduskunta ottaa käsittelyn pohjaksi vastalausee-
seen sisältyvän lakiehdotuksen terveydenhuoltolain 50 §:n muuttamiseksi.

16.10 Anna-Maja Henriksson r: Värderade talman, arvoisa puhemies! I politiken ska
man aldrig ge upp när man vet att man jobbar för en viktig sak som handlar om rättvisa, om
människors rätt till lika behandling. Riksdagen har nu möjlighet att ta det viktiga beslutet
att bevilja Vasa centralsjukhus omfattande jour, helt i enlighet med det medborgarinitiativ
som 67 000 personer har undertecknat. 

Medborgarinitiativet är väl berett och därför borde riksdagen helt i enlighet med leda-
mot Rehn-Kivis reservation godkänna initiativet och fatta beslut att Vasa centralsjukhus
får omfattande jour. 

Varför ska man skjuta på saken till nästa regeringsperiod då det finns alla förutsättning-
ar att fatta beslut nu? Grundlagsutskottet har upprepade gånger konstaterat att de språkliga
rättigheterna förverkligas bäst om såväl Vasa centralsjukhus som Seinäjoki får ha central-
sjukhus med omfattande jour. Det är nu vi ska fatta beslut. Det finns inga hållbara argu-
ment för att skjuta upp saken.

Arvoisa puhemies! Vaasan keskussairaalan laajaa päivystystä ei käsiteltäisi tänään edus-
kunnan täysistunnossa ilman RKP:n Veronica Rehn-Kiven sankarillista toimintaa sosiaa-
li- ja terveysvaliokunnassa, ja kiitos myös koko muulle oppositiolle siitä tuesta. Eduskunta
äänestää asiasta huomenna, ja RKP:n kanta on selkeä: Vaasan keskussairaalalle on myön-
nettävä ympärivuorokautinen laaja päivystys. Nyt muiden puolueiden on aika näyttää, mitä
mieltä ne oikeasti ovat Vaasan laajasta päivystyksestä. 

67 000 allekirjoitusta keränneessä kansalaisaloitteessa vaadittiin lakimuutosta, jolla oli-
si turvattu vaasalaisten ja Pohjanmaan rannikkoseudun asukkaiden sote-palvelut. Edus-
kunnan perustuslakivaliokunta on sote-uudistuksen yhteydessä toistuvasti todennut, että
kielelliset perusoikeudet toteutuisivat parhaiten, jos sekä Vaasan että Etelä-Pohjanmaan
sairaanhoitopiireissä on laajan päivystyksen yksiköt. 

Myös monet muut asiat puhuvat Vaasan keskussairaalan puolesta. Pohjanmaan maakun-
nalla on myönteinen väestökehitys ja kasvava asukasmäärä. Pohjanmaa on yksi maamme
elinvoimaisimmista seuduista. Hoito ja hoiva ovat jatkuvasti olleet hyvällä tasolla Vaasan
keskussairaalassa. Lisäksi Pohjanmaa on ainoa maakunta, jossa molemmat kieliryhmät
ovat lähes yhtä isoja ja jossa palvelut sekä suomeksi että ruotsiksi voidaan turvata parhai-
ten. Myös lukuisat asiantuntijatahot katsovat, että Vaasassa pitäisi olla laajan päivystyksen
sairaala.
3



Pöytäkirjan asiakohta PTK 178/2018 vp
Det finns alltså många starka argument som talar för Vasa centralsjukhus. Landskapet Öst-
erbotten har en positiv befolkningsutveckling och en ökande sysselsättningsgrad. Öster-
botten är en av landets mest livskraftiga regioner. Vården på Vasa centralsjukhus har stän-
digt varit på god nivå. Dessutom är Österbotten det enda landskapet där de två språkgrup-
perna är nästintill lika stora. Det handlar om cirka 100 000 personer med svenska som mo-
dersmål och nästan lika många med finska som modersmål. Och det är också så att det är
där — där det finns den här grunden — som det också är bäst att kunna ge service och vård
på bägge språken.

Sen kan vi dessutom konstatera att Vasa centralsjukhus upprepade gånger har valts till
landets bästa utbildningsenhet. Nu handlar det om jämlikhet i vården och att ge medborg-
arna lika rättigheter. Jag hoppas och tror att riksdagen i morgon låter förnuftet segra och går
in för att ge Vasa fulljouren.

Toivon ja uskon, että järki nyt lopuksi voittaa, ja että eduskunta huomisessa äänestyksessä
myöntää Vaasalle oikeutetun ympärivuorokautisen laajan päivystyksen. 

Kannatan edustaja Rehn-Kiven vastalauseen perusteella tehtyä ehdotusta ja olen va-
kuuttunut siitä, että täällä moni tukee hänen ehdotustaan.

Jag understöder ledamot Rehn-Kivis förslag och tror att det finns många ledamöter nu här i
salen som också stöder det. Och jag är övertygad om att vi tillsammans nu med oppositio-
nen kan göra skillnad i den här frågan och kan visa att rättvisan vinner.

16.16 Vesa-Matti Saarakkala sin: Arvoisa rouva puhemies! Tämä kansalaisaloitteen kä-
sittelyhän on kestänyt varsin pitkään tuolla sosiaali- ja terveysvaliokunnassa, ja aivan niin
kuin edeltävissä puheenvuoroissa on kerrottu, tätä on aiemmin käsitelty osana hallituksen
sote-uudistusta ja sen järjestämislakia HE 15, jossa aikoinaan linjattiin tämä luettelo siitä,
missä sairaaloissa on jatkossa laaja päivystys. Tämä laaja päivystyshän on tällä hetkellä jo
käytännössä näissä sairaaloissa, jotka siinä luettelossa ovat. Vaasan ja ruotsinkielisten
osalta nämä tietyt kiireelliset päivystystapaukset on sitten hoidettu yhteistyössä Seinäjoen
keskussairaalan kanssa.

Sinänsä tämä palvelu on käsittääkseni pelannut ihan hyvin, mutta edelleen perustuslaki-
valiokunta on tämän prosessin aikana esittänyt kysymyksiä tämän asian toimivuuden osal-
ta, kielellisten oikeuksien turvaamisen osalta, ja ei ole ollut ihan täysin vakuuttunut siitä
järjestelystä, joka sinänsä on ollut perustuslain näkökulmasta asiallinen, mutta ei tokikaan
paras mahdollinen, niin kuin on todettu. Eli kaikkein paras mahdollinen järjestely on se,
mitä tässä kansalaisaloitteessa esitetään, eli se, että sekä Seinäjoen keskussairaala että Vaa-
san keskussairaala olisivat laajan päivystyksen sairaaloiden joukossa molemmat. Se on
kielellisten oikeuksien toteutumisen kannalta paras ratkaisu. Se on varmaan myös taloudel-
lisesti sekä toiminnallisesti paras ratkaisu, koska en ainakaan itse ihan näe sitä parhaana
mahdollisena toimintatapana, että Seinäjoella joidenkin kymmenien potilaitten takia jou-
dutaan periaatteessa — ja käytännössä on jouduttukin — kouluttamaan työntekijöitä hal-
litsemaan ruotsia käytännössä. Se on byrokraattista, se on resurssien haaskuuta, jos meillä
on se vaihtoehto, että nämä asiat voidaan hoitaa Vaasan päässä.

Myös alueelta on tullut vahva tahdonilmaus tähän tämän kansalaisaloitteen muodossa.
Nopeasti saatiin aikoinaan kerättyä nämä vajaat 70 000 allekirjoitusta. Seinäjoen keskus-
sairaala ja Seinäjoen sairaanhoitopiiri puoltavat sitä, että Vaasa nostetaan mukaan tähän
4



Pöytäkirjan asiakohta PTK 178/2018 vp
laajan päivystyksen sairaaloiden joukkoon. Ja kaikin puolin tämä aloite on kannatettava.
Etenkin tämä aloite on kannatettava nyt sen takia, että kun sote-uudistus on esitetyssä muo-
dossa kaatunut, niin ei voida enää vedota siihen — mikä on ollut hallituspuolueitten riveis-
sä tietysti hieman ongelmallista — että kun tämä laajan päivystyksen sairaaloiden joukko
on ollut nimettynä siinä lakihankkeessa, niin siitä on ollut poliittisesti vaikea irrottaa tätä
asiaa erilleen. Nyt, kun se on kaatunut, meillä on oikeus ja meillä on velvollisuus tarkas-
tella tätä asiaa ihan omana asiakysymyksenään.

Mitä tulee tämän kansalaisaloitteen laatuun ja tekniikkaan, en ole nähnyt yhtään näin
selkeätä kansalaisaloitetta, jossa ytimekkäästi, lyhyesti kerrotaan perustelut. Se on lakitek-
nisesti erittäin hyvin laadittu, yksinkertainen ja helposti eteenpäin vietävä aloite, koska sii-
nä halutaan muuttaa vain yhden pykälän momenttia ja se on lakialoitteen muotoon laadit-
tu. Siitä erityiskiitos.

Sen sijaan sitten tämä sosiaali- ja terveysvaliokunnan enemmistön esitys, jota itse en
kannattanut — kannatin siellä tätä kansalaisaloitetta, edustaja Rehn-Kiven esitystä — on
varsin epämääräinen. Sinänsä tässä lausumaesityksessä suhtaudutaan positiivisesti siihen,
että tätä Vaasan asiaa tarkasteltaisiin uudestaan, mutta kyllä tämä vain on teknisesti köm-
pelö. Siinä kuitenkin puhutaan siitä, että eduskunta edellyttäisi hallituksen tarkastelevan
vielä Vaasan keskussairaalan asemaa laajan päivystyksen sairaalana, osana sosiaali- ja ter-
veyspalvelujen kokonaisuutta. Herää kysymys: minkä hallituksen? Meillä on tällä hetkellä
toimitusministeristö. Emme me pysty velvoittamaan seuraavaa hallitusta, se on aina poliit-
tinen kysymys. Jos meillä on mahdollisuus hoitaa se asia täällä nyt, niin minun mielestäni
se pitää hoitaa nyt. Ainakin itse pois jäävänä kansanedustajana ehdottomasti haluan vaikut-
taa tähän asiaan juurikin nyt.

Uskon kyllä, että tämä aloite, kun se tänne viimeisillä minuuteilla valiokunnasta ehti kä-
sittelyyn, tulee saamaan tässä äänestyksessä enemmistön tuen. Vetoankin kaikkiin kansan-
edustajiin, erityisesti Vaasan vaalipiirin edustajiin, että nyt on mahdollisuus hoitaa tämä
asia kuntoon, ja nyt toivotan rohkeutta tähän päätöksentekoon. — Kiitoksia. [Ruotsalaisen
kansanpuolueen ryhmästä: Hyvä puhe! — Eero Heinäluoma: Erinomainen linjaus!]

16.21 Pekka Puska kesk: Arvoisa puhemies! Tässä tapauksessa pitää varmaan sanoa:
ärade talman! Tämä Vaasan laajan päivystyksen asia oli täällä käsittelyssä todella soten
järjestämislain lähetekeskustelun yhteydessä. Silloinhan taustana oli tämä aiempi tervey-
denhuoltolain pykälä, jossa oli 12 laajan päivystyksen sairaalaa. Sen vahvistamisen yhtey-
dessähän tasavallan presidentti esitti eräänlaisen varauksellisen lausuman. Tämä epäoikeu-
denmukaiseksi koettu päätös sai sitten aikaan tämän puhutun kansalaisaloitteen, jonka to-
della moni allekirjoitti. 

Sote-käsittelyn yhteydessä valiokunta kuuli tässä Vaasan päivystyksen asiassa varsin
suuren määrän asiantuntijoita, ja suunnilleen kaikki asiantuntijat olivat myönteisiä. Kes-
keiset argumentit Vaasan puolesta voidaan vielä tiivistää seuraavasti. 

Ensinnäkin: Vaasan keskussairaalassa noin puolella henkilöstöstä äidinkieli on ruotsi,
mikä takaa kaksikielisyyden. Aidosti kaksikielistä palvelua ei voida luoda keinotekoisesti
suomenkielisellä alueella. Jo perustuslakivaliokunta on todennut, että kielelliset perusoi-
keudet perustuslain mukaan voidaan parhaiten toteuttaa maantieteellisillä ratkaisuilla. 

Toiseksi: Vaasan keskussairaalan erikoissairaanhoidon hoitotulokset, laatu ja potilastur-
vallisuus ovat THL:n arviossa maan huippuluokkaa. 
5



Pöytäkirjan asiakohta PTK 178/2018 vp
Kolmanneksi: etäisyys Vaasan keskussairaalasta lähimpään yliopistosairaalaan on mer-
kittävästi pidempi kuin minkään muun keskussairaalan, edes Lapin. 

Neljänneksi: Vaasan sairaanhoitopiirin väestöpohja on vahva, noin 170 000. 
Ja viidenneksi: Vaasan keskussairaala on kyennyt jo nyt ylläpitämään nykyistä laajaa

päivystystä samalla, kun kustannuksia on vähennetty, eli taloudellisia perusteita päivystyk-
sen alasajolle ei ole. 

Asiantuntijakuulemisessa myös Seinäjoen keskussairaala kannatti Vaasa ja Seinäjoki
-mallia. Kuten täällä jo mainittiin, sote-käsittelyn yhteydessä myös perustuslakivaliokunta
käsitteli asiaa ja lausunnossaan piti parhaana, että sekä Vaasa että Seinäjoki olisivat laajan
päivystyksen sairaaloita. Ja todellakin vielä aivan loppuvaiheessa perustuslakivaliokunta
lausunnossaan sosiaali- ja terveysvaliokunnan mietintöluonnoksesta palasi uudelleen tä-
hän asiaan ja uudisti kantansa siitä, että sekä Vaasan että Seinäjoen pitäisi olla laajan päi-
vystyksen sairaaloita. 

No, asia raukesi tunnetusti soten käsittelyn mukana. Nyt aivan loppuvaiheessa nostet-
tiin asia taas esille, kiitos edustaja Rehn-Kiven, eli Vaasan kansalaisaloitteen käsittelyä ei
oltukaan vielä lopetettu. Valiokunta on nyt sitten aivan loppumetreillään eli tänään käsitel-
lyt asian, johon siis oli tilaisuus palata. 

Argumentit Vaasan puolesta ovat ylivoimaiset, kuten edellä totesin. On kuitenkin sel-
vää, että valiokunnalla tai eduskunnalla laajasti ei tässä vaiheessa ole mitään mahdollisuut-
ta avata terveydenhuoltolakia ja ryhtyä vielä muodollisesti valmistelemaan tarvittavaa
lainmuutosta, vaikka asia sinänsä, niin kuin edustaja Saarakkala sanoi, on suhteellisen yk-
sinkertainen, ja aloitehan on sinänsä erittäin hyvin tehty. 

Valiokunta toteaa mietinnössään, että tarvittava lainvalmistelu pitäisi tehdä valtioneu-
vostossa. Jos tähän lainvalmistelun tielle olisi tänään lähdetty, asia olisi käsittääkseni il-
man muuta rauennut aikapulaan. Sen vuoksi valiokunnan mietintö on hyvä. Siinähän lop-
pupäätöksessä todetaan, että sosiaali- ja terveysvaliokunta toteaa, että kielellisten oikeuk-
sien toteuttamiseksi tehtyjen toimenpiteiden riittävyyttä sekä sääntelyn täsmentämistarvet-
ta on perustuslakivaliokunnan lausunnon perusteella vielä syytä selvittää. Valiokunta tote-
aa, että selvitystyö tulee tehdä valtioneuvostossa, ja valiokunta esittää asiasta lausumaa. 

Tämän hyvän aloitteen hyväksyminen tässä vaiheessa ilman vastaavaa muodollista lain-
muutosta ja sen hyvää, asiallista valmistelua ei ainakaan saamani hallintojuridisen konsul-
taation perusteella sinänsä sitoisi mihinkään, ja jos siis tämä eduskunnan lausuma, jota nyt
esitetään, hyväksytään, se varmistaa sen, että asia ei raukea ja että asia tulee poliittiseen kä-
sittelyyn seuraavassa hallituksessa eduskunnan velvoittamana. Lausuman tarkoituksena on
siis turvata asian jatkokäsittely.

Arvoisa puhemies! On lopuksi muistettava, että tämä tarpeellinen Vaasan sairaalan päi-
vystystä koskeva asia on täysin irrallinen sote-malleista. Se ei myöskään johda mihinkään
dominoefektiin. Päätös on sinänsä yksinkertainen ja oikeudenmukainen Vaasan keskussai-
raalan ja alueen asukkaiden kannalta. Sen vuoksi toivon, että kun seuraava hallitus lausu-
man perusteella ottaa asian käsittelyyn, se päätyy laajasti puollettuun hyvään ratkaisuun. 

Puhemies Paula Risikko: Kiitoksia. — [Vastauspuheenvuoropyyntöjä] Jaha, vastauspu-
heenvuoroja. Aloitetaan edustaja Heinäluomalla.

16.26 Eero Heinäluoma sd (vastauspuheenvuoro): Arvoisa puhemies! Arvostan suuresti
edustaja Puskan osaamista tällä alueella ja myös hänen puheenvuoronsa sisältöä, jossa vas-
6



Pöytäkirjan asiakohta PTK 178/2018 vp
tustamattomasti osoitettiin, että tämä laaja päivystys kuuluisi Vaasaan. Se oli kirkas linja,
niin kuin aikaisemmissakin puheenvuoroissa on ollut. Mutta en ymmärrä kylläkään hänen
johtopäätöstään, että nyt ei tehtäisi mitään vaan esitetään hurskas toive, jolla tämä asia siir-
retään vaalien jälkeen uudelle hallitukselle, kun asia on, niin kuin edustaja Puska sanoi, pe-
rimmältään hyvin yksinkertainen: joko siellä on tarve ja siellä on laaja päivystys tai ei ole.
Ei tämä ole kauhean monimutkainen ymmärtää myöskään vaalipiirin ulkopuolelta.

Olen hyvin iloinen, että oman puolueeni puheenjohtaja, edustaja Rinne hyvin aikaisessa
vaiheessa, kun tämä ongelma nousi esille, sanoi selvästi, että hän kannattaa ja SDP kannat-
taa sitä, että laaja päivystys tulee Vaasaan. Katson, että tämä pitäisi nyt ratkaista eikä mil-
lään kommervenkillä enää siirtää tätä. Tällä on aito merkitys sekä Vaasan kehitykselle että
aivan erityisesti vähemmistöjen oikeuksille.

16.27 Jutta Urpilainen sd (vastauspuheenvuoro): Arvoisa puhemies! Kuten edustaja
Puska ansiokkaasti tuossa puheenvuorossaan kuvasi, hyvin laajasti asiantuntijat ovat sitä
mieltä, että Vaasan keskussairaalalle kuuluu laajan päivystyksen asema. Syitä ja perusteita
tähän on monia, ei vähiten kielikysymys, mutta myöskin etäisyys Vaasasta lähimpään yli-
opistokeskussairaalaan.

Asia koskettaa hyvin vahvasti Pohjanmaalla asuvia ihmisiä. Viimeksi lauantaina Vaa-
sassa moni tuli kysymään minulta, että mitä meidän keskussairaalallemme tulee tapahtu-
maan. Ehkä se minun huoleni liittyy juuri siihen, että jos toimimme niin kuin täällä edus-
taja Puska esitti, niin epävarmuus tulee jatkumaan, ja se kyllä näkyy siellä alueella olevien
ihmisten parissa mutta myös tämän keskussairaalan toiminnassa, ihan rekrytoinnissa ja sii-
nä käytännön arjessa. Sen takia minusta olisi selkeintä tehdä päätös huomenna, kun äänes-
tämme asiasta, ja antaa Vaasalle ja Vaasan keskussairaalle tuo laajan päivystyssairaalan
status. Se olisi myöskin vahva positiivinen viesti poliittisen järjestelmän uskottavuudesta,
joka mielestäni tässä prosessissa myöskin on saanut vähän ikäviä piirteitä.

16.29 Maria Tolppanen sd (vastauspuheenvuoro): Arvoisa puhemies! Joo, kyllä todella-
kin hämmästyttää, että tämä asia haluttaisiin siirtää seuraavalle hallituskaudelle, kun pää-
tös voitaisiin tehdä jo nyt. Se, mikä tässä asiassa on todella hyvää, on, että sosiaalidemo-
kraatit ja ennen muuta Vaasan keskussairaalan pääluottamusmies Kim Berg perustivat tä-
män kansalaisaloitteen ja saivat siihen 67 422 nimeä. Ikävää sen sijaan oli se, että sitä ei
valtakunnallisesti huomioitu uutisissa lainkaan. Mutta joka tapauksessa me olimme, sosi-
aalidemokraatit olivat, jo silloin asialla, kun lähdettiin viemään tätä asiaa eteenpäin. Siihen
palloon tarttui välittömästi puheenjohtaja Rinne, joka kertoi hyvin varhaisessa vaiheessa,
että mikäli tämä asia menee niin — niin kuin nyt näyttää — ettemme saa tätä täyttä päivys-
tystä, niin sosiaalidemokraatit tulevat muuttamaan tämän asian ennemmin tai myöhem-
min. Nyt minä toivon, että me voisimme yhdessä ja yhteisymmärryksessä muuttaa tämän
asian, koska meillä on yhteneväiset edut niin RKP:n, keskustapuolueen, [Puhemies koput-
taa] kokoomuksen kuin meidänkin kanssa tällä alueella.

16.30 Sari Tanus kd (vastauspuheenvuoro): Arvoisa rouva puhemies! Tässä salissa tarvi-
taan ratkaisukeskeisesti toimivia, yhteistyöhön kykeneviä kansanedustajia, ja ajattelen kyl-
lä, että näin viimeisinä päivinä on aika tehdä selkeitä ratkaisuja. Jos ajattelen Vaasan kes-
kussairaalaa siellä myös itsekin aikoinani työskennelleenä, niin se on todella ainut aito
kaksikielinen sairaala, joka on toiminut kaikilla mittareilla arvioituna ja tarkasteltuna erit-
7



Pöytäkirjan asiakohta PTK 178/2018 vp
täin hyvin. Niin kuin tuossa jo aiemmin olemme kuulleet, myöskään sosiaali- ja terveysva-
liokunnassa asiantuntijoiden kertomana ei ollut mitään perusteltua syytä sille, etteikö Vaa-
san keskussairaalassa voisi olla ja kuuluisi ja tulisi olla laaja ympärivuorokautinen päivys-
tys.

Jos sitten taas ajattelemme Seinäjoen keskussairaalaa ja kun tässä kuulimme, kuinka vä-
hän siellä toisaalta käy ruotsinkielisiä päivystyspotilaita, niin kaikki ymmärrämme, että jos
opittua ruotsin kieltä ei jatkuvasti harjoiteta ja sitten yön, illan, aamuyön aikaan tulee yl-
lättäen ruotsinkielinen potilas, niin ei siinä suomen kieltä äidinkielenään puhuva varmaan-
kaan pysty palvelemaan sillä tavalla kuin kuuluisi palvella. Eli jotta turvataan kaksikieli-
syys aidosti, niin kyllä tämä päivystys ympärivuorokautisena täytyy Vaasan keskussairaa-
lassa olla.

16.31 Martti Talja kesk (vastauspuheenvuoro): Arvoisa rouva puhemies! On totta, ku-
ten edustaja Urpilainen toi esille, että sairaalan statuksella on merkitystä henkilökunnan
rekrytoitumishalukkuuteen. Tällä hetkellä Vaasa täyttää lähes kokonaisuudessaan laajan
päivystyksen sairaalan ominaisuudet. Sieltä puuttuu neurologian lääkäreitä, ja itse asiassa
tällä hetkellä neurologia on se erikoisala, jossa on Suomen yksi suurimmista puutteista.
Elikkä kokonaisuudessaan sairaalan status voisi auttaa rekrytoinnissa, mutta toisaalta, mit-
kä ovat sitten paikallisen sairaalan ja kaksikielisyyden asettamat edellytykset, että tässä on-
nistuttaisiin?

Voidaan jälkikäteen tarkastella, tehtiinkö oikeita ratkaisuja terveydenhuoltolain osalta
määriteltäessä, jaettaessa sairaalat kahteen kategoriaan, laajan päivystyksen sairaaloihin ja
sitten sairaaloihin, jotka voivat ympärivuorokautisen päivystyksen laajuuden valita. Vaasa
täyttää laajan päivystyksen sairaalan kriteerit.

16.32 Arja Juvonen ps (vastauspuheenvuoro): Arvoisa rouva puhemies! Myös perussuo-
malaiset kannattavat Vaasan lisäämistä laajan päivystyksen listalle, ja haluan myös oikais-
ta tässä sen virheen, mistä Ilkka ja Pohjalainen muun muassa uutisoivat, että olisin äänes-
tänyt kansalaisaloitetta vastaan valiokunnassa. En suinkaan ole äänestänyt vaan kannatan
ehdottomasti kansalaisaloitetta.

Pidän myös erittäin tärkeänä, että puhutaan potilasturvallisuudesta, ja Vaasan sairaan-
hoitopiiri loistaa sillä potilasturvallisuudella. Siellä julkaistaan muun muassa potilasturval-
lisuustiedote, ja esimerkiksi vuoden 2017 tiedote, mitä tuossa olen lueskellut, on aivan iha-
naa luettavaa. Pidän erittäin tärkeänä myös sitä, että kun me puhumme ihmisen hoitami-
sesta — ja nyt sanon hoitajan näkemyksen — niin se sydämen äidinkieli on se äidinkieli,
joka on kaikkein paras ja kaikkein tärkein, ja se kestää ihmisen koko elämän ajan. Eli sy-
dämen äidinkielellä tulee saada hoitoa, ja sillä vältetään myös näitä potilasvahinkoja ja po-
tilasvirheitä. Hoidettavan ja hoitajan ja lääkärin pitää ymmärtää toinen toisiaan, ja tämä on
yksi hyvä kriteeri, miksi näin pitää tehdä.

16.33 Joakim Strand r (vastauspuheenvuoro): Arvoisa puhemies! Tässä on pidetty erin-
omaisia puheenvuoroja. Erityiskiitos edustaja Saarakkalalle: aivan loistavaa.

Kyseessä on myös vientirannikon keskussairaala. Teollisuus investoi sinne vahvasti.
Minä en ymmärrä sitä ajattelutapaa, että pitää kieltää sairaalaa kehittymästä optimaalisesti
— täytyy kieltää sairaalaa kehittymästä optimaalisesti — osana ekosysteemiä, joka tuo eu-
8



Pöytäkirjan asiakohta PTK 178/2018 vp
roja joka päivä Suomeen viennin kautta. Hoidetaan, hyvät ystävät, kollegat, tämä asia nyt
huomenna kuntoon.

16.34 Peter Östman kd (vastauspuheenvuoro): Arvoisa rouva puhemies! 67 000 med-
borgare har skrivit under det här medborgarinitiativet och ännu fler människor än så öns-
kar att Vasa centralsjukhus skulle få fulljoursstatus. Grundlagsutskottet har sagt sin åsikt i
frågan, presidenten har sagt, de flesta sakkunniga har sagt det. Jag citerar vad presidenten
sade i sitt utlåtande i december 2016:

””Lain soveltamisesta on tarkoitus säätää asetuksilla, jolloin sekä asetusten antaja että nii-
den täytäntöönpanijat ovat virkavastuussa siitä, että kielelliset oikeudet käytännössä myös
toteutuvat. Tässä tapauksessa se käsitykseni mukaan merkitsee, että päivystyspalveluja
voidaan siirtää Vaasasta Seinäjoelle vain, jos siirrettäessä vallitsee varmuus siitä, että po-
tilaat saavat nuo palvelut valintansa mukaan suomen tai ruotsin kielellä.” 

Me olemme kuulleet nyt tässä salikeskustelussa, että parhaiten se toteutuu Vaasassa, ja
jos me haluamme noudattaa perustuslain henkeä tässä asiassa, me hoidamme tämän asian
kuntoon huomenna.

Kristdemokraterna understöder varmt det förslag som ledamot Veronica Rehn-Kivi kom
med. — Tack.

16.35 Anna-Maja Henriksson r (vastauspuheenvuoro): Arvoisa puhemies! Kiitos aivan
erinomaisista puheenvuoroista. Näyttää siltä, että tässä salissa nyt on aika laajaa tukea sil-
le, että Vaasan keskussairaalalle annetaan se laaja päivystys. Se olisi nyt myös osoitus sii-
tä, että kansalaisaloitteen ansiosta, jossa on moni, moni, moni pohjalainen ollut mukana ke-
räämässä näitä nimiä yli puoluerajojen, yli kuntarajojen, yli kielirajojen, kansalaiset näke-
vät, että eduskunta pystyy yhden sanan lisäämään yhteen pykälään. Yhdestä sanasta on ky-
symys. Se ei vaadi enempiä toimenpiteitä eikä enempää valmistelua. Niin paljon meillä on
jo kuultu asiantuntijoita, niin paljon me tiedämme jo, että tämä on oikeastaan yksinkertai-
nen asia tehdä, kunhan se poliittinen tahto löytyy. Ja nyt minusta näyttää siltä, että huomen-
na se poliittinen tahto löytyy ja laajasti.

 Värderade talman! Det handlar ju om ett medborgarinitiativ där befolkningen i Österbot-
ten har engagerat sig över partigränser, över språkgränser, över kommungränser. Det hand-
lar om för befolkningen absolut grundläggande rättigheter. [Puhemies koputtaa] Och det
skulle vara en styrkedemonstration nu att visa att den här salen klarar av att sätta ett ord till
till paragrafen det handlar om, och det är det att Österbotten och Vasa centralsjukhus får sin
fulljour. [Stefan Wallin: Så är det! — Peter Östman: Helt rätt!]

16.37 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit tukevat tätä kansalaisaloitetta Vaasan ympärivuorokautisen päivystyksen säilymi-
sestä, ja voi sanoa, että huomenna meillä on mahdollisuus näyttää tässä salissa, että me
pystymme saamaan todellakin tämän tärkeän muutoksen aikaiseksi. Tässä kiitokset myös
edustaja Henrikssonille jo aikaisemmin tehdystä työstä oman lakialoitteensa kautta, jota
myöskin oltiin täällä yli puoluerajojen ja poikkeuksellisesti myös yli oppositio- ja hallitus-
9



Pöytäkirjan asiakohta PTK 178/2018 vp
rajojen tukemassa, ja tällä tavalla nyt sitten tämän kansalaisaloitteen kautta oikealla hetkel-
lä tuotuna pystymme tämän asian korjaamaan.

Kaiken kaikkiaan tämä keskittämisasetus, mikä oikeastaan on näitten ongelmien taka-
na, osoittaa juuri sen, mikä siinä sote-uudistuksessakin oli niin heikkoa, elikkä että ei ym-
märretä alueitten erilaisuutta vaan kaikille yritetään tunkea se samanlainen malli. Siinä
mielessä nyt on hyvä mahdollisuus olla purkamassa tätä keskittämisasetuksen seurannais-
ta ja todellakin huomioida ihmisten tarpeet sillä alueella.

Täällä edustaja Strand nosti hyvin esille myöskin elinkeinoelämän tarpeet. Me tarvit-
semme tätä ympärivuorokautista päivystystä Vaasaan, ja todellakin on ilo olla täällä puo-
lueen puheenjohtajana sitä myöskin tukemassa.

16.38 Pekka Puska kesk (vastauspuheenvuoro): Arvoisa puhemies! Tässä asiassahan on
siis kaksi asiaa: toinen on kansalaisaloite ja toinen siitä seuraava vastaava lakimuutos ja
lain käsittely. Itse kannatan ilman muuta Vaasan sairaalan laajaa päivystystä, mutta toivoi-
sin tässä puhuneilta henkilöiltä kantaa siihen hallinnolliseen kysymykseen, mitä tämän
kansalaisaloitteen hyväksyminen ilman vastaavaa lakimuutosta merkitsee, ja tähänhän
viittasin puheessani.

16.39 Eero Heinäluoma sd (vastauspuheenvuoro): Arvoisa puhemies! Palaan vielä näi-
hin kielellisiin oikeuksiin ja niiden merkitykseen erityisesti terveydenhuollossa. Jos jos-
sain, niin terveydenhuollossa tämä kielellinen kysymys on suurimmillaan. Silloin kun ih-
minen on sairaana tai kun hänellä on vuosia lisää ja hän kuuluu ikäihmisten sarjaan ja tar-
vitsee terveydenhuoltoa, niin karmein tilanne on, jos ei pysty toimimaan omalla äidinkie-
lellä. Kaksikielisyydestä myös tiedetään, että kun vuosia tulee lisää, niin monessa tapauk-
sessa sitten 90:n lähestyessä tämä kaksikielisyyskin alkaa heikentyä ja palataan siihen
omaan, lapsena opittuun kieleen, siihen äidinkieleen, ja sen takia tällä on aidosti erittäin iso
merkitys. Ymmärrän täysin tämän aloitteen ja haluan voimakkaasti tukea sitä nimenomai-
sesti Vaasan vaalipiirin ulkopuolelta. Meilläkin pitää olla sydäntä katsoa vähän ohi omien
vaalipiirien kysymyksien, ja sen takia toivon, että tämä tulee hyväksyttyä, ja sitä vartenhan
meillä on virkamiehet ja viime kädessä instituutiot, jotka varmistavat, että täällä tehdään
oikeita päätöksiä. Ja kun tämä on täällä, niin tämä on päätettävissä.

16.40 Maria Tolppanen sd (vastauspuheenvuoro): Arvoisa puhemies! Edustaja Talja
mainitsi, että tuolla Vaasan suunnalla neurologeista olisi pulaa — no niinhän onkin, niin on
muuten kuulkaas koko Suomessa, samoin kuin psykiatreista ja yleislääketieteen erikoislää-
käreistä ja myös joistakin kirurgeista — mutta jos tätä pidetään nytten syynä, miksi ei voi-
taisi Vaasaan antaa täyttä päivystystä, niin minä vain kysyn, että luuletteko todella, että
Seinäjoelle saadaan ruotsinkielisiä psykiatreja ja että sinne saadaan ruotsinkielisiä neuro-
logeja helpommin kuin Vaasaan. Ei varmasti saada, koska Pohjanmaan rannikko on 51-
prosenttisesti ruotsinkielinen, ruotsin kieltä äidinkielenään puhuvia ihmisiä asuu siellä. 46
prosenttia on suomenkielisiä ja loput ovat muunkielisiä, ja tässä on se iso asia, miksi me
tarvitsemme ympärivuorokautisen päivystyksen sinne, missä meidän toista kotimaista
kieltämme puhutaan enemmistökielenä. Tämä vain on yksinkertaisesti tämmöistä matema-
tiikkaa myös.
10



Pöytäkirjan asiakohta PTK 178/2018 vp
16.41 Veronica Rehn-Kivi r (vastauspuheenvuoro): Arvoisa puhemies! Kiitos todella
hyvistä puheenvuoroista täällä, jotka kannattavat Vaasan lisäämistä laajan ympärivuoro-
kautisen päivystyksen sairaaloiden listaan. Olisin edustaja Puskalle todennut sen, että me
olemme nyt saaneet lausuntoja tästä uudestakin... — eilenkin saatiin lausunto muun muas-
sa valtiovarainministeriöltä koskien just tätä, millaisia vaikutuksia tällä pykälämuutoksel-
la on, ja valtiovarainministeriö omassa lausunnossaan sanoi, että ei ole merkittäviä vaiku-
tuksia taloudellisesti, ja myöskin tällaisen yhden uuden erikoisalan hinta olisi 200 000—
500 000 vuodessa, mutta taas toisaalta Seinäjoella säästettäisiin 250 000 vuodessa pelkäs-
tään näihin kieliasioihin panostamisessa, niin että ei ole suuria vaikutuksia.

16.42 Stefan Wallin r (vastauspuheenvuoro): Arvoisa puheenjohtaja! Voi olla, että tästä
kysymyksestä tuli paitsi oikeudenmukaisuuskysymys, jossain vaiheessa myöskin arvoval-
takysymys, mutta se vaihe on nyt ohi. Nyt tämä kysymys on faktisesti ja henkisesti irti
sote-uudistuksesta ja voidaan käsitellä omana tapauksenaan.

Kuumat ilmat on päästetty jo aikoja sitten pihalle, ja nyt keskitytään tähän tapaukseen
Vaasa, ja se on ratkaistavissa nyt. RKP:n vastalauseessa on itse asiassa kuuden kirjaimen
sana ”Vaasan” mukana terveydenhuoltolain 50 §:ssä. Tämä ei ole rakettitiedettä, vaan
tämä on hyväksyttävissä tässä muodossa huomenna, joten ei kannata tätä nyt lykätä. Pa-
rempi pyy pivossa on joskus parempi ratkaisu, ja se ratkaisu tehdään huomenna oikeaan
suuntaan.

16.43 Martti Talja kesk (vastauspuheenvuoro): Arvoisa puhemies! Yhden päivystysren-
kaan ylläpitämisen kustannukset ovat noin 600 000 euroa erilaisten selvitysten mukaan.

Minä olisin kommentoinut sitä asiaa, että täällä tuotiin esille, että on kehittyvä maksu-
kykyinen maakunta. Meidän sosiaali- ja terveydenhuollon uudistuksen lähtökohtahan oli
taata joka puolella Suomea yhdenvertaiset olosuhteet, maakunnalle maksukyky tarjota
myös yhdenvertaiset palvelut alueella. Minusta ei voida käyttää perusteluna, että yhdessä
maakunnassa on maksukykyä, kun itse asiassa meidän pitäisi tasoittaa tätä maksukykyä
valtion toimesta. Tämän takia sosiaali- ja terveydenhuollon uudistukseen lähdettiin, että
silloin tämän perusprinsiipin, joka täällä on, pitäisi olla senkaltainen, että me puhumme sa-
mankaltaisuudesta.

16.44 Vesa-Matti Saarakkala sin (vastauspuheenvuoro): Arvoisa puhemies! Kun on ol-
lut mukana tuossa sote-prosessissa silloisten hallituspuolueitten edustajana, niin muistuu
vain mieleen, miten Suomen historian suurinta hallintouudistusta yritettiin viedä eteen-
päin, kun oli muutama päivä aikaa ja perustuslaillisia ongelmia kasapäin. Sanottiin, että
onnistuu. Itse sanoin, että tuskin onnistuu.

Nyt sanotaan, että ei onnistu muuttaa tätä yhtä lakipykälää, joka on siis laadittu tekni-
sesti varsin loistavaan muotoon. En ole ikinä nähnyt näin selkeätä kansalaisaloitetta. Meil-
lä on täällä edellisellä kaudella hyväksytty kansalaisaloitteen seurauksena avioliittolain
muutos, joka oli sekin lakimuotoon laadittu mutta jossa oli sentään jonkun verran teknisiä
ongelmia. Sekin sitten lopulta eteni maaliin, mitä sinänsä, itse sitä asiaa, vastustin silloin.
Tämä vastauksena edustaja Puskalle. 

Tämä on lakimuutoksen muotoon laadittu. Tämä on selkeä ja yksinkertainen asia. On
turha käydä tätä akateemista keskustelua siitä, onko jotain ongelmaa tämän jatkovalmiste-
lussa tai muuta. Se on akateemista keskustelua ja kuuluu toisille areenoille.
11



Pöytäkirjan asiakohta PTK 178/2018 vp
16.45 Peter Östman kd (vastauspuheenvuoro): Arvoisa puhemies! Viittasin aikaisem-
massa puheenvuorossani tasavallan presidentin lausuntoon. Tulkitsen niin, että hän tarkoit-
ti, että kielellisten oikeuksien ei tule toteutua vain paperilla vaan kielellisten oikeuksien tu-
lee todella toteutua käytännössä.

Edustaja Heinäluoma puhui hyvin siitä, miten tärkeätä se on, että silloin, kun ihminen
sairastaa ja varsinkin kun tulee ikää, tulee ymmärretyksi omalla äidinkielellään. 

Voin sanoa, että olen toiminut tässä työssäni nyt kahdeksan vuotta ja pääosin olen pu-
hunut toisella kotimaisella, eli ruotsi on äidinkieleni, suomi on tavallaan kakkoskielenä mi-
nulla. Jos minä olen kaksi viikkoa ulkomaanmatkalla ja käytän paljon englantia, niin huo-
maan, että suomen kielen taitoni ruostuu. Miten mahtaa sitten olla Seinäjoella, kun siellä
hyvin harvoin käy ruotsinkielisiä potilaita eivätkä lääkärit ja hoitohenkilökunta pääse yllä-
pitämään kieltä niin paljon kuin pitäisi, niin että he kykenisivät kommunikoimaan sairai-
den potilaiden kanssa, jotka tulevat rannikolta, muun muassa Närpiön alueelta, mistä tie-
dämme, että siellä on hyvin vaikeaa murretta, mitä minäkään en aina ymmärrä?

Tämän puolella ovat kyllä kaikki argumentit, eli hoidetaan tämä asia kuntoon huomen-
na.

16.46 Thomas Blomqvist r (vastauspuheenvuoro): Rouva puhemies! Kuten tässä edusta-
jat Wallin ja Saarakkala äsken sanoivat, niin tämä on helppoa. Vaasan keskussairaala täyt-
tää kaikki laajan päivystyksen vaatimukset, se on todettu, ja perustuslakivaliokunnan mu-
kaan kielelliset palvelut toteutuvat parhaiten, jos Vaasa saa laajan päivystyksen. Me kaikki
täällä salissa tiedämme, että Vaasa on ainoa toimiva ratkaisu, jos halutaan turvata kielelli-
set oikeudet.

Fru talman! För den svenskspråkiga befolkningens del och för hela Vasaregionens del
finns det en enkel och klar lösning, och det är att Vasa centralsjukhus får fulljour. Och som
här bland annat ledamot Heinäluoma sade så är det ju när man är sjuk och svag som man
behöver få service på sitt eget modersmål, och språket är faktiskt en del av vårdkvaliteten.
Den kan inte särskiljas från det. Vill vi ge vård av god kvalitet ska den ges på patientens
modersmål, svenska eller finska.

16.48 Anna-Maja Henriksson r (vastauspuheenvuoro): Arvoisa puhemies! Se on juuri
näin, että kielelliset oikeudet ovat perusoikeuksia. 

Edustaja Talja, perustusvaliokunta lähtee hyvin selkeästi siitä, että kaikkein parhaiten
kielelliset oikeudet voidaan toteuttaa, kun annetaan Vaasan keskussairaalalle laaja päivys-
tys. Siitä ei pääse yli eikä ympäri. Se on niin selkeästi sanottu niin monta kertaa, että sen pi-
täisi olla kaikille yhtä selvää.

Sitten on eri asia se, että totta kai Pohjanmaa on vahvaa seutua ja totta kai pohjalaisena
kansanedustajana olemme ylpeitä siitä, että meillä on vahva elinkeinoelämä ja niin edel-
leen. Ja totta kai se on myös niin, että se, että on laaja päivystys sairaalassa, merkitsee myös
sitä, että se kannustaa ihmisiä muuttamaan Pohjanmaalle ja Vaasan seudulle ja miksei
myös Pietarsaaren seudulle. Elikkä kiitokset myös edustaja Saarakkalalle erittäin hyvästä
puheenvuorosta. Mielestäni nostitte esille sen tärkeän asian, miten yksinkertainen ja sel-
keä asia on nyt tehdä se päätös ja hyväksyä tämä kansalaisaloite.
12



Pöytäkirjan asiakohta PTK 178/2018 vp
16.49 Krista Kiuru sd (vastauspuheenvuoro): Arvoisa puhemies! Olen itsekin saanut
vierailla Vaasan sairaanhoitopiirissä, ja oli kyllä opettavainen kokemus. Siellähän tehdään
erittäin hyvää työtä. Potilasturvallisuus on maamme parhaimpia. Siltä osin kuin tätä kes-
kustelua olen nyt tässä seurannut jo vuosien mittaan, niin kyllä minusta tuo perustuslaki-
valiokunnan kanta on siltä osin kovin looginen. Täytyy sanoa ihan pragmaatikkona, että
Vaasan sairaanhoitopiirille laajan päivystyksen statuksen antaminen olisi järkevä teko. Se
ei olisi pois Etelä-Pohjanmaan, Seinäjoen alueelta, koska tässä olisi ratkaisuna nimen-
omaan se, että molemmat alueet saisivat. 

Kun olen tähän asiaan tutustunut varsin hyvin, niin myös kustannustasoltaan tämä vaih-
toehto, että Vaasan sairaanhoitopiirissä tämä laaja päivystys säilyisi, olisi järkevää sen ta-
kia, että silloin me puhuisimme muutaman sadantuhannen kustannuksista, käytännössä
neurologian päivystyksen kokoaikaisuudesta enää tässä vaiheessa. Mutta tämän kaiken
kustannuksen vyöryttäminen ruotsinkieliselle päivystyspalvelulle Seinäjoelle ei taas ole
kustannuksiltaan enää mikään muutaman sadantuhannen juttu. 

Näin olen itse tullut sille SDP:n kannalle, että kyllä tämä on ihan fiksu asia ja ratkaisu,
että hyväksytään tämä kansalaisaloite huomenna, kun siitä äänestetään.

16.50 Mats Löfström r: Ärade fru talman! Frågan om fulljour i Vasa är oerhört viktig och
den engagerar. Just därför är frågan fortfarande kvar i riksdagen trots att åren har gått. Alla
som tyckt att detta är oerhört viktigt har inte gett upp. Medborgarinitiativet samlade nöd-
vändiga 50 000 namn på rekordsnabb tid. Det visar hur mycket den här frågan berör, inte
enbart i Österbotten, utan också i många andra delar av landet, inklusive mitt eget land-
skap, Åland.

När man är sjuk och svag är behovet av service på sitt eget modersmål extra stort. Att
Vasa inte skulle få ha omfattande jour skulle vara oerhört anmärkningsvärt och vara en
nedgradering av den svenskspråkiga servicen i landet. Man måste naturligtvis säkerställa
att alla 85 000 svenskspråkiga i tvåspråkiga Österbotten också har tillgång till en fungeran-
de jour på sitt eget modersmål. Att sätta upp skyltar på svenska gör nämligen inte automa-
tiskt att Seinäjoki sjukhus fungerar på svenska. 

Det logiska skulle därför — fortsättningsvis — vara att både Seinäjoki och Vasa skulle
får ordna omfattande jour. Det är ologiskt att detta skulle vara ett nollsummespel där man
ställer dessa två orter mot varandra. Man har nämligen tidigare sagt från social- och hälso-
vårdsministeriets sida att en så kallad 12+1-modell inte skulle bli nämnvärt dyrare att ord-
na. Det är den lösningen man nu bör gå in för. Det är det logiska att göra. Det handlar om att
sätta in ett enda ord, Vasa, i lagen. Det har vi nu chans att göra, och vi ska ta den chansen,
för det finns ingen anledning att vänta.

Ärade talman! Tack till ledamot Veronica Rehn-Kivi som drivit den här frågan i social-
och hälsovårdsutskottet, tillsammans med många andra både inom och utanför utskottet,
och som fick saken till omröstning i morse i utskottet. Rösterna föll 9—8. En omröstning i
salen i morgon kan nu avgöra den här saken där Vasas fulljour kan tryggas.

Eftersom det här framför allt inte handlar om pengar handlar det uteslutande om politisk
vilja. Av den anledningen är det nu dags att sköta och lösa den här frågan här och nu, inte
att vänta till efter valet. Att Vasa ska ha fulljour borde vara en självklarhet för att på bästa
sätt garantera de svenskspråkiga österbottningarnas grundlagsenliga rättigheter, i enlighet
med de skrivningar som också grundlagsutskottet tagit in i sina utlåtanden.
13



Pöytäkirjan asiakohta PTK 178/2018 vp
Ärade talman! Åland påverkas inte direkt av jourbeslutet, men nog indirekt. På Åland
har vi följt frågan aktivt eftersom det här är en principiell fråga som på sikt kunde riskera att
påverka svenska språkets ställning i landet. Därför måste man slå vakt om de i praktiken
fungerande svenskspråkiga strukturerna och domänerna i landet. För för att det officiella
Finland ska kunna fungera på två språk måste det finnas fungerande svensk- och tvåsprå-
kiga strukturer också i praktiken. Av den här anledningen är det av helt avgörande vikt, inte
bara för Vasa utan för hela tvåspråkiga Finland, att Vasa också i framtiden får ordna om-
fattande jour. Låt oss ordna den här saken här och nu i omröstningen i morgon.

16.57 Arja Juvonen ps: Arvoisa rouva puhemies! Kansa on käyttänyt jälleen kerran sitä
järeintä asetta, jolla he voivat tuoda asioita tänne eduskuntaan käsiteltäväksi, eli kansalai-
saloitetta. Tämä kansalaisaloite keräsi 67 000 allekirjoitusta liittyen Vaasan sairaalan päi-
vystyksen säilymiseen. Tässä kansalaisaloitteessa ehdotetaan terveydenhuoltolain 50 §:n
muuttamista siten, että laajan ympärivuorokautisen päivystyksen luetteloon lisätään Vaa-
san sairaanhoitopiiri ja että pykälästä poistetaan Etelä-Pohjanmaan sairaanhoitopiirin vel-
vollisuus järjestää päivystyspalvelut suomen ja ruotsin kielellä siten, että potilas saa palve-
lut valitsemallaan kielellä. Aloitteessa katsotaan, että Vaasan sairaanhoitopiiri täyttää laa-
jan ympärivuorokautisen päivystyksen järjestämiselle asetetut kriteerit.

Perussuomalaisten eduskuntaryhmä kannattaa tätä kansalaisaloitetta, ja kannatamme
myös Veronica Rehn-Kiven esittämää vastalausetta. Olen perussuomalaisten jäsen sosiaa-
li- ja terveysvaliokunnassa ja vahvasti tuen näitä puheenvuoroja, joita kansalaisaloitteen
puolesta täällä eduskunnassa tänään käytetään. Samalla haluan oikaista sen lehdistöön,
muun muassa Ilkkaan ja Pohjalaiseen, päätyneen virheellisen tiedon, että olisin äänestänyt
tätä kansalaisaloitetta vastaan. Näin en ole tehnyt, se tieto on virheellinen, ja olen yrittänyt
saada sitä oikaistua.

Arvoisa rouva puhemies! Tätä kansalaisaloitettahan käsiteltiin sote-uudistuksen yhtey-
dessä siinä isossa paketissa, ja nyt kun sote kaatui, niin tämä hyvä ja tärkeä kansalaisaloite
jäi ilmaan. On hieno asia, että kansanedustaja Veronica Rehn-Kivi nosti tämän sosiaali- ja
terveysvaliokunnassa esille ja pontevasti ajoi asiaa niin pitkälle, että saimme sen vihdoin-
kin tänne vielä käsittelyyn, pääsemme keskustelemaan ja äänestämään. Kyllä minulla sel-
lainen tuntuma on ja uskon, että kun tietää, kuinka tärkeä on ihmisille se sydämen äidin-
kieli, niin huomenna myös täällä kuunnellaan sydämen ääntä, ja uskon, että tämä kansalai-
saloitekäsittely saa positiivisen päätöksen huomenna. Toivon, että kansanedustajat äänes-
tävät tämän aloitteen puolesta.

On hyvin tärkeää, että kun potilas kohtaa hoitajan, hoitaja potilaan tai lääkärin, niin se
yhteinen kieli on ymmärrettävää. Se on potilasturvallisuuden ensimmäinen askel. Se on
kaikkein tärkein sille yhteiselle kommunikoinnille. Pidän tärkeänä, että näin on niin nuor-
ten kuin myös ikääntyneiden kohdalla — erityisesti ikääntyneiden kohdalla, kun se oma äi-
dinkieli on se ykkönen ja kaikki muu unohtuu. Tämä on se totuus, ja on hyvin tärkeää, että
sitä kunnioitetaan.

Vaasan sairaanhoitopiiri loistaa hyvillä mittareilla liittyen potilasturvallisuuteen, ja se
on hieno asia. Olen täällä eduskunnassa pitänyt kovasti ääntä potilasturvallisuusteemasta,
ja on merkittävää, että meillä on Suomessa HaiPro-järjestelmät, minne potilasvahingot kir-
jataan, niitä analysoidaan ja niistä opitaan ja niitä sitten myös ennakoidaan. Otetaan mallia
lentoturvallisuudesta, että ihmiset saavat hyvää hoitoa. Paitsi että se on inhimillisesti oi-
kein, se on myös taloudellisesti kestävää. Nimittäin jokainen potilasvahinko on liikaa, jo-
14



Pöytäkirjan asiakohta PTK 178/2018 vp
kainen potilasvahinko on erittäin kallis yhteiskunnalle, puhumattakaan niistä inhimillisistä
kärsimyksistä. Eli meillä on tällainen alue, joka panostaa potilasturvallisuuteen, jossa il-
mestyy kahdesta neljään kertaan vuodessa erillinen potilasturvallisuustiedote — nyt kor-
jaan äskeistä lausuntoani tuolta omalta paikaltani: se on jo vuoden 2018 tiedote, jota olen
viimeksi lukenut — ja se on hieno asia, että tavallaan asioista tehdään myös avoimia, kos-
ka hyvin monessa sairaanhoitopiirissä emme tiedä potilasvahinkojen määrää emmekä tie-
dä, millaisia potilasvahinkoja siellä tapahtuu. Se kertoo siitä, että asioihin satsataan ja niitä
pidetään tärkeinä.

Perustuslakivaliokunta linjasi 2018, että sosiaali- ja terveysvaliokunnan mietintöluon-
noksessa esitetyistä selvityksistä ei asianmukaisesti käy ilmi kielellisten oikeuksien toteu-
tumiseksi tarvittavien toimenpiteiden riittävyys eikä myöskään se, onko valiokunnan ai-
kaisemmin säätämisjärjestyskysymyksenä pitämästä lakisääteisestä velvollisuudesta huo-
lehtia siitä, että Vaasasta Seinäjoelle siirtyvät ruotsinkieliset voivat käytännössä käyttää
omaa äidinkieltään, säädetty riittävän täsmällisesti. Tämä perustuslakivaliokunnan kan-
nanotto on hyvin velvoittava. Muistelen myös, että meidän tasavallan presidenttimme Sau-
li Niinistö myös lausui ja kantoi huolensa siitä, että palveluita on perustuslain mukaan saa-
tava sillä omalla äidinkielellä. Nämä ovat hyvin tärkeitä seikkoja, jotka tulee muistaa.

Hoitajana sanon sen, että on erittäin tärkeää, että saamme hoitoa suomeksi ja ruotsiksi.
Me kaikki emme sitä ruotsia osaa, mutta siitä huolimatta tämä on hyvin tärkeä teema. —
Kiitos. [Ruotsalaisen kansanpuolueen ryhmästä: Hyvä puheenvuoro!]

17.02 Mats Nylund r: Ärade fru talman! Precis som många av mina kolleger har sagt är
det här synnerligen klart och entydigt. Förändringen berör en paragraf i hälsovårdslagen,
ett moment: ett ord sätts till och en mening stryks. Förarbetena till lagen är redan gjorda,
alla sakkunniga är hörda, grundlagsutskottet har uttalat sig och till och med presidenten har
uttalat sig. Det är mycket enkelt att välja att stöda denna paragrafändring i morgon. 

Eli on erittäin helppoa huomenna kannattaa tätä erittäin selkeää pykälämuutosta. Se kos-
kee yhtä pykälää, yhtä momenttia. Yksi sana lisätään ja yksi virke poistetaan tarpeettoma-
na. Sen jälkeen laki astuu voimaan. Vaasa saa täyspäivystyksen. — Kiitos.

17.03 Sari Tanus kd: Arvoisa rouva puhemies! Tässä on käytetty monia hyviä puheen-
vuoroja Vaasan keskussairaalan ympärivuorokautisen laajan päivystyksen puolesta. Tämä
kansalaisaloite on ilman muuta kannatettava. Kaikki kristillisdemokraatit kannattavat sitä,
ja jo aiemmin tämän kauden aikana, kun Vaasan keskussairaalan kohtalo on ollut käsillä,
olemme olleet vahvasti ympärivuorokautista laajaa päivystystä tukemassa, pelkästään ja
vain ja ainoastaan sen vuoksi, että se on ainut järkevä ratkaisu. Vaasan keskussairaala on
toiminut erittäin hyvin, ja niin kuin aiemmin totesin, se on ainut aidosti kaksikielinen sai-
raala, ja niin kuin sanottu, mitään taloudellisia perusteita ei myöskään asiantuntijoiden lau-
suntojen mukaan ole siirtää laajaa päivystystä sieltä pois. 

Oikeastaan noiden aiempien puheenvuorojen lisäksi haluaisin nostaa keskiöön potilaan
ja lääkärin välisen kommunikaation, koska potilasturvallisuus jos mikä on yksi keskeisiä
asioita. Me tiedämme, että Pohjanmaalla, muun muassa siellä Närpiössä, asuu paljon iäk-
käitä ihmisiä, ja jos ajattelemme päivystysaikaa ja aamuyön tai illan tai aikaisen aamun
päivystyksiä, niin on hyvin todennäköistä, että siellä nimenomaan on liikkeellä, ainakin
useasti, ikäihmisiä. Tuolla alueella todella asuu monia ikäihmisiä, jotka eivät oikeasti osaa
15



Pöytäkirjan asiakohta PTK 178/2018 vp
hyvin suomen kieltä, ja ainakin niissä tilanteissa, kun tarvitsee niitä tuntoja, oireita ja ta-
pahtumia kertoa, tarvitaan se oma kieli, ja se on heillä nimenomaan ruotsin kieli. Eli on
erittäin tärkeää, että potilaat pystyvät käyttämään sitä kieltä, jolla he voivat aidosti kertoa,
mitä on tapahtunut ja mikä on tilanne, silloin kun puhekykyä on jäljellä. 

Mutta sitten nostaisin esiin myös terveydenhuollon henkilökunnan. Nostaisin esiin hoi-
tajien tilanteen ja nostaisin esiin lääkärien tilanteen. Jos ajatellaan, että tulee potilas ja hän
puhuu ruotsin kieltä, siinä pitäisi myös lääkärin riittävän hyvin osata paitsi itse puhua ruot-
sin kieltä, myös ymmärtää potilaan ruotsin kieltä. Lääkärin tulee pystyä esittämään oikeita
kysymyksiä ja ymmärtämään vastauksia, ja sen lisäksi varsinkin päivystystilanteessa tulee
pystyä myös nopeasti kirjoittamaan ne asiat; tekemään lähetteitä, analyyseja, lausuntoja tai
yhteenvetoja — kaikki tämä ruotsiksi ja vielä niin, että potilas ymmärtää riittävästi. Aikoi-
naan itse olin Vaasan keskussairaalassa töissä ja muistan kyllä ne ensimmäiset viikot, kun
piti sitä ruotsin kieltä käyttää, vaikka olin Ruotsissa ollut aiemmin töissä, mutta siitähän se
lähtee sitten sujumaan. Jos ajattelen, että tällainen potilas tulee päivystysaikaan vastaan
ehkä kerran kolmessa kuukaudessa tai kerran neljässä kuukaudessa, niin todellakaan se
kielitaito ei säily riittävän hyvänä, ellei sitä kieltä jatkuvasti käytä. Näin ollen kyllä ajatte-
len Seinäjoen keskussairaalan henkilökuntaa ja lääkäreitä: elleivät he käytä jatkuvasti ruot-
sin kieltä, niin todellakaan sitä palvelua sellaisena kuin myös perustuslakivaliokunta on
sen tarkoittanut, siellä ei voida tarjota.

17.07 Maria Tolppanen sd: Ärade talman, arvoisa puhemies! Det är inte fel om du vill ha
någon sådan läkare eller sjuksköterska som kan prata med dig om du är sjuk. Och det är just
så att om du måste snacka svenska i Österbotten och om sjuksköterskan eller läkaren kan
inte det jättebra, det funkar inte. Och som ni kan höra, jag har lärt mig svenska i skolan,
men denna svenska vad jag pratar, den räcker inte i sjukhuset.

Se vain on niin, että jos sinä olet sairas ja menet hoitoon, niin sinun täytyy saada hoitoa
sekä lääkäreiltä että sairaanhoitajilta omalla kielellä. Se ei ole liikaa vaadittu. Tulee niin
helposti väärinkäsityksiä, ja silloin kun ollaan muutenkin kovasti sairaita, se vaikuttaa
myöskin mielialaan ja mentaaliin, niin että on äärimmäisen tärkeää ja inhimillistä, että ih-
miset saavat keskustella omalla äidinkielellään.

En lähde enää toistamaan niitä samoja asioita, mitä olemme tässä aikaisemmin puhu-
neet. Täällä on käytetty todella hyviä puheenvuoroja. Onneksi hyviä puheenvuoroja on
käytetty myös niiltä tahoilta, jotka tähän saakka ovat ehkä vähän empineet tätä Vaasan kes-
kussairaalan täyden palvelun toimintaa.

Toivottavasti nyt järki voittaa ja tämä asia saadaan hoidettua huomenna pois päiväjär-
jestyksestä. Sen jälkeen me voimme olla sitä mieltä, että tämä huone osaa olla myöskin ta-
sa-arvoinen, tämä huone voi antaa kaikille kansalaisille tasavertaiset mahdollisuudet ja
tämä huone ei sorra yhtään ainutta ihmistä, joka asuu täällä meidän kotimaassamme. Se on
äärimmäisen tärkeä viesti myös Suomesta ulospäin, myöskin Euroopan unioniin, että me
pystymme hoitamaan tämän kaltaiset asiat. Ja tämä on tärkeää. Tietysti Vaasalle sinänsä
tämä on erikseen tärkeä asia, koska Vaasa on kehittyvä teknologiakaupunki, mutta vielä
sitä suurempi asia on se, että olemme tasa-arvoisia, jaamme tasa-arvoa kaikille ja annam-
me kaikille samanlaisen mahdollisuuden ja samanlaisen hyvän ja lämpimän päänsilityk-
sen silloin, kun ollaan sairaita.
16



Pöytäkirjan asiakohta PTK 178/2018 vp
17.09 Krista Kiuru sd: Arvoisa puhemies! Joitakin sanoja enemmänkin kansanedustaja-
na vielä tähän keskusteluun.

Kun olen saanut itse tutustua tuohon Vaasan sairaanhoitopiirin tilanteeseen, niin olen
tullut kyllä sille kannalle, että tässä tapauksessa kielellisten oikeuksien käytännön toteut-
taminen turvattaisiin parhaiten antamalla Seinäjoen keskussairaalalle sekä Vaasan keskus-
sairaalalle oikeudet toimia laajan päivystyksen sairaalana. Kysymys on itse asiassa siltä
osin varsin yksinkertainen: jos kerran molemmille olisi mahdollisuus myös poliittisesti si-
toutua antamaan tämä ympärivuorokautinen laaja päivystys, miksi me sitä emme tekisi?
Tältä osin on kovin outoa, että tosiasiassa Etelä-Pohjanmaan sairaanhoitopiiri on joutunut
käynnistämään varsin hinnakkaita toimia tämän aikoinaan tehdyn päätöksen johdosta, jol-
loin terveydenhuoltolakia muutettiin sen sisällyttämiseksi, että näitä ympärivuorokautisia
päivystyksiä oli vain 12. Kun nyt ollaan tilanteessa, jossa Etelä-Pohjanmaan sairaanhoito-
piiri on aika tehokkaasti järjestänyt omalle henkilökunnalleen ruotsin kielen koulutusta ja
on pyrkinyt siihen, että nämä ympärivuorokautisen päivystyksen palvelut voidaan tarjota
myös ruotsin kielellä, siitä ei ole tullut mikään halpa lysti. Tältä osin varsin pragmaattinen
kysymys on: olisiko kuitenkin siellä, missä on jo varsin laaja päivystys, yhteiskunnan kus-
tannusten kannalta halvempaa järjestää myös sitten se loppu, erittäin laaja päivystys niin,
että sillä alueella, jossa on jo kaksikielinen laajan päivystyksen keskussairaala mutta ei
näin laaja kuin näillä 12:lla, se voitaisiin tehdä? Saamani tiedon mukaan tässä on kysymys
pitkälti siitä, että tämä neurologian ympärivuorokautinen päivystys turvattaisiin, ja silloin
rahat liikkuvat noin muutamassa sadassatuhannessa eurossa. 

Tältä osin itse koen, että olisi järkevää, että Vaasan keskussairaalalle annettaisiin mah-
dollisuus tällaisen yhden laajan päivystyksen yksikön toimintaan. Se olisi tässä tilanteessa
kaikkein kustannustehokkain vaihtoehto, ja SDP on tullut jo pitkän aikaa sitten siihen joh-
topäätökseen, että näin kannattaisi tehdä, eli käytännössä sekä kielellisten oikeuksien tur-
vaamiseksi että tämän perustuslakivaliokunnan lausunnon ilmaiseman tahdon mukaisesti
olisi syytä nyt tulla siihen johtopäätökseen, että tehdään tämä muutos. Tämä on varsin pie-
ni muutos siihen listaan. Hyvin paljon valmistelemattomampiakin asioita tässä eduskunta-
talossa on käsitelty, [Puhemies koputtaa] ja tältä osin lähtisin siitä, että tämä voitaisiin huo-
menna tehdä niin, että hyväksytään tuo kansalaisaloite.

17.12 Stefan Wallin r: Värderade talman! Jag skulle vilja tacka mina kolleger här i dag
som oavsett region eller modersmål eller parti har förstått att det här förutom patientsäker-
het och rättvisa också handlar om grundläggande rättigheter, det vill säga språkliga rättig-
heter som är kopplade till detta med att få vård på sitt eget modersmål. Speciellt i ett senare
skede av livet, när kanske också de bästa språkkunskaperna börjar tryta, finns bara moders-
målet kvar, och då är det viktigt att man får vården på det egna språket. 

Erittäin hyviä puheenvuoroja on käytetty tässä asiassa aivan puoluekannasta tai jopa koti-
kunnasta riippumatta. Tämähän on kysymys, joka hyvinkin pitkälti käsittelee paitsi perus-
oikeuksia — siis kielellisiä oikeuksia — niin myöskin potilasturvallisuutta, ja nämä tietys-
ti linkittyvät yhteen. Tässä kysymyksessä ei ole tippaakaan arvovaltaa enää mukana. Mi-
käli se oli jossain vaiheessa kytköksissä sote-uudistukseen, niin nämä kytkökset ovat nyt
poissa, ja nyt pitää tämä Vaasan asia käsitellä erillisenä asiana, koska se on nyt pöydällä, se
on nostettu taas esille ja se voidaan ratkaista huomenna. 
17



Pöytäkirjan asiakohta PTK 178/2018 vp
Se ei todellakaan ole rakettitiedettä, vaan tämä ehdotettu muutos terveydenhuoltolain
50 §:ään käsittelee kuutta kirjainta, sanaa ”Vaasan”, ja tämä on tehtävissä huomenna. Ku-
ten edustaja Kiuru äsken sanoi, kyllä on huomattavasti kummallisempia operaatioita tehty
tässäkin salissa. Nyt on kysymys hyvinkin yksinkertaisesta asiasta. 

Tätä asiaa ei siis kannata nyt lykätä, vaan parempi pyy pivossa -periaatteella voidaan
tehdä se nyt. Varmaan jokainen voi sen jälkeen katsoa myöskin omaa peilikuvaansa ja olla
varma siitä, että nyt on tehty oikeudenmukainen ratkaisu, joka käsittelee kaikkia maan
alueita tasapuolisesti ja oikeudenmukaisesti ja jossa ihmiset äidinkielestään riippumatta
saavat hyvää palvelua Vaasan keskussairaalan täyden ympärivuorokautisen päivystyspal-
velun kautta.

I morgon gör vi slag i saken och får den här frågan ur världen på ett sätt som gör att vi alla
kan se oss själva i spegeln, och också, för den delen, våra väljare.

17.15 Pekka Puska kesk: Arvoisa puhemies! Kuten olen sanonut, minusta argumentit
Vaasan laajan päivystyksen puolesta ovat hyvin vahvat. Minua on askarruttanut tämä kä-
sittely- ja hallintojuridiikka, joka näitten kansalaisaloitteiden kanssa on varmaan monelle
vähän epäselvä, ja olen nyt koettanut selvittää vielä, mistä tässä on kysymys. Ilmeisesti olin
oikeassa siinä, että huomenna erikseen päätetään kansalaisaloitteesta ja erikseen laista, ja
sikäli kuin ymmärsin, tämä kansalaisaloite tullaan muodollisesti kai hylkäämään mutta sit-
ten erikseen äänestetään valiokunnan mietinnöstä ja siihen liittyvästä laista. Toivon, että
eduskunnan sihteeristö vielä selvittäisi tämän asian, koska ainakin minun kohdallani se sel-
västi muuttaa tätä tilannetta.

17.16 Arja Juvonen ps: Arvoisa rouva puhemies! Vielä muutama sana tästä itse tehdystä
kansalaisaloitteesta. Yhdyn niihin puheenvuoroihin, joita täällä on käytetty siitä, että tämä
kansalaisaloite on tehty todella taidokkaasti ja hyvin. Kun täällä käydään keskustelua kan-
salaisaloitteista, niin joskus on aloitteita, joissa ei välttämättä ole niin se lakiteknisyys oi-
kein ja asia oikein, mutta siitä huolimatta minusta on tärkeää, että me käsittelemme kaikki
ne kansalaisaloitteet, ja emme me voi olettaa emmekä vaatiakaan, että kansalaiset pystyi-
sivät tekemään lakiteknisesti niin aukottoman aloitteen, että siinä ei olisi virheitä. 

Tämä aloitehan on nyt todella esimerkillinen. Tämä on hyvä ja tällaisenaan mielestäni
läpi vietävissä, ja toivon, että jatkossakin ihmiset tekevät kansalaisaloitteita huolimatta sii-
tä, että siinä ei olisi aina asia niin mallillaan. Tämä on hyvä, ja perussuomalaiset kyllä kan-
nattavat kansalaisaloitetta ja tosiaankin edustaja Rehn-Kiven tekemää vastalausetta, ja tu-
lemme äänestämään sen puolesta. Yksikin potilasvahinko on liikaa, ja pidämme erittäin
tärkeänä, että jokaisesta hengestä tulee Suomessa kantaa huolta ja pitää ihmisten puolia,
koska se on inhimillisesti oikein ja kestävää. Myös taloudellisesti sillä saadaan säästöä.

17.17 Eva Biaudet r: Arvoisa puhemies! Täällä on pidetty hyviä puheita tänään, ja haluai-
sin itse asiassa puhua vain tästä kansalaisaloitteen laadusta tai eri malleista. On olemassa
kahdenlaisia. On olemassa niitä, joissa vain annetaan tehtäväksi valmistella lainsäädäntö,
mutta tämä on nyt sellainen, jossa voidaan hyväksyä laki sellaisenaan ja se astuu voimaan
sitten sen jälkeen, ja siinä mielessä on helppo tehdä tämä ratkaisu. Silloin, kun on esimer-
kiksi vain tekstiä tai halutaan jotain suuria muutoksia, niin se on eri asia. Silloin on pakko
lähteä valmistelemaan lainsäädäntöä alusta, vaikka eduskunta hyväksyisi sen ajatuksen,
18



Pöytäkirjan asiakohta PTK 178/2018 vp
mutta tässä on nyt ihan mahdollista hyväksyä laki ja tehdä se muutos tässä talossa. Ei tar-
vitse odottaa uutta valmistelua. 

17.18 Krista Kiuru sd: Arvoisa puhemies! Haluan vielä korjata tuon ajatuksen, joka täs-
sä saattoi syntyä. Kyllä meillä on nyt käsittelyssä valiokunnan enemmistön mietintöluon-
nospohja, joka syntyi äänin 9—8 tänään, siitä, että esitämme eduskunnalle käytännössä la-
kialoitteen hylkäämistä ja tämän asian ratkaisemista käytännössä ensi vaalikaudella seu-
raavan hallituksen johdolla. Käsittääkseni tuo mietintöluonnos on kyllä kirjoitettu niin, että
siinä on vahva sävy siitä, että tämä asia pitäisi hoitaa, mutta se hoidettaisiin sitten ensi vaa-
likaudella, kun tarkastellaan sosiaali- ja terveydenhuollon kokonaisuutta.

Toinen vaihtoehto valiokunnassa oli se, että olisi suoraan hyväksytty Vaasan sairaanhoi-
topiirin sisällyttäminen 13:nneksi laajan päivystyksen sairaalaksi tuohon listaan, joka
50 §:ssä terveydenhuoltolaissa mainitaan. Tämä ratkaisu oli siis myös esillä valiokunnas-
sa. Olemme kyllä tämän vaalikauden aikana todella paljon käyneet keskustelua tästä asias-
ta, ja meillä nimenomaan olivat pykälät esillä valiokunnassa, jossa ei tehty näin, mutta sitä
kritisoivat perustuslakivaliokunnan lausunnot eri vuosilta, joissa ihmeteltiin tätä, että ei
millään nyt saada Vaasan sairaanhoitopiiriä siihen listaan sisältymään.

Itse koen, että tämän jälkeen, kun on turvattu Etelä-Pohjanmaan keskussairaalan laaja
päivystys ja halutaan myös turvata Vaasan sairaanhoitopiirissä laaja päivystys, niin en näe
minkäänlaista estettä sille, että tämä päätös tehtäisiin. Tosiasiassa sairaalaverkko on Suo-
messa poliittinen päätös, ja siinä, että ainoana kaksikielisenä sairaalana Vaasan sairaanhoi-
topiirin sijaan joku toinen huolehtisi päivystysvelvoitteen kokoaikaisesta täyttymisestä,
suomenkielisessä sairaalassa, ei kyllä minun mielestä ole kauheasti järkeä.

Oltuani monta sataa tuntia tämän sosiaali- ja terveydenhuollon uudistuksen äärellä tote-
an vielä kerran, että huomennahan on mahdollisuus tämä asia laittaa kuntoon äänestämällä
toisin. Tässä on nyt valiokunnan pohja, ja niin kuin totesin, se ehdottaisi nyt tämän hylkyä,
ja siitä päätetään huomenna. Mutta täällä salissa on myös tehty ehdotus, mitä omakin po-
liittinen liikkeeni eli SDP on kannattanut, ja olemme valiokunnassa sekä tässä illassa esit-
täneet sitä, että laitettaisiin tämä asia huomenna suoraan kuntoon. Tästä ovat sitten ensim-
mäisen käsittelyn jälkeen pykäläehdotukset huomenna käsittelyssä, ja huomenna pääte-
tään siitä, voidaanko toimia tällä tavalla vai toimitaanko valiokunnan enemmistön esittä-
mällä tavalla, että tässä vaiheessa lakialoite hylättäisiin.

Näistä kahdesta vaihtoehdosta päätetään huomenna, ja se on näin yksinkertaista, eli teh-
dään se arvovalinta sairaalaverkossa. Tämä sama arvovalinta tehtiin myös hallituksen so-
siaali- ja terveydenhuollon uudistuksessa. Kaikki muut seikat, joita mielellään tässä kes-
kustelussa käydään läpi, eivät kyllä puolesta puhu, vaan tosiasiassa tässä on kysymys po-
liittisesta valinnasta. Itse olen tullut sille kannalle, että tämä kannattaisi nyt tehdä heti huo-
menna.

17.21 Veronica Rehn-Kivi r: Arvoisa puhemies! Ihan kuten tässä todettiin, niin kansalai-
saloite pitää sisällänsä tämän lakimuutoksen 50 §:ään, ja kun olen tehnyt tästä vastalau-
seen, joka on saanut kannatusta, niin ehdotin tässä debatin alussa, että tämä otetaan käsit-
telyn pohjaksi, ja tämä lakiehdotus sisältyy myöskin siihen. Eli tämä on ihan selvää: samal-
la kun hyväksytään kansalaisaloite, niin tämä lakipykäläkin tulee muutettua. Minä toivon,
että myöskin edustaja Puska voisi olla tämän takana, kun huomenna tästä äänestetään.
19



Pöytäkirjan asiakohta PTK 178/2018 vp
Yleiskeskustelu päättyi ja asian käsittely keskeytettiin.
20


	2
	16.01
	16.09
	16.10
	16.16
	16.21
	16.26
	16.27
	16.29
	16.30
	16.31
	16.32
	16.33
	16.34
	16.35
	16.37
	16.38
	16.39
	16.40
	16.41
	16.42
	16.43
	16.44
	16.45
	16.46
	16.48
	16.49
	16.50
	16.57
	17.02
	17.03
	17.07
	17.09
	17.12
	17.15
	17.16
	17.17
	17.18
	17.21


