















































DEME834.tmp.xml


Pöytäkirjan asiakohta PTK 68/2017 vp
Pöytäkirjan asiakohta 

PTK 68/2017 vp

Täysistunto

Tiistai 13.6.2017 klo 13.59—15.35

6. Hallituksen esitys eduskunnalle laeiksi yliopistolain ja ammattikorkeakoululain muutta-
misesta sekä laiksi yliopistolain muuttamisesta annetun lain voimaanpanosta

Hallituksen esitys HE 73/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään sivistysvalio-
kuntaan, jolle perustuslakivaliokunnan on annettava lausunto.

Keskustelu

14.19 Pekka Puska kesk: Arvoisa puhemies! Tässä on pöydällä varsin kiintoisa korkea-
koulupoliittinen asia, johon tässä vaiheessa vain muutama lyhyt kommentti.

Yleisestihän meidän korkeakoulupoliittisessa keskustelussamme on pidetty hyvänä si-
tä, että yliopistoilla ja ammattikorkeakouluilla on omat profiilinsa — yliopistoilla tiede,
tutkimus ja korkein opetus ja ammattikorkeakouluilla taas käytännönläheisempi opetus ja
tki-painotteinen tutkimus — mutta samalla paikallisesti tehdään yhteistyötä. Tässä Tampe-
reen tapauksessa on esillä pyrkimys pidemmälle menevään järjestelyyn, jolle on aika vah-
va paikallinen tahto, jota totta kai tulee pyrkiä varsin pitkälle myöskin kunnioittamaan.
Edut hallinnon, tilojen, palvelujen ym. suhteen ovat myöskin ilmeiset.

Kuitenkin tämä huoli yliopistojen ja ammattikorkeakoulujen roolien sekoittumisesta on
aiheellinen ja vaatii pohdintaa. Yleisestihän on todellakin todettu, että paikallinen yhteis-
työ on tärkeää, mutta tässä tilanteessa varmaan isompaa kansallista visiota on syytä pohtia,
muun muassa tässä OKM:n aloittamassa parlamentaarisessa visiotyössä. Ja tiedetään
myöskin, että tässä asiassa henkilöstö- ja opiskelijajärjestöillä on omia kysymyksiä. Koko
korkeakouluyhteisön sitoutuminen työhön ja uudistukseen on tärkeää, ja näihin asioihin
paneudutaan valiokuntatyöskentelyssä.

14.21 Arto Pirttilahti kesk:  Arvoisa puhemies! Tässä hallituksen esityksessä esitetään
perustettavaksi Tampereen uusi yliopisto vuoden 19 alusta alkaen. Uudessa yliopistossa
yhdistyisivät Tampereen yliopiston, Tampereen teknillisen yliopiston ja Tampereen am-
mattikorkeakoulun toiminnot, ja uudessa yliopistossa olisi yli 22 000 opiskelijaa ja henki-
lökuntaa yli 4 000. Lisäksi esityksessä säädetään kaikkia korkeakouluja koskevat säännök-
set korkeakoulujen välisen opetusyhteistyön laajentamisesta. Toisin sanoen korkeakoulut
voisivat hankkia tutkintoihinsa pakollisesti kuuluvaa opetusta toiselta korkeakoululta.
Tämä vahvistaa korkeakoulun profiloitumista vahvuusalueihinsa.

Tampereen korkeakoulujen yhdentyminen on lähtökohdiltaan erittäin kannattava han-
ke, kun siinä otetaan huomioon hallinto, tilat, henkilökunta, palvelut ja näitten yhdentymi-
 Tarkistettu
4.2



Pöytäkirjan asiakohta PTK 68/2017 vp
nen. Tampereen alue on vahvaa yliopistokaupunkiseutua ollut pitkään, ja tämän uuden sää-
dekirjan allekirjoittajina olivat useat tahot, julkiset tahot, yritykset ja meidän elinkeinoelä-
mä. Koko Pirkanmaa on vahvasti tämän hankkeen takana.

Tässä on toki olemassa myös sitten uhkakuvia, mutta mielestäni tämä yhteistyö ja saa-
vutettavat edut ovat uhkakuvia suurempia. Tärkeimpänä hyötynä on joustavampien mah-
dollisuuksien luominen korkeakouluille opetuksen toteuttamiseen ja omaan profiloitumi-
seen. Tällöin korkeakoulut voisivat keskittyä paremmin omiin vahvuuksiinsa ja hankkia
ulkopuolelta sellaista osaamista, joka muualla on korkeammalla tasolla.

Toivon, että tässä on hyvä valiokuntakäsittely ja että otetaan myös kantaa tähän henki-
löstöasiaan — se ei täysin kivuton ole ollut Pirkanmaallakaan — yhtä lailla niin henkilö-
kunnan kuin opiskelijoidenkin suunnasta.

14.22 Hanna Kosonen kesk:  Arvoisa herra puhemies! Tämä hanke ja lakiesitys on ni-
menomaan paikallisista lähtökohdista lähtenyt, alueella on vahvaa tahtoa korkeakoulujen
tiiviimpään yhteistyöhön. Tässä esityksessä onkin erinomaista se, että tämä mahdollistaa
korkeakoulujen omaehtoisen yhteistyön tiiviimpänä ja joustavampana ja myös kannustaa
ja mahdollistaa paremmin korkeakoulujen profiloitumisen ja omien vahvuuksien mukaan
oton.

Mutta ihan aiheestakin tässä myös on esitetty huolia ammattikorkeakoulujen ja yliopis-
tojen roolijaosta ja tehtäväjaosta, kuinka se tulee sitten jatkossa toteutumaan. On minusta ja
keskustasta erittäin tärkeää huomioida, että pidetään nämä roolit edelleen yhteistyöstä huo-
limatta erillään, jotta ammattikorkeakoulut voivat jatkossakin keskittyä käytännönlähei-
seen opetukseen ja tutkimus-, kehitys- ja innovaatiopainotteiseen tutkimukseen, kun taas
sitten yliopistot voivat keskittyä tieteeseen ja tutkimukseen ja nimenomaan siihen pohjau-
tuvan opetuksen antamiseen. Tärkeää on siis pitää nämä roolit erillään.

Tämä ehdotus tuo hyvää yhteistyötä ja joustavuutta korkeakoulutoimintaan.

14.24 Jukka Gustafsson sd:  Arvoisa puhemies! Tämä hallituksen esitys on minulle hen-
kilökohtaisesti hyvin merkittävä, ei yksin sen takia, että olen Tampereen yliopiston kasvat-
ti, vaan myöskin sen takia, että olen myöskin henkilökohtaisesti ollut tätä merkittävää ko-
konaisuutta edistämässä jo toimiessani opetusministerinä.

Tampereen yliopisto, Tampereen teknillinen yliopisto ja Tampereen ammattikorkea-
koulu arvioivat itse jo vuonna 2014 teettämänsä selvityksen perusteella, että tiiviimpi yh-
teistyö korkeakoulujen välillä edistäisi niiden toiminnan vaikuttavuutta. Ja tuon selvityk-
sen perusteella korkeakoulut päätyivät tavoittelemaan uudenlaisen korkeakoulukokonai-
suuden muodostumista.

Tampereen, Pirkanmaan ja uskoakseni koko Suomenkin näkövinkkelistä tämä hanke,
uudistus, Tampereen uusi yliopisto, on todella merkittävä — siitähän on muodostumassa
Suomen toiseksi suurin korkeakoulu. Tarkoituksenahan on muodostaa Tampereelle kan-
sainvälisesti arvostettu työelämää ja suomalaista yhteiskuntaa kehittävä korkeakoulukoko-
naisuus. Tämä kokonaisuus muodostuisi siis yhdistyvistä Tampereen yliopistosta ja Tam-
pereen teknillisestä yliopistosta sekä näin syntyvän uuden yliopiston pääosin omistamasta
ammattikorkeakoulusta. Uusi yliopisto ja ammattikorkeakoulu olisivat strategisesti yhte-
näisesti johdettu kokonaisuus, niin sanottu Tampere 3, jolle rakentuisi yhteinen identiteet-
ti. Yliopisto ja ammattikorkeakoulu toimisivat tiiviissä yhteistyössä toistensa sekä alueen
elinkeinoelämän ja julkisten palveluiden tuottajien kanssa. Uudistuksella pyritään luo-
2



Pöytäkirjan asiakohta PTK 68/2017 vp
maan — vahvistamaankin, mielestäni — Tampereelle kansainvälisesti korkeatasoinen tut-
kimusyliopisto, jonka toiminnassa korostuvat tutkimusaloina muun muassa terveys, tek-
niikka ja yhteiskunta.

Korkeakoulukokonaisuuden muodostumisella tavoitellaan parannusta myös erilaisten
korkeakouluopintojen suorittamismahdollisuuksiin. Tämä lisäisi opintopolkujen jousta-
vuutta ja monimuotoisuutta ja lyhentäisi, näin uskon, opiskelun kokonaisaikaa. Monimuo-
toisen ja vahvan korkeakoulukokonaisuuden toivotaan houkuttelevan kansainvälisiä tutki-
joita, opettajia, asiantuntijoita ja opiskelijoita. Itse näen tämän kansainvälisyyden lisäyk-
sen ja merkityksen äärimmäisen tärkeänä. Tämä koskee kyllä kaikkia yliopistoja, korkea-
kouluja, myöskin ammattikorkeakouluja, ja uskon, että tältä osin nämä kasvavat resurssit
ja myöskin yliopistokokonaisuuden kokoluokka antavat kansainvälisestä viitekehyksestä
merkittävämmän aseman sitten tälle uudelle yliopistolle.

Arvoisa puhemies! Täällä käytetyissä puheenvuoroissa on viitattu tähän mahdolliseen
ongelmatilanteeseen, että yliopistojen ja ammattikorkeakoulujen roolit ja tehtävät jotenkin
sekoittuisivat tai tämä uudistus olisi ohjaamassa jotenkin väärälle tielle. En sitä usko, kos-
ka tutkinnot ja tutkintorakenteet kuitenkin ymmärtääkseni pääosin säilyvät itsenäisinä. Ky-
symys on vain nyt siitä, että tätä yhteistyötä määrätietoisesti ollaan lisäämässä. Uskon, että
sivistysvaliokunta kyllä tätäkin asiaa sitten arvioi ja osaa tehdä oikeat johtopäätökset.

14.29 Sirkka-Liisa Anttila kesk: Arvoisa puhemies! Minäkin lukeudun niihin, jotka ovat
valmistuneet Tampereen yliopistosta. Menin aikanaan Yhteiskunnalliseen Korkeakou-
luun, mutta todistuksen sain Tampereen yliopistosta, eli silloin oli tämä vaihe menossa.

Täällä on jo hyvin nostettu esille, että kun tämä perustuu vahvaan maakunnan ja alueen
tahtoon, niin silloin tämäntyyppinen yhteistyö on ihan kannatettavaa. Tämän yhteistyön-
hän ei tarvitse estää sitä, että pidetään kuitenkin ne roolit hyvin selkeästi erillään, mikä on
yliopistojen tehtävä ja mikä on ammattikorkeakoulun tehtävä. Mutta tällä yhteistyöllä voi-
daan käyttää yhteisiä tiloja, yhteistä osaamista ja niin edelleen, jolloin molemmat siitä käy-
tännössä hyötyvät.

Valiokuntakäsittelyssä varmaankin tarkastellaan näitä niin sanottuja kriittisiä kysymyk-
siä, joista täälläkin on jo nostettu esille muutamia. Tärkeintä on nyt, että tämä asia sillä ta-
valla hyvin selvitetään, koska tavallaan tämä lakiesitys luo nytten sitä mallia, mitä voidaan
muuallakin eri maakunnissa hyödyntää eri korkeakoulujen yhteistyön rakentamisessa.
Kaiken kaikkiaan se, että hallinnollisesti tehdään laajemmalla alueella yhteistyötä, on hy-
vä, ja sitten toisaalta tiedemaailmassa tällä tavalla voidaan myöskin tukea toinen toistaan,
ettei käytetä resursseja hukkaan.

Eli kannatan tämän asian perusteellista käsittelyä, mutta tämä tekee hyvän päänavauk-
sen sille, että tällainen on mahdollista, jos maakunnassa niin itse halutaan.

14.31 Hannu Hoskonen kesk: Arvoisa herra puhemies! On aivan erinomaista, että toimi-
jat ovat paikallisesti tässä asiassa olleet yksituumaisia ja lähteneet tälle tielle, jolla luodaan
yhä vahvempi kokonaisuus Tampereen alueen kehittämiselle ja koko Suomen kehittämi-
selle. Se, että tekninen korkeakoulu ja yliopisto pannaan yhteen ja sitä kautta saadaan in-
tegraatiohyötyä, on varmasti kaikille hyvästä. Sehän tarkoittaa tietysti pitkässä juoksussa
jossakin aikavälissä myös sitä — kun byrokratiaa lähdetään purkamaan, kun eri toimijoita
pannaan yhteen — että muutamia toimistotyöpaikkoja varmaan vähenee sieltä, mutta ny-
kyinen, voimassa oleva lainsäädäntö tekee yliopistoista täysin itsenäisiä toimijoita, elikkä
3



Pöytäkirjan asiakohta PTK 68/2017 vp
ne paikalliset ihmiset osaavat siellä sen asian kyllä ratkaista parhaalla mahdollisella taval-
la.

Se on myös hyvä asia, että Tampereen ammattikorkeakoulu on mukana tässä työssä vah-
vasti, koska nämä kolme toimijaa yhdessä ovat sille alueelle erittäin merkittäviä toimijoita.
Ne ovat myöskin tämän valtakunnan tulevaisuuden kannalta ja innovaatioiden kannalta ää-
rimmäisen tärkeitä toimijoita.

Elikkä en näe tässä uudistuksessa mitään riskiä, päinvastoin uutta hyötyä, kun vähäisiä
voimavaroja yhdistetään ja luodaan yhä korkeampitasoista tutkimusta ja opetusta, se on
tälle maalle erittäin suureksi hyödyksi. Toivonkin, että tämä asia saa hyvin tuulta siipiensä
alle ja koituu koko Suomen hyväksi.

14.32 Antti Kurvinen kesk:  Arvoisa herra puhemies! Tämä Tampere 3 -hanke, Tampe-
reen korkeakoulujen uudistushanke, on erittäin mielenkiintoinen muidenkin kuin tampere-
laisten ja pirkanmaalaisten näkökulmasta, sillä tämä on, kuten tässä aikaisemmin edustaja
Anttila hyvin sanoi, tietynlainen ennakkotapaus siitä, minkä tyyppisiä kehittämisratkaisu-
ja meidän korkeakoululaitoksemme rakenteeseen saatetaan tulevaisuudessa tehdä. Se on
tietysti aivan selvä asia, että kun maailma muuttuu valtavalla vauhdilla, niin me joudumme
tekemään uudistuksia korkeakoulupuolella.

Itse kuitenkin toivon sitä, että jatkossa tätä yliopistopolitiikkaa ja korkeakoulupolitiik-
kaa ei nähdä pelkästään keskittävien ratkaisujen kautta. Tässä on valitettavasti viime vuo-
sina ollut vähän sellaista henkeä, että kun vain laitetaan kouluja yhteen ja keskitetään kor-
keakoulutusta Suomessa muutamaan kaupunkiin, saadaan sillä tavalla kriittistä massaa ja
kehitystä aikaan. Itse en maakuntayliopiston kasvattina usko sellaiseen. Suomalaisen sivis-
tyksen, suomalaisen kilpailukyvyn perusta on erittäin laaja maakuntayliopistoverkosto,
joka keskustan johdolla silloin 40—50 vuotta sitten luotiin, ja siitä tulee jatkossakin pitää
kiinni.

Herra puhemies! Kun tässä käsitellään myös ammattikorkeakoulupuolta jonkin verran,
niin itse haluan ilmaista tietyn huolen meidän ammattikorkeakoulujemme tulevaisuudesta.
Ammattikorkeakouluilla on ollut aivan erityisen tärkeä rooli niissä maakunnissa, joissa ei
omaa maakuntayliopistoa ole, kuten vaikkapa oman vaalipiirini maakunnissa Etelä- ja
Keski-Pohjanmaalla. Kokkola, Seinäjoki ja myös Ylivieska siinä lähellä ovat hyötyneet
erittäin paljon ammattikorkeakouluista. Toivoisin, että jatkossa esimerkiksi yliopistokes-
kusten kanssa löytyisi uudenlaista yhteistyötä ammattikorkeakouluille. Ehkä me voisim-
me synnyttää jopa uudentyyppisiä maakuntayliopistoja.

Loppuun, arvoisa puhemies, totean, että ammattikorkeakoulujen osalta Seinäjoen am-
mattikorkeakoulu [Puhemies koputtaa] tarvitsisi kovasti lisää aloituspaikkoja kehittyvään
kaupunkiin.

14.35 Jukka Gustafsson sd:  Arvoisa puhemies! Kun tässä käydään tällaista lähetekes-
kustelua, niin tässä tapauksessa, kun olen nyt itse sivistysvaliokunnan jäsen, on ehkä tar-
peetonta tuoda erästä näkökulmaa esille. Olen ollut itse myöskin synnyttämässä Suomeen
koko ammattikorkeakoulujärjestelmän ja olen tässä eri vuosina kantanut huolta siitä, että
olen nähnyt ammattikorkeakoulujen tehtävänä myöskin vetää ammatillista koulutusta
eteenpäin, sen laatua, kehittämistä ja niin edelleen. Minusta nyt, kun näitä rakenteellisia
uudistuksia ollaan tekemässä tässä ja nyt ja myöhemminkin, on tärkeää myöskin valiokun-
takäsittelyssä miettiä ja selvittää ammattikorkeakoulujen yhteistyön merkitystä myöskin
4



Pöytäkirjan asiakohta PTK 68/2017 vp
keskiasteen ja tässä tapauksessa — kun nimikin siis sanoo: ammattikorkeakoulu — sen
kannalta, että se on kehittämässä myöskin suomalaista työelämää, työtä ja osaamista.

14.36 Sirkka-Liisa Anttila kesk: Arvoisa puhemies! Edustaja Kurvinen täällä jo puuttui-
kin siihen, miten tärkeä merkitys yliopistoilla ja ammattikorkeakouluilla on oman maakun-
tansa ja alueensa kehittämistyössä. Meillä on nyt hyvä esimerkki Hämeenlinnasta: meillä
oli siellä Tampereen yliopistofiliaali, mutta nyt sitä ei enää ole, ja se valitettavasti kyllä nä-
kyy myöskin seudun, koko maakunnankin elinvoiman kehittämisessä.

Tätä taustaa vasten toivon todella, että ei lähdetä sille tielle, että kun näitä fuusioita tai
yhteistyötä tehdään, samalla sitten tavallaan tehdään niin keskitetty järjestelmä. Meillä täy-
tyy olla jokaisessa maakunnassa mahdollisuus kehittää ja kehittyä, ja siinä keskeisin asia
on se, että sillä alueella on joko ammattikorkeakoulu tai yliopisto, suurimmissa kaupun-
geissa molemmat, koska sieltä lähtevät ne innovaatiot ja kehitystoiminnot, joilla voidaan
sitä maakuntaa ja sen seutuja kehittää. Tätä taustaa vasten toivon, että tämän lakiesityksen
yhteydessä valiokunnassa käydään myöskin tämmöistä vähän perustavaa laatua olevaa
keskustelua siitä, mikä on suomalaisen korkeakoululaitoksen verkosto. Se pitää säilyttää
hajautettuna.

Keskustelu päättyi.

Asia lähetettiin sivistysvaliokuntaan, jolle perustuslakivaliokunnan on annettava lausunto.
5


