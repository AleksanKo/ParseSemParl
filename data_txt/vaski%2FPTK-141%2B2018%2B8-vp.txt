















































DEM279A.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

8. Hallituksen esitys eduskunnalle laiksi arvonlisäverolain 12 ja 85 a §:n muuttamisesta
Hallituksen esitys HE 258/2018 vp
Valiokunnan mietintö VaVM 27/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.54 Timo Harakka sd: Arvoisa puhemies! On todellakin harvinainen ilo antaa hallituk-
selle varaukseton kiitos tästä lakiesityksestä, joka tulee tarpeeseen, joka hyödyttää esiinty-
viä taiteilijoita sekä edistää luovaa taloutta.

Kuten jo ensimmäisessä käsittelyssä totesin, mahdollisuus arvonlisäverovelvollisuu-
teen on ollut esiintyvien taiteilijoiden ja ohjelmatoimistojen suuri toive. Kun muusikoille
ja muille esiintyjille syntyy välttämättömistä ansiotulon välineistä kuluja — soitinhankin-
noista ja vaikka keikkabussin huollosta — ne on voitava vähentää tuloista. Ja kun verokan-
ta on johdonmukaisesti 10 prosenttia kuten kulttuurin osalta ylipäätään, voidaan olettaa,
että taiteilijoiden toimeentulo paranee ja luova talous ylipäätään voi menestyä.

Vanhassa Kummeli-sketsissä päädyttiin aina tilanteeseen, jossa artisti maksaa. Nyt on
otettu askel siihen, että artisti ei maksa, ainakaan kaikkea, tai jos artisti maksaa, niin saa
osan takaisin.

Esiintyvien taiteilijoiden tulonmuodostus on digitalisoitumisen takia kokenut kovia. Ää-
nitemyynnistä saatavat tulot ovat romahtaneet. Vielä 2000-luvun alussa äänitemyynnin
arvo oli 65 miljoonaa euroa vuodessa mutta pari vuotta sitten enää 35 miljoonaa — summa
on siis lähes puolittunut. CMX-yhtyeen ansioitunut keulakuva, A. W. Yrjänä, on arvioinut
jopa näkyvien artistien ansioiden olevan enää 20 prosenttia siitä, mitä kymmenen vuotta ai-
kaisemmin. Keikkaa on pakko tehdä koko ajan, jos haluaa lyhentää asuntolainaa.

Itse esiintyminen on siis aikaisempaa välttämättömämpi osa taiteilijan toimeentuloa, ja
kun toisaalta elävää kulttuuria eli yleisötapahtumia soisi olevan kaupungeissa aina vain
enemmän, on ilo olla tukemassa tälläkin tavalla elämyksiä ja yhdessäolon tilaisuuksia. Sen
lisäksi, että säädetään hyviä lakeja, meillä päättäjillä on pieni velvollisuus osallistua kult-
tuuritilaisuuksiin. Kuka sitten olisi yleisö, ellen minä, joten koetan pitää yllä ainakin vii-
koittaista kulttuurikuntoa.

Tärkeää on myös, että hakeutuminen arvonlisäverovelvolliseksi on täysin vapaaehtois-
ta. Esiintyviä taiteilijoita on kovin moneen lähtöön, ja kaikilla toiminta ei ole niin laajaa tai
tulo niin merkittävää, että arvonlisäverovelvollisuus olisi tarpeen. Toisaalta monen taitei-
 Tarkistettu
4.0



Pöytäkirjan asiakohta PTK 141/2018 vp
lijan oma identiteetti on se, että he eivät edes halua ajatella omaa toimintaansa minkään
sorttisena liiketoimintana, joten pitää olla täysi vapaus olla hakeutumatta yrittäjämuotoi-
seen toimintaan, jos se ei omaa maailmankatsomusta miellytä.

Tässä yhteydessä on myös syytä muistaa, että esitys selkeyttää myös kirjanpitoa, esiin-
tyvän taiteilijan tulojen oikeamääräistä ilmoittamista sekä verojen ja velvollisuuksien oi-
kea-aikaista hoitamista. Raha-asiansa törttöilleen taiteilijan myytti voidaan toivottavasti
unohtaa. Irwin Goodman olisi ollut parempi ja pitkäikäisempi artisti, jos hänen Ryysyran-
taansa ei olisi täytynyt pakkohuutokaupata. Suomen suurinta luovan alan osuuskuntaa Li-
lithiä pitkään vetänyt Kikke Heikkinen onkin kiittänyt lakiesitystä siitä, että se helpottaa eri
tulo- ja kululajien yhdenmukaista käsittelyä kirjanpidossa ja tuo tältäkin osin turvaa taitei-
lijalle.

Arvoisa puhemies! Tässä yhteydessä haluaisin kuitenkin haastaa hallitusta, tai ehkä pi-
kemminkin seuraavaa hallitusta, ottamaan seuraavat askeleet luovan työn ja luovan talou-
den edistämisessä: pitäisi tukea voimaperäisemmin taiteilijoita, jotka haluavat tehdä työ-
tään ammattimaisesti ja pyrkiä elannon hankkimisen lisäksi laajempaan, kenties maail-
manlaajuiseen näkyvyyteen ja vähintään sen skaalan mahdollistamiseksi liiketaloudelli-
sesti pätevään toimintaan. Tällöin artisti ei ole enää artesaani vaan hänen on voitava hyö-
dyntää parhaalla tavalla kulttuuriviennin resursseja, lisenssi- ja rojaltitulojen liikennettä,
intellektuaalisen omaisuuden oikeuksia, IPR:ää.

Kirja-alalle on syntynyt viime vuosina agentuureja, välitysorganisaatioita, jotka kokoa-
vat, tuotteistavat ja markkinoivat teossalkkuja maailmalle. Monilla muilla aloilla tekijät
joutuvat yksin myymään tuotteitaan. Tätä tuotteistusyhteistyötä meidän pitäisi tukea kai-
killa aloilla, jotta taiteellinen työ tulisi tuotekehittelyn kohteeksi. Luovien alojen liiketoi-
minta voidaan moninkertaistaa, kunhan löydetään oikeat liiketoiminta-aihiot, saatetaan yh-
teen tekijät ja tuotteistajat sekä opitaan luomaan arvoa tekijänoikeuksille. Tässä ohjelmaa
seuraavan hallituksen kulttuuriministerille.

Samalla on muistettava, että taide on tärkeää taiteen vuoksi ja moni taiteilija haluaa irti-
sanoutua tuotantokoneistosta ja liiketaloudellisesta mentaliteetista. He ovatkin monesti uu-
den luojia ja tienraivaajia, ja siksi puhtaasti perustoimeentulon tuki ja apurahajärjestelmä
ovat välttämättömiä. Kaikki valtavirran kulttuuri on alkujaan alakulttuuria, ja luova talous
on mahdollista vain, kun on luovaa ajattelua ilman talousajattelua.

16.59 Pia Viitanen sd: Arvoisa puhemies! Minusta tämä oivallus siitä, että artisti maksaa
mutta saa myös takaisin, kiteyttää aika hyvin tämän esityksen, joka on hyvä, ja tältä osin
minäkin haluan sanoa kiitoksen siitä, että hallitus tuo välillä ihan hyviäkin veroesityksiä,
jos näin voi sanoa, eli mehän tiedämme, että tämä on ollut jo pitkään toivottu esitys, ja hy-
vä, että se täällä meillä nyt tänään on.

Sekin on hyvä tietenkin, että koska esiintyvien taiteilijoiden kenttä on kovin laaja ja mo-
nimuotoinen — sieltä löytyy musiikin lisäksi niin näyttelijää, juontajaa, urheilijaa, vaikka
mitä, ketä tämä laki voi koskea — niin tässä on se mahdollisuus itsellä katsoa oman har-
kinnan mukaan, haluaako hakeutua verovelvolliseksi vai ei, ja varmasti tämä muoto sinän-
sä on juuri se oikea ja toimiva kaiken kaikkiaan.

Tämä luova talous on tärkeää — sitä jo sivusimme tuossa aiemmassa kohdassa, kun pu-
huimme kuntien kulttuuritoiminnasta — ja myös itse pitkälti ajattelen niin, että yksi tule-
vaisuuden voimavaroistamme voi olla se, että annamme lisää luovalle taloudelle ja poh-
dimme niitä mahdollisuuksia, miten sen kautta saamme lisää työtä, työpaikkoja ja myös
2



Pöytäkirjan asiakohta PTK 141/2018 vp
kansainvälisesti saamme kulttuurivientiä edistettyä. Ja siitä näkökulmasta tietenkin on tär-
keää, että voisimme edetä siihen suuntaan, että systemaattisemmin etsisimme näitä yhteis-
työn muotoja, joilla taiteilijat eri aloilta saisivat apua siihen, että he voisivat tuotteistaa,
markkinoida omaa osaamistaan ja viedä sitä ulkomaille, kuten edustaja Harakka tuossa äs-
ken hyvin kuvaili tietynlaista tuotteistusyhteistyötä ja sen tarpeellisuutta, ja näkisin, että se
on iso asia, missä voimme voittaa paljon, kun teemme ohjelmallisesti kaiken kaikkiaan tä-
män eteen.

Mitä tulee tähän lakiesitykseen, niin olen usein ajatellut niin, että kun puhumme vaikka-
pa luovasta taloudesta tai kulttuuripolitiikasta, niin ihan samalla lailla kuin tarvitsemme
kulttuuri- ja taidepolitiikkaa, tarvitsemme myös taiteilijapolitiikkaa siitä näkövinkkelistä,
että kyllä luovan työn tekijä, se taiteilija, kulttuurin tuottaja, tarvitsee myös palkkansa. Hän
tarvitsee rahaa elääkseen, ja siksi on tärkeää, että voimme näitä muotoja niin verotukselli-
sesti kuin yleisesti esimerkiksi tekijänoikeuskysymyksien osalta kehittää niin, että luovan
työn tekijällä on myös edellytykset omaa tärkeää ja arvokasta työtään tehdä.

17.01 Toimi Kankaanniemi ps: Arvoisa herra puhemies! Tämä nyt käsittelyssä oleva
hyvä esitys ansaitsee todellakin tulla nyt hyväksytyksi, ja on syytä todeta, että edustaja Elo-
maa — joka nyt on poissa tästä paikaltaan — on tätä asiaa jo vuosia erittäin voimakkaasti
ajanut. Hänen entinen elämänsä on tietysti antanut siihen hyvän pohjan, ja hän tuntee hen-
kilökohtaisesti hyvin sen tilanteen, missä luovat taiteilijat tässä maassa ovat. Hän on ajanut
monin tavoin tätä, ja hallitusohjelmaan saatiin tähän johtava maininta meidän toimestam-
me, Elomaan ja muiden ajamana, ja on nyt siis ilo todeta, että esitys on lopultakin tässä vai-
heessa.

Tämä menettely on hyvä. On tärkeää, että valinnanvapaus on tässä sisällä. Tällä lisätään
oikeudenmukaisuutta niitä ihmisiä kohtaan, jotka tekevät työtä, vaativaa työtä lahjoillaan
yhteiskunnan ja kansan hyväksi. Eikä voi todellakaan väheksyä sitä, että vientimahdolli-
suudet ovat myös tällä alalla sellaiset, että niiden hyödyntämistä on syytä kaikin tavoin
edistää, ja uskon, että tämä lakimuutos arvonlisäveron osalta, valinnanmahdollisuus, edis-
tää suomalaisen luovan taiteen vientiä, ja se on tärkeää, tänä aikana erityisesti, ja mahdol-
lisuudet ovat hyvät.

17.03 Pilvi Torsti sd: Arvoisa puhemies! Ensin on helppo yhtyä tässä kohtaa kiitoksiin
hallituksen esitykselle. Ja niin kuin edustaja Harakka totesi, luovilla aloilla noin ylipäänsä
— ja ehkä esittävillä taiteilijoilla oikein erityisesti — tulonmuodostuksen logiikka on
muuttunut siinä määrin, että meidän on ylipäänsä syytä tarkastella näitä isoja rakenteellisia
kysymyksiä, kuten verotusta, jatkuvasti.

Pyysin puheenvuoron erityisesti ottaakseni esiin edustaja Harakan ja edustaja Viitasen
mainitsemat tulevaisuushaasteet. Kuulimme hiljattain tulevaisuusvaliokunnassa opetus- ja
kulttuuriministeriön kulttuuripuolen näkemyksiä siitä, missä mennään kulttuurialojen ja
luovan talouden kasvuohjelman pohdinnassa ja osana Business Finlandia. Siitähän tuli ai-
kanaan Anne Brunilan esitys. Kuulosti vähän ikään kuin siltä, että asia ei ollut nyt erityisen
hyvin etenemässä. Näin ollen edustaja Harakan tulevalle kulttuuriministerille laittama
haaste taitaa koskea sekä kulttuuri- että elinkeinoministeriä. Se on hyvä tässä kohtaa tun-
nistaa. Jos me aiomme todella ikään kuin tähän maailmanlaajuiseen kulttuurivientiin, sii-
hen liittyvään tuotteistamiseen ja skaalautuvan kilpailun maailmaan päästä käsiksi, niin se
3



Pöytäkirjan asiakohta PTK 141/2018 vp
ei onnistu ilman systemaattista ja fiksusti mietittyä strategista ohjelmaa, joka Business Fin-
landin alaisuuteen hyvin sopii.

Ja tässä on hyvä tunnistaa, että on kyse kahdesta seikasta. On toisaalta kyse ehkä yksit-
täisten taiteilijoiden mahdollisuuksista ja pyrkimyksistä, mutta on kyse myöskin siitä, että
tunnistamme luovien alojen tekijät ikään kuin horisontaalisesti osana hyvin monia muita
aloja, siis tuotteistamisen, designin ja erilaisen muotoilun tekijöinä ja oivaltajina, mikä ei
ole ehkä ollut Suomen suurimpia vahvuuksia meidän monillakaan kasvupotentiaalia pal-
jon sisältävillä aloilla, joita kannattaa jatkossa katsoa.

Eli toivottavasti tämän lainsäädännön jälkeen ponnistelut lähtevät nimenomaan luovien
alojen kasvuohjelmien suuntaan. — Kiitos.

17.05 Esko Kiviranta kesk: Arvoisa puhemies! Pitää paikkansa, että tämä kuuluu halli-
tuksen poikkeuksellisen hyviin verolakiesityksiin, joita tällä kaudella on tullut hyvin run-
saasti. Kehuin tätä esitystä niin paljon jo ensimmäisessä käsittelyssä esittelypuheenvuoros-
sa, että en tiedä, mitä tästä vielä lisää sanoisin. On aivan erinomaista, että tämä arvonlisä-
verovelvolliseksi hakeutumisen oikeus tulee esiintyville taiteilijoille, urheilijoille, ohjel-
matoimistoille. Veron kertaantumisen estäminen on jalo tavoite, jota arvonlisäverotukses-
sa pitää kaikin keinoin edistää.

Edustaja Kankaanniemen puheenvuorosta hiukan: Sanotaan nyt, että edustaja Elomaan
puolesta kävi hiukan sääliksi, koska hän ei ollut hallituspuolueessa silloin, kun tämä hänel-
le tärkeä ja rakas esitys annettiin. Mutta tärkeintä kuitenkin on, että se nyt on annettu.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 258/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


