















































DEM1A7.tmpSave.xml


Pöytäkirjan asiakohta PTK 73/2016 vp
Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

17. Hallituksen esitys eduskunnalle laeiksi yliopistolain ja ammattikorkeakoululain muut-
tamisesta

Hallituksen esitys HE 66/2016 vp
Valiokunnan mietintö SiVM 6/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 17. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

0.34 Sami Savio ps: Arvoisa puhemies! Sivistysvaliokunnan mietinnössä liittyen halli-
tuksen esitykseen laeiksi yliopistolain ja ammattikorkeakoululain muuttamisesta todetaan
muun muassa seuraavaa: "Lakiesityksen mahdollistamalla yhteistyöllä parannetaan resurs-
sien tehokasta hyödyntämistä, esimerkiksi päällekkäisyyksiä välttäen, sekä lisäarvon tuot-
tamista opiskelijalle nykyistä laajemmalla kieltenopetustarjonnalla. Esityksen toteutumi-
nen vahvistaisi muun muassa harvinaisten kielten opiskelumahdollisuuksien lisäämisen il-
man, että muusta opetuksesta ja sen laadusta tarvitsisi tinkiä."

Arvoisa puhemies! Yliopistojen, korkeakoulujen ja ammattikorkeakoulujen yhteistyö
onkin monessa suhteessa erittäin kannatettava suuntaus. Erittäin hyvä esimerkki tästä yh-
teistyöstä on Tampereella kaavailtu Tampere 3 -uudistus, jossa madalletaan oppilaitosten
välisiä opetuksellisia ja hallinnollisia raja-aitoja — ei pelkästään kieltenopiskelun saralla,
vaan muutoinkin. Se paitsi tuonee jatkossa säästöjä myös parantaa opiskelijoiden mahdol-
lisuuksia teorian ja käytännön yhdistelyyn opinnoissa nykyistä paremmin. Erityisen mer-
kittävää tämä on uusien innovaatioiden synnyn kannalta, jota meidän vientiteollisuutem-
me ja muutkin yritykset ehdottomasti tarvitsevat.

Arvoisa puhemies! Hallitusohjelmaan on myös kirjattu kokeilu vapaasta kielivalinnas-
ta. Kieltenopiskelun valinnanvapaus toisi laajentuessaan yhä useampia kansainvälisten
kielten osaajia työelämään sekä tarjoaisi erinomaisia jatko-opinto- ja työmahdollisuuksia
koti- ja ulkomailla. Se myös kohentaisi opiskelumotivaatiota merkittävästi monen opiske-
lijan osalta.

Arvoisa puhemies! Hallituksen tuleekin tehdä voitavansa sen suhteen, että kielikokeilu
tuottaa mahdollisimman laaja-alaisen, monipuolisen ja kattavan kuvan koululaisten ja
opiskelijoiden kieltenopiskelutarpeista koko maan alueella.

0.37 Krista Mikkonen vihr: Arvoisa puheenjohtaja! Nyt käsittelyssä oleva lakiesitys on
varsin kannatettava. Vaikka pidänkin tärkeänä erittelyä ammattikorkeakouluihin ja yli-
 Tarkistettu
4.0



Pöytäkirjan asiakohta PTK 73/2016 vp
opistoihin ja duaalimallin säilymistä, niin on paljon sellaisia tukipalveluja, joita voidaan
hyvin yhdistää. Esimerkiksi kielipalvelut ovat esimerkki siitä, että samoilla paikkakunnil-
la toimivat korkeakouluyksiköt voivat varsin hyvin käyttää yhteisiä resursseja, ja kuten
esityksessä todetaan, tämä parantaa myös opiskelijoiden mahdollisuuksia kieltenopiske-
luun varsinkin harvinaisempien kielten osalta. Kiitoksia hallitukselle tästä hyvästä esityk-
sestä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 66/2016 vp sisältyvät 1.—2. lakiehdotuksen. Lakiehdotusten toinen käsittely
päättyi. Asian käsittely päättyi.
2


