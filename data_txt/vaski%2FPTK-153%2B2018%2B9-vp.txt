















































DEM6482.tmp.xml


Pöytäkirjan asiakohta PTK 153/2018 vp
Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

9. Hallituksen esitys eduskunnalle laiksi hankintayksiköiden ja elinkeinonharjoittajien säh-
köisestä laskutuksesta

Hallituksen esitys HE 256/2018 vp
Valiokunnan mietintö TaVM 30/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on talousvaliokunnan mietintö TaVM 30/2018 vp.
Nyt päätetään lakiehdotuksen sisällöstä.

Keskustelu

15.19 Arto Pirttilahti kesk: Arvoisa rouva puhemies! Käsittelyn alla meillä on laki han-
kintayksiköiden ja elinkeinonharjoittajien sähköisestä laskutuksesta. Laki perustuu Euroo-
pan direktiiviin, jota laitetaan kansallisesti tässä toteen. 

Hankintayksiköt velvoitetaan ottamaan vastaan ja käsittelemään sähköisiä laskuja han-
kintalainsäädännön soveltamisalaan kuuluvissa hankinnoissa. Uutta lakia ei kuitenkaan so-
vellettaisi, jos laskun käyttö voisi paljastaa salassa pidettäviä tietoja tai vaarantaa valtion
keskeisiä turvallisuusetuja. Ehdotetulla lailla pyritään edistämään julkisten hankintojen di-
gitalisaatiota ja vauhdittamaan taloushallinnon sähköistymistä myös yksityisellä sektorilla
luomalla tähän kannustava säädösviitekehys. 

Tietenkin tässä on ollut muutamia puutteitakin. On ollut aikaisemmin esimerkiksi tieto-
sisällön puutteita ja järjestelmän yhteensopimattomuutta, joita tässä laissa yritetään myös
parantaa. 

Lain vaikutuksista. Meillä oli keskusteluja valiokunnassa ja asiantuntijakuulemisessa
siitä, millaiset pienten toimijoiden mahdollisuudet ovat lähteä näihin hankintakilpailutuk-
siin mukaan. Valiokunnassa todettiin ja selvityksen perusteella todettiin, että markkinoilla
on yhä enenevässä määrin myös mikroyrityksille tarjottavia ja skaalattavia palveluita, jo-
ten valiokunnan sääntelyä puoltavaan kantaan on osaltaan vaikuttanut myös käsitys, että
prosessien sähköistyminen tuonee myös tehokkuushyötyjä suhteessa eniten juuri pienille
yrityksille ja toimijoille, joiden hallinnossa ei ole helposti saavutettavissa skaalaetuja esi-
merkiksi paperilaskujen käsittelyn ulkoistuksilla. 

Talousvaliokunta pitää erittäin tärkeänä, että uuden sääntelyn vaikutusta seurataan ja
näiden havaintojen pohjalta arvioidaan, tulisiko soveltamisalaa tai velvoittavuuden astetta
muuttaa nyt ehdotetun mukaisesta. Eli otimme myös huomioon tämän pienten yritysten
huolen, mikä tuli vahvasti valiokunnassa esille, mutta toteamme sen todellakin, että palve-
luja on saatavissa eikä tämä tule estämään pienyrityksiä lähtemästä julkisiin hankintoihin
mukaan.
 Tarkistettu
4.0



Pöytäkirjan asiakohta PTK 153/2018 vp
Yleiskeskustelu päättyi.

Eduskunta hyväksyi hallituksen esitykseen HE 256/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


