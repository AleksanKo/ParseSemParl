















































DEMF0A.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

3. Hallituksen esitys eduskunnalle laiksi sairausvakuutuslain muuttamisesta
Hallituksen esitys HE 199/2016 vp
Valiokunnan mietintö StVM 22/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Siirrytään keskusteluun. (Hälinää — Puhemies koputtaa) Pyydän nyt edustajia asettau-
tumaan paikoilleen.

Keskustelu

14.00 Arja Juvonen ps: Arvoisa rouva puhemies! Tämän esityksen mukaan kaikkien
työnantajien sosiaaliturvamaksua alennetaan vuosina 2017—2019 noin 1 prosenttiyksiköl-
lä kunakin vuonna. Lisäksi ehdotetaan, että pienituloisten palkansaajien ja yrittäjien päivä-
rahamaksuun tehdään 63 miljoonan euron määrää vastaava alennus hyvittämään heille kil-
pailukykysopimuksen mukaisista maksukorotuksista aiheutuvaa nettotulojen alenemaa.
Tämä esitys on osa kilpailukykysopimusta, ja sillä arvioidaan saavutettavan yhteensä
35 000 uutta työpaikkaa.

Sosiaali- ja terveysvaliokunta, josta tämä mietintö tulee, kannattaa maksurasituksen hy-
vittämistä erillisellä ratkaisulla myös niille palkansaajille ja yrittäjille, jotka eivät maksa
tuloistaan valtion- tai kunnallisveroa eivätkä siten saa kompensaatiota verotuksen avulla.
Verotuksen sijasta hyvitys tehdään sairausvakuutuksen puolella, jolloin työeläke- ja työt-
tömyysvakuutusmaksujen korotukset eivät pienennä pientä työ- tai yrittäjätuloa saavien
nettotuloja. Mainittavaa on, että hyvityksen vaatimaa valtionosuutta ei ole tarkoitus rahoit-
taa enää sosiaaliturvaan kohdistettavilla uusilla leikkauksilla.

14.02 Anneli Kiljunen sd: Arvoisa rouva puhemies! Aivan kuten edustaja Juvonen äsken
totesi, hallitus esittää nyt, että alle 14 000 euroa vuodessa ansaitsevilta ei peritä sairausva-
kuutuksen päivärahamaksua. Arvioiden mukaan näin kompensoidaan kilpailukykysopi-
muksesta aiheutuvan alle 14 000 euroa vuodessa ansaitsevien maksurasituksen nousu.

Nyt on kuitenkin todettu monella eri taholla, myös eduskunnan tietopalvelussa, että
tämä kompensaatio ei riitä kaikkien osalta alle 1 000 euroa kuukausituloa ansaitsevien pal-
kansaajien ostovoimaan. Siltä osin arvioidaan, että tämä tulee jopa heidän osaltaan heikke-
nemään. Vastaavasti ostovoiman kasvu on prosentuaalisesti suurinta, kun kuukausitulot
ylittävät 7 500 euroa kuukaudessa. Tältä osin hallitus luo jälleen kerran eriarvostavaa po-
 Tarkistettu
4.1



Pöytäkirjan asiakohta PTK 110/2016 vp
litiikkaa ja tuo palkansaajat tältäkin osin eriarvoiseen asemaan. (Anne Kalmari: Kannatat-
teko kilpailukykysopimusta?)

Tästä syytä esitämme vastalauseen lausumaehdotuksen, joka kuuluu seuraavasti:
"Eduskunta edellyttää, että kilpailukykysopimukseen perustuvien sosiaaliturvamaksu-

jen muutosten ja hallituksen kompensaatioesitysten vaikutukset pienituloisten palkansaa-
jien ostovoimaan arvioidaan uudelleen viimeistään vuoden 2017 alussa ja esitetään tarvit-
tavat muutokset, jotta myös pienituloisten palkansaajien ostovoimaa voidaan parantaa."

14.03 Aino-Kaisa Pekonen vas: Arvoisa puhemies! Vasemmistoliitto esitti sosiaali- ja
terveysvaliokunnan mietintöön jättämässäni vastalauseessa, että kilpailukykysopimukses-
ta johtuvat säädökset maksumuutoksiksi poistetaan tästä lakiehdotuksesta ja työnantajien
sekä palkansaajien sairausvakuutusmaksut pidetään vuonna 2017 tämän vuoden tasolla.

Vasemmistoliitto kannattaa esitystä pienituloisten palkansaajien ja yrittäjien alle 14 000
euron vuosituloa saavien päivärahamaksun poistamisesta. Nyt ehdotetussa mallissa margi-
naaliveroaste on kuitenkin kohtuuttoman suuri tulojen ylittäessä 14 000 euroa, koska tässä
esityksessä ehdotettujen päivärahamuutosten johdosta työtulon marginaaliveroaste nousee
noin 160 prosenttiin tulojen noustessa yli 14 000 euron ja päivärahamaksun noustessa 0
prosentista 1,58 prosenttiin.

Arvoisa puhemies! Tämän vuoksi ehdotan, että eduskunta hyväksyy vastalauseen 1 mu-
kaisen lausuman.

14.05 Sari Sarkomaa kok: Arvoisa puhemies! Käsittelyssä oleva esitys on kannatettava.
Todellakin työnantajien maksurasituksen vähentäminen pienentää työn yksikkökustan-
nuksia, madaltaa työllistämiskynnystä. On erinomaista, että hallitus on tehnyt kilpailuky-
kysopimusta oikeudenmukaisemman ratkaisun. On todellakin hyvä, että niille palkansaa-
jille ja yrittäjille, jotka eivät maksa tuloistaan kunnallisveroa eivätkä saa siten kompensaa-
tiota verotuksen avulla, hallitus on luonut järjestelmän, jotta hekin saavat hyvityksen. To-
dellakin tuo hyvitys tehdään siten, että sairausvakuutuksen puolella alle 14 000 euroa vuo-
dessa ansaitsevat vapautetaan kokonaan sairausvakuutuksen päivärahamaksun maksami-
sesta. Tämä osoittaa, että hallituksella on lämmin sydän.

Mutta tässä esityksessä, joka on aika monimutkainen, on hyvä huomata se, että täällä on
kannustinloukku 14 000 euron vuositulojen kohdalla. Näissä pitää olla tarkka, ettei luoda
lisää kannustinloukkuja. Myöskin on hyvä todeta se, että tähän sisältyy ristiriitaa maksujen
ja etuuksien vastaavuutta koskevan vakuutusperiaatteen kanssa ja myöskin sen kanssa, että
tämä progressiivisuus tulee tähän maksuun. Nämä ovat asioita, joista toivon, että ministeri
kirjaa ne ylös, ja katsotaan, että nämä eivät kertaudu eivätkä aiheuta ongelmia meidän so-
siaaliturvan maksuun eivätkä siihen, että työ aina kannattaa.

14.06 Tuula Haatainen sd: Arvoisa rouva puhemies! Kannatan edustaja Kiljusen esittä-
mää lausumaa.

Kiky ja tämä esitys sinänsä ovat perusteltuja, mutta kun katsotaan tätä koko kokonais-
kuvaa siitä, mitä pienituloisille ja suurituloisille maassa tapahtuu, niin tässä on tapahtumas-
sa niin, että tuloerot kasvavat, ja se johtuu talouspolitiikasta ja veroratkaisuista kaiken
kaikkiaan plus sitten niistä leikkauksista ja päätöksistä, jotka kohdistuvat hyvin kielteisel-
lä tavalla pienituloisiin ihmisiin. Siitä syystä koko tämän talouspolitiikan perustetta ja ve-
rotusratkaisuja pitäisi katsoa uudelleen. Sosialidemokraateilta on tulossa varjobudjettiesi-
2



Pöytäkirjan asiakohta PTK 110/2016 vp
tys, ja se esitellään huomenna. Siinä tulemme kertomaan sen, miten me nämä asiat olisim-
me hoitaneet niin, että tällaisia tilanteita ei pääsisi syntymään. (Timo Heinonen: Neljä
vuotta yritetty!)

14.07 Outi Alanko-Kahiluoto vihr: Arvoisa rouva puhemies! Vihreä eduskuntaryhmä
sinänsä kannattaa tätä käsillä olevaa lakiesitystä sen vuoksi, että se kompensoi kilpailuky-
kysopimuksen vaikutuksia palkansaajille. Ongelmaksi kuitenkin jää se, että hallitus leik-
kaa myös kaikkein pienimpiä sosiaalietuuksia saavien etuuksia, mutta tätä ei oteta huo-
mioon hallituksen kokonaispolitiikassa ja esityksissä. Sen vuoksi me vihreät esitämme,
että kaikkein pienituloisimmat kansalaiset huomioitaisiin lisäksi sillä tavalla, että heidän
verotustaan kevennettäisiin kunnallisverotuksessa. Elikkä me esitämme omassa vaihtoeh-
dossamme, että kunnallisveron perusvähennyksen alarajaa nostettaisiin ylemmäs, mikä
auttaisi kaikkein pienituloisimpia etuuksien saajia ja eläkkeensaajia.

14.08 Sanna Lauslahti kok: Arvoisa puhemies! Nostaisin tässä ennen kaikkea sen hyvän
teon, jonka hallitus teki, eli alkuperäisessä esityksessä lähdettiin 30 miljoonan hyvitykses-
tä, ja nyt uudessa esityksessä tulee täydentävä summa: voi sanoa, että kaksinkertaistetaan
se hyvitys 63 miljoonaan euroon. Se kertoo siitä vahvasta otteesta, jossa nähdään pienitu-
loisten asema ja se, että sitä ei heikennetä. Siltä osin voi kiittää hallitusta tästä teosta. Toi-
voakseni myös oppositio arvostaa tätä elettä, joka on annettu pienituloisten hyväksi. Siltä
osin voi todeta, että se raha, joka siellä annetaan hyvityksenä, todennäköisesti kulkeutuu
takaisin meidän kansantalouteen kulutuksena ja sitä myötä sillä on myöskin positiivisia
vaikutuksia.

Toteutusmallin suhteen tietenkin voi aina kysyä, mikä on oikea tapa toteuttaa. Tässäkin
kohdin tietenkin voi sanoa, että ei täysin ongelmaton toteutustapa tässäkään ole. Edellisis-
sä puheenvuoroissa on nostettu esille asioita — nostan esille ne kaksi asiaa, jotka tulivat jo
muun muassa edustaja Sarkomaan puheenvuorossa: Ensinnäkin 14 000 euron kohdalla on
erittäin vahva, voi sanoa, kannustinongelma. Toinen kysymys liittyy tähän toteutusmal-
liin, kun me menemme sairausvakuutusmaksun osalta tekemään progressiota, ja se on ai-
van uusi elementti tässä meidän järjestelmässä, ja sillä on myöskin vaikutuksia, kun lähde-
tään sosiaali- ja terveydenhuollon rahoitusjärjestelmiä jatkossa kehittämään.

14.10 Hannu Hoskonen kesk: Arvoisa rouva puhemies! Kun kuuntelin sosialidemo-
kraattien äskeisiä puheenvuoroja, niin hieman ihmettelen sitä, että kaivetaan aina tällaisia
kammottavia duubioita erilaisista asioista. Tässä ollaan tekemässä käytäntöön kilpailuky-
kysopimusta, joka auttaa suomalaisia eteenpäin ja ennen kaikkea siinä päämäärässä, että
saadaan tähän maahan vihdoin ja viimein töitä. Ainoa tapa, jolla me ihmisiä voimme tässä
maassa auttaa, on saada heille töitä ja sitä kautta palkkaa ja sitä kautta eläketurvaa. En jak-
sa ymmärtää sitä, että jokaisessa asiassa, kun joku pieni... Kilpailukykysopimuksen täytän-
töönpano on iso asia. Se menee moneen yksityiskohtaan, ja kaikista niistä yksityiskohdista
voidaan sanoa täällä, että tämä menee väärin. Minä nyt voisin demareilta kysyä: kannatat-
teko te kilpailukykysopimusta? Kun teidän puheenvuorojanne kuuntelen, niin minä en oi-
kein saa selvää tästä teidän kannanotostanne, kun tuntuu välillä olevan kannatusta tai vas-
tustusta. Mutta tehkää nyt asia kerralla selväksi, niin minäkin sen tiedän sitten. — Kiitos.
3



Pöytäkirjan asiakohta PTK 110/2016 vp
14.11 Anneli Kiljunen sd: Arvoisa rouva puhemies! Kannatamme kilpailukykysopimus-
ta (Hannu Hoskonen: Hienoa!) ja tuemme myös hallituksen esitystä siltä osin, että tässä
kompensoidaan alle 14 000 ansaitseville palkansaajille ja yrittäjille helpotusta. Mutta tämä
ei kuitenkaan huomioi alle 1 000 euroa ansaitsevia, vaan heidän osaltaan ostovoima tulee
edelleen heikkenemään.

Alun perin tämän kompensaation piti olla 30 miljoonaa, ja tämä 30 miljoonaa kummit-
teli tässä salissa useaan otteeseen siltä osin, että hallituspuolueen edustajat kuvasivat, että
hallitus aikoo kohdistaa 30 miljoonaa euroa kaikkein pienituloisimmille ihmisille, työttö-
mille, eläkkeensaajille, sairauspäivärahalla oleville ihmisille. Nyt tämä kompensaatio koh-
distetaan pienituloisille palkansaajille ja yrittäjille. Nyt kysyisinkin hallituksen edustajilta:
onko teiltä tulossa vielä lisää rahaa, mahdollisesti 30 miljoonaa tai enemmän, työttömille ja
eläkkeensaajille, vai oletteko mahdollisesti perumassa tehtyjä leikkauksia? Jotta me sai-
simme tämän asian käytyä loppuun, niin odotan teiltä myös vastausta tähän.

14.12 Pia Viitanen sd: Arvoisa puhemies! Tässähän on kysymys sellaisesta esityksestä,
mitä me oppositiossa odotimme kuin kuuta nousevaa, ja tämä siksi, että koko kesän ja syk-
syn alun luvattiin, että kyllä meillä tulee sitten tämä kompensaatio kaikkein pienituloisim-
mille. Välillä täällä kysyttiin, tuleeko se koskemaan työttömiä ja eläkkeensaajia, koskeeko
se vain palkansaajia, mikä tämä on, mutta hyvä, että tulee. No, pieni epäilys oli, mahtaako
tämä luvattu raha riittää pienituloisimpien kompensaatioon, ja pettymys oli suuri: kun esi-
tys tuli, tietopalvelu laski, niin niinpä kävi, että itse asiassa alle 1 000 euroa tienaavien os-
tovoima jopa laskee, jää miinukselle palkansaajillakin, puhumattakaan siitä, että tämä raha
ei nyt koske eläkkeensaajia, ei pienituloisimpia, työttömiä.

Kysymys on oikeudenmukaisuudesta ja kokonaisvaltaisesta politiikasta tulonjaollisesti
ja reiluuden nimissä. Siihen nähden tietenkin on hyvä, että SDP:ltä on juuri tänään julkais-
tu vaihtoehtobudjetti Kaikki mukaan, jonka ideana on juuri se, että tekisimme eri tavalla
veropolitiikkaa. Tekisimme sitä siten, että aidosti pieni- ja keskituloiset palkansaajat ja
eläkkeensaajat saavat enemmän ja hyvätuloiset vähemmän. (Jukka Gustafsson: Mites,
Rossi, tässä näin pääsi käymään?)

14.13 Anne Kalmari kesk: Arvoisa rouva puhemies! Oli loistava suoritus tältä hallituk-
selta ja järjestöiltä, että kilpailukykysopimus saatiin aikaiseksi. Kun siinä on sovittu, että
verotus alenee kaikilta niiltä, jotka valtion verotukseen osallisia ovat, se tietysti tarkoittaa,
kun se on prosenttialennus, sitä, että kellä on isommat tulot, se alennus on euromääräisesti
isompi. Ja niiltä ihmisiltä, jotka täällä salissa kritisoivat tätä, haluaisin kysyä: Haluatteko
luopua tästä prosentuaalisesta verojärjestelmästä? Esimerkiksi seuraavan kerran, kun ve-
ronkorotuksia tulee, pitäisikö niidenkin olla teidän mielestänne tasaeuromääräisiä vai ha-
luatteko silloin, että pysytään prosenteissa? Ja kun prosenteissa nyt tämä kilpailusopimus
syntyi, niin minusta on ensiarvoisen tärkeää, että kaikki se, mitä hallitus omilla toimillaan
pystyi laittamaan till, kohdennettiin vähän tai ei lainkaan veroja maksaville henkilöille.
Minusta se on oleellisin asia tässä. Totta kai aina voitaisiin toivoa vielä enemmän ja voi-
taisiin toivoa, että pienituloinen saisi euromääräisesti samat hyvitykset, mutta jokainen
meistä tietää, että ihan siihen eivät rahkeet riitä.

14.15 Hanna Sarkkinen vas: Arvoisa puhemies! Kannatan edustaja Pekosen tekemää
esitystä.
4



Pöytäkirjan asiakohta PTK 110/2016 vp
14.15 Tuula Haatainen sd: Arvoisa rouva puhemies! Edustaja Hoskoselle totean vain,
että kertaus on opintojen äiti. Kyllä, kannatamme tätä esitystä. Tämä on hyvä esitys tältä
osin. (Hannu Hoskonen: Hienoa, erinomaista!) Mutta kuten edustaja Viitanen täällä mo-
neen otteeseen on todennut, täällä salissa on käyty sellaista keskustelua, että ikään kuin täl-
lä rahasummalla — silloin puhuttiin 30 miljoonasta, nythän tähän menee yli 60 miljoonaa
euroa — olisi korjattu nyt sitä eriarvoisuuden kasvua, joka on syntynyt pienituloisten ja
suurituloisten välille. Tämä mielikuva ei ole totta, vaan päinvastoin meillä on tosiasia se,
että tuloerot ovat kasvaneet ja pienituloiset ovat ostovoimassaan häviämässä. Ja siihen liit-
tyy se, että veroratkaisut ovat olleet sitä, mitä ovat. Suurituloisille annetaan ja samalla pie-
nituloisilta viedään sosiaaliturvan etuisuuksien leikkauksilla, ja tässä on lopputulos. Tähän
haluamme korjausta ja siitä keskustelemme huomenna, kun sosialidemokraattien vaihto-
ehtobudjetti on täällä käsittelyssä.

14.16 Tarja Filatov sd: Arvoisa puhemies! Kuten tässä on todettu, sosialidemokraatit
kannattavat kilpailukykysopimusta, niin niitä ikäviä asioita, mitä siinä on, kuin myös niitä
hyviä asioita, koska se kokonaisuus kuitenkin vie eteenpäin. Mutta jos tavoitteena on ollut
se, että kaikkein pienituloisimpien ihmisten ostovoima säilyisi, niin selvästi käy ilmi edus-
kunnan tietopalvelun tekemässä selvityksessä, että alle 1 000 euroa ansaitsevien ostovoi-
ma heikkenee. Mielestäni on kohtuullista, että eduskunta silloin on valmis arvioimaan, että
mitä tästä seuraa. Verotus ei ole se paras väline, jolla kaikkein pienituloisimpia tuetaan,
koska kaikkein pienituloisimmat eivät veroja maksa. Kaikki eivät maksa edes niitä kunta-
veroja, jolloin on etsittävä niitä välineitä, jotka kohdentuvat tähän ryhmään oikein. Ja sen
vuoksi tämä ponsiesitys on tehty, että etsitään niitä välineitä, joilla ihan oikeasti alle 500
euroa ja alle 1 000 euroa omaavien ihmisten ostovoima voisi kasvaa. En usko, että se on lil-
lukanvarsi edes Hoskoselle, vaikka hän meitä lillukanvarsiin puuttumisesta syytti.

14.17 Outi Alanko-Kahiluoto vihr: Arvoisa rouva puhemies! Tuohon edustaja Filatovin
sinänsä hyvään puheenvuoroon lisään kuitenkin sen, että kunnallisveron perusvähennys on
juuri oikea täsmäkeino auttaa taloudellisesti kaikkein heikoimmassa asemassa olevia kan-
salaisia sen vuoksi, että perusvähennys tehdään muiden vähennysten jälkeen, minkä vuok-
si se kohdistuu palkkatulojen lisäksi etuuksiin ja eläkkeisiin. Ja kuten sanottu, tässä on kyse
yhteiskunnallisesta oikeudenmukaisuudesta, siitä, että tehdään kokonaisuudessaan mah-
dollisimman oikeudenmukaista politiikkaa.

Sinänsä tämä esitys, jolla kompensoidaan kilpailukykysopimuksen vaikutuksia pieni- ja
keskituloisiin, on hyvä. Mutta on tässä todettu, että se ei auta nimenomaan niitä henkilöitä,
joilla ei ole palkkatuloja, eli sen vuoksi oikeudenmukaisen hallituksen olisi pitänyt korot-
taa enemmän lisäksi kunnallisveron perusvähennystä.

Olisin kuitenkin kysynyt, koska pidän erittäin hyvänä edustaja Kiljusen esittämää kysy-
mystä siitä, miten tämä sopimus rahoitetaan: kun alun perin hallitus puhui elokuussa 30
miljoonasta, sittemmin on ilmennyt, että tämä maksaa 60 miljoonaa, niin meillä on nyt
kova huoli siitä, että ettehän te aio leikata enää kaikkein pienituloisimpien etuuksia tai in-
deksejä, koska siihen ei todellakaan ole inhimillisestä näkökulmasta missään tapauksessa
varaa.

14.19 Antti Lindtman sd: Arvoisa rouva puhemies! On erittäin hyvä, että maahan saatiin
työmarkkinaratkaisu, vaikka siinä nyt sitten yli vuosi kuluikin. On tärkeää, että päättäjät
5



Pöytäkirjan asiakohta PTK 110/2016 vp
hallituksessa ja täällä eduskunnassa pitävät kiinni niistä lupauksista, joita sopimusosapuo-
lille on annettu.

Se on totta, että nämä sopimuksessa tehdyt maksujen muutokset vaikuttavat eri tavalla
eri tulonsaajaryhmiin. Totuus on kuitenkin se, että tässä salissa päätetään viime kädessä se,
kuinka paljon palkansaajille ja eläkkeensaajille jää palkan ja eläkkeen jälkeen käteen tilille
kuukaudessa.

Nyt SDP on esittänyt mallin, vaihtoehdon, joka on kilpailukykysopimuksen, työmark-
kinaratkaisun mukainen mutta joka on reilumpi ja oikeudenmukaisempi suurimmalle osal-
le suomalaisista. Olemme esittäneet mallin, jossa 95 prosentille suomalaisista jää palkasta
ja eläkkeestä käteen enemmän kuin hallituksen mallissa. 95 prosenttia palkansaajista ja
eläkkeensaajista hyötyy siitä esityksestä, jonka SDP on tehnyt: palkasta ja eläkkeestä
enemmän käteen. Ahkerat suomalaiset palkansaajat ja työnsä jo tehneet eläkkeensaajat täs-
sä taloudellisesti vaikeassa tilanteessa tämän ansaitsevat.

Toisin kuin täällä hallitus on koko syksyn ajan puhunut — on kerrottu, että kilpailuky-
kysopimuksen vaikutukset kompensoidaan — niin nythän tämä esitys, joka meillä on tääl-
lä pöydällä, osoittaa, että ei hallituksen paketti riitä kasvattamaan alle 1 000 euroa ansait-
sevien ostovoimaa.

Kysymys kuuluu: SDP on esittänyt vaihtoehdon, ja nyt olisi hyvä kuulla hallitukselta,
kelpaako malli, jossa maamme ahkerat pieni- ja keskituloiset palkansaajat sekä tavalliset
eläkkeensaajat saisivat palkasta ja eläkkeestä (Puhemies koputtaa) enemmän käteen. Käy-
kö tämä vai ei?

14.21 Pia Viitanen sd: Arvoisa puhemies! Tämä oli erittäin hyvä kysymys, minkä edusta-
ja Lindtman juuri esitti, ja toivon, että hallituspuolueet voisivat nyt katsoa sitä esitystä ja
todeta, että kyllä kelpaa, koska kyllä se on juuri niin kuin täällä äsken todettiin, että ne ah-
kerat palkansaajat, eläkkeensaajat varmasti ansaitsisivat lisää ostovoimaa.

Puhemies! Kuten äsken sanoin, oli suuri pettymys se, että kun odotettiin paljon, että tu-
lee kompensaatio pienituloisille, niin kävi täysin päinvastoin. Ostovoima jää miinusmerk-
kiseksi, ja eläkkeensaajille ja muille pienituloisille ei käytännössä tullut mitään kompen-
saatiota. Tämä on iso asia, koska jälleen kerran kävi niin, ministeri Mattila, että sanat ja teot
jäivät todella ristiriitaisiksi. Siksi SDP tarjoaa nyt sitä oikeudenmukaisempaa mallia, mi-
hin kernaasti hallitus voisi tarttua.

Kyse on, kuten sanoin, oikeudenmukaisuudesta, kokonaisuudesta, ja sen kokonaisuu-
den tulisi olla sellainen, että sille pienituloisimmallekin jää lompakkoon muutakin kuin rei-
kä. Eihän se niin voi olla, että hyväosaiset saavat veronkevennyksiä, itse asiassa jopa sen
kaltaisia, jotka eivät tuo uusia työpaikkoja, mutta kunhan vain kevennetään hyväosaisim-
pien verotusta, ja samaan aikaan ne pienituloiset, joiden veronkevennykset lisäisivät osto-
voimaa, eivät niitä saa, vaan päinvastoin ostovoima niukkenee.

Haluaisin, ministeri Mattila, kysyä teiltä vastausta siihen, näettekö te tämän oikeuden-
mukaisena. Onko tämä oikein? Onko tämä linjassa niiden puheiden kanssa, mitä te puhuit-
te niin loppukesästä kuin alkusyksystäkin aina tämän esityksen ilmestymiseen asti, että nyt
sitä kompensaatiota tulee? Se ei ole riittävä, ja siksi SDP tässäkin esittää, että puuttuisim-
me asiaan ja kerta kaikkiaan etsisimme yhteisvoimin mallin, jossa pienituloinen ihminen
jäisi plussalle.
6



Pöytäkirjan asiakohta PTK 110/2016 vp
Se, mikä tässä, puhemies, on pahinta — tähän lopetan — on, että tehän vain leikkaatte
näiltä pienituloisilta: indeksejä leikataan, sosiaaliturvaetuuksia leikataan, (Puhemies ko-
puttaa) työttömyysturvaa leikataan. Tässäkö se vastaus oli?

14.23 Li Andersson vas: Arvoisa puhemies! Ymmärrän sen, että tämä kilpailukykysopi-
mus aiheuttaa hallitukselle päänvaivaa. Se on itsessään regressiivinen eli kohtelee erityi-
sesti pienituloisia huonommin kuin suurituloisia ja siinä mielessä varmasti aiheuttaa pään-
vaivaa suhteessa siihen, miten näitä maksumuutoksia sitten kompensoidaan. Mutta kyllä se
kertoo hallituksen politiikasta kaiken, että tuodaan esille suurena oikeudenmukaisuussaa-
vutuksena se, että kaikista pienituloisimpien palkansaajien verotus ei kiristy. Siitähän täs-
sä on käytännössä kyse. Kuten on todettu, pienituloisten palkansaajien ostovoima ei kasva,
kuten on luvattu. Ei kasva myöskään julkisen sektorin työntekijöiden ostovoima ensi vuon-
na johtuen siitä, että ylimääräistä lomarahojen leikkausta ei heille hallituksen veronkeven-
nyksillä kompensoida, eikä kasva myöskään perusturvan varassa tai kansaneläkkeen va-
rassa elävien suomalaisten pienituloisten ostovoima ensi vuonna.

Mutta haluaisin kysyä ministeriltä, kun te pohditte keinoja parantaa nimenomaan alle
1 000 euroa kuussa tienaavien pienituloisten palkansaajien asemaa, miten te huomioitte
nämä perusturvaan kohdistuvat leikkaukset ja niiden vaikutukset pienipalkkaisten pätkä-
työläisten ostovoimaan. Moni pätkätyöläinen joutuu myöskin kompensoimaan liian pientä
palkkatuloa sosiaaliturvaetuuksilla, joten se, että oltaisiin jätetty tekemättä nämä perustur-
vaan kohdistuvat leikkaukset, olisi hyvinkin voinut auttaa nimenomaan tämän pienipalk-
kaisten pätkätyöläisten ryhmän asemaa.

Lopuksi tässä on esitetty äärimmäisen hyvä kysymys siitä, mikä tämä kilpailukykysopi-
muksen hinta koko julkistaloudelle lopuksi tulee olemaan, kun otetaan huomioon kaikki
nämä sosiaaliturvamaksumuutokset ja niiden vaikutukset niin kuntien kuin valtionkin tu-
loihin, kun otetaan huomioon nämä verokompensaatiot, joihin hallitus on sitoutunut. Yh-
den laskelman mukaan, jonka vasemmistoliitto on saanut, (Puhemies koputtaa) puhutaan
jopa 2 miljardin euron laskusta koko julkistaloudelle.

14.25 Sari Sarkomaa kok: Arvoisa puhemies! On todella hyvä todeta, että taas on edus-
kunnan käsittelyssä esitys, jolla madalletaan työllistämiskynnystä, esitys, jolla tavoitel-
laan lisää työpaikkoja. Kaikkein heikoimmassa asemassa oleville on kaikkein keskeisintä
se, että Suomeen syntyy lisää työtä. Sitä kautta tulee verotuloja ja ihmisille mahdollisuus
saada työn syrjästä kiinni. Mitä enemmän näitä esityksiä tulee, sitä kovempaa näyttää va-
semmisto huutavan. Toivon, että jos ette hallituspuolueita kuuntele, niin kuunnelkaa
SAK:ta. SAK toteaa asiantuntijalausunnossaan: "Tässä esitetty ratkaisu on pienituloiselle
edullisempi kuin aiemmin esillä ollut pienempi kompensaatio. Tämä on oikeudenmukai-
sempi kuin kilpailukykysopimus." Voitteko tämän tässä myöntää?

Täällä vasemmisto voisi päättää välillä, mitä te haluatte. Huudatte samaan aikaan "liian
pieni kompensaatio", samaan aikaan valitatte siitä, että 30 miljoonaa euroa kasvoi 63 mil-
joonaksi euroksi. Se kasvoi sen takia — ministeri Mattila voi todeta — että haluttiin, että
tämä kompensaatio on kattava ja toimii. Sen voi tässä varmasti sanoa, että mitään lisäleik-
kauksia tämän asian osalta hallitus ei varmasti eduskuntaan tule tuomaan, mutta miten
tämä kokonaisuudessaan budjettiin loksahtaa, se tulee sitten täydentävässä budjetissa, ja
tähän varmaan tarkemmin ministeri sitten vastaa, mutta on hyvä nähdä tämä mittaluokka,
mistä tässä puhutaan.
7



Pöytäkirjan asiakohta PTK 110/2016 vp
14.27 Sanna Lauslahti kok: Arvoisa puhemies! Edustaja Sarkomaa käytti erinomaisen
puheenvuoron, ja jollain tavalla tässä pitää muistaa, että hallituksen esitys puuttuu juuri
täsmätoimin siihen, että pienituloiset eivät hyödy verotaulukkoihin tehdyistä alennuksista,
jolloin on pitänyt etsiä keino, jolla pystytään kohdentamaan täsmällisesti eräällä tavalla
nämä työnantajilta siirtyvät sote-maksut työntekijöille. Siltä osin, kun miettii, miten halli-
tus on tässä toiminut, niin jos lähtökohtana oli 30 miljoonan täsmätoimi juuri näille pieni-
tuloisille ansiotuloa saaville henkilöille ja se on nyt 63 miljoonaa euroa, niin se kertoo sii-
tä, että hallitus kantaa vastuuta, että kenenkään verotus ei kiky-sopimuksen myötä lähde
muuttumaan.

14.28 Antti Lindtman sd: Arvoisa rouva puhemies! Se suurin ongelma, johon hallitus-
puolueet eivät täällä vastaa, on se, että tämä esitys, joka täällä nyt on käsittelyssä, ei vastaa
niitä puheita, joita ministerit tässä salissa tuosta aitiosta koko syksyn meille lupasivat.

Me totesimme, että suurin ongelma tässä hallituksen veroprofiilissa on se, että yli 7 500
euroa kuussa ansaitsevat voittavat näistä hallituksen ratkaisuista ja tästä kokonaisuudesta
sekä euromääräisesti että myös suhteellisesti enemmän — myös suhteellisesti enemmän
kaikkein suurituloisimmat hyötyvät hallituksen päätöksistä. Ja kolikon toisella puolella:
tämä paketti, joka tänne on tuotu, ei edes riitä korjaamaan alle 1 000 euroa ansaitsevien os-
tovoimaa lähellekään sitä tasoa, jolla se paranee täällä kaikkein suurituloisimpien luokas-
sa. Sen takia nyt se kysymys, joka täällä on ilmassa ja joka on jäänyt vaille vastausta, on se,
että SDP on nyt esittänyt mallin, jossa 95 prosenttia suomalaisista palkansaajista ja eläk-
keensaajista hyötyy, heille jää enemmän käteen rahaa palkasta ja eläkkeestä, ja nyt olisi
tärkeää tietää, että kun täällä opposition sitoutumista työmarkkinaratkaisuun kysellään ja
kun tiedetään, että itse asiassa kovin kritiikki tätä sopimusta kohtaan on esitetty hallitus-
puolue kokoomuksen riveistä, niin onko kokoomus yksimielisesti tukemassa tätä työmark-
kinaratkaisua. Ja aivan olennainen kysymys on se, kelpaako kokoomukselle malli, jossa
palkansaajalle ja eläkkeensaajalle jäisi verojen ja maksujen jälkeen enemmän rahaa tilille.
Haluatteko edistää mallia, jossa palkansaajalle ja eläkkeensaajalle jää enemmän rahaa (Pu-
hemies koputtaa) palkan ja eläkkeen jälkeen tilille verojen maksun jälkeen, vai pidättekö
kiinni hallituksen mallista, jossa rahaa tulee vähemmän?

14.30 Anneli Kiljunen sd: Arvoisa rouva puhemies! Kuten täällä on jo useampaan ker-
taan todettu, tämä hallituksen esitys sinällään on hyvä, koska se tukee alle 14 000 ansait-
sevien palkansaajien toimeentuloa. Ongelmana on se, että tässäkin tilanteessa alle 1 000
euroa ansaitsevien ostovoima tulee heikkenemään.

Nyt kun meillä on ministeri täällä aitiossa ja paikalla ja tämä pienituloisten toimeentulo
on hänen vastuullaan, niin toteaisin nyt teille, ministeri Mattila, että kun tämä kompensaa-
tio kokonaisuudessaan on 63 miljoonaa euroa ja nyt hallituksen alkuperäisestä budjetista
puuttuu 33 miljoonaa euroa, niin valiokunnassa me kannamme suurta huolta siitä, ettei tätä
puuttuvaa rahoitusta rahoiteta muiden sosiaaliturvaleikkauksilla. Nyt kysyn teiltä: tulette-
ko te vakuuttamaan sen, että enää ei hallitus tule toteuttamaan lisäleikkauksia vaan aidosti
hakee pikemminkin parannuksia pienituloisten ja keskituloisten sosiaaliturvaan?

Sitten toteaisin myös, että kun täällä on tuotu monta kertaa esille tämä 30 miljoonan eu-
ron rahoituksen pohja, josta ennen kaikkea kokoomuslaiset ovat puhuneet, elikkä se, että
30 miljoonaa euroa kohdistettaisiin pienituloisille ihmisille, niin nyt kyllä toivoisin, että
esimerkiksi edustaja Sarkomaa tai edustaja Lauslahti, jotka ovat alan asiantuntijoita, ker-
8



Pöytäkirjan asiakohta PTK 110/2016 vp
toisi, miten kokoomus aikoo parantaa pienituloisten eläkkeensaajien, työttömyysturvalla
olevien ja sairauspäivärahalla olevien ihmisten toimeentuloa ja parantaa heidän etuuk-
siaan tällä hallituskaudella, kuten teidän puolueenne puheista on saanut sellaisen mieliku-
van.

14.32 Sanna Lauslahti kok (vastauspuheenvuoro): Arvoisa puhemies! Pitkällä tähtäi-
mellä kokoomuksen tavoitteena on ehdottomasti vahvistaa ostovoimaa kaikilla tulotasoil-
la. Lisäksi tavoitteena hallituksellakin on — jos katsotaan, mitä tapahtuu vuoden kuluttua
— se, että takuueläkkeet nousevat. En muista tarkkaa summaa... (Vasemmalta: 10 miljoo-
naa!) — 10 miljoonalla. — Se tarkoittaa sitä, että se on selkeä ojennus niille kaikista hei-
koimmin toimeentuleville eläkeläisille.

Sitten jos otetaan tämä, että millä tavalla tämä vaikuttaa sitten siihen, tuleeko sosiaali-
turvaan leikkauksia, niin me saimme VM:stä selkeän kuvan, että tämä ei tule olemaan so-
siaaliturvaan liittyvä vaan tämä on kehyksissä tehtävä korjaus.

14.33 Antti Lindtman sd (vastauspuheenvuoro): Arvoisa puhemies! Fakta on se, että
nämä hallituksen budjettiesityksen tulonjakovaikutuksethan on selvitetty. Ja lopputulos on
se, että rikkaat rikastuvat ja köyhät köyhtyvät. Itse ajattelen niin, että tätä voi kritisoida ja
pitääkin kritisoida mutta samalla pitää esittää vaihtoehto, ja me olemme nyt esittäneet vaih-
toehdon. Jos ministeri ei suostu vastaamaan, niin kysyisin, olisiko edustaja Lauslahti tai
edustaja Sarkomaa valmis vastaamaan kysymykseen, kelpaako kokoomukselle sellainen
malli, jossa 95 prosentille suomalaisista palkansaajista — siis 19 palkansaajaa 20:stä —
jäisi verojen ja maksujen jälkeen enemmän käteen rahaa kuukausittaisesta tilistä. Haluat-
teko, että ahkerat suomalaiset palkansaajat saavat enemmän rahaa vai vähemmän rahaa?
Nyt olisi tärkeää saada tähän vastaus.

14.33 Sari Sarkomaa kok (vastauspuheenvuoro): Arvoisa rouva puhemies! Kyllä halli-
tuksen ja kokoomuksen kanta on se, että työnteon pitää aina kannattaa. Ja siksi ihmettelen-
kin, kannatatteko te itse teidän varjobudjettianne, joka todella kovalla kädellä kohtelee
suomalaisia ahkeria yrittäjiä ja työntekijöitä.

Täällä nostettiin esille se, miten kokoomus tai hallitus haluaa huolehtia siitä, että pieni-
tuloisten ostovoima turvataan. Totean vielä, että on hienoa, että näin tiukkoina taloudelli-
sina aikoina takuueläkkeeseen tulee 10 miljoonaa euroa, (Pia Viitanen: Ja indeksileikkauk-
set vie sen!) ja sen takia juuri nämä kilpailukykysopimuksen toimet tehdään, että Suomeen
syntyisi lisää työtä, jotta meillä olisi riittävästi voimavaroja sitten huolehtia siitä, että meil-
lä on hyvät palvelut, hyvä sosiaaliturva, eikä pitäisi tehdä niitä erittäin vaikeita ja kipeitä
leikkauksia, joita olemme joutuneet tekemään, esimerkiksi nämä indeksien leikkaukset.
Siksi me kannatamme esimerkiksi tätä kilpailukykysopimusta, jotta me saamme talouden
tasapainoon ja voimme huolehtia kattavasta sosiaaliturvasta ja hyvistä palveluista. Pidän
erinomaisena arvovalintana, (Puhemies koputtaa) että omaishoidon tukeen ja kotipalvelui-
hin tulee rahaa.

14.35 Pia Viitanen sd (vastauspuheenvuoro): Arvoisa puhemies! Kun täällä nyt kuiten-
kin äsken todettiin, että kokoomus haluaa nostaa ostovoimaa kaikilla tulotasoilla, niin on-
han se, puhemies, kuitenkin aika hämmentävää, että ihan totta te olette nyt tehneet sellai-
sen ratkaisun, jossa kaiken kaikkiaan palkansaajien osalta kaikkein pienituloisimpien os-
9



Pöytäkirjan asiakohta PTK 110/2016 vp
tovoima tippuu, eläkkeensaajien ostovoima tippuu teidän ratkaisujenne toimesta. Kuinka
tämä nyt voi olla sitä kokoomuksen kannattamaa politiikkaa, joka kuulosti äsken päinvas-
taiselta, kun se teko tuntuu olevan aivan toisen suuntainen? Tarvitaanko täällä nyt, hyvä-
nen aika, joku kokoomus—Suomi-sanakirja, että mitä se aina silloin tarkoittaa, kun kokoo-
mus sanoo, että tätä kannatamme, ja sitten kuitenkin toimitaan täysin päinvastoin? Rupeaa
vähän pelottavasti tuntumaan siltä eräältä toiselta hallituspuolueelta, miltä olemme tottu-
neetkin jo tähän eräänlaiseen sanakirjataktiikkaan.

Mutta, puhemies, edelleen on valitettavasti vastaus saamatta: eli kun te haluatte, kokoo-
mus, nyt tätä ostovoimaa kaikilla parantaa, niin kelpaako tämä (Puhemies koputtaa) SDP:n
malli?

14.36 Sanna Lauslahti kok (vastauspuheenvuoro): Arvoisa puhemies! Kokoomuksessa
on hyvin linjakasta politiikkaa tehty vuosien varrella. Osoituksena on tämänkin hallitus-
kauden aikana tehdyt teot, joilla veronalennuksia on kohdennettu juuri sinne, missä työtä
tehdään ja työnteon kannusteita halutaan lisätä. Tämä on kokoomuksen linja. Työnteon
kannusteiden tulee olla vahvat, ja toivoakseni me tulemme vuodet tästä eteenpäin teke-
määnkin näin.

Toinen asia liittyy pienituloisiin eläkeläisiin. Kuten aikaisemmin totesin, meillä on ta-
kuueläkettä korotettu, sitä tullaan korottamaan, ja kokoomuksen kanta on se, että meidän
tulee huolehtia jatkossakin takuueläkettä saavien toimeentulosta.

14.36 Arja Juvonen ps (vastauspuheenvuoro): Arvoisa rouva puhemies! Jatkan siitä, mi-
hin edellinen puhuja jäi, nostan tämä takuueläkkeen esiin. Se voi tuntua pieneltä asialta,
mutta se on kuitenkin merkittävä, ja se on myös yksi niistä asioista, joita YK:n kestävän ke-
hityksen tavoitteissa on mainittu, ja se on yksi Suomen kanta ja toimenpide siihen, että
köyhyyttä yritetään vähentää. Emme me pysty köyhyyttä poistamaan, eikä varmasti niitä
tuloloukkujakaan ole niin helppo ratkaista, mutta tämä on yksi askel.

Toimeentulotuen siirtyminen Kelaan poistaa esteitä hakea tai löytää mahdollisuus pääs-
tä toimeentulotuen piiriin, elikkä on tarkoitus purkaa esteitä.

Sähköisen asioinnin kehittäminen ei myöskään saa tarkoittaa sitä, etteivätkö ne ihmiset,
joilla ei ole mahdollisuuksia sähköiseen toimintaan, saisi apua, puhelinpalvelut toimivat
edelleen.

Nämä ovat pieniä asioita, pieniä askeleita, mutta merkittäviä kuitenkin.

14.38 Li Andersson vas (vastauspuheenvuoro):  Arvoisa puhemies! Edustaja Lauslahti
puhui tässä kokoomuksen linjakkuudesta ja oli edellisessä puheenvuorossaan linjannut,
että kokoomus kannattaa kaikkien ostovoiman parantamista. Joten luettelen nyt uudestaan
kaikkia niitä väestöryhmiä, joiden ostovoima ei parane ensi vuonna. (Antti Lindtman: Tai
heikkenee!) — Tai heikkenee. — Kuten tässä on todettu, puhutaan pienituloisista eläkeläi-
sistä, kansaneläkkeellä elävistä. Ensimmäistä kertaa suomalaisen eläkejärjestelmän histo-
riassa tehdään suoria tasoleikkauksia kansaneläkkeeseen. Kaikki perusturvan varassa elä-
vät, puhutaan pienituloisista työttömistä, pitkäaikaistyöttömistä. Kaikki julkisen sektorin
työntekijät käytännössä, paitsi kunnanjohtajat, eli jos on oikein suuret tulot ja on julkisella
sektorilla töissä, niin silloin ostovoima ensi vuonna nousee, kaikkien muiden kohdalla se ei
tee sitä. Ja sitten kaikki alle 1 000 euroa kuussa tienaavat pätkätyöläiset — kuten todettua,
10



Pöytäkirjan asiakohta PTK 110/2016 vp
heidän ostovoimansa ei myöskään ensi vuonna parane. Miten se on linjassa (Puhemies ko-
puttaa) tämän kokoomuksen tavoitteen kanssa?

14.39 Timo Harakka sd (vastauspuheenvuoro): Arvoisa puhemies! Tässä mainittiin pie-
nituloiset ja yrittäjät samassa lauseessa, joten puhutaan pienituloisista yrittäjistä. Apteek-
karivähennyksen sijaan SDP esittää, että arvonlisävelvollisuuden alaraja nostetaan 10 000
eurosta 30 000 euroon — täsmätoimi kaikkein pienituloisimmille yrittäjille. Yksinyrittäjil-
le esitämme vaihtoehtobudjetissamme ensimmäisen ulkopuolisen työntekijän vähennystä,
enintään 20 000 euroa. Nämä ovat täsmätoimia kaikkein pienituloisimmille yrittäjille, ja
sitä he ovat eniten toivoneet. Me olemme kuunnelleet heitä, te olette kuunnelleet suuritu-
loisia ja siksi tarjoilette täällä kolmea lakiesitystä, joilla ei ole mitään työllisyys- ja kasvu-
vaikutuksia. Yrittäjävähennys, perintö- ja lahjaveron alennus ja metsälahjavähennys —
nämä kolme lakiesitystä, 200 miljoonaa euroa, ovat kolme iloista rosvoa tässä teidän kave-
rikapitalismissanne.

14.40 Sanna Lauslahti kok (vastauspuheenvuoro): Arvoisa puhemies! Edustaja Harak-
ka, me keskustelemme juuri tällä hetkellä hallituksen esityksestä, jossa tehdään täsmätoi-
mi juuri sinne pienituloisille ansiotuloa saaville. Tässäkin kohdin voidaan todeta, että hal-
litus oli alun perin 30 miljoonan täsmätoimella liikenteessä ja kun totesi, että se ei riitä, niin
tuplasi sen 63 miljoonaan euroon. (Antti Lindtman: Eihän sekään riitä!) Antakaa tälle ar-
voa ja kehukaa mieluummin kuin arvostelette.

14.40 Antti Lindtman sd (vastauspuheenvuoro): Arvoisa puhemies! Kehua annetaan sil-
loin, kun sen paikka on. Esimerkiksi on hyvä, että hallitus perui kokoomusministerin aja-
man päivähoitomaksujen korotuksen. Se oli hyvä, että siinä tultiin toisiin aatoksiin, ja siinä
on kehun paikka. Mutta tämä paketti ei vastaa yhtään niitä puheita, joita te olette täällä pu-
huneet. Kun Lauslahti sanoi, että kokoomus on toiminut linjakkaasti tässä työnteon kan-
nustamisessa, niin ilmeisesti on tulkittava niin, että kokoomus on linjakas siinä, että kaik-
kein suurituloisimpia kannustetaan suurilla verokevennyksillä ja kaikkein pienituloisim-
pia kannustetaan kepillä, indeksileikkauksilla ja kepillä. Tätä voi vääntää ja kääntää täällä
mitenpäin tahansa, mutta kun tämän esityksen tai koko budjetin vaikutukset tutkitaan, niin
tilanne on se, että köyhille keppiä, rikkaille porkkanaa.

Edelleen on kysymys vailla vastausta. Edustaja Lauslahti, kelpaako teille malli, jossa 95
prosenttia ahkerista suomalaisista palkansaajista saa palkastaan enemmän käteen? (Puhe-
mies koputtaa) Kelpaako se vai ei?

14.41 Sanna Lauslahti kok (vastauspuheenvuoro):  Arvoisa puhemies! Pitkällä tähtäi-
mellä ehdottomasti meidän tulee tehdä toimia työnteon kannusteiden eteen, se on pitkäai-
kainen kokoomuksen tavoite, ja kysymys on se, että jo tähän asti työnteon kannusteita on
lisätty ja työnteon verotusta on alennettu ja siltä osin on toimittu erittäin linjakkaasti.

Palaisin edelleen tähän hallituksen esitykseen, jota me käsittelemme, ja tässä kohdin me
teemme juuri sitä vastuullista välittävää politiikkaa, jossa täsmätoimin kohdennetaan 63
miljoonaa euroa. Voi sanoa, että osaltaan myöskin vähän on kritisoitu sitä mekanismia,
mutta tässä on esitetty pienituloiselle edullisempi malli kuin aikaisemmin ollut harjoitel-
ma, jota yritettiin. Voi sanoa, että täällä on SAK:kin nostanut tämän esille, että tässä on to-
teutusmalli erinomainen.
11



Pöytäkirjan asiakohta PTK 110/2016 vp
14.42 Touko Aalto vihr (vastauspuheenvuoro): Arvoisa rouva puhemies! Kun puhutaan
ostovoimasta ja tärkeästä kotimarkkinakysynnästä, jonka varaan Suomen pieni ja jopa
orastava talouskasvu nojaa, on tärkeää puhua siitä ostovoiman lisäyksen osasta, joka reali-
soituu kotimarkkinakysyntään. Euro sinne kymppitulodesiiliin ei tule  takaisin kansanta-
louteen lisääntyneenä työllisyytenä tai lisääntyneenä kulutuksena, mutta sinne alempiin tu-
lodesiileihin annettu euro palautuu kansantalouteen. Siksi vihreät tekivät arvovalinnan
omassa vaihtoehtobudjetissaan. Me kevennämme tuloeroja, vähennämme köyhyyttä ja pa-
rannamme tasa-arvoa, koska eurojen ohjaaminen pienituloisille tasakevennysten sijaan tu-
lee tutkitusti takaisin kasvavina verotuloina ja työllisyyden parantumisena.

14.43 Jari Myllykoski vas (vastauspuheenvuoro): Arvoisa rouva puhemies! Nyt var-
maan on turha enää kysyä, mitä kokoomus tekee, kun vastaus on, että olemme vastuulli-
sesti tehneet sitä ja tätä ja nytkin teemme sitä vastuullisesti. Mutta se "pitkän tähtäimen" ja
"pitkällä tähtäimellä" jäi kyllä soimaan korvaan. Onko tulkintani väärä, jos ajattelen, että
edustaja Lauslahti tarkoitti, että kokoomuslaisessa politiikassa "pitkällä tähtäimellä" tar-
koittaa sitä, että vastuu testamentataan lapsenlapsille, jotka tulevat sitten tässä salissa to-
teuttamaan sitä "pitkällä tähtäimellä" olevaa vastuullista politiikkaa niin, että kaikissa luo-
kissa todellakin ostovoima lisääntyy? Nyt väistetään tästä keskustelusta ja todellakin tässä
salissa on moneen kertaan kysytty — ministeri jo lähti, emme voi häntä huutaa apuun —
mutta minäkin nyt sitten kuitenkin lankean tähän samaan. Kysyn: onko niin, että tässä sa-
lissa esitetty malli kelpaa kokoomukselle?

Puhemies Maria Lohela: Vielä yksi vastauspuheenvuoro, ja sitten mennään listalle taas. 

14.44 Sanna Lauslahti kok (vastauspuheenvuoro): Arvoisa puhemies! Juuri se, mitä me
olemme tekemässä tänä päivänä, on askeleita oikeaan suuntaan. Maailmaa ei voida heti
muuttaa hetkessä, ja kysymys on siitä, ovatko ne oikeaan suuntaan meneviä askeleita. Siltä
osin voi todeta: kyllä ovat.

Tässä hallituksen esityksessä — voi sanoa, että tämä on erinomainen — otetaan esille se,
että kenenkään verotus ei kiristy kiky-sopimuksen vuoksi. Juuri tämä esitys on siihen tehty
täsmätoimi. Tämä on myöskin vastuullisesti haettu malli, jossa pystytään rakentamaan
malli, jossa pienituloisille tulee edullisempi ratkaisutapa. Siltä osin tämä on erinomainen
hallituksen esitys. Kun vielä lisätään, että 30 miljoonasta ollaan siirrytty 63 miljoonan
kompensaatioon, niin sanoisin, että tämä on ansiokkaasti rakennettu hallituksen esitys.

14.45 Jani Mäkelä ps: Arvoisa puhemies! Jäi tuossa aiemmin hieman epäselväksi, minkä
listan edustaja Lindtman tällä kertaa eduskunnalle esitti näiden lukuisten listojen ohella,
mutta nythän se selvisikin: käytiin puhumaan SDP:n vaihtoehtobudjetista, joka oikeastaan
kyllä on käsittelyssä vasta huomenna muiden vaihtoehtobudjettien ohella.

Poimin kuitenkin SDP:n vaihtoehdosta jo yhden, mielestäni hieman koomisen, yksityis-
kohdan. Siellä on taas se 355 miljoonaa Sitran myynnistä. Säästöpossu rikki, kuten viime
vuonnakin. Millä te aiotte rahoittaa näitä menoja sitten, kun tästä maasta ovat Sitrat loppu?

14.46 Maria Tolppanen sd: Arvoisa puhemies! Täytyy sanoa, että ihmetyttää se, että sa-
notaan, että tämä nytten auttaisi pienituloisia. Sitä tämä ei todellakaan tee. Ikävää, että mi-
nisteri lähti, mutta haluan muistuttaa teille muutamasta luvusta.
12



Pöytäkirjan asiakohta PTK 110/2016 vp
Tässä maassa on noin 700 000 pienituloista ihmistä. 25 prosenttia kotitalouksista ilmoit-
taa, että heillä on toimeentulo-ongelmia tällä hetkellä. Meillä on 120 000 köyhää lasta. Ja
kun me tähän lisäämme sen, että sairausmatkojen omavastuu on 300 euroa vuodessa, lää-
kekatto 620 euroa vuodessa, missä on se apu näille ihmisille? Missä on apu niille ihmisille,
jotka tienaavat sen 1 140 euroa kuukaudessa ja joiden on kuitenkin tultava toimeen näiden
maksujen ja näiden menojen kanssa? Vai luuleeko hallitus todella, että köyhät ihmiset, oi-
keasti pienituloiset ihmiset eivät sairasta? Jos hallitus luulee, niin hallitus on väärässä.

Nyt kannattaa vähän kysellä, mikä se tilanne tuolla maailmassa on. Kannattaisi mennä
tästä graniittitalosta, tai tällä hetkellä Sibelius-Akatemiasta, vähän ulos, mennä ihan sinne
omaan vaalipiiriin, ihan vaikkapa torille, ja jutella ihmisten kanssa, kysyä: "Miten menee?
Miten teillä menee? Saatteko lääkkeet, saatteko ruuat? Me olemme tehneet nyt kaikkem-
me, me annamme tämmöisiä alennuksia, kuten esimerkiksi apteekkareille 5 prosenttia hei-
dän tuloistaan — kaipa apteekkarit nyt antavat teille sitten halvemmalla lääkkeitä?" Minä
suosittelen, että kysytte tätä. Kannattaa miettiä sitä, miten saadaan pienituloisille lisää ra-
haa, miten saadaan pienituloisille palkansaajille lisää rahaa. Ja myöskin yksi tärkeä asia:
miten saadaan tasa-arvon nimissä myöskin naisten euro samalle tasolle kuin miesten euro
on?

14.48 Li Andersson vas: Arvoisa puhemies! Jos puhutaan tästä yksittäisestä esityksestä,
joka nyt on käsittelyssä, niin siinä on oikeastaan kaksi ongelmaa.

Ensimmäinen niistä on kilpailukykysopimus itsessään, joka, kuten totesin, on regressii-
vinen, eli se kohtelee pienituloisia palkansaajia epäedullisemmin kuin suurituloisia palkan-
saajia. Tämä on yksi syy sille, minkä takia vasemmistoliitto ei ole pitänyt tätä sopimusta
perusteltuna.

Toinen ongelma tässä on se, että toisin kuin hallitus on luvannut, tämä 63 miljoonan
kompensaatio ei riitä pienipalkkaisten pätkätyöläisten ostovoiman kasvattamiseksi. Se,
mitä tässä on kysytty ja mihin olisi toivonut ministerin vastausta, on se, selvittikö hallitus
keinoja parantaa pätkätyöläisten asemaa, parantaa näiden alle 1 000 euroa kuussa tienaa-
vien ostovoimaa esimerkiksi perusturvan kautta.

Kun sitten tarkastellaan tätä hallituksen veropolitiikkaa kokonaisuudessaan, niin silloin
tämä hallituksen päälinja tulee harvinaisen selväksi: Se on tuloeroja ja eriarvoisuutta kas-
vattava. Suurimmat hyötyjät ovat yli 7 000 euroa kuussa tienaavat sekä suuripalkkaiset
kunnanjohtajat. Häviäjät, kuten tiedämme, ovat Suomen pienituloiset eläkeläiset, perustur-
van varassa elävät työttömät, julkisen sektorin työntekijät ja pienipalkkaiset pätkätyönte-
kijät.

Tässä on kyse arvovalinnoista. Hallituksen olisi ollut mahdollista näin halutessaan teh-
dä muunlaisia arvovalintoja myöskin hallituksen esittämien budjettiraamien sisällä. Olisi
ollut mahdollista olla toteuttamatta tätä hyvätuloisille yrittäjille suuntautuvaa verovähen-
nystä. Olisi ollut mahdollista olla keventämättä perintö- ja lahjaveroa tällaisessa taloudel-
lisessa tilanteessa. Olisi ollut mahdollista olla toteuttamatta näitä perusturvaan kohdistuvia
leikkauksia. Ja sen vasemmistoliitto osoittaa myös omassa vaihtoehtobudjetissaan, jossa
tuloerot kapenevat, (Puhemies koputtaa) pienituloisten ostovoima kasvaa ja pääomavero-
tusta kiristetään.

14.50 Outi Alanko-Kahiluoto vihr: Arvoisa rouva puhemies! On hyvin sääli, että minis-
teri lähti vastaamatta niihin keskeisiin kysymyksiin, jotka täällä on esitetty. Minusta kaik-
13



Pöytäkirjan asiakohta PTK 110/2016 vp
kein tärkein kysymys, joka täällä ilmassa on ollut, on se, miten hallitus vähentää köyhyyttä
ja oikaisee tulonjakoa ja kaventaa tuloeroja. Siihen ei saatu minkäänlaista vastausta.

Se keskeinen kysymys, josta tässä nyt on keskusteltu tai jota on yritetty tuoda esille mi-
nisterille — joka siis poistui — on se, että kun hallitus on meille luvannut ja väittänyt, että
hallitus tulee parantamaan kaikkein pienituloisimpien asemaa, niin nyt kun on ilmennyt,
esimerkiksi eduskunnan tietopalvelu on laskenut, että näin ei tehdäkään, niin miten halli-
tus aikoo korjata politiikkansa suunnan. Tähän ei saatu vastausta.

Ei saatu vastausta myöskään siihen, mistä hallitus kaivaa sen 30 miljoonaa euroa, jota
hallitus ei aikaisemmin ollut ottanut huomioon puhuessaan tästä kompensaatiosta, jota nyt
käsitellään. Ministeri ei vastannut siihen, mitä täällä moneen kertaan on kysytty, eli että ei-
hän tätä rahasummaa nyt oteta enää sosiaalietuuksista, joihin on jo kajottu.

Eilen julkistettiin Kuluttajaliiton tutkimus, joka osoitti sen, että kaikkein pienituloisim-
mat ja eniten sairastavat suomalaiset ovat merkittävästi kärsineet näistä leikkauksista, joita
hallitus on tehnyt lääke- ja matkakustannusten korvaamiseen, ja samoin näistä asiakasmak-
sujen korotuksista, joita hallitus on tehnyt. On ilmennyt, että yli 40 prosenttia näistä vas-
tanneista on joutunut tinkimään lääkkeistään näiden päätösten vuoksi, joita tämä istuva
hallitus on tehnyt. Tästä on kysymys. On kyse nimenomaan siitä, että hallitus leikkaa kaik-
kein vaikeimmassa asemassa olevilta suomalaisilta, ja juuri heidän asemaansa hallitus ei
välitä millään tavalla, (Puhemies koputtaa) esimerkiksi veropolitiikan kautta, korjata.

Puhemies Maria Lohela: Vastauspuheenvuoro, edustaja Lindtman. — Anteeksi, puhuja-
listalta, edustaja Lindtman.

14.52 Antti Lindtman sd: Kiitos, arvoisa puhemies! Huomasin, että nimeni oli ensim-
mäisenä tuolla listalla.

Arvoisa puhemies! On erinomaista, että tämä SDP:n vaihtoehto kiinnostaa, ja edustaja
Mäkelälle sanoisin, että täältä sivulta 53 alkaen löytyy semmoinen lista, johon edustajan
kyllä kannattaa tutustua. Nimittäin siellä esitetään konkreettisina numeroina se vaihtoehto,
joka on oikeudenmukaisempi ja työllistävämpi ja reilumpi suurimmalle osalle, 95 prosen-
tille, suomalaisista. Kannattaa tutustua, koska sen sijaan, että jatketaan tällä hallituksen
epäonnistuneeksi osoitetulla politiikalla — jota voisi luonnehtia niin, että periaatteena on
se, että jokainen on oman onnensa seppä ja suurituloisille kavereille eniten rahaa — me
olemme esittäneet sille vaihtoehdon. Se vaihtoehto on se, että otetaan kaikki mukaan.

Arvoisa puhemies! Herää kysymys, että mistä rahat. Minulla on tähänkin hyviä uutisia:
Muuttamalla tätä hallituksen vero- ja maksulinjaa oikeudenmukaisemmaksi pystytään var-
mistamaan se, että 95 prosentille suomalaisista palkansaajista, eläkkeensaajista jää enem-
män rahaa käteen palkasta ja eläkkeestä, mutta sen lisäksi se tulee valtiontaloudelle paljon
edullisemmaksi. Siis tavallisille suomalaisille palkansaajille, eläkkeensaajille, myös pieni-
tuloisimmille enemmän käteen palkasta ja eläkkeestä, ja se on valtiontaloudelle edullisem-
paa.

Huomaan, että seuraavana listalla olisi edustaja Lauslahti, mutta kun huomaan, että hän
ei ole enää salissa, niin en kysy neljättä kertaa enää — ehkä saamme huomenna vastauk-
sen, kun tämän vaihtoehdon kunnolla esittelemme — mutta nyt voi todeta, että tälle vält-
tämättömyydellä perustellulle politiikalle, jossa rikkaat rikastuvat ja köyhät köyhtyvät, on
olemassa vaihtoehto. Se on oikeudenmukaisempi, ja se on valtiontalouden ja työllisyyden
14



Pöytäkirjan asiakohta PTK 110/2016 vp
kannalta järkevämpi. Nyt on kansalaisten aika arvioida, (Puhemies koputtaa) kumpi vaih-
toehto on parempi.

Puhemies Maria Lohela: Kuten äskeisessäkin huomattiin, edustaja Lauslahti on poissa,
joten seuraavaksi edustaja Viitanen.

14.55 Pia Viitanen sd: Niin, arvoisa rouva puhemies, ja niinpä näyttää olevan poissa mel-
kein koko kokoomuksen eduskuntaryhmä. Ilmeisesti nämä kysymykset sitten ovat tällä
erää hieman liian vaikeita vastattaviksi. Kiitos niille urheille, ketkä siellä vielä istuvat.
(Antti Lindtman: On siellä!)

Nyt on todellakin mahdollisuus jo tänään ja muutenkin ottaa kantaa. Kun kerran sano-
taan, että kokoomus haluaa nostaa ostovoimaa — no, vastaus kuului sitten myöhemmin,
että pitkällä tähtäimellä haluamme nostaa ostovoimaa — niin herää kysymys, että kuinka
pitkä tähtäin se mahtaa sitten olla, millä tähtäimellä kokoomus on myös valmis tosiasiassa
lunastamaan nämä sanansa. Tarvitseeko odottaa niinkin pitkä tähtäin, että on sosialidemo-
kraattinen hallitus, vai voisiko olla viisasta tarttua tähän sosialidemokraattiseen vaihtoeh-
toon tässä ja nyt? (Antti Lindtman: Tässä ja nyt!) — Tässä ja nyt. — Se on täällä, kuten sa-
nottu, ja me tarjoamme vaihtoehdon, joka todellakin vastaa niihin kokoomuksen vaateisiin
ostovoiman kasvusta, ja tässä nimenomaan hyötyvät pieni- ja keskituloiset palkansaajat,
itse asiassa 95 prosenttia kaikista palkansaajista, eläkkeensaajista. Tässä olisi se malli nyt,
ei tarvitsisi odottaa sitä kuuluisaa pitkää tähtäintä. Siksipä toivon, että tähän todella nyt pe-
rehdytte, ja toivon myös tietenkin vastauksia niihin kysymyksiin — nyt kun näin, että
edustaja Sarkomaakin saapui saliin, niin ehkä saamme sitten häneltä vastauksen tähän mi-
nusta aika tärkeään kysymykseen.

Mitä tulee siihen, kun täällä aiemmin puhuttiin, että eläkkeensaajille — hienoa — tulee
takuueläkkeen nosto, niin pettymys on tietenkin suuri, kun se sulaa pois näiden indeksileik-
kausten johdosta ja juuri siksi eduskunnan tietopalvelun laskelmien mukaan eläkkeensaa-
jien ostovoima jää miinusmerkkiseksi — miinusmerkkiseksi, täysin toisinpäin kuin mitä
puheet osoittavat. Me vaihtoehdossamme haluamme, että kaikille pieni- ja keskituloisille
eläkkeensaajille, palkansaajille jää rahapussiin muuta kuin reikä, ja minä uskoin (Puhe-
mies koputtaa) puheesta, että kokoomuskin haluaa tätä. Tartutteko tähän vaihtoehtoon?

14.57 Sari Sarkomaa kok (vastauspuheenvuoro): Arvoisa rouva puhemies! En kannata
sosialidemokraattien varjobudjettia enkä usko, että hallituskaan sitä kannattaa. (Sosialide-
mokraattien ryhmästä: Lukematta huono!) Me tiedämme, ketkä olemme sen lukeneet: kat-
teettomia lupauksia kestämättömällä pohjalla. Vastuuntunnotonta, jos ajatellaan tulevia
sukupolvia tai tässä ja nyt eläviä aikuisia ihmisiä. Emme kannata, en kannata sosialidemo-
kraattien vaihtoehtoa. Huomenna keskustelemme lisää teidän vaihtoehtobudjetistanne,
mutta muistamme hyvin kaikki jo viime vuodelta erityisesti edustaja Lindtmanin puheet.
Ette pystyneet kertomaan yhtään esimerkkiä siitä, millä te tasapainotatte valtiontalouden.
Te esitätte vain lisää kaikille, ja se kuulostaa hyvältä, mutta se ei ole hyvä asia yhdellekään
suomalaiselle ihmiselle. Valtiontalouden on oltava tasapainossa, sen on oltava sosiaalises-
ti oikeudenmukaista, ja se on tämän hallituksen tavoite. On erittäin hyvä, että kilpailuky-
kysopimusta (Puhemies koputtaa) oikeudenmukaisempi ratkaisu on tullut (Puhemies: Aika
täynnä!) tässä hallituksen esityksessä, ja kannatan sitä.
15



Pöytäkirjan asiakohta PTK 110/2016 vp
Puhemies Maria Lohela: Listaan.

14.58 Anneli Kiljunen sd: Arvoisa rouva puhemies! On todella valitettavaa, edustaja Sar-
komaa, että lukematta, näkemättä sosialidemokraattien vaihtoehtobudjettia te teilaatte sen
jo ja sanotte, että sillä ei ole mitään merkitystä. Teillä ei ole mitään tahtotilaa edes hakea
erilaisia vaihtoehtoja, joilla parannettaisiin suomalaista työllisyyttä ja suomalaista kansan-
taloutta.

Mutta kyse on arvovalinnoista, kuten täällä on jo useaan otteeseen todettu. Hallitus on
tehnyt arvovalintansa. Hallitus parantaa yli 7 500 euroa kuukaudessa ansaitsevien ihmis-
ten toimeentuloa ja ostovoimaa mutta samanaikaisesti heikentää kaikkein pienituloisim-
pien ihmisten toimeentuloa ja ostovoimaa. Se on arvovalinta, jota myös kokoomus tukee.

Täytyy sanoa, että nostan hattua kokoomukselle siitä, että se on ollut yksin puolustamas-
sa hallituksen esitystä täällä. Keskusta ja perussuomalaiset ehkä edustaja Mäkelää lukuun
ottamatta, ja Juvonen on muutaman sanan sanonut, ovat olleet täysin hiljaa. Ehkä keskus-
takin toteaa sen, että tämä linja näitten kaikkein pienituloisimpien ihmisten osalta ei ole se
paras mahdollinen.

Mutta kokoomus on tuonut myös esille sen, että nämä esitykset kannustavat pienituloi-
sia työttömiä hakemaan töitä. Samalla kuitenkin hallitus on leikannut ansiosidonnaista
työttömyysturvaa 200 miljoonalla eurolla, se lyhentää sen kestoa 100 päivällä, omavastuu-
aikaa pidennetään kahdella päivällä, pitkän työhistorian jälkeinen korotusosa poistuu, ja
aktiivikorotuksia leikataan. Elikkä niitä elementtejä, joilla aidosti tuettaisiin työttömien ih-
misten kannusteita olla työelämässä, hallitus leikkaa. Minun on vähän vaikea ymmärtää,
mikä on se hallituksen kannustin, jolla se tukee työttömien ihmisten työllistymistä.

15.00 Timo Harakka sd: Arvoisa puhemies! Edustaja Sarkomaa on kyllä todella nopea
lukija. SDP:n vaihtoehtobudjetti nyt kuitenkin on tämmöiset 60 aika tiheää sivua, ja tässä
voisi melkein arvella, että ollaan päästy lähes Paavo Väyrysen lukunopeuteen.

Mutta kun nopeasti lukee, niin tulee virheitä muillekin. Ettei nyt jää täysin harhaista ku-
vaa eduskunnan pöytäkirjoihin, että SDP olisi muka myymässä Suomen itsenäisyyden juh-
larahastoa, niin ainoa koominen asia oli edustaja Mäkelän tällainen väite. Tässä vaikeassa
tilanteessa, jossa köyhimmiltä suomalaisilta on muka pakko leikata, ei ole perusteltua, että
yksittäinen rahasto kasvattaa tasettaan tasolle, joka on suurempi kuin lukuisilla pörssiyhti-
öillä. Sitra tekee arvokasta työtä ja voi uuden kumppanuusohjelman myötä olla johtamassa
niitä investointiohjelmia, joita tästä taseesta SDP:n vaihtoehtobudjetissa rahoitetaan Suo-
men kestävän kasvun takaamiseksi.

On kyllä myös irvokasta puhua siitä, että kenenkään veroaste ei muka nouse, kun työt-
tömyysturvaan tehdään merkittäviä leikkauksia ja kun Kela-indeksiä leikataan. Kyllä
nämä tulonmenetykset, jotka köyhiin osuvat varsin kipeästi, vastaavat veronkorotuksia.
Tälle tuloeroja kasvattavalle politiikalle on vaihtoehto, joka lisää käteenjäävää tuloa 95
prosentilla palkansaajista ja eläkeläisistä. On siis vaihtoehtoja kaksi: voittajana on joko 5
prosenttia tai 95 prosenttia — ja nyt eikä pitkällä tähtäimellä, sillä kuten J. M. Keynes kuu-
luisasti sanoi, "pitkällä tähtäimellä olemme kaikki kuolleet". Vähäosaisilla suomalaisilla ei
ole aikaa odottaa.

15.02 Jani Mäkelä ps: Arvoisa puhemies! Hyvät uutiset: minä kommentoin SDP:n varjo-
budjettia sen lukeneena ja nähneenä. Juurikin se lista kiinnosti, missä kerrotaan, mistä ra-
16



Pöytäkirjan asiakohta PTK 110/2016 vp
hat otetaan, eikä se vakuuttanut. Tuo, mitä edustaja Harakka sanoi äsken, ei muuttanut mi-
tään. Kyse on siitä, että tase laitetaan liikkeelle valtion budjetin katteeksi käyttömenon
peitteeksi. Siitä on kysymys.

Mutta kun pitkästä tähtäimestä puhutaan, hallituksen linja hyvinvointivaltion pelastami-
seksi on selvä. Se on niin, että ainoastaan työnteolla voidaan tulonsiirrot rahoittaa. Hallitus
panostaa työpaikkojen luontiin, jotta tulonsiirtoja voidaan maksaa jatkossakin, ettei käy
niin, että meidän puolestamme tulevat IMF ja EKP päättämään näistä menoleikkauksista.

15.03 Outi Alanko-Kahiluoto vihr: Arvoisa rouva puhemies! Kyllä totuus on se, että
hallitus unohtaa budjetissaan kaikkein heikko-osaisimmat suomalaiset. Heiltä leikataan
esimerkiksi indeksien leikkausten ja jäädytysten kautta 200 miljoonaa euroa, mutta esimer-
kiksi kunnallisveron perusvähennystä ei käytetä sellaisena työkaluna, joka parantaisi pelk-
kien etuuksien ja eläkkeiden varassa olevien asemaa. Tämä on tosiasia.

Pidän erittäin arveluttavana sitä — tai itse asiassa hyvin odotettavaahan se on — että ko-
koomuksen edustaja täällä salissa sanoo, että mitään muita mahdollisuuksia ei ole. Kyllä
on. Esimerkiksi vihreiden vaihtoehtobudjetissa pysyvien tulojen ja menojen loppusumma
on sama kuin hallituksella, mutta me teemme oikeudenmukaista politiikkaa. Me helpotam-
me kaikkein pienituloisimpien asemaa emmekä toimi niin kuin hallitus, joka helpottaa
kaikkein rikkaimpien ja hyvätuloisimpien asemaa ja leikkaa kaikkein köyhimmiltä. Se on
vastuutonta politiikkaa. Esimerkkinä voin mainita, että vihreiden vaihtoehtobudjetissa pa-
nostetaan kunnallisveron perusvähennyksen alarajan nostoon 260 miljoonaa euroa ja se
raha otetaan saman budjetin sisältä, samojen raamien sisältä, kiristämällä osinkotulojen ve-
rotusta. Tämä on oikeudenmukainen ratkaisu. Se kaventaa tuloeroja, mutta ei ylitä budjet-
tia.

15.04 Timo Harakka sd: Arvoisa puhemies! Jotta nyt ei pöytäkirjoihin jäisi virheellistä
väittämää, niin todettakoon, että sosialidemokraattien vaihtoehtobudjetissa kaikki kerta-
luontoiset tulot käytetään kertaluontoisten menojen kattamiseen, ja piste.

Mikä jäi vielä korvaan edustaja Sarkomaan puheesta, oli se, että jäin sellaiseen vaikutel-
maan, että hänen mielestään valtiontalous on tasapainossa. Me juuri valtiovarainvaliokun-
nassa tänään käsittelimme tämän vuoden kolmatta lisäbudjettia, joka lisää valtion nettovel-
kaantumisen reippaasti yli 6 miljardiin euroon. Ei olla lähelläkään tasapainoa, edustaja
Sarkomaa. Sen sijaan sosialidemokraattien vaihtoehtobudjetti vähentää valtion velkaantu-
mista — toistan: vähentää valtion velkaantumista.

15.05 Sari Sarkomaa kok: Arvoisa rouva puhemies! Totean tässä edustaja Harakalle, että
varsin hyvin tiedän, että valtiontalous ei ole tasapainossa. Mutta kun tässä luen tätä SDP:n
vaihtoehtobudjettia, niin herää kysymys, ymmärtääkö SDP, mikä taloudellinen tilanne on.
Huomenna käymme keskustelua vaihtoehtobudjetista. Kun tätä nyt katsoo nopeasti ja on
vähän syvällisemminkin katsonut, niin samalla pohjalla tämä on kuin viime vuonna. Ja hei-
kolta näyttää, höttöistä on. Mutta tästä huomenna enemmän.

Vielä tässä sanon, arvoisa rouva puhemies, että siksi näitä toimia hallitus tekee — esi-
merkiksi tämän kilpailukykysopimukseen liittyvän lakiesityksen, joka muuten on oikeu-
denmukaisempi kuin kilpailukykysopimus — että työllistämisen kynnys alenee, että saam-
me Suomeen työtä ja sitä kautta voimme pelastaa suomalaisen hyvinvointiyhteiskunnan.
Työn linja on todellakin hallituksen linja, ja kannatan hallituksen esitystä. Piste.
17



Pöytäkirjan asiakohta PTK 110/2016 vp
15.06 Pia Viitanen sd: Arvoisa rouva puhemies! Voisin oikeastaan edellisen puhujan sa-
noin todeta: heikolta näyttää. Heikolta näyttää toden totta tänään jaettu lisätalousarvio, mi-
hin edustaja Harakka juuri viittasi. Täysin vastoin puheita velkaantumisen hillitsemisestä
täällä velanotoksi vuonna 2016 arvioidaan 5,96 miljardia — paljon enemmän kuin vielä
vähän aikaa sitten arvioitiin.

Heikolta näyttää. Ja tiedättekö, miksi se näyttää heikolta? Se näyttää siksi heikolta, että
te olette koko ajan yrittäneet vakuuttaa, että velkaa vähentääkseen pitää leikata, ja samaan
aikaan, kun te leikkaatte heikommilta, heikennätte ostovoimaa, te ette tee toimia, jotka li-
säävät työpaikkoja, ja talous käpristyy ja kurjistuu entisestään, ja koko ajan velkaannutaan
lisää, täysin päinvastoin.

Hämmästyttävää tässä tilanteessa on, että mihin ne rahat sitten menevät, jotka pieniltä
ihmisiltä leikataan. No, ne menevät sille kaverille tässä kaverikapitalismissa. Tässä edus-
taja Harakka juuri kuvasi varsin anteliaita hyväosaisille suunnattuja uusia veronkevennyk-
siä — samaan aikaan, kun kaikki asiantuntijat sanovat, että ne eivät itse asiassa tuo työ-
paikkoja. Kuinka ihmeessä on varaa kymmeniä, kymmeniä, kymmeniä, satoja miljoonia
pistää sellaisiin veronkevennyksiin, jotka eivät edes työllistä ja jotka suuntautuvat kaik-
kein suurituloisimmille?

Kuten sanoin, puhemies, tuossa alussa, nyt on kysymys kokonaisuudesta ja siitä, miten
reilu ja oikeudenmukainen ja työllistävä verolinja on, ja hallituksen verolinja valitettavasti
on epäoikeudenmukainen, eikä se edes työllistä. Pääasia, että kansan pussista saadaan sit-
ten kaikkein hyväosaisimmille tulonsiirtoja, ja sitten samaan aikaan me luemme näitä pa-
pereita, missä edelleen velkaannumme lisää ja lisää tässä Suomenmaassa.

SDP:n vaihtoehto lähtee siitä, että velkaa otetaan vähemmän ja palkansaajista ja eläk-
keensaajista 95 prosenttia silti hyötyy niin, että käteen jää tuloa (Puhemies koputtaa) ja os-
tovoimaa enemmän.

15.08 Hannu Hoskonen kesk: Arvoisa rouva puhemies! En valitettavasti kuullut koko-
naan edustaja Pia Viitasen jeremiadia mutta sen lopun kuulin ja sen perusteella sanon kui-
tenkin sen, että varmaan edustaja Pia Viitaselta on jäänyt huomaamatta se, että talouden
suunta on pikkuhiljaa kääntymässä. Se on selvä asia, että iso laiva ei käänny nopeasti, mut-
ta se on kuitenkin kääntymässä. 20 000—30 000 uutta työpaikkaa on saatu syntymään.
Kasvusta on selviä merkkejä: laivatilauksia tulee, metallifirmat ilmoittavat, että on tapah-
tunut selviä investointitarpeita ja uusia tuotteita on saatu markkinoille. Että kasvua on ta-
pahtunut. Teidän hallitusaikananne tuli 100 000 työtöntä lisää, ja te nyt näette mustana
peikkona sen, että pari—kolmekymmentätuhatta ihmistä on saanut työtä lisää. Vaikea ku-
vitella teidän logiikkaanne; varmaan siellä jokin on, mutta minä en ymmärrä sitä.

Joka tapauksessa, arvoisa rouva puhemies, on tärkeää, että kun kilpailukykysopimus on
nyt tehty ja linja on valittu, niin sillä pysytään. On selvää, että kilpailijamaamme ovat vielä
meitä kilpailukykyisempiä, jotka samoilla markkinoilla toimivat, mutta meidän on tällä
linjalla jatkettava, että pidämme kustannukset kurissa ja luomme uutta työtä rauhallisesti ja
sitkeästi tekemällä työtä. Jos me poukkoilemme sinne sun tänne, se johtaa tulokseen, jossa
me itse asiassa nyt olemme. Linjan pitää pysyä.

Jos tähän edustaja Viitasen jeremiadiin haluaisin yhtyä, niin kyllä se on totta, että meillä
on yhteiskunnassa ongelmia, meillä on velkaongelmia ja monta muuta ongelmaa, mutta ei
se sillä parane, että me voivottelemme ja huudamme toisillemme, että tuo asia on väärin ja
tämä asia on väärin. Kun tilanne on heikko, pitää tehdä toimenpiteitä ja uskoa niiden toi-
18



Pöytäkirjan asiakohta PTK 110/2016 vp
menpiteiden vaikutuksiin. Ensimmäiset merkit ovat jo näkyvissä, nyt pitää vain jatkaa ja
lopettaa turha valittaminen.

15.10 Pia Viitanen sd: Arvoisa rouva puhemies! On kyllä hyvin ikävää, jos keskustassa
tai hallituspuolueissa, kokoomuksessa uskotaan, että nyt on sitten talouskin aivan kunnos-
sa ja kaikki hyvin. (Hannu Hoskonen: Enhän minä niin sanonut! — Timo Heinonen: Ei ku-
kaan niin ole sanonut!) Nimittäin mitä enemmän kuuntelee ennusteita, sen enemmän ol-
laan huolissaan siitä, ja kaikki asiantuntijat sanovat, että hallitus ei tule valitettavasti saa-
vuttamaan omaa työllisyystavoitettaan, hallitus ei tule saavuttamaan omaa tavoitettaan vel-
kaantumisen hillitsemisestä. Ja kaikki kunnossa, niinkö? Niinkö te sanotte? (Välihuutoja
keskustan ja kokoomuksen ryhmistä)

Ja kun samaan aikaan te sanotte, että me vain valitamme ja voivottelemme, niin tässä-
hän me olemme, hyvänen aika, juuri tarjoamassa vaihtoehtoa, sellaista vaihtoehtoa, joka
työllistää enemmän, ottaa velkaa vähemmän ja jakaa tuloja oikeudenmukaisemmin, koska
me sosialidemokraatit emme usko, toisin kuin hallitus, että tämän maailman pelastaa se,
että käydään pieniosaisten kukkarolla, tehdään rajuja leikkauksia koulutukseen, osaami-
seen, sosiaaliturvaan, työttömyysturvaan ja samaan aikaan annetaan anteliaita veronkeven-
nyksiä kavereille. Siksi me olemme tehneet oman vaihtoehdon, koska haluamme tarttua
asiaan, ja siksi tämä vaihtoehto on sellainen, mikä työllistää. Ja muun muassa, todellakin
— sanon vielä kerran, edustajat kokoomuksessa — tämä tarjoaa 95 prosentille palkansaa-
jista ja eläkkeensaajista enemmän käteen, ja siksi on hämmästyttävää, että kokoomus il-
moittaa haluavansa tarttua ostovoimaongelmaan korkeintaan pitkällä tähtäimellä silloin
joskus tulevaisuudessa, kun te voisitte tarttua siihen tässä ja nyt.

Toisin kävi, kuten tässä alussa todettiin. Oli suuri pettymys, kun lupasitte pitkin syksyä,
että te tulette kompensoimaan pienituloisimmille nämä niin sanotut kiky-vaikutukset, ja to-
tuus on se, että edelleen se ostovoima on miinusmerkkinen. On hämmentävää, että samaan
aikaan sanotaan, että ostovoimaa pitää parantaa, mutta itse asiassa heikoimmilta sitä leika-
taan ja eläkkeensaajilla jää ostovoima miinukselle. Se ei ole oikein, puhemies.

15.12 Ville Vähämäki ps: Kunnioitettu puhemies! Hyvä, että edustaja Viitasen puheessa
tulivat sekä tämä ostovoima-asia että SDP:n vaihtoehtobudjetti hyvin sanottua.

Itse asiassa se, mitä minä tässä keskustelussa eniten ihmettelen, on se, kuinka te voitte
tietää, mikä on ensi vuoden inflaatiolukema, koska sehän vaikuttaa siihen ostovoiman ke-
hitykseen. Kun katsotaan tämän kilpailukykysopimuksen voittajia ja häviäjiä, niin itse
asiassa kaikkien yksityisellä puolella olevien sekä eläkeläisten nettotulot kasvavat — nämä
kompensaatiot olivat niin isoja — joten miten voidaan väittää, että ostovoima sitten heik-
kenee?

Sitten taasen kun katsotaan tätä SDP:n vaihtoehtoa, niin tehän annatte kaikkein eniten
40 000—60 000 tienaaville. Heille te annatte kaikista eniten, mutta alta kymppitonnin tie-
naaville te annatte vain vitosen kuukaudessa. Siis se teidän vaihtoehtonne on yli 3 500—
5 000 kuussa ansaitseville, heille te annatte kaikista eniten. Kuinka tämä näin voi olla?

Mutta tähän ostovoimakysymykseen minä haluaisin vastauksen kyllä. Tätä minä olen
hämmästellyt aika pitkään jo.

15.14 Timo Heinonen kok: Arvoisa rouva puhemies! Tässä on jo hivenen käyty keskus-
telua tämän viikon myöhemmistäkin aiheista, ja jännityksellä kyllä odotan, kun kovasti
19



Pöytäkirjan asiakohta PTK 110/2016 vp
työn puolesta puhuva sosialidemokraattinen eduskuntaryhmä esittelee tänä vuonna oman
vaihtoehtobudjettinsa, onko se tänä vuonna sentään painettu Suomessa. Muistan, kuinka
tässä salissa jaettiin hetki sitten vaihtoehtobudjettia, joka oli painettu aivan toisessa maas-
sa, Virossa, halvemman työnteon maassa. Se oli kyllä... (Välihuutoja) — Teidän vaihtoeh-
tobudjettinne oli, kysyin... Kun tämän vuoden ei olla vielä nähty, (Sari Sarkomaa: Onko
sama painos?) niin ei voida siitä sanoa. Täytyy puhua siitä, mikä oli aiemmin.

Edustaja Viitanen totesi, että kaikki kunnossa. On helppo todeta, että ei ollut kunnossa
sen jälkeen, kun teidän puolueella oli valtiovarainministerin salkku, ja sen takia nyt on pak-
ko laittaa asioita kuntoon. Kilpailukykysopimus on tässä merkittävä. Sen ovat tehneet
työntekijät ja työnantajat yhdessä, ja hallitus on sitä omilla toimillaan ollut tukemassa.
Myönteistä on se, että me olemme menossa parempaan suuntaan. Yritysbarometri kertoo
siitä, että meillä on paremmat tunnelmat yrityksissä, ne hakevat jo kasvua, pystyvät työl-
listämään.

Työttömyys on hienoisesti laskenut tämän hallituksen ensimmäisen toimintavuoden ai-
kana, ja nyt työn verotusta kevennetään, on tehty yrittäjävähennys ja on tasattu vanhem-
muuden kustannuksia niiden yritysten osalta, jotka työllistävät naisia. Tämmöistä ei kos-
kaan sosialidemokraattien aikana ole tehty. On tullut myös maksuperusteinen arvonlisäve-
ro, joka myös tulee merkittävällä tavalla lisäämään yritysten mahdollisuuksia työllistää.
Niin kuin edustaja Sarkomaa on monta kertaa tuonut esille, tässä nimenomaan haetaan nii-
tä toimenpiteitä, joilla tähän maahan saadaan lisää työtä, (Puhemies koputtaa) yritteliäi-
syyttä, sillä lopulta työ on parasta sosiaaliturvaa.

15.16 Maria Tolppanen sd: Arvoisa puhemies! Se, mitä minä aina ihmettelen tässä salis-
sa, on se, että täällä halutaan katsoa taaksepäin, kun pitäisi katsoa eteenpäin. Mutta sen ver-
ran voin sanoa, kun hallituskin on tässä sanonut, että nämä toimet, mitä hallitus nyt tekee,
näkyvät vasta joskus tulevaisuudessa. No, ne toimet, mitä tehtiin aikaisemmin, eivät myös-
kään tietenkään näy siinä ja nyt heti poksahtaen vaan hetkisen kuluttua, mutta sillehän te
ette antaneet aikaa, vaan te halusitte ottaa lisää niiltä, joilta oikeasti ei ole enää otettavaa.

Nyt hehkutetaan sitä, että työn verotusta on kevennetty, mutta kun meillä on ihmisiä, jot-
ka eivät yllä palkkatuloissaan valtionverotuksen tasolle, silloin heiltä ei ole kevennetty yh-
tään mitään. Meillä on ihmisiä, joilla on muita tuloja kuin työtuloja. Heiltä ei ole kevennet-
ty yhtään mitään. Silti he joutuvat maksumiehiksi lääkkeissä, he joutuvat maksumiehiksi
sairaankuljetuksissa, sieltä ei ole kevennetty mitään. Ne maksavat ihmisille aivan saman,
myöskin niille, jotka tienaavat alle 1 000 euroa kuukaudessa, kuin niille, jotka tienaavat
3 000 euroa kuukaudessa tai 4 000 euroa kuukaudessa tai sen summan, mitä nyt virheelli-
sesti sanotaan, että keskitulot Suomessa ovat: 3 500. Eivät ole. Tai tietysti ovat, kun ote-
taan kaikki tulot huomioon. Silloin päästään siihen, mutta se kertoo vain sen, että meillä on
aivan järkyttävän suuret tuloerot tässä maassa, aivan järkyttävän suuret, koska suurin osa
suomalaisista tienaa alle 2 000 euroa kuukaudessa, ja tämä olisi myöskin hallituksen syytä
ottaa huomioon omissa toimissaan. Jos me katsomme pelkästään sen, että me laskemme
kaikki palkkatulot yhteen ja otamme siitä keskiarvon, se on huomattavasti, huomattavasti
korkeampi kuin se määrä, millä suomalaisten on tultava toimeen.

15.18 Jani Mäkelä ps: Arvoisa puhemies! Nyt kun täällä otettiin esiin nämä tuloerot, niin
muutama päivä sitten luin erään vasemmistolaisen tiedemiehen näkemyksen siitä, että tu-
20



Pöytäkirjan asiakohta PTK 110/2016 vp
loerot eivät ole juurikaan kasvaneet reaalisesti 2000-luvulla. Eli mielipiteitä on näköjään
moneen lähtöön.

Täällä toistuvasti vedotaan eduskunnan tietopalvelun tekemiin laskelmiin, vähän sama
kuin yleisesti ottaen vedotaan asiantuntijoihin näissä asioissa. Jäin pohtimaan, onko auk-
toriteettilisä nyt tässä aito vai pelkästään retorinen tehokeino. Eli tarkasteltaisiin hieman
niitä lähtökohtia ja lukuja, joista näitä laskelmia on esitetty tehtäväksi. Ovatko ne luvut sel-
laisia, jotka oppositio on halunnut esittää saadakseen haluamiaan tuloksia?

Nyt tästä varsinaisesta asiasta, jota käsitellään, on menty jo varsin pitkälle. Toivon, että
edettäisiin, toteutettaisiin kilpailukykysopimusta ja mentäisiin asian käsittelyssä eteen-
päin.

15.19 Pia Viitanen sd: Arvoisa rouva puhemies! Kun täällä nyt näitä lukuja kysytään, niin
se on tietenkin vähän outoa, että niitä täällä näin kyseenalaistetaan, sillä kysymyshän näis-
sä tietopalvelun laskelmissa on siitä, että niissä arvioidaan hallituksen esitysten ja toisaalta
meidän esitystemme tulonjakovaikutuksia. Kyllä se on kummallista, että nyt sitten viime
kädessä, hädissään ilmeisesti, kun huomataan, että oho, tulipa tehtyä hieman epäreilua po-
litiikkaa, ruvetaan selittelemään jotain lukuja, että nyt eduskunnan tietopalvelu ei toimisi-
kaan oikealla tavalla tai ehkä se syy löytyykin sieltä. Eivätkö perussuomalaiset tai hallitus
suostu edes sitä myöntämään, että nyt on käynyt niin, hupsista vaan, toisin kuin vaalien alla
puhuttiin? Hupsista vaan, nyt kävi niinpäin, että se hyväosainen saa anteliaat veronkeven-
nykset ja pieniosainen saa hyvin vaatimattomat, jos ollenkaan. Ostovoima eläkkeensaajil-
la jää miinukselle, ostovoima alta 1 000 euroa tienaavalla jää miinukselle, ja se on se tosi-
asia, minkä tietopalvelun laskelmat näyttävät.

Tietenkin olisi minun mielestäni kohtuullista, että tämä voitaisiin kuitenkin myöntää ja
sitten ehkä yhdessä lähteä pohtimaan, onko se oikein. Meidän mielestämme se ei ole. Siksi
me olemme tehneet oman vaihtoehtomme ja tarjonneet sitä teille käyttöön. Uskoisin, että
aina lopulta kuitenkin jossain vaiheessa se oikeudenmukaisuus voittaa, ja toivon, että sii-
hen ei tarvitsisi nyt kuitenkaan ottaa niin pitkää tähtäintä, että sosialidemokraatit pääsevät
jossain vaiheessa toivottavasti näitä esityksiään toteuttamaan, vaan toivoisin, että hallitus
ottaisi viisaasti kopin SDP:n malleista ja toimisi siten, että pieni- ja keskituloinen saisi
enemmän ja suurituloinen hieman enemmän kantaisi tätä taakkaa. Tämän vaihtoehdon me
olemme tarjonneet, tulemme sitä tarjoamaan, ja haluamme tämän vaihtoehdon myötä ni-
menomaan sitä, että Suomeen syntyy enemmän työpaikkoja, parempaa talouskasvua, (Pu-
hemies koputtaa) parempi ja oikeudenmukaisempi tulonjako.

15.21 Timo Harakka sd: Arvoisa puhemies! Tässä on jo esimakua huomisesta keskuste-
lusta, ja pakko sanoa, että jäljet pelottavat. Mehän muistamme viime vuoden vaihtoehto-
budjettikeskustelusta, että silloinen valtiovarainministeri esitti kuusi virheellistä väittämää
yhden minuutin sisään. Jäämme odottamaan, mikä on tämänkertaisen valtiovarainministe-
rin saavutus.

Jo tänään on ollut aihetta tarkastaa hallituksen esittämiä faktoja, eli lyhyesti ja ytimek-
käästi: edustaja Heinosen väite ei pidä paikkaansa. Tämä on nyt laskujeni mukaan kolmas
tai neljäs kerta, kun tässä oion ja korjaan esittämiänne väitteitä. On kuitenkin olemassa sel-
lainen toimittajien vapaaehtoisryhmä nimeltään Faktabaari, ja minä toivon, että Tuomas
Muraja ja kumppanit ovat huomenna hereillä ja oikovat näitä väitteitä, sillä minun aikani ei
21



Pöytäkirjan asiakohta PTK 110/2016 vp
riitä teidän väitteittenne oikomiseen, kun meillä on esitettävänä tässä vakavasti otettava
vaihtoehto hallituksen eriarvoistavalle politiikalle.

15.22 Timo Heinonen kok: Arvoisa rouva puhemies! Tässä on kuva: "Suunta Suomelle
— työtä, tasa-arvoa ja turvallisuutta." [Puhuja näytti nettisivua mobiililaitteestaan.] Työ-
väenpuolue SDP:n nolo moka: se oli vaalimateriaali, joka painettiin Virossa. (Timo Hara-
kan välihuuto) Ja tässä kerrotaan, että kotimaisen vaihtoehdon sijaan (Hälinää) useampi tu-
hat SDP:n vaaliohjelmalehtistä on painettu virolaisessa painotalossa, ja tässä tilannetta pa-
hoittelee vain Reijo Paananen, eli kyllä se on ihan totta, että sosialidemokraatit käyttivät
halpaa virolaista työvoimaa. (Välihuutoja) En olisi tätä puheenvuoroa tähän käyttänyt,
mutta edustaja Harakka hyökkäsi sen verran räväkästi kimppuuni, (Eduskunnasta: Miten
se nyt olikaan?) että kerrotaan totuus pöytäkirjaan, että vaalimateriaalit painettiin vuonna
2015 eduskuntavaaleissa Virossa. (Välihuutoja)

15.23 Outi Alanko-Kahiluoto vihr: Arvoisa rouva puhemies! Nyt on pakko todeta, että
se koira näköjään vingahtaa tai älähtää, johon kalikka kalahtaa, eli aika uskomatonta on,
että edustaja Heinonen nyt yrittää tämän vakavan keskustelun kääntää johonkin, joka on ta-
pahtunut vuosia sitten. Sinänsä voi olla ihan viihdyttävää teille, (Välihuutoja) että käytte
tämän vaalimateriaalikeskustelun jossakin muualla, mutta kyllä minun mielestäni nyt pi-
tää keskustella siitä, miten hallitus hyvittää tekemänsä leikkaukset kaikkein heikko-osai-
simmille, kaikkein köyhimmille suomalaisille.

Eduskunnan tietopalvelu on nimittäin laskenut, että hallituksen omilla päätöksillä hei-
kennetään kaikkein eniten prosentuaalisesti kaikkein köyhimpien ostovoimaa. Tässä on
kyse eduskunnan tietopalvelun laskelmista, ja tuskin niitä sentään kyseenalaistatte, vaikka
ymmärrän toki, että sieluun sattuu, jos tätä kysymystä ihan vakavissaan ajattelee. Eduskun-
nan tietopalvelu on siis laskenut, että te viette takuueläkettä saavien ostovoimasta 2 pro-
senttia miinuksen puolelle, työmarkkinatuen varassa olevien ostovoimasta leikkaatte 1,8
prosenttia. Samaan aikaan teillä on näköjään varaa korottaa niiden ostovoimaa, jotka an-
saitsevat enemmän kuin 2 000 euroa kuukaudessa, enemmän kuin 3 300 euroa kuukaudes-
sa tai enemmän kuin 8 000 euroa kuukaudessa — heidän ostovoimaansa te parannatte
kaikkein eniten, peräti 0,4 prosenttia.

Tässä kohtaa on aivan hyödytöntä vedota siihen, miten tuloerot ovat vuosikymmenten
saatossa Suomessa kehittyneet. Kyllä hallitus on vastuussa niistä päätöksistä, joita istuva
hallitus tekee: siitä, miten hallituksen päätökset vaikuttavat nyt työtätekevien, Suomessa
asuvien, eläkkeellä olevien, kaikkein köyhimpien suomalaisten ostovoimaan. Siitä te olet-
te vastuussa, ja siitä te ette pääse yli ettekä ympäri.

15.25 Maria Tolppanen sd: Arvoisa puhemies! Tässä salissa voi todellakin hämmästyä
aika monista asioista.

Mutta ensinnäkin, edustaja Heinonen, hämmästelen suuresti tätä hyökkäystä sitä koh-
taan, missä joku brosyyri on painettu. Nimittäin ymmärtääkseni se on kuitenkin ollut sel-
laisilla sisämarkkinoilla, joita te kannatatte erittäin paljon. Sen sijaan tiedän, että esimer-
kiksi perussuomalaisten vaalimateriaalia tehtiin Kiinassa ja jaettiin sitten Suomessa. (Ti-
mo Heinosen välihuuto) — No, esimerkiksi eurovaalien aikaan ja viime vaalien aikaan,
niitä nyt on tehty vähän siellä sun täällä.
22



Pöytäkirjan asiakohta PTK 110/2016 vp
Mutta se, mitä tämä hallitus tekee, on, että tämä hallitus antaa verohuojennuksia. (Häli-
nää) 5 prosenttia esimerkiksi apteekkareille ja niille, jotka tienaavat 235 000 euroa vuodes-
sa, tarkoittaa 4 700:aa euroa vuodessa. Niille, jotka tienaavat tuommoisen vähän yli
40 000, se tarkoittaa muistaakseni noin 700:aa euroa vuodessa. Mutta niille, jotka tienaa-
vat 1 000 euroa, se ei tarkoita yhtään mitään. Ja te sanotte, että tämä on tasapuolinen. Tämä
on tasapuolinen sen takia, että kaikki saavat yhtä paljon, kaikki saavat 5 prosenttia. Min-
kälainen teidän matikkapäänne on? 5 prosenttia on tietysti 5 prosenttia kaikille, mutta kun
se lasketaan tietystä summasta, niin se on ihan eri asia. Jos otetaan 10 prosenttia satasesta,
tulee kymppi. Jos otetaan 10 prosenttia kympistä, tulee vain euro. Tällä huojennuksella,
joka tulee tällä tavalla, niidenkin, jotka eivät saa yhtään mitään, pitää pystyä ostamaan se
sama maitopurkki ja sama leipä kuin niiden, jotka saavat 4 700 euroa vuodessa huojennus-
ta — eli lähestulkoon puolet siitä, mitä kaikkein pienituloisimmat saavat koko vuodessa.

15.27 Tarja Filatov sd: Arvoisa puhemies! SDP:n vaaliohjelmalla tai vaihtoehtobudjetil-
la ei ole mitään tekemistä tämän asian kanssa sinänsä, mutta korjaan edustaja Heinosen vir-
heen, koska se oli niin törkeä. Meidän vaaliesitteemme ostettiin suomalaiselta yritykseltä,
ja tuo yritys hankki alihankintana osan painoksesta ulkomailta, ja tämä on se, mihin te to-
dennäköisesti viittaatte. Mutta puheenvuorossanne te sanoitte ja väititte, että meidän vaih-
toehtobudjettimme on tehty jossakin muualla kuin Suomessa. Tuosta virheestä, joka vaa-
liohjelman kohdalla tapahtui, oppineena me olemme edellyttäneet, että silloin kun teemme
hankintoja, myös alihankinnan painatuksissa on tapahduttava Suomessa. Pystyttekö te va-
kuuttamaan, että teidän puolueenne toimii samoin?

15.28 Joakim Strand r: Arvoisa puhemies! Tässä puhutaan hienosti työstä ja ostovoi-
masta. Kuitenkin jos katsotaan päivän päiväjärjestystä, niin hallitus on väkisin muun muas-
sa kieltämässä Pohjois-Euroopan johtavan energiateknologiaklusterin sairaalaa kehitty-
mästä omilla rahoilla Vaasassa, Pohjanmaan vientirannikolla, joka tuo enemmän rahaa tä-
män maan hyvinvointipalveluiden rahoittamiseksi kuin viisi vähiten vievää maakuntaa yh-
teensä. Toivottavasti pääsemme pian keskustelemaan tästä käsittämättömästä esityksestä,
jossa sekä inhimillisyys että aito talousanalyysi loistavat poissaolollaan.

15.29 Anna-Maja Henriksson r: Arvoisa puhemies! Ruotsalainen eduskuntaryhmä on
lähtenyt siitä, että huomenna me keskustelemme vaihtoehtobudjeteistamme, ja sen takia
me emme ole nyt osallistuneet tähän keskusteluun. Odotamme, että me pääsemme eteen-
päin ja pääsemme keskustelemaan myös tästä päivystysuudistuksesta, joka tulee olemaan
varsin raskas monelle seutukunnalle ja monelle paikkakunnalle tässä maassa ja varsinkin
potilaille. Nyt toivoisin, että voitaisiin päästä sellaiseen tulokseen, että myös ministerit voi-
vat olla läsnä, kun tullaan niin pitkälle tämän päivän asialistalla, että päästään keskustele-
maan päivystysuudistuksesta. Olisi surullista, jos ministereillä ei sitten olisi aikaa siihen.

Joten mielellämme keskustelemme myös taloudesta ja siitä, miten me saamme Suomen
kuntoon, mutta otetaan se keskustelu meidän osaltamme huomenna.

15.30 Mika Niikko ps: Arvoisa rouva puhemies! Huomenna tosiaan on aika puhua näistä
vaihtoehtobudjeteista ja siitä, miten tämä Suomi saadaan kuntoon vai saadaanko sitä kun-
toon. Mielelläni odotan myös vihreiden vaihtoehtobudjettia, sitä sisältöä, millä he tulevat
23



Pöytäkirjan asiakohta PTK 110/2016 vp
korvaamaan näitä kipeitä leikkauksia, mitä on tehty, jotka ovat toisaalta useat myös väis-
tämättömiä sen johdosta, että aikaisempi hallitus teki niin paljon huonoja päätöksiä.

Mutta mitä tulee tähän keskusteluun tästä materiaalien painattamisesta — täällähän tuli
nyt äsken esille, että sosialidemokraatit kannattavat virolaista työvoimaa enemmän kuin
suomalaista työvoimaa — ja siihen, mitä, edustaja Tolppanen, mainitsitte äsken, niin tei-
dän täytyy nyt tehdä parannus siitä, että te puhutte muunneltua totuutta. Ei riittänyt, että te
puhuitte perussuomalaisten aikana, mutta nyt puhutte myös sosialidemokraattien edustaja-
na sitä samaa asiaa. Nimittäin juuri äsken kerkesin soittaa ja kysyä, varmistaa tämän mei-
dän puoluetoimistosta: ei meillä ole painettu mitään materiaalia Kiinassa, ei sen enempää
eurovaalimateriaalia kuin mitään muutakaan materiaalia, ja te tiedätte varsin hyvin tämän.
Esimerkiksi meidän vuosikokouksessa, jossa jaettiin muutama tuhat nahkasalkkua, ne oli-
vat suomalaista käsityötä, ne oli tehty Suomessa, ne maksoivat aika paljon. Perussuoma-
laisilla on tapana suosia suomalaista työtä. Kaikessa, mitä me teemme, me pyrimme suo-
jelemaan sitä suomalaisten työpaikkojen säilymistä ja teemme tilaukset Suomesta, mikäli
se suinkin on mahdollista, joten korjatkaa, jos olen väärässä, mutta teidän tietonne on täyt-
tä höpöhöpöä. (Timo Harakka: Oliko se työmiehen selkänahasta tehty salkku?)

Keskustelu päättyi ja asian käsittely keskeytettiin.
24


