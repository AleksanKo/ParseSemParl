















































DEM949B.tmp.xml


Pöytäkirjan asiakohta PTK 5/2016 vp
Pöytäkirjan asiakohta 

PTK 5/2016 vp

Täysistunto

Keskiviikko 10.2.2016 klo 14.00—17.41

7. Valtiontalouden tarkastusviraston vuosikertomus eduskunnalle toiminnastaan 2015 val-
tiopäiville

Kertomus K 18/2015 vp
Valiokunnan mietintö TrVM 7/2015 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen 7.
asia. Käsittelyn pohjana on tarkastusvaliokunnan mietintö TrVM 7/2015 vp. Keskustelu
käynnistyy, ja esittelijänä on edustaja Ala-Nissilä, olkaa hyvä.

Keskustelu

17.36 Olavi Ala-Nissilä kesk (esittelypuheenvuoro): Arvoisa rouva puheenjohtaja! Kii-
toksia. — Todella, valiokunnan varapuheenjohtajan ominaisuudessa mielelläni esittelen
tarkastusvaliokunnan mietinnön Valtiontalouden tarkastusviraston toiminnasta vuonna
2015. Tämä vuosikertomus perustuu tarkastusviraston tarkastuksiin ja asiantuntijatoimin-
taan. Kertomuksessa esitetään tärkeimmät tarkastustulokset niistä tarkastuksista ja jälki-
seurannoista, jotka ovat valmistuneet elokuun 2015 loppuun mennessä, ja niistä tilintarkas-
tuksista, jotka puolestaan ovat kohdentuneet varainhoitovuoteen 2014.

Valiokunta on käsitellyt kertomuksessa muutamaa teemaa, ensinnäkin hallinnon toi-
meenpanokykyä hyödyntää ict:tä tuottavuuden lisäämiseksi. Tarkastusvaliokunnan mie-
lestä hallinnossa olisi tarpeen vahvistaa päätösten toimeenpanokykyä. Tämä edellyttää
muun muassa tavoitteiden priorisointia ja johtamisen kehittämistä. Tavoiteltavien toimen-
piteiden määrä on liian suuri. Toimeenpanokyvyn parantamiseksi pitäisi myös määritellä,
miten tavoitetilaan on tarkoitus päästä, ja varmistautua etenemisen seurannasta ja arvioin-
nista. Tuottavuuden parantamista digitalisaation avulla on tavoiteltu jo pitkään. Tarkastus-
viraston mukaan tulokset ovat kuitenkin jääneet tavoitteita ja odotettua vaatimattomam-
miksi. Jälkikäteen ei ole aina ollut mahdollista varmentua siitä, mihin kehittämistoimen ta-
voitteet ja odotukset kustannuksista sekä kustannus- ja tuottavuushyödyistä ovat perustu-
neet. Tarkastusvaliokunta käsitteli viime vuoden lopussa samaa asiaa laatiessaan mietin-
nön hallituksen vuosikertomuksesta. Valiokunta silloin totesi, että "niin hallituksen kuin
ministeriöiden ja virastojen ict-hankkeiden tulosten ja hyötyjen saaminen edellyttää laaja-
alaista osaamista ja määrätietoista johtajuutta. Valiokunnan käsitys on, että digitalisaatio
tarjoaa suuren mahdollisuuden rakenteellisten ja toiminnallisten uudistusten toteuttami-
seen sekä tuottavuuden parantamiseen julkisella sektorilla ja myös laajemmin koko yhteis-
kunnassa. Suomen julkinen hallinto ei tällä hetkellä hyödynnä digitalisaation mahdolli-
suuksia läheskään täysimääräisesti." Valiokunta edellyttää myös parempaa raportointia
hankkeiden tuottavuushyödyistä ja tuloksista eduskunnalle.
 Tarkistettu
4.0



Pöytäkirjan asiakohta PTK 5/2016 vp
Myöskin valiokunnassa käsittelemme teemaa "yhteiskuntaan integroituminen". VTV:n
mukaan köyhyys- ja syrjäytymisriskissä olevien määrä Suomessa on kasvanut. Noin nel-
jännesmiljoona suomalaista elää perustason sosiaaliturvan varassa. Riski syrjäytyä on eri-
tyisen suuri työttömillä nuorilla ja osalla maahanmuuttajista. Maahanmuuttajien työttö-
myysasteen todetaan olevan kolminkertainen koko väestöön verrattuna. Maahanmuuttaja-
ryhmien väliset erot ovat suuret. Viraston mukaan syrjäytymisriskiä voidaan vähentää te-
hokkailla työllisyys- ja kotouttamistoimilla.

Maahanmuuttajaoppilaiden huonompaa koulumenestystä selittävät tarkastusviraston
mukaan muun muassa kantaväestöä keskimäärin heikompi sosioekonominen asema sekä
oppilaan kotona puhuma kieli. Kun taustatekijät on vakioitu, erot osaamistasossa ovat
edelleen suurempia Suomessa kuin useissa Euroopan maissa. Erityisesti toisen sukupol-
ven maahanmuuttajaoppilaiden osaaminen on kantaväestöä heikompaa senkin jälkeen, kun
sosioekonominen tausta on otettu huomioon.

Tarkastusvaliokunta on päättänyt ottaa maahanmuuttoon ja kotouttamiseen liittyvät
asiat tämän vaalikauden työohjelmaansa ja tulee jatkotyössä hyödyntämään muun muassa
tarkastusviraston ja eri ministeriöiden tekemää työtä tässä asiassa. Tarkastusvaliokunta eh-
dottaa, että eduskunnalla ei ole huomautettavaa kertomuksen johdosta.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 18/2015 vp
johdosta. Asian käsittely päättyi.
2


