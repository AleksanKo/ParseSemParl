















































DEM3FCF.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

2.1. Suullinen kysymys opettajankoulutuksen lakkauttamisesta Savonlinnassa (Satu Taa-
vitsainen sd)

Suullinen kysymys SKT 40/2016 vp

Suullinen kyselytunti

Puhemies Maria Lohela: Edustaja Taavitsainen.

Keskustelu

16.00 Satu Taavitsainen sd: Arvoisa puhemies! Maanantaina Etelä-Savossa oli surun
päivä, kun saimme tiedon Savonlinnan opettajankoulutuksen lakkauttamisesta. Savonlin-
nan OKL:n työ on laadullisesti huipputasoa. Opettajien koulutus eri puolilla Suomea on
erittäin tärkeää, koska maamme sivistystaso perustuu osaaviin, ammattitaitoisiin opetta-
jiin. Viime kaudella opetusministeri Jukka Gustafsson piti huolen koulutuksen säilyttämi-
sestä Savonlinnassa. Lakkautuspäätös on satojen työpaikkojen, miljoonien verotulojen
sekä ostovoiman menetys Savonlinnan kaupungille ja koko Etelä-Savon maakunnalle. 850
opiskelijaa on tuonut elämänvoimaa, ja heidän lähtönsä heikentää maakuntamme vetovoi-
maa, aluetaloutta, opetus- ja kulttuuritasoa ja pätevien opettajien saamista töihin päiväko-
teihin ja kouluihin.

Arvoisa opetusministeri! Miksi ette puuttunut tilanteeseen? (Puhemies koputtaa) Miksi
te ette tätä asiaa hoitanut, kuten edellinen opetusministeri toimi Savonlinnan puolesta?

16.02 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Itä-Suomen yliopiston päätös lakkauttaa Savonlinnan opettajan-
koulutuslaitos ja siirtää toiminnot ja opettajankoulutusta sieltä Joensuuhun on raskas pää-
tös tietenkin Savonlinnan alueelle. Tässä salissakin lukuisat kansanedustajat alueelta ovat
tehneet kovasti töitä tätä asiaa vastaan, mutta haluan korostaa sitä, että päätöksenteko tässä
kysymyksessä on perustuslakimme ja yliopistolakimmekin mukaan vahvasti yliopistoilla
eli autonomian piirissä, ja tosiaan silloin päätöksentekijätaho tässä kysymyksessä on Itä-
Suomen yliopisto. Hallitus keskusteli siitä mahdollisuudesta, että olisimme voineet jatkaa
sitä 2 miljoonan euron lisärahoitusta, mutta käsityksemme mukaan se ei olisi vaikuttanut
Itä-Suomen yliopiston päätökseen.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 38/2016 vp
16.03 Satu Taavitsainen sd (vastauspuheenvuoro): Arvoisa puhemies! Kyllä yliopisto-
jen autonomia oli silloinkin, kun Gustafsson asioita hoiti. Minulla on tässä yliopiston edus-
tajan lausunto sanomalehti Karjalaisesta: "Selkeätä tarjousta asiasta ei ole meille missään
vaiheessa tullut suullisena eikä kirjallisena. Nyt annetaan ymmärtää, että meille on tarjottu
rahaa ja olemme siitä kieltäytyneet. Tämä ei ole tilanne, Mönkkönen vakuuttaa." Tämä on
valtavan iso asia Savonlinnalle, ja tuon hallitukselle terveisenä, että koko Etelä-Savon
maakunta on pettynyt. Selvästikin teiltä puuttuu tahtotila. Toimintanne on aivan käsittämä-
töntä: koulutuspaikat keskitetään, junavuorot lopetetaan, posti ja taksit eivät kohta enää
kulje, käräjäoikeuksia lopetetaan, poliisilaitoksia suljetaan, ja kohta suljettaneen yliopisto-
keskuksetkin.

Arvoisa ministeri Vehviläinen, miksi te annatte käyttää koulutussäästöjä ideologisen
keskittämisen välineenä? Miksi sallitte kasvavat alue-erot ja lisäätte alueiden välistä epä-
oikeudenmukaisuutta?

16.04 Kunta- ja  uudistusministeri Anu Vehviläinen (vastauspuheenvuoro):  Arvoisa
puhemies! Tässä tuli kyllä aikamoinen lista, jonka niputitte nyt tähän yhteen päätökseen.
Totean sen, että kaikki, jotka ovat lakkautuksia, ovat jonkun yksittäisen kaupungin tai kun-
nan tai koko maakunnan kannalta aina hankalia. Kuten ministeri Grahn-Laasonen jo edellä
totesi, me kävimme hallituksen keskuudessa tästä OKL-asiasta ja Itä-Suomen yliopisto-
asiasta keskustelua, mutta meille kyllä tuli selkeä viesti siitä, että yliopisto olisi halunnut
pidempiaikaisen ratkaisun, että ei sellaista aina muutama vuosi kerrallaan, ja sellaista rat-
kaisua — kun te viittasitte tässä ministeri Gustafssoniin aikaisemmin — ei myöskään tässä
neljän vuoden aikana ole haettu. Itse ajattelen sillä tavalla, että meidän pitää katsoa alueel-
listamista ja ylipäänsä alueitten kehittämistä laajasti yhdessä, ja meillä on tämä alueellista-
misen koordinaatiotyöryhmä, jota vetää valtiosihteeri Jari Partanen, ja me olemme nyt te-
kemässä, juuri parasta aikaa, sellaista selvitystä, jossa katsotaan, että pystyttäisiin mini-
moimaan niin, että tällaisia lakkautuspäätöksiä mahdollisimman vähän sattuisi samoille
paikkakunnille. Ne ovat erittäin (Puhemies koputtaa) hankalia.

16.05 Opetus- ja  kulttuuriministeri Sanni  Grahn-Laasonen (vastauspuheenvuo-
ro): Arvoisa puhemies! Oikeastaan ministeri Vehviläinen kaiken oleellisen tässä totesikin,
mutta haluan vielä kertoa tämän tapahtuneen taustoista. Eli 8 vuotta sitten silloinen opetus-
ministeri Sarkomaa pystyi 2 miljoonan euron lisärahoituksella turvaamaan opettajankou-
lutuksen jatkon, ja sen jälkeen ministeri Gustafsson, mutta tilanne on siinä mielessä elänyt,
että se edellyttäisi siellä Savonlinnassa huomattavan suuria investointeja, ja tämän pohjal-
ta Itä-Suomen yliopisto ei ole esittänyt meille pyyntöä tästä 2 miljoonan euron lisärahoi-
tuksesta. Keskustelimme kuitenkin tästä mahdollisuudesta hallituksen piirissä, ja niin kuin
ministeri Vehviläinen kertoi ja itsekin aiemmin kerroin, se ei olisi tätä päätöstä käsityk-
semme mukaan muuttanut suuntaan tai toiseen. Nyt meidän tehtävämme onkin katsoa vah-
vasti tulevaisuuteen ja pohtia niitä keinoja, millä tavalla Savonlinnan alue voi tulevaisuu-
dessa kehittyä ja säilyä elinvoimaisena, ja sitten toisaalta (Puhemies koputtaa) tärkeä ky-
symys on opettajankoulutuksen kehittäminen Suomessa laajemmin.

16.06 Jukka Gustafsson sd (vastauspuheenvuoro): Arvoisa puhemies! Tässä tarkkaavai-
nen kuulija kyllä huomaa nyt sen, että tässä nyt ei välttämättä olla kovin kaukana siitä, että
Savonlinnan opettajankoulutus voisi siellä jatkua. Tämä on tietysti minulle henkilökohtai-
2



Pöytäkirjan asiakohta PTK 38/2016 vp
sesti hyvin tärkeä asia, koska tein paljon töitä sen suhteen. Ja me tiedämme, (Timo Heino-
nen: Miksi lopetitte Hämeenlinnan opettajankoulutuksen?) että Savonlinnan opettajankou-
lutus on poikkeuksellisen laadukasta. Opiskelijat valmistuvat tavoiteajassa. Yksi kolmas-
osa suorittaa kaksoistutkinnon: luokanopettajan pätevyyden ja aineenopettajan pätevyy-
den.

Nyt, arvoisa pääministeri, anteeksi, että kysyn tämän teiltä, mutta tässähän on kysymys
aluetalouden ja Savonlinnan kaupungin kannalta yli 100 miljoonasta eurosta. Minusta tei-
dän kannattaisi nyt ottaa tällainen poliittisen vaikuttamisen sauva käteenne ja pyrkiä vielä
vaikuttamaan, kun toukokuussa ovat nämä neuvottelut (Puhemies koputtaa) ministeriön ja
yliopiston välillä, että löydettäisiin ratkaisu tähän. Otatteko sauvan käteen?

16.08 Pääministeri Juha Sipilä (vastauspuheenvuoro): Arvoisa puhemies! Tämä Savon-
linnan päätös on erittäin ikävä ja valitettava. Me kävimme hallituksen kesken keskustelua
siitä, ja meillä oli valmius tämäntyyppisen rahoituksen jatkamiseen, ja tieto siitä on saatu
yliopistolle. Odotimme yliopistolta ehdotusta siitä, että tämmöisen rahoituksen turvin jat-
kuvuus voitaisiin taata, jotta me pystymme sitten asiaa käsittelemään eteenpäin. Vieläkään
se ei ole liian myöhäistä. Jos yliopisto tällaisen ehdotuksen tekee, niin otamme sen mielel-
lämme käsittelyyn.

Talouden raamit ovat äärimmäisen tiukat, kuten me kaikki tiedämme. Minäkin vierailin
yliopistolla ja keskustelin nimenomaan tästä kysymyksestä, ja kyllä silloinkin oli aika sel-
keä viesti se, että välttämättä tämä 2 miljoonaa euroa vuodessa, tämän rahoituksen jatka-
minen, ei enää tätä päätöstä muuttaisi miksikään. Mutta me puoleltamme (Puhemies ko-
puttaa) olemme valmiita tätä miettimään, jos sieltä tulee ehdotus.

16.09 Merja Mäkisalo-Ropponen sd (vastauspuheenvuoro):  Arvoisa puhemies! Kes-
kusta on aina kertonut olevansa maakuntien puolustaja. Siksi onkin kummallista, että tämä
keskustajohtoinen hallitus vie maakunnista tuomioistuimet, poliisit, postit ja jopa raidelii-
kenteen. (Välihuutoja) Tosin aluepolitiikkaa ei mainita hallitusohjelmassakaan, joten siinä
mielessä linjassa mennään. Tähän peilaten esimerkiksi Fimean alueellistamispäätöksen
purkaminen on ymmärrettävää mutta ei suinkaan hyväksyttävää.

Pohjois-Karjalassa viimeisin kauhistuksen aihe on ehdotus oman alueen pelastustoimen
lopettamisesta. Pohjois-Karjalan pelastustoimi on toiminut niin tehokkaasti ja alueen eri-
tyispiirteet huomioiden, että saman mallin voisi kopioida koko Suomeen. Miksi pitää rik-
koa sitä, mikä toimii hyvin? Millaisiin kustannusvaikuttavuusanalyyseihin tällainen ehdo-
tus oikein perustuu?

16.10 Kunta- ja uudistusministeri Anu  Vehviläinen (vastauspuheenvuoro):  Arvoisa
puhemies! Ensinnäkin minä haluan kyllä sanoa tähän aluepolitiikkaan ja aluekehittämis-
keskusteluun, että ei tässä nyt ole puhdas kaula kenelläkään tässä salissa. (Paavo Arhinmä-
ki: Kaikkein vähiten keskustalla! — Keskustan ryhmästä: Höpö höpö!) Kaikki hallitukset,
hallituspuolueet, myös kaikki nyt oppositiossa olevat, ovat olleet tekemässä keskittäviä
päätöksiä. Esimerkiksi edustaja Merja Mäkisalo-Ropponen muistaa varmasti, että viime
vaalikaudella esimerkiksi muodostettiin Itä-Suomen poliisilaitos, ja Pohjois-Karjalan po-
liisilaitos jouduttiin silloin lakkauttamaan, yhdistettiin vaalipiirejä pelkästään Itä-Suomes-
sa — niin että minä haluan todeta, että sellainen puhdasotsaisuus, että joku ei olisi tehnyt
keskittämispäätöksiä, ei pidä paikkaansa.
3



Pöytäkirjan asiakohta PTK 38/2016 vp
Mutta sitten tästä pelastustoimen asiasta: Me olemme jo aiemmin linjanneet, että pelas-
tustoimi irrotetaan kuntapohjasta ja se tulee valtiorahoitteiseksi. Sisäministeriö on esittä-
nyt nyt, että järjestämisvastuu olisi viidellä — eli yliopistollisten keskussairaaloiden yhtey-
dessä — (Puhemies: Aika on täynnä!) mutta tuotanto kaikilla 18 maakunnalla.

16.11 Sari Tanus kd (vastauspuheenvuoro): Arvoisa rouva puhemies! Opetusministeri
lähetti syksyllä yliopistojen ja ammattikorkeakoulujen johdoille avoimen kirjeen, jossa
hän peräänkuulutti osaamisen keskittämistä. Sama tavoite on vahvasti esillä myös hallitus-
ohjelmassa, jossa todetaan, että hallitus tukee rahoituksella alueellisia ja alakohtaisia vah-
voja osaamiskeskittymiä. Ei kai tämän todella pitänyt tarkoittaa sitä, että hallituksen tavoi-
te osaamisen keskittymisestä tarkoittaa, että hyvin toimivia ja edistyksellisiä yksiköitä, ku-
ten Savonlinnan opettajakoulutus, todella lakkautetaan? Savonlinnasta lakkautettiin jo
synnytykset, ja keskussairaalan alasajoa on ollut tietyllä tavalla. Nämä molemmat asiat, ja
nyt vielä opettajankoulutuslaitoksen lakkauttaminen, vaikuttavat hyvin, hyvin vahvasti
tuon kaupungin, Savonlinnan, ja sen ympäristön tilanteeseen.

Savonlinna ympäristöineen on merkittävä koko Suomelle. Oliko tämä päätös todella jär-
kevä? Eikö opetusministeri voi arvovallallaan myös käyttää ohjausta? Voisiko asiaan saa-
da vielä muutosta?

16.12 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Jos ja kun Suomi haluaa pärjätä kansainvälisesti tutkimuksessa ja
korkeakoulutuksessa, niin kyllä meidän täytyy ottaa vakavasti ne viestit, mitä olemme saa-
neet niin OECD:ltä kuin kansainvälisiltä arviointipaneeleilta ja suomalaisestakin tutki-
muksesta ja arvioinnista, kuten Suomen Akatemian Tieteen tilasta. Ne osoittavat sen, että
meidän pitää pystyä Suomessa rakentamaan vahvempia osaamiskeskittymiä ja kiinnosta-
via tutkimusmiljöitä, joihin voidaan houkutella parhaita tutkijoita niin kansainvälisesti
kuin kotimaastakin. Se on aivan totta.

Mutta haluan palata tähän opettajankoulutukseen ja todeta siitä sen, jotta ei synny vää-
rää käsitystä, että Suomessa ei olla nyt siis vähentämässä opettajankoulutusta, vaan päin-
vastoin tarvitsemme tulevaisuudessa lisää opettajia, jotka ovat maailman parhaita, niin
kuin suomalaiset opettajat ovat. Samoin lastentarhanopettajien koulutusmääriä lisätään. Ja
samoin olemme käynnistäneet Opettajankoulutuksen kehittämisohjelman, jossa ovat mu-
kana kaikki opettajankoulutusta tarjoavat korkeakoulut, ja ammattilaisten voimin (Puhe-
mies koputtaa) uudistetaan suomalaista opettajankoulutusta (Puhemies: Aika on täynnä!)
ja kehitetään sen laatua.

16.13 Heli Järvinen vihr (vastauspuheenvuoro): Arvoisa rouva puhemies! Me tarvitsem-
me kansainvälistä menestystä, mutta tarvitsemme myös vakuutusta siitä, että Suomessa
riittää päteviä ammattilaisia. Kajaanin opettajankoulutuslaitoksen lakkauttaminen muuta-
ma vuosi sitten on jo nyt osoittanut sen, että näin ei käy. Siellä on jo pulaa pätevistä opet-
tajista. 

Ministeriö ei voi myöskään koskaan mennä yliopistojen autonomian taakse. On aina
maan hallituksen vastuulla se, että osaamista ja päteviä opettajia löytyy koko maasta. Sen
takia haluan kysyä: oletteko valmiita käymään neuvotteluja siitä, josko joku toinen yliopis-
to haluaisi ylläpitää Savonlinnan filiaalia, tai jos näin ei käy, oletteko valmis toukokuun tu-
losohjausneuvotteluissa ottamaan esiin sen vaihtoehdon, että nämä paikat eivät siirry Jo-
4



Pöytäkirjan asiakohta PTK 38/2016 vp
ensuuhun vaan ne ylläpidetään Savonlinnassa, jolle tämä ratkaisu merkitsee samaa kuin
Helsingille se, jos täältä lähtisi yli 20 000 opiskelupaikkaa pois?

16.14 Opetus-  ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Toistan vielä sen, että perustuslain ja yliopistolain turvaama itse-
hallinto tarkoittaa, että yliopistot itse päättävät, miten opetetaan ja missä opetetaan. Minä
olen käynyt tästä nyt keskustelussa olevasta kysymyksestä paljon keskustelua sekä paikal-
listen ja savonlinnalaisten ja alueen toimijoiden kanssa että sitten yliopiston kanssa, niin
kuin kaikkien Suomen yliopistojen kanssa tällä hetkellä käymme erittäin tiivistä vuoropu-
helua liittyen toukokuussa käytäviin sopimusneuvotteluihin tulevaksi neljäksi vuodeksi.
Olen avoin käymään kaikenlaista keskustelua myöskin tulevaisuudessa, ja he ovat terve-
tulleita ministeriöön käymään näitä keskusteluja ihan koska tahansa.

16.15 Tuomo Puumala kesk (vastauspuheenvuoro):  Rouva puhemies! On tavattoman
tärkeää, että pääministeri tällä tärkeällä areenalla vielä oikaisi ne osittain virheellisetkin
tiedot, etteikö hallitus olisi halunnut auttaa ja tukea tässä asiassa, ja kertoi, että vieläkin on
mahdollista, kun edustaja Gustafsson sitä kysyi. Tämä oli tavattoman tärkeää.

Ministeriltä kysyisin, kun tuo selvitysmies Roope Uusitalo päätyi siihen ajatukseen, että
varsinaisesti tuossa mahdollisuuksien tasa-arvossa — siis siinä, että jokaisella on mahdol-
lisuus — hänen mielestään olennainen seikka ei ehkä ole se, onko lainaa vai opintoraha-
muotoista tukea, mutta sanoi sivulauseessa, että alueellisella, kattavalla korkeakouluver-
kolla sen sijaan on valtavan suuri merkitys tämän mahdollisuuksien tasa-arvon näkökul-
masta: miten te jatkossa, kun näitä tulosohjausneuvotteluja käydään ja profiloitumiseen
pyritään, siihen, että jokainen löytää oman vahvuusalueensa Suomessa, Euroopassa ja
maailmassa, aiotte edistää tuota alueellista tasa-arvoa, joka on myös nuorten mahdolli-
suuksien tasa-arvoa?

16.16 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Suomessa on kansainvälisesti ja pohjoismaisesti vertaillen kattava
korkeakouluverkko myöskin tulevaisuudessa, ja siitä pidetään kiinni. Valmistaudumme tu-
lossopimusneuvotteluihin, jotka tosiaan yliopistojen kanssa ovat ihan kohta, nyt touko-
kuussa, ja syksyllä ammattikorkeakoulujen kanssa, ja olemme lähteneet liikkeelle siitä,
että kysymme korkeakouluilta, jotka ovat Suomessa autonomisia toimijoita jo ihan lainkin
turvaten, näkemyksiä siitä, millaisena he näkevät oman tulevaisuutensa ja millaisien osaa-
misvahvuuksien varaan he rakentavat omaa tulevaisuuttaan. Tätä vastaavaa työtä tehdään
myöskin Suomen Akatemiassa, joka on keskittynyt profiloitumisrahoituksella tukemaan
tätä muutosta. Samoin meillä on strateginen rahoitus, joka auttaa ja joka on mahdollistanut
aiemmin muun muassa tämän 2 miljoonan euron panostuksen ja voi sen mahdollistaa tule-
vaisuudessakin, ja niin edelleen. Me olemme vahvasti mukana korkeakoulujen kanssa te-
kemässä sitä työtä, jolla rakennetaan tulevaisuuden korkeakoulujärjestelmää Suomeen, ja
olemme avoimia tälle keskustelulle myöskin jatkossa, (Puhemies koputtaa) mutta koros-
tamme sitä, että tätä ei tehdä ylhäältäpäin, vaan autonomia on vahva.

16.17 Antti Lindtman sd (vastauspuheenvuoro): Arvoisa rouva puhemies! Fakta nyt vain
on se, että tämä hallitus ei pitänyt huolta siitä, että Savonlinnassa jatkossakin koulutetaan
opettajia, toisin kuin edeltäjä, ministeri Gustafsson, piti silloin huolta. Tämä herättää ylei-
5



Pöytäkirjan asiakohta PTK 38/2016 vp
semmän kysymyksen tämän hallituksen aluepolitiikasta. Aluetieteen professori Hannu Ka-
tajamäki aika tyhjentävästi arvioi hallituksen aluepolitiikkaa. Hän totesi, että hallitusohjel-
massa ei lue siitä sanaakaan. Kävin valtioneuvoston nettisivulla: siellä ei sanota, kenelle
ministereistä aluepolitiikka kuuluu. Kun nimenomaan keskusta oli se, joka puhui viime
kaudella paljon ideologisesta keskittämisestä, niin kyllä nyt, kun katsotaan tämän hallituk-
sen päätöksiä, kohta maakunnissa ei kulje juna, siellä ei kulje posti, sieltä viedään tuoma-
rit, poliisit, nyt viedään koulutuspaikatkin. (Välihuutoja keskustan ryhmästä) SDP:n linja
on se, että meidän pitää tukea maakuntien, alueiden omia vahvuuksia. Nyt hallitus tekee
täysin toisinpäin. Ministeri Vehviläinen, te vastaatte tämän hallituksen aluepolitiikasta.
Miten arvioitte hallituksen aluepolitiikkaa tähän mennessä?

16.18 Kunta- ja uudistusministeri  Anu  Vehviläinen (vastauspuheenvuoro):  Arvoisa
puhemies! Te ette kysymyksen alkuvaiheessa tiennyt, kuka vastaa, mutta lopussa tiesitte
sitten. (Ben Zyskowicz: Nimenomaan!) 

Totean, että aluepolitiikka, aluekehittäminenhän kuuluu kaikille ministereille omalla
toimialallaan. Jos me katsomme nyt viimeaikaisia linjauksia, esimerkiksi vaikka viime vii-
kolla kehyspäätöksen yhteydessä olevia linjauksia, niin esimerkiksi liikennepolitiikan puo-
lella on tehty myös merkittäviä ratkaisuja, myös Itä-Suomen osalta, jos katsotaan esimer-
kiksi Mikkeli—Juva-ratkaisua — ministeri Berner ei ole täällä nyt paikalla — tai sitten
vaikka biotaloutta hallituksen isona kärkihankkeena, minkä verran siellä tulee olemaan pa-
nostuksia. Minä itse ajattelen niin, että on vähän vanhanaikaista vain hokea aluepolitiikka
aluepolitiikka, vaan se tulee nimenomaan tekojen kautta. (Välihuutoja vasemmalta) Jos
biotalous tai matkailuun ja eri substanssiasioihin panostaminen ei ole hyvää aluekehittä-
mistä, niin mikä sitten olisi?

16.20 Kimmo Kivelä ps (vastauspuheenvuoro): Arvoisa rouva puhemies! Kyllä on erit-
täin valitettava asia tämä Savonlinnan opettajankoulutuksen lakkaaminen, kun muistam-
me vielä sen, että se on maineikkaan Sortavalan naisopiskelijaseminaarin perillinen.

Haluan edustaja Järviselle muistuttaa, että kun Kajaanin OKL lakkautettiin, niin taisivat
vihreät olla silloin hallituksessa.

Mutta joka tapauksessa tämä on Savonlinnan henkiseen ilmapiiriin raju isku, ja kysyn-
kin: onko hallituksella suunnitelmissa jonkinlaista kriisipakettia Savonlinnaa varten, ku-
ten on ollut näillä teollisuuspaikkakunnilla, joilla on koettu raskaita asioita, esimerkiksi Sa-
lon kaupungissa?

Puhemies Maria Lohela: Kuka tarttuu? Ministeri Grahn-Laasonen.

16.21 Opetus-  ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tämä Itä-Suomen yliopiston ratkaisu on varsin tuore, joten emme
ole vielä ehtineet hyvin paljoa tästä keskustella sen jälkeen. Mutta ajatuksissa on se, että il-
man muuta Savonlinnan kanssa pitää nyt keskustella siitä heidän tulevaisuudestaan ja sii-
tä, mitä voimme tehdä sen tukemiseksi, että Savonlinna on edelleenkin jatkossa elinvoi-
mainen ja että siellä on edellytyksiä opiskella. Ja alueella on toki myös muita koulutustoi-
mijoita kuin Savonlinnan opettajankoulutuslaitos, niin että voimme käydä keskustelua
myöskin näistä. Eli hyvässä vuoropuhelussa pyrimme jatkossakin, niin kuin tähänkin asti,
käymään tätä keskustelua sen turvaamiseksi, että meillä Suomessa alueet, niin Savonlinna
6



Pöytäkirjan asiakohta PTK 38/2016 vp
kuin kaikki muutkin, pärjäävät. Tämä on tärkeä yhteinen asia, ilman muuta tämän hallituk-
sen tahto.

16.21 Satu Taavitsainen sd (vastauspuheenvuoro): Arvoisa puhemies! Valta antaa mah-
dollisuuden toimia, ja Gustafsson toimi eikä vain odottanut yliopistolta pyyntöä. Olen aina
pitänyt punamultayhteistyöstä, ja itselleni aluepolitiikka on tasa-arvoisuuden luomista eri
osissa maata asuville suomalaisille. Parasta aluepolitiikkaa on pitää liikenneväylät kunnos-
sa, huolehtia osaavan työvoiman saatavuudesta ja siitä, että kansalaisten peruspalvelut ovat
saatavilla kaikille eri puolilla maata. Nyt näyttää siltä, että markkinat ovat saaneet yliot-
teen tästä hallituksesta ja teette historiallisen voimakasta keskittämispolitiikkaa, jota to-
teuttavat pääministerin johdolla ministerit Berner ja Vehviläinen, ja maakuntien keskusta-
laiset ovat hiljaa. Olette vedenjakajalla: joko säilytätte ja vahvistatte alueita ja kansallista
eheyttä tai puratte niitä. Ministeri Vehviläinen, vetoan teihin, että näivettämisen sijaan pi-
dätte kiinni Savonlinnan ja koko maan elinvoimasta.

16.23 Pääministeri Juha Sipilä (vastauspuheenvuoro): Arvoisa puhemies! Ensinnäkin
tästä Savonlinnan asiasta: Vierailin itse yliopistolla. Keskustelin tästä Savonlinnan OKL:n
tulevaisuudesta, ja minulle tuli hyvin selväksi se, että tämänmuotoisella väliaikaisella ra-
hoituksella, mikä oli tämä 2 miljoonaa per vuosi, ei OKL:n tulevaisuutta voitaisi turvata.
Tästä on käyty keskustelua ihan viime metreille asti, siihen päätöksentekoon asti. Ja niin
kuin sanoin, jos yliopistolla on toinen kanta tähän asiaan, niin siihen voidaan tarvittaessa
palata.

Mitä tulee tähän aluepolitiikkaan, niin aika paljon on hallitus tehnyt päätöksiä esimer-
kiksi tieverkon korjausvelan kuntoon saamiseksi: 600 miljoonan panostus ympäri Suo-
mea. Teimme nyt myöskin etupainotteisen infrapaketin, joka kattaa koko Suomen. Meillä
on myöskin tarkoitus siirtää vielä korjausvelan kattamiseksi yli 300 miljoonan euron pa-
ketti hallituskauden (Puhemies koputtaa) lopulla. Paljon on päätöksiä tehty juuri sen edel-
lytysten (Puhemies: Aika on täynnä!) luomiseksi.

Kysymyksen käsittely päättyi.
7


