















































DEMB832.tmp.xml


Pöytäkirjan asiakohta PTK 159/2018 vp

 Tarkistettu
4.0

Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

8. Hallituksen esitys eduskunnalle vesiliikennelaiksi ja eräiksi siihen liittyviksi laeiksi
Hallituksen esitys HE 197/2018 vp
Valiokunnan mietintö LiVM 41/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on liikenne- ja viestintävaliokunnan mietintö
LiVM 41/2018 vp. Nyt päätetään lakiehdotusten sisällöstä.

Keskustelu

18.24 Kari Kulmala sin: Arvoisa puhemies! Tässä hallituksen esityksessä ehdotetaan
säädettäväksi uusi vesiliikennelaki, jolla nykyinen vesiliikennelaki ja vesikulkuneuvojen
rekisteröinnistä annettu laki kumottaisiin. Pidän uudistusta tarpeellisena, koska sen tavoit-
teena on automaation mahdollistaminen sekä vesiliikenteen turvallisuuden ja vastuullisen
veneilyn lisääminen.

Vesillä liikkujia ja heidän käyttäytymistään säännellään hyvin yksityiskohtaisesti ja pa-
kottavasti myös kansainvälisesti. Onkin hyvä, että uudistuksen lähtökohdaksi on otettu ky-
seinen kansainvälinen sääntely.

Uudistuksessa ehdotetaan, että kaikista vuokraveneitä koskevista katsastus- ja varuste-
vaatimuksista luovuttaisiin ja miehittämättöminä vuokrattuja veneitä koskisi yleinen huvi-
veneitä koskeva sääntely. Tästä en voi olla samaa mieltä, mikäli asiassa halutaan mennä
turvallisuus edellä. Mielestäni se ei riitä, että on mahdollisuus antaa vuokralle tarjottavista
veneistä ja niiden varusteista lisämääräyksiä tarvittaessa. Esityksen mukaisesti kaikki
vuokravenetoimintaa koskevat muutokset helpottaisivat veneiden vuokraustoimintaa ja ja-
kamistaloutta sekä edistäisivät perustuslaissa säädetyn elinkeinovapauden toteutumista, eli
suomeksi sanottuna menemme bisnes edellä.

Toivoin myös, että edes valiokunta olisi ottanut huomioon vesiliikenteen sääntöjen nou-
dattamisen ja vesillä liikkumista koskevat erityiset pätevyysvaatimukset. Tarkoitan tällä
sitä, että tällä hetkellä vesillä voi kuljettaa varsin suurta venettä eikä tarvitse ymmärtää ve-
siliikenteen säännöistä mitään. Varsin usein olen joutunut puuttumaan veneilijän tekemi-
siin, kun hän ei ole hallinnut edes yleistä väistämisvelvollisuutta vesillä.

Yleiskeskustelu päättyi.

Eduskunta hyväksyi hallituksen esitykseen HE 197/2018 vp sisältyvien 1.-10. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


