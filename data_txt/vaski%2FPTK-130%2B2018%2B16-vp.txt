















































DEMADEC.tmp.xml


Pöytäkirjan asiakohta PTK 130/2018 vp

 Tarkistettu
3.0

Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

16. Hallituksen esitys eduskunnalle laiksi terveydenhuoltolain muuttamisesta
Hallituksen esitys HE 202/2018 vp
Valiokunnan mietintö StVM 22/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 16. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

19.39 Kristiina Salonen sd: Arvoisa puhemies! Tämä on rahallinen esitys, ja haluan tode-
ta ainoastaan valiokuntamme käsittelystä ja valiokuntamme mietinnöstä sen, että koulutus-
korvauksen laajentaminen ehdotetulla tavalla lisää mahdollisuuksia toteuttaa terveyden-
huollon ammattihenkilöiden työnjaon kehittämistä, siis tätä kehittämistä, jota olemme ku-
luneina vuosina harjoittaneet niin lääkäreiden kuin sairaanhoitajien työnjaossa.

Valiokunta korostaa, että koulutuksessa tulee varmistua siitä, että sairaanhoitajien osaa-
minen vastaa rajatulta lääkkeenmääräämiseltä edellytettävää tasoa. Valiokunta katsoo
myös, että rajatun lääkkeenmääräämisen edellyttämän koulutuksen korvaamiseen on va-
rattava riittävät määrärahat eikä lääkkeenmääräämiskoulutuksen kustannusten korvaami-
nen saa heikentää muiden koulutuskorvausten tasoa.

Lisäksi valiokunta piti niin tämän hallituksen esityksen kohdalla kuin myöskin aikai-
semman sosiaalialan koulutusta koskevan esityksen kohdalla tärkeänä sitä, että niin sosi-
aali- kuin terveydenhuoltoala ovat vastaavanlaisessa asemassa keskenään. Eli sellaisten
seikkojen, joita terveydenhuoltoalalla korvataan ja joissa valtio on mukana, tulisi olla
myöskin sosiaalialalla mukana. Näin ei nyt ole, ja toivomme, että sitä jatkossa pystytään
parantamaan, koska jos haluamme puhua yhtenäisestä sosiaali- ja terveydenhuollosta, niin
meidän on myöskin kohdeltava niin sosiaali- kuin terveydenhuollon alan ammattilaisia yh-
täläisellä, vastaavalla tavalla.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 202/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


