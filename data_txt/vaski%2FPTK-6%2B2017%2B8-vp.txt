















































DEMA174.tmpSave.xml


Pöytäkirjan asiakohta PTK 6/2017 vp
Pöytäkirjan asiakohta 

PTK 6/2017 vp

Täysistunto

Tiistai 14.2.2017 klo 13.59—15.09

8. Hallituksen esitys eduskunnalle laiksi elintarvikelain 30 §:n muuttamisesta
Hallituksen esitys HE 1/2017 vp
Valiokunnan mietintö MmVM 1/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on maa- ja metsätalousvaliokunnan mietintö MmVM 1/2017 vp. Nyt
päätetään lakiehdotuksen sisällöstä.

Keskustelu

14.27 Jani Mäkelä ps: Arvoisa puhemies! On helppo valiokunnan tavoin kannattaa tätä
hallituksen esitystä elintarvikelain muuttamisesta. Suomessa ylipäänsä suojeluaineiden
määrä ei ole ongelma, ja olemme näissä asioissa muita unionimaita tarkempia tuotantom-
me suhteen, vaikka joudummekin kilpailemaan muiden maiden tuotteiden kanssa samoilla
markkinoilla. Voidaan pitää positiivisena lainsäädännön kehityksenä, että unionin lainsää-
dännöstä ja asetuksista katsotaan se, mitä voidaan tehdä kansallisesti, ja tehtäisiin tulkin-
nat aina ensisijaisesti suomalaisten etu edellä. Esityksessä on lyhyesti sanottuna kyse siitä,
että muuttamalla lakia voimme unionin asetuksen puitteissa kasvattaa kansallista proteii-
niomavaraisuuttamme ja parantaa kansallista huoltovarmuuttamme. Tämä on hyvää ja hal-
litusohjelman mukaista lainsäädäntöä.

14.27 Timo Heinonen kok: Arvoisa rouva puhemies! Tässä on kyse kasvinsuojeluaineis-
ta ja niiden sääntelystä EU:ssa, ja maa- ja metsätalousvaliokunta toteaa, että maailmanlaa-
juisestikin katsoen kasvinsuojeluaineiden käyttö meillä Suomessa on vähäistä. Tässä tie-
tysti osittain tärkeässä roolissa on kylmät talvet ja pakkasjaksot, jotka helpottavat sitä, mut-
ta toisaalta sitten meidän tietyt luonnonolosuhteet vaativat joidenkin kemiallisten yhdistei-
den käyttöä. Pidän erittäin tärkeänä sitä, että me Suomessa määrätietoisesti juuri tämän ta-
kia etenemme näissä ruuan alkuperämerkinnöissä, sillä suomalainen ruoka on hyvänma-
kuista, lähellä tuotettua, sen kautta vähäpäästöistä mutta myös vähän näitä erilaisia aineita
sisältävää, kasvinsuojeluaineita ja muita, ja silloin on hyvä, että ihmiset tietävät, mitä he
kaupasta ostavat.

Ja juuri tässä hetki sitten törmäsin pakettiin, jossa luki, että "ei lisättyjä lisäaineita", ja
jäin itse miettimään, mitä se tarkoittaa, että ei ole lisättyjä lisäaineita. Sain kyseiseltä yri-
tykseltä kyllä selvityksen, mitä sillä tarkoitetaan. Mutta tämäntyyppisiä paketteja meillä
Suomessa on, ja kyllä siinä aika sekaisin tällä hetkellä suomalainen kuluttaja on. Meidän
pitäisi entistä määrätietoisemmin mennä siihen suuntaan, että kaiken ruuan alkuperän mer-
 Tarkistettu
4.1



Pöytäkirjan asiakohta PTK 6/2017 vp
kinnät olisivat paketeissa yksiselitteisesti. Silloin meistä jokainen voisi tehdä niitä valinto-
ja itse.

Tässä lähiaikoinahan meillä käsittelyyn tulee valtioneuvoston selonteko ruokapolitii-
kasta, Ruoka 2030 -asiakirja. Pidän myönteisenä sitä, että täällä nostetaan vahvasti tämä
meidän oma ruuantuotanto esille.

Yleiskeskustelu päättyi.

Eduskunta hyväksyi hallituksen esitykseen HE 1/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


