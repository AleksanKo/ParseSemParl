















































DEM4498.tmpSave.xml


Pöytäkirjan asiakohta PTK 21/2015 vp
Pöytäkirjan asiakohta 

PTK 21/2015 vp

Täysistunto

Tiistai 16.6.2015 klo 14.04—17.16

10. Euroopan turvallisuus- ja yhteistyöjärjestön Suomen valtuuskunnan kertomus: 
ETYJ:n parlamentaarisen yleiskokouksen toiminnasta vuonna 2014

Kertomus K 16/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 10. asia. Puhemiesneuvosto ehdottaa, että asia lähetetään ulkoasiainvaliokuntaan.

Keskustelu

16.13 Ilkka Kanerva kok (esittelypuheenvuoro):  Arvoisa puhemies! Puheenvuoroani
odottaessani olen löytänyt vastauksen siihen kysymykseen, johon olen vastausta etsinyt,
miksi tuossa puhemiehen takana ei eduskunnan normaalin salin tapaisesti ole isoa kelloa
kaikkien edustajien nähtävillä. Nyt sen ymmärrän, koska odottaminen saattaa täällä venyä
niin pitkälle ennen kuin puheenvuoro myönnetään, päiväjärjestyksestä johtuen, että aika
tuntuisi vielä pidemmältä, jos sitä mittaisi kellon kautta. Sen sijaan on tietysti aina kiintoi-
saa kuulla kollegojen puheenvuoroja tärkeistä kysymyksistä.

Tämän kysymyksen, joka tässä puhemiehen suosiollisella myötävaikutuksella on tarkoi-
tus nyt esitellä, haluan aloittaa sillä, että Euroopan turvallisuus- ja yhteistyökokouksen ja
sittemmin tuon kokouksesta järjestöksi muuttuneen käsitteen merkitys koko suomalaiselle
ulkopolitiikalle on poikkeuksellisen suuri, keskeinen ja tärkeä. Etyj on Suomen ulkopoli-
tiikalle iso kysymys, se on valtavan iso kysymys, jolla on Suomen oman kansainvälisen
aseman vahvistamiseen liittyvä keskeinen vaikutuksensa, mutta tietysti sillä myöskin on
kyetty tekemään kansainvälistä yhteisöä palveleva vaikutus niin, että Suomi on kyennyt
kontribuoimaan kansainvälistä kehitystä merkittävällä tavalla. Etyj tässä suhteessa on Suo-
melle suuri symbolinen kysymys, ja sen käytännön arvo tietysti on myöskin tässä suhtees-
sa mittaamattoman keskeinen.

Me valmistaudumme tällä hetkellä siihen, että heinäkuun alussa 35:stä aiemmasta, alku-
peräisestä jäsenmaasta 57 jäsenmaaksi muodostunut kansainvälinen yhteisö kokoontuu 40
vuoden tauon jälkeen eli Etyjin perustamisen jälkeen nyt ensimmäistä kertaa kesällä Fin-
landia-talossa, joka on juuri Etykin ansiosta piirtynyt koko kansainvälisen yhteisön tietoi-
suuteen mitä positiivisimmalla tavalla kertoen Suomesta ja Helsingistä hienon narratiivin.

Etyjin parlamentaarinen yleiskokous heinäkuun alussa ei ole varsinainen juhlakokous,
mutta tietysti se antaa myöskin sen signaalin maailmalle, mikä merkitys Etykillä ja Etyjillä
on kansainvälisen yhteisön kehitykselle. Tämä tietysti korostuu sen vuoksi, että yksi Eu-
roopan turvallisuus- ja yhteistyöjärjestön perustajajäsenmaista eli Venäjä on rikkonut Ety-
jin kaikkein pyhimpiä ja keskeisimpiä periaatteita.
 Tarkistettu
4.0



Pöytäkirjan asiakohta PTK 21/2015 vp
Helsingissähän vuonna 75 sovittiin kolmessa korissa kymmenestä periaatteesta, jotka
eräällä tavalla voitaisiin kuvata ikään kuin eurooppalaisten valtioiden välisen kanssakäy-
misen hyviksi pöytätavoiksi. Nyt ovat huonossa hapessa olleet nuo periaatteet sen jälkeen,
kun Ukrainassa on tapahtunut Krimin huostaanotto Venäjän toimesta ja sotatoimet Ukrai-
nan itäosissa ovat edelleen käynnissä mitä vastenmielisimmällä tavalla. Tämä merkitsee si-
tä, että myös Etyj järjestönä on suuren haasteen edessä, koska Etyj on järjestö, joka kaikis-
ta muista Ukrainan kriisiin vaikuttavista kansainvälisistä järjestöistä kaikkein keskeisim-
min on pyrkimässä vaikuttamaan myönteisellä tavalla Ukrainan kriisin ratkaisemiseen.
Tämä on Euroopan vakava haaste koko historian valossa. Kaikki se myönteinen kehitys,
johon eurooppalaisina uskoimme ja rakensimme kansakuntiemme ja ihmisten välisen vuo-
rovaikutuksen, tulevaisuudenuskomme, on tällä hetkellä koetuksella. Se on koetuksella
sen vuoksi, että sen periaatteet on siirretty syrjään Venäjän toimesta. Ukrainan kriisi luo
raskaat pilvet tällä hetkellä valoisan eurooppalaisen tulevaisuuden eteen. Samalla meidän
pitäisi kyetä uudistamaan koko Etyj-järjestelmää, ja tämä on tietysti äärettömän vaikeaa
juuri Ukrainan kriisin kaltaisen tilanteen valossa.

Turvallisuustilanne Euroopassa on vakavampi kuin vuosikymmeniin. Se on vakavampi
myös meidän omassa turvallisuusympäristössämme, niin kuin uuden hallituksen hallitus-
ohjelmassa perustellulla tavalla todetaan.

Etyj on kuitenkin järjestönä ainoa, joka käytännössä kykenee vaikuttamaan Ukrainassa
olosuhteitten myönteiseen kehitykseen sekä siviilioperaationsa merkeissä että Itä-Ukrai-
nan puolella tapahtuvan sodan kaltaisen tilanteen merkeissä.

Tätä Etyjin omaa uudistustyötä käydään sen vuoksi, että Etyjin toimet eivät kuitenkaan
ole riittäviä silloin, kun näin vakavat kriisit uhkaavat Eurooppaa. Sen vuoksi Etyjiä tulisi
kyetä uudistamaan sisäisesti. Tässä suhteessa puhutaan Helsinki+40-tavoitteista, joita to-
teutetaan sekä hallitusten välisellä että parlamenttien välisellä tasolla. Se on suuri joukko
toimenpiteitä, joita tänä päivänä valmistellaan. Niidenkin osalta on valitettavasti niin, että
ne, jotka ovat ikään kuin altavastaajina rikottuaan Etyjin keskeisiä periaatteita, ovat myös-
kin vastahakoisia hyväksymään niitä uudistustoimenpiteitä, joilla Etyjin tehokkuutta ja
merkittävyyttä nykyisestään vielä parannettaisiin.

Etyjillähän on esimerkiksi Ukrainassa parhaillaan 500—600 monitorointitarkkailijan
merkeissä valtava operaatio, siviilioperaatio, jolla pyritään auttamaan Ukrainan yhteiskun-
taa kävelemään omilla jaloillaan, saamaan sitä terveeksi ja toimivaksi yhteiskunnaksi. Sa-
malla ollaan valvomassa sitä, millä tavoin äärettömän hauraaksi osoittautuneen tulitau-
kosopimuksen periaatteet ja käytännön sovellutukset saadaan toteutettua.

Tämä on vaikea tehtävä, sillä tänä päivänä sekä separatistien että muiden toimesta ol-
laan turvallisuustilanne horjutettu Ukrainassa tavalla, jossa näiden siviilioperaatiota toteut-
tavien eri Euroopan maita edustavien monitorointi-ihmisten ulkoinen turvallisuus on myös
uhattuna.

Siellä on myöskin monia muita projekteja niitä nyt tässä enempiä läpikäymättä, joita on
lukuisa määrä, noin kymmenkunta kaikkineen, joilla Etyj pyrkii edesauttamaan Ukrainan
tilannetta.

Etyj perustuu vuorovaikutukseen ja yhteistyöhön. Vuoropuhelun korostaminen on elin-
tärkeää. Eiliseen Kultaranta-keskusteluun viitaten totean, että siellä selkeästi ylitse mui-
den olevaksi periaatteeksi nähtiin, että Eurooppa on rakennettava vuoropuhelun keinoin ja
pyrittävä saamaan kaikki osapuolet saman pöydän ääreen, niin äärettömän vaikeaa kuin se
onkin.
2



Pöytäkirjan asiakohta PTK 21/2015 vp
Tässä suhteessa Etyj työskentelee parhaalla mahdollisella tehollaan, mutta ei olisi pahit-
teeksi, jos tuota tehoa voitaisiin nykyisestä merkittävästi parantaa. Myöskin parlamentaa-
risella puolella on paljon tähän annettavaa. Ajatelkaamme esimerkiksi niitä olosuhteita,
joita Donbassin alueella sekä Donetskin että Luhanskin alueella joudutaan kokemaan, ja
niitä mahdollisuuksia, joita Etyj tarjoaisi vaikkapa perustuslain uudistamisen tai vaalijär-
jestelmän tai desentralisaation toteuttamiseksi uskottavalla tavalla Ukrainassa.

Tulitauko ei valitettavasti pidä. Siinä suhteessa tulisi saada vahvempaa vakuuttavuutta
tulitauon toteuttamiselle, jossa ei pidä sulkea pidemmällä tähtäimellä pois myöskään jon-
kinasteisen rauhanturvaoperaation perustamisen mahdollisuutta. On tärkeää, että hallitus-
ten välinen puoli ja parlamenttien välinen puoli toimivat tässä suhteessa uskottavalla ja
vahvalla tavalla, niin kuin ne pyrkivät entistä paremmin tänä hetkenä tekemään, mitä aina-
kin itse yleiskokouksen puheenjohtajana olen pyrkinyt kuluneen vuoden aikana merkittä-
västi edesauttamaan.

En käy tässä läpi niitä vaalitarkkailuun liittyviä asioita ja monia muita, joilla Etyj pyrkii
Ukrainan tilannetta viemään eteenpäin, vaan totean, että 40 vuotta Helsingistä tähän päi-
vään tultaessa merkitsee sitä, että Etyj tavallaan tarvitsee uuden sukupolven. Meidän on
saatava aikaan Etyj 2.0, joka edesauttaa sitä, että Eurooppa ei taas toisen maailmansodan
jälkeisen perinnön mukaisesti jakaudu kahteen voimakkaasti toisilleen vihamieliseen ja
vastakkaiseen leiriin. Etyj ei tietysti elä omaa elämäänsä, vaan se on heijastuma kansain-
välispoliittisesta todellisuudesta, mutta tässä todellisuudessa on nyt syvä huoli Euroopan
jakautuneisuudesta.

Meidän pitäisi kyetä toimimaan tavalla, jossa Venäjä saataisiin yhteyteen muun Euroo-
pan kanssa rakentavalla ja myönteisellä tavalla. Mutta jonkun on tässä pelissä muututtava,
ja se on se, että Venäjä siirtyy takaisin kunnioittamaan Etyjin periaatteita, itse hyväksy-
miään ja allekirjoittamiaan periaatteita, ja toteuttamaan myöskin Minskin tulitaukosopi-
muksen niitä näkökantoja, joilla pyritään takaamaan Ukrainan kansan tulevaisuus myön-
teisempien olosuhteitten vallitessa mutta myöskin estämään koko eurooppalaisen turvalli-
suusjärjestelmän joutuminen tielle, josta historia meitä varoittaa.

16.25 Ben Zyskowicz kok: Arvoisa rouva puhemies! Tämän kertomuksen ensimmäises-
sä kappaleessa mainitaan Ukrainan kriisi, ja tämä, kuten myös puheenjohtaja Kanervan
esittelypuheenvuoro, osoittaa, miten keskeisesti Ukrainan tapahtumat ovat vaikuttaneet
Etyjin toimintaan viime vuonna. On hyvä, että presidentti Niinistö on Moskovassa tapaa-
massa presidentti Putinia, ja on hyvä, että vuoropuhelua pyritään ylläpitämään ja käymään.

Kuitenkin on täysin yksiselitteisesti voitava todeta, että Venäjän toiminta on aiheuttanut
Ukrainan kriisin. Venäjä on rikkonut solmimiaan sopimuksia, muun muassa Etyk-sopi-
musta, jonka sen edeltäjävaltio Neuvostoliitto allekirjoitti, Venäjä on hyökännyt naapuri-
maahansa Ukrainaan, vallannut Krimin niemimaan ja sotii tälläkin hetkellä Itä-Ukrainas-
sa. Samanaikaisesti Venäjän propaganda valehtelee omilleen ja muulle maailmalle ja liet-
soo jopa eräänlaista sotapsykoosia Venäjällä, jossa propagandassa Nato ja länsi on minä
päivänä tahansa hyökkäämässä erilaisten fasistien ja natsien johdolla Venäjän kimppuun.

Sitten Venäjän johdon on hyvä vakuuttaa toisella kädellä, että Baltian maiden tai Itä-Eu-
roopan tuntema huoli Venäjää kohtaan on aiheetonta. Ei pidä ihmetellä, että tällaista huol-
ta on, kun ei katsota sitä, mitä Venäjän johto puhuu, vaan katsotaan sitä, mitä he tekevät. Ei
ole hyvä, että tänne meidän lähialueillemme tuodaan lisää aseita, nyt seuraavaksi Nato ja
3



Pöytäkirjan asiakohta PTK 21/2015 vp
sitten taas varmasti Venäjä, mutta on täysin ymmärrettävää se huoli, mitä Baltian maissa ja
Itä-Euroopan maissa tunnetaan Venäjän politiikkaa kohtaan.

16.27 Jaana Pelkonen kok: Arvoisa puhemies! Ensinnäkin on syytä kiittää Suomen Ety-
jin valtuuskuntaa aktiivisuudesta ja erityisesti edustaja Kanervaa hyvästä, erittäin tärkeäs-
täkin työstä näinä vaikeina aikoina yleiskokouksen puheenjohtajana, ja tämä työ toivotta-
vasti saa jatkoa.

Maailman katseet siis kääntyvät tänne, kun Helsingillä ja Suomella on ilo ja kunnia ensi
kuussa toimia parlamentaarisen yleiskokouksen pitopaikkana. Suomihan on ensimmäinen
jäsenmaa, joka järjestää istunnon jo toistamiseen. Tähän tulevaan kokoukseen liittyy ym-
märrettävästi paljon odotuksia ja myös suurta mielenkiintoa. Edustaja Kanerva jo tämän
Venäjän Etyj-valtuuskunnan otti esiin, ja erityisesti tämän valtuuskunnan osallistumiseen
liittyy paljon spekulaatioita. Valtuuskunnan johtajahan on Venäjän duuman puhemies,
joka on muutaman muun Venäjän valtuuskunnan jäsenen tavoin EU:n sanktiolistoilla. Tä-
hän liittyen olisin kysynyt edustaja Kanervalta, joko on virallista tietoa, jota ääneen julki-
sesti voi sanoa, Venäjän Etyj-valtuuskunnan mahdollisesta poisjäännistä kokouksesta tai
vastaavasti osallistumisesta.

16.28 Sami Savio ps: Puheenjohtaja! Haluan esittää kiitokseni edustaja Kanervalle hänen
analyyttisestä katsauksestaan. Kuten hän sanoi, Ukrainan kriisi on järkyttänyt koko Euroo-
pan turvallisuusympäristön perustuksia, ja valitettavasti myös Suomi on joutunut tarkaste-
lemaan avoimesti omaa asemaansa tässä. Kun vielä kymmenen vuotta sitten luulimme, et-
tei meitä eurooppalaisia uhkaisi mikään sodan uhka täällä, niin valitettavasti — mutta on-
neksi toisaalta — tilanne on nyt avannut myös meidän silmämme. Meidän on jatkettava
rauhantekijän ja -välittäjän asemassa, mutta korostan, että tarpeen tullen myös tehtävä rat-
kaisuja, jotka turvaavat oman maamme turvallisuuspoliittisen aseman ja vahvistavat ase-
maamme läntisen maailman eturintamassa.

16.29 Ilkka Kanerva kok: Arvoisa puhemies! Etyjin periaatteisiin ja käytännön toiminta-
dokumentteihin sisältyy velvoite siitä, että jokainen jäsenmaa, joka isännöi kokousta,
omalta osaltaan huolehtii siitä, että kaikki 57 jäsenmaata tulevat kutsutuiksi paikalle.

Näin tietysti Suomi on tehnyt ja isännöi tämän kokouksen heinäkuun alussa, ja kutsu on
näin ollen mennyt myöskin Venäjälle, ja Venäjällä on valtuuskunta, jonka he ovat kokouk-
seen ilmoittaneet. Nyttemmin on käynyt ilmi, että Venäjän valtuuskunnassa on Euroopan
unionin boikottilistalla olevia henkilöitä. Näiden henkilöiden nimet ovat tulleet tietoon
meille kesäkuun puolella. Me emme ole voineet siitä etukäteen luonnollisestikaan olla tie-
toisia, keitä Venäjän duuman edustajina ollaan Helsinkiin lähettämässä. Mutta kun tämä on
käynyt selville, että siellä on tämänkaltaisia henkilöitä listalla, niin sen jälkeen on tietysti
koetettu eri diplomatian keinoja hyväksi käyttäen katsoa, kuinka ongelmaan voitaisiin löy-
tää ratkaisu.

Iso periaate ja ensimmäinen sääntö on luonnollisesti se, että Etyj perusluonteensa mu-
kaisesti edustaa Euroopan eheyttä, vuorovaikutusta ja keskustelufoorumia, ja sen vuoksi
olisi tärkeää, että se voisi tapahtua paitsi mahdollisimman korkealla tasolla myöskin olo-
suhteissa, jotka mahdollistavat kaikkien eri osapuolten osanoton Ukrainan kriisiä käsitte-
levään osuuteen, niin kuin Ukrainaa koskeviin asioihin muutenkin ja kymmeniin muihin
eri kysymyksiin, joita Etyjin vuotuiskokouksessa Helsingissä on tarkoitus käsitellä.
4



Pöytäkirjan asiakohta PTK 21/2015 vp
Jos tässä asiassa ei päästä ratkaisuun, niin se ei tietysti johda siihen, että Venäjän val-
tuuskunta jäisi pois, mutta saattaisi merkitä sitä, että Venäjän valtuuskunnassa jotkut jäse-
net korvautuisivat toisilla jäsenillä. Mutta toivottavasti asiassa löydetään myönteinen rat-
kaisu, ja uskon Suomen ulkoministeriön tässä ponnistelevan parhaansa mukaan, niin että
Etyjin parhaita periaatteita noudattaen asiassa päästäisiin säälliseen lopputulokseen.

16.32 Ilkka Kantola sd: Arvoisa puhemies! Viime vaalikaudella 2011 aloitettaessa työs-
kentelin ulkoasiainvaliokunnassa. Muistan pohdiskelua siitä, että vuonna 2015 on edessä
+40-Ety-kokouksen juhlatilaisuus Helsingissä, ja siinä pohdiskeltiin, mikä se Etyjin rooli
tänä päivänä on. Nyt viime vaalikauden aikana, niin kuin tiedämme, Etyjin rooli on aivan
valtavan tärkeäksi tullut tässä kehityksessä. On jollakin tavalla erikoista, että Suomi, hyvin
pieni maa, on saanut kokoonsa nähden valtavan merkittävän roolin silloin aikanaan Etykis-
sä presidentti Kekkosen hyvin tärkeän roolin takia ja nyt sitten meillä on tämä — juuri sil-
loin, kun Etyjillä on iso tehtävä — puheenjohtajuus edustaja Kanervan muodossa. Suomi
on kokoansa merkittävämpi vaikuttaja. 

Mutta, arvoisa puhemies, kysyisin presidentti Kanervalta tässä yhteydessä: Kun täällä
kertomuksessa mainitaan, että äänestyksen jälkeen on yleiskokouksessa sovittu siitä, että
Krimiä ei tunnusteta Venäjään liitetyksi, niin Venäjä tietysti vastusti tällaista päätöslausel-
maa, mutta oliko siellä muita, ja mikä se tilanne tällä hetkellä mahtaa olla Krimin statuk-
sen suhteen, kun ajatellaan Etyjin suurta jäsenmaiden joukkoa? Onko siellä sellaisia, jotka
ovat siirtymässä Krimin liittämisen tunnustamiseen, vai onko Venäjä yksin tässä asiassa?

16.33 Ilkka Kanerva kok: Arvoisa puhemies! Tilanne on entisen kaltainen. Se on sama,
joka se oli Bakussa viime kesänä, jolloin tästä päätöslauselmasta äänestettiin todellakin
yleiskokouksessa, ja oletan, että sama tulee toistumaan varmasti nytkin. Ja se on näkynyt
kyllä käytännössä myös sillä tavalla, että Venäjä viime helmikuussa, siis tämän vuoden
helmikuussa, Wienissä tuolloin pidettyyn normaaliin vuotuiseen talvikokoukseen ilmoitti
erääksi delegaatikseen, omaan valtuuskuntaansa siis kuuluvaksi, henkilön, joka oli nimet-
ty Venäjän valtuuskuntaan Krimiltä, siis valloitetulta alueelta. Minä olin itse Moskovassa
noihin aikoihin käymässä ja saatoin tavata puhemies Naryškinin silmikkäin ja vetosin tuol-
loin häneen, että älkää tehkö niin, että tuotte Wieniin edustajan, joka on valittu teidän val-
tuuskuntaanne Krimiltä, koska muut valtuuskunnat eivät tule hyväksymään sellaista mal-
lia, jossa teidän edustajananne on laittomin toimenpitein vallatulta alueelta oleva henkilö.

Puhemies! Naryškin otti tämän näkökannan huomioon, ja Venäjä ei tuonut kyseistä hen-
kilöä Wienin kokoukseen, hän jäi pois tuosta valtuuskunnasta, ja pidin tätä myönteisenä
eleenä, että Venäjän puolella otettiin nämä realiteetit huomioon, koska olisi ollut aivan var-
ma — niin kuin edustaja Kantola hyvin tietää — että se äänestys olisi päättynyt Venäjän
kannalta erittäin onnettomasti, ja sellaista arvovaltatappiota luonnollisesti ei kannattanut
heidänkään ottaa kontolleen.

Keskustelu päättyi.

Asia lähetettiin ulkoasiainvaliokuntaan.
5


