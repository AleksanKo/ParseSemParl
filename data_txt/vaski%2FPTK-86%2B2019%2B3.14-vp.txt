















































DEM1854.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.14. Suullinen kysymys ministereiden suhtautumisesta huumeidenkäytön rangaistavuu-
teen (Kalle Jokinen kok)

Suullinen kysymys SKT 93/2019 vp

Suullinen kyselytunti

Toinen varapuhemies Juho Eerola: Edustaja Jokinen.

Keskustelu

16.34 Kalle Jokinen kok: Arvoisa herra puhemies! Huumausaineiden käyttö ja huumeri-
kollisuus on kasvava ja vakava ongelma yhteiskunnassamme, mutta erityisesti se on hen-
kilökohtainen tragedia niille, jotka huumekoukkuun joutuvat. Viime vuonna Suomessa
huumeisiin kuoli enemmän ihmisiä kuin liikenteessä: 261 ihmistä kuoli huumeisiin viime
vuonna Suomessa. Ministerit Ohisalo, Andersson ja Pekonen ovat julkisesti käyttäneet
huumemyönteisiä lausuntoja ja kertoneet, että huumeiden käytön rangaistavuudesta tulisi
luopua. [Jussi Saramo: Se on eri asia!] Ministerien puheet ovat aina myös tekoja. Ne eivät
ole vain henkilökohtaisia mielipiteitä. Kysyn pääministeri Marinilta: onko mielestänne so-
pivaa, että teidän hallituksenne ministerit käyttävät huumemyönteisiä lausuntoja julkisuu-
dessa, ja miten arvioitte, vaikuttaako se mahdollisesti nuorten kiinnostukseen huumeiden
käyttöön?

Toinen varapuhemies Juho Eerola: Taas on ministeri Kiurulla käsi pystyssä, mutta an-
netaan nyt pääministeri Marinille.

16.35 Pääministeri Sanna Marin (vastauspuheenvuoro): Arvoisa puhemies! Itse en tul-
kitse ministereiden puheenvuoroja huumemyönteisinä tai päihdemyönteisinä. [Oikealta:
Ohhoh!] Totean tässä myös sen, että hallitusohjelmaan ei sisälly miltään osin huumelain-
säädännön tai meidän päihdelainsäädännön löysentämistä tai sitä, että tätä pitkää linjaa
muutettaisiin. Sitä ei ole hallitusohjelmassa, ja totean, kuten edeltäjänikin on todennut, että
tältä osin tämä asia ei tällä hallituskaudella etene.

Kysymyksen käsittely päättyi.


	3.14
	16.34
	16.35


