















































DEM2703.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

2.2. Suullinen kysymys laiminlyöntien tutkimisesta vanhuspalveluissa (Hanna Sarkkinen 
vas)

Suullinen kysymys SKT 260/2018 vp

Suullinen kyselytunti

Toinen varapuhemies Tuula Haatainen: Tähän aihepiiriin on myös vasemmistoliiton
kysymys. Edustaja Sarkkinen.

Keskustelu

16.15 Hanna Sarkkinen vas: Arvoisa puhemies! Kansalaisia järkyttäneet vanhushoivan
vakavat laiminlyönnit eivät ole yksittäistapauksia. Näyttää siltä, että osa yhtiöistä on tie-
toisesti ja tarkoituksellisesti jättänyt noudattamatta sääntelyä ja sopimuksiaan ja saanut
näin oikeudetonta voittoa. Te, pääministeri Sipilä, totesitte aiemmin Esperi Caren tapauk-
sen osoittavan, että suomalaisessa yhteiskunnassa valvonta toimii. Asia ei todellakaan ole
näin. Valvonta on pettänyt ja asia on korjattava. Kun vakavia laiminlyöntejä on tapahtu-
nut, on kysyttävä, kuka kantaa nyt vastuun. Mikä on johdon vastuu, jos vakavat laimin-
lyönnit ovat seurausta ylhäältä annetuista käskyistä, jopa tietoisia toimintatapoja?

Arvoisa puhemies! Kysynkin nyt hallitukselta: Mikä on laiminlyönteihin syyllistynei-
den yrityksien omistajien vastuu? Joko keskusrikospoliisi tutkii ilmeisen tietoisiin laimin-
lyönteihin syyllistyneiden hoivajättien toimintaa ja omistajien ja johdon vastuuta?

16.17 Sisäministeri Kai Mykkänen (vastauspuheenvuoro): Arvoisa puhemies! Poliisi-
hallitus koordinoi poliisin toimia tässä vanhuspalvelukysymyksessä ja on laatinut tilanne-
kuvan poliisilaitoksilta saatujen tietojen perusteella. Meillä on käynnissä tutkintatoimia
valvontaviranomaisten tekemien rikosilmoitusten perusteella ja myöskin yleisön tekemien
rikosilmoitusten perusteella, ja poliisi myöskin silloin, kun on selviä viitteitä omaehtoises-
ti epäillä, että esitutkintakynnys ylittyy, käynnistää tutkinnan. Olen myös keskustellut Val-
viran ylijohtajan ja poliisiylijohtajan kanssa tilanteesta, ja ensi maanantaina pidetään Po-
liisihallituksen ja Valviran yhteiskokous, jossa katsotaan vielä varmuuden vuoksi, että roo-
lit ovat selvät.

Kaikille meille varmasti on selvää, että Valviran valvontatoiminta lähtökohtaisesti läh-
tee siitä, että heillä on paras asiantuntemus arvioida asiaa omaehtoisesti, heillä on oikeudet
tehdä myöskin avien kautta — kuten myös tilaajilla, kunnilla — pistotarkastuksia kohtei-
siin. Poliisi ei voi tehdä tarkastuksia kohteeseen, jos ei ole perusteltua syytä epäillä, että
siellä on rikollista laiminlyöntiä tapahtunut, mutta poliisi antaa kaiken tarvittavan tuen sil-
le, [Puhemies koputtaa] että laiminlyönnit tutkitaan ja rikostutkinnoissa edetään Poliisihal-
lituksen johdolla.
 Tarkistettu
4.0



Pöytäkirjan asiakohta PTK 159/2018 vp
16.18 Paavo Arhinmäki vas (vastauspuheenvuoro): Arvoisa rouva puhemies! Heitteille-
pano, petos, väärennös — nämä olivat rikosnimikkeitä, joita oikeusministeri Häkkänen
nosti esille pohdittaessa näitä hoivajättejä: Attendoa, Mehiläistä, Esperi Carea. [Välihuu-
toja oikealta — Timo Heinonen: Entä Tradeka?] Oleellinen kysymys on se, onko ylhäältä-
päin johto antanut ohjeita, määräyksiä siitä, että käytetään voiton tuottamiseen haamuhoi-
tajia, väärennetään työvuorolistoja eikä anneta sitä hoivaa ja hoitoa, joka sopimuksissa on
määritelty. Pahimmassa tapauksessa käy niin, että syypääksi joutuvat lattiatason työnteki-
jät, jotka ovat vain toteuttaneet ylhäältä tulleita omistajien ja johtoryhmien käskyjä. Siksi
kysynkin uudestaan: tutkitaanko tätä asiaa valtakunnallisesti, ei vain yksittäisten hoitolai-
tosten osalta vaan nimenomaan kokonaisuutena, jotta ne, [Puhemies koputtaa] jotka ovat
pyörittäneet tätä touhua, myös joutuvat vastuuseen?

16.19 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin on erittäin tärkeää tuomita tietoiset laiminlyönnit, ja silloin kun rikoskynnys ylittyy, on
erittäin tärkeää, että yhteiskunta kykenee tuomiot myöskin viemään eteenpäin. Poliisi ei
säädä rikoslakeja eikä sinänsä voi tutkia muuta kuin niitä tapauksia, joissa esitutkintakyn-
nys ylittyy nykyisen lainsäädännön pohjalta. Kuten sanoin, tällä hetkellä se, mitä olemme
Poliisihallitukselle ohjeistaneet ja minkä mukaan he ovat alkaneet toimia, on, että Poliisi-
hallitus koordinoi tutkintatoimia valtakunnallisesti. Keskusrikospoliisi normaalisti ottaa
tutkittavakseen järjestäytyneeseen rikollisuuteen tai kansainväliseen rikollisuuteen liitty-
viä toimia, ja meillä ei sinänsä esitutkintakynnys ylity järjestäytyneen rikollisuuden nimik-
keellä tässä vyyhdissä. Jos on tarpeen, että krp tukee poliisilaitosten tutkintatoimia, se teh-
dään välittömästi. Tällä hetkellä tilanne on se, että poliisilaitokset pystyvät tutkintaa hoita-
maan itse.

16.20 Mika Niikko ps (vastauspuheenvuoro): Arvoisa rouva puhemies! ”Vanhusten lai-
toshoidon vähentämisestä arvioidaan saatavan 300 miljoonan euron säästöt.” Näin lukee
Yleisradion uutisissa 29.11.2013. Ja mitkäs puolueet olivatkaan viime hallituskaudella
vastuussa? Kokoomus, SDP, vasemmisto, vihreät ja kristillisdemokraatit. [Pia Viitanen:
Entäs perussuomalaiset tällä kaudella?] Valtiovarainministeri Urpilainen järjesti tämän
merkittävän säästöleikkauksen jo viime vaalikaudella ja on laitoshoidosta ohjannut van-
huksia sitten palveluasumiseen. Tämän johdosta vanhukset eivät saa riittävää huolenpitoa. 

Kysynkin, arvoisa puhemies: miten tämä sote-uudistus parantaa tilannetta, jos kerran ta-
voitteena on 700 miljoonan euron säästöt näissä vanhuspalveluissa, kun sote-uudistus to-
teutetaan? Eihän tämä millään tavalla voi olla loogista, että palvelut paranevat, kun teh-
dään kustannussäästötavoitteita. Tehdäänkö tämäkin samalla tavalla kuin rakenneuudistus
aikanaan viime vaalikaudella, että uudistetaan rakenteita ihan uudistamisen vuoksi ja käy-
tännössä vanhuksien palveluita leikataan? 

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensinnäkin todettakoon kysyjälle vastaukseksi muutama perusasia. Me
voimme loputtomasti tässä salissa etsiä syyllisiä sellaisiin seikkoihin, jotka ovat olleet hei-
kentämässä edellytyksiä kuntien toimissa vanhuspalveluiden hyvässä järjestämisessä. Me
voimme myös toinen toisiamme kiittää kaikista niistä lisäyksistä ja hyvistä teoista, joilla on
yritetty satsata vaikkapa tämän vaalikauden aikana myös euroissa esimerkiksi parempaan
kotihoitoon. 
2



Pöytäkirjan asiakohta PTK 159/2018 vp
Mutta jos katsoisimme yhdessä eteenpäin. On väistämätöntä, että kysymällänne tavalla
— tarvitaanko ikäihmisten palveluista säästöjä — on ihan selvää, että me tulemme käyttä-
mään tässä maassa, riippumatta hallituspohjasta tai sote-ratkaisuista, enemmän rahaa van-
huspalveluihin kuin koskaan ennen, mikä liittyy siihen, että väestömme ikääntyy ennätyk-
sellisellä vauhdilla. Uskon, että tämä sali on poikkeuksellisen sitoutunut siihen, että arvo-
kas vanhuus kuuluu kaikille. Se tulee tarkoittamaan sitä, että yhteinen sopimuksemme [Pu-
hemies koputtaa] siitä, että kotihoitoon satsataan, on myös viestimme siitä, että se tarkoit-
taa kustannusten jakautumista uudella tavalla ja parhaimmillaan myös [Puhemies: Aika!]
parempaa tuottavuutta. Mutta lähtökohtaisesti käytämme enemmän rahaa. 

Toinen varapuhemies Tuula Haatainen: Pyydän pitäytymään tässä minuutin aikarajas-
sa. 

16.23 Hanna Halmeenpää vihr (vastauspuheenvuoro): Arvoisa rouva puhemies! Minis-
teri Saarikko, sanoitte hetki sitten, että mielestänne vanhuspalvelulaista ei löydy ainoata-
kaan aukkoa, ei porsaanreikää, joka mahdollistaisi ikäihmistemme epäinhimillisen kohte-
lun. Näin ymmärsin teidän äsken sanovan. Olen siltä osin kanssanne eri mieltä. 

Suomessa on käyty kiistaa hoitajamitoituksesta jo yli 30 vuotta. Vastikään Helsingin Sa-
nomissa professori Marja Vaarama kertoi toimittajalle, että vuonna 1988 professori Vaa-
raman työryhmä laski Sosiaalihallitukselle hoitajasuositukseksi 0,7. Vuonna 2001 Vaara-
man johtama Stakesin tutkimusryhmä määritteli, että vanhusten erinomainen hoito vaatii
1,2 hoitajaa, hyvä hoito 0,8 hoitajaa, tyydyttävä 0,5, joka on nykyinen suositus. 

Tänä vuonna [Puhemies koputtaa] tiedämme, että THL:n kyselyn mukaan 5 prosenttia
hoitopaikoista ei täytä [Puhemies koputtaa] edes tuota suositusta. Eikö tämä asia laissa oli-
si korjattava? 

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Pahoittelen, jos annoin sellaisen kuvan, että vanhuspalvelulaki olisi jotenkin
täydellinen. Ei ole, ja siksi on aika päivittää tuota lakia, joka on nyt ollut noin viitisen vuot-
ta voimassa. Yritin viestiä sitä, että lainsäädäntö ei anna minkäänlaista oikeutusta sellaisiin
väärinkäytöksiin ja epäkohtiin ja tuomittaviin, moraalittomiin tekoihin, joita nyt tapauksi-
na julkisuudessa kerrotaan. 

Myös laatusuositukset, ei edes lain tasolla olevat laatusuositukset, ovat toimijoille vel-
voittavia, sekä siellä olevat tarkemmat reunaehdot ja käytänteet, mitä valtakunnallisesti
edellytämme hyvältä hoivalta. 

Hoitajamitoitus — tunnette kantani siihen — on tärkeä teema kaikkineen tuon vanhus-
palvelulain päivittämisessä. Mutta samalla on väistämätöntä todeta, että se on osa isompaa
kokonaisuutta, koska meidän on esimerkiksi aivan oikeasti ja perustellusti selvitettävä, mi-
ten hoidamme sen puuttuvan aukon, noin 4 000 hoitajaa kentälle, kestävällä tavalla, niin
että kaikki myös kykenevät [Puhemies koputtaa] sitten oikeasti lakia noudattamaan, jos
sellaiseen päädytään. 

16.25 Antero Laukkanen kd (vastauspuheenvuoro): Arvoisa rouva puhemies! Tämä hoi-
tajamitoitus on sellainen asia, että se ei kyllä tällä pelkällä 0,7-korotuksella ratkea, vaan
tämä vaatii kokonaisuudistuksen ja pitkäjänteisen asiaan puuttumisen. Olisinkin kysynyt:
minkälainen on se kokonaisuudistus, johon nyt tähdätään, ja mitkä ovat ne perusteet, joi-
3



Pöytäkirjan asiakohta PTK 159/2018 vp
den pohjalta kestävää Suomea voitaisiin rakentaa niin, että meidän vanhusväestömme ja
myös täällä eduskunnassa istuva, nopeaan tahtiin ikääntyvä porukka [Naurua] voisivat sit-
ten omana aikanaan olla turvallisella mielellä?

16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tällä viikolla ministeriöstä tiedotimmekin hyvinvoinnin ja terveyden minis-
terityöryhmän esityksen siitä, mistä lähtökohdista virkavalmistelua tehdään seuraavalle
hallitukselle, joka tästä isosta muutoksesta, lain päivityksestä, tekee ratkaisut. Totesimme
viisi eri näkökulmaa: Ensinnäkin täällä jo mainitsemani ennaltaehkäisyn näkökulma, toi-
mintakyvyn ylläpitäminen. Toisekseen henkilöstön määrä, osaaminen ja kohdentaminen
sekä toisaalta osaajien tarve ottaen huomioon myös kotihoidon ja omaishoidon ratkaisut.
Kolmanneksi hoidon laadun varmistamiseen liittyvät tekijät, kuten hoidon laadun mittarit
ja indikaattorit sekä valvontaan — täällä paljon puhuttaneeseen valvontaan — liittyvä
sääntely. Ja lisäksi kansalliset kriteerit palvelutarpeen arvioinnille, jotta tiedot ovat vertai-
lukelpoisia. Ja viidenneksi tällä hetkellä lainsäädännössä olevat päällekkäisyydet vanhus-
palvelulain ja sosiaalihuoltolain välillä, täydentäen sitä vielä sillä, että laatusuosituksissa
olevia asioita nostetaan konkreettisesti pykälien, lain tasolle yhä velvoittavammaksi.

16.27 Ben Zyskowicz kok (vastauspuheenvuoro): Arvoisa rouva puhemies! Kuten äsken
ministeri Saarikon vastauksesta kuulimme, hallitus on ryhtynyt toimiin koko vanhuspalve-
lulain uudistamiseksi ja on tiedostanut sen, että ei ole olemassa yhtä taikalukua, jolla nämä
ongelmat pystyttäisiin ratkaisemaan. Me olemme ennakkoluulottomasti suhtautumassa tä-
hän hallituksen valmisteluun ja katsomme, mitä tuo asiantuntijavalmistelu tuo tullessaan.
Mutta pääministeri Sipilä täällä kertoi, että kun sote-uudistus toteutettaisiin, niin nykyisen
noin parinsadan toimijan sijaan olisi 18 toimijaa, joissa hankintaosaaminen, kilpailuttamis-
osaaminen, lakiosaaminen, sopimusosaaminen, valvontaosaaminen olisi vahvempaa.

Mutta kysyn, ministeri Saarikko: eikö sote-uudistuksen myötä myös se aivan oleellises-
ti muutu, että kun tulee valinnanvapaus — eli vanhukset ja heidän omaisensa itse valitse-
vat sen laitoksen, johon menevät — niin se pakottaa palveluntuottajat panostamaan laa-
tuun aivan eri tavoin kuin tänä päivänä?

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Hallitusta on syytetty ratkaisusta, jota oppositio nimittää markkinamalliksi,
ja olette puhuneet meidän avaavan markkinat. Se tuntuu eriskummalliselta maassa, jossa
puolet ympärivuorokautisen hoivan vanhuspalveluista on jo yksityisten palveluntuottajien
käsissä. Hallituksen sote-kokonaisuuden ja nykytilan välillä erona on ehkä kaksi keskeistä
seikkaa. Ensinnäkin mainitut vahvemmat vastuunkantajat. Keskusteltuani kunnissa viran-
haltijoina toimivien ammattilaisten kanssa, heistä moni on sitä mieltä, että taloudenpito ja
kokonaisuuden hallinta — varsinkin, jos mukana on yksityisiä yrityksiä — ei ole välttä-
mättä helppoa edes keskikokoisella kunnalla. Ja mitä tulee valinnanvapauteen, aivan kuten
kysyjä totesi, sen lähtökohta on asiakkaan, palveluiden tarvitsijan tai hänen läheistensä,
oman äänen parempi kuuluminen. Olen paljon miettinyt, että jos valinnanvapauslaki olisi
voimassa, olisimmeko oikeasti katselleet sellaista palvelutuotantoa läheistemme kohtalo-
na, vai olisimmeko äänestäneet jaloillamme toisenlaisen ratkaisun. Valinnanvapauslaki
olisi tälle antanut mahdollisuuden.
4



Pöytäkirjan asiakohta PTK 159/2018 vp
16.30 Antti Lindtman sd (vastauspuheenvuoro): Arvoisa puhemies! Tämä on hallituk-
sen kyselytunti, mutta sen verran nyt on pakko tuota edustaja Niikon puheenvuoroa korja-
ta, että viime vaalikaudella säädettiin sosiaalidemokraattien johdolla vanhuspalvelulaki.
Tällä vaalikaudella sitä heikennettiin. Yksikään sosiaalidemokraatti ei äänestänyt niiden
heikennysten puolesta, toisin kuin edustaja Niikko [Mika Niikon välihuuto] ja jokainen pe-
russuomalaisten kansanedustaja. Ja antoivatpa muuten myös tukensa hoitajien lomaraho-
jen leikkauksille. 

Arvoisa puhemies! Se, mikä tässä on nyt tärkeää — olen siinä mielessä samaa mieltä mi-
nisteri Saarikon kanssa — on, että nyt täytyy tehdä toimia, joilla vanhustenhoitoa laitetaan
kuntoon. Mutta kysymys on, viekö tämä sote nyt tätä oikeaan suuntaan. Tästä valvonnasta,
joka on tullut esiin, täytyy vielä todeta, että teidän esityksessänne todella todetaan, että
”valvontaan käytettäviä resursseja ei ole kuitenkaan mahdollista lisätä yksityisten palvelu-
jen määrän kasvua vastaavasti”. Näin todetaan teidän omassa esityksessänne. Tämä on
enemmän omavalvonnan varassa. [Ben Zyskowicz: Asiakkaat valinnanvapaudessa valvo-
vat, ja omaiset valvovat!]

Arvoisa hallitus, viime viikkojen esimerkkien valossa, [Puhemies koputtaa] onko mie-
lestänne vanhustenhoidossa oikea suunta se, että lisää markkinoita ja lisää yritysten oma-
valvontaa, vai pitäisikö arvioida uudelleen?

16.31 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! On pakko puuttua vielä tähän valvonta-asiaan, kun tässä salissa toistuvasti sa-
notaan, että tämä uudistus heikentäisi valvontaa. Olen käynyt tarkasti läpi sen, että nämä,
mitä viime viikkoina on tullut ilmi, ovat nykylainsäädännön mukaisia, sekä vanhuspalve-
lulain mukaisia että nykyisen kuntalain mukaisia, ja kun verrataan nykyistä kuntalakia ja
sitä tulevaa maakuntalakia eli maakuntaa järjestäjänä, vahvempana järjestäjänä, niin sillä
tulevalla maakunnalla on paljon paremmat mahdollisuudet valvoa. [Välihuuto] — Kyllä
on. Sillä on mahdollisuus muun muassa tarkistaa tilat, katsoa tarkasti. Jos niitä ei korjata,
niin sillä on mahdollisuus keskeyttää toiminta. Nythän keskeyttämisen voi tehdä Valvira. 

Toivon, että täällä luettaisiin myös tarkasti sitä, mitä se maakuntalaki itsessään pitää si-
sällään. Meillä on valvontaviranomaisena Luova, mutta sitten maakunnilla on myös erit-
täin jykevät keinot puuttua näihin asioihin. Ja mitä tulee resursseihin, niin hallitushan on jo
todennut sen, että tulemme korjaamaan näitä resursseja lisätalousarviossa lähiviikkoina. 

16.32 Antti Lindtman sd (vastauspuheenvuoro): Arvoisa puhemies! Ensinnäkin, onko
näillä järjestäjillä nykyistä parempi mahdollisuus valvoa? Tässä teidän mallissanne maa-
kunnilla on nykyisiä kuntia heikompi ote, koska te olette rakentaneet mallin niin, että kuka
tahansa, joka täyttää kriteerit, on oikeutettu tuottamaan palveluja. On täysin selvää, että sil-
loin sillä järjestäjällä on heikompi ote tuottajiin. [Ben Zyskowicz: Omaiset valvovat, kun
on valinnanvapaus, edustaja Lindtman!] 

Ja mitä tulee tähän valvontakysymykseen, luenpa, ministeri, toisen otteen teidän anta-
manne esityksen perusteluista: ”Lähtökohtaisesti arviointi tapahtuisi puhtaasti palvelun
tuottajan ilmoittamien perustietojen perusteella, eikä viranomaisella olisi näitä tietoja ylit-
tävää selvitysvelvollisuutta edellytysten täyttymisestä.” Tämä on teidän oma esityksenne,
jonka olette eduskuntaan tuonut. 
5



Pöytäkirjan asiakohta PTK 159/2018 vp
Kysyn uudelleen: nyt viime viikkojen vanhuspalveluista nähtyjen räikeiden esimerkki-
en valossa, onko mielestänne oikea suunta rakentaa sote-uudistusta yhä enemmän yritys-
ten omavalvonnan varaan ja enemmän markkinoiden varaan? 

16.33 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Todellakin kannattaa muistaa, että järjestäjä on se ydin, joka tuottaa sitä, tekee
sitä, katsoo kokonaisuutta. Omavalvontaa tarvitaan aina, mutta omavalvonta on vain yksi
osa. Ja jos te mietitte sitä ja katsotte, miten kunnat voivat tänä päivänä toimia, niin kunnat-
han eivät ole osanneet tehdä välttämättä sellaisia ostopalvelusopimuksia, joissa olisi otettu
riittävällä tavalla laatua huomioon, ja he ovat olleet monella tavalla kädettömiä tilanteessa.
Siitä kertoo se, että Valvira on nyt sitten puuttunut näihin tilanteisiin. [Vasemmalta: Usko-
matonta!] 

Mutta sen sanon, että siinä maakuntalaissa, jonka toin tänne kaksi vuotta sitten käsitel-
täväksi, siellä 9 §:ssä sanotaan kyllä erittäin tarkasti se, mitkä oikeudet maakunnalla on, ja
olennainen oikeus on se, että maakunta voi keskeyttää toiminnan omalla päätöksellään.
Nykyään kunta ei pysty sitä tekemään.

16.34 Laura Huhtasaari ps (vastauspuheenvuoro): Arvoisa puhemies! Täällä on otettu
esille, että kunnilla on vastuu. Mutta kuntien on aika vaikea järjestää hyviä palveluita, kun
heiltä on viety rahat, kuten demarit viime kaudella tekivät.

Ministeri Saarikko sanoi, että noin 50 prosenttia meillä on jo yksityisissä käsissä. Tämä
on ihan totta. Jo Lipposen hallituksen aikana vuonna 2001, kun nämä Kela-korvaukset tu-
livat, sote-jättien sijoittajat innostuivat ja tulivat suomalaisille markkinoille. Tämä ei joh-
tanutkaan terveeseen kilpailuun, että olisi terveesti kilvoiteltu, vaan se myös heikensi jul-
kisen sektorin kykyä tarjota laadukkaita palveluita, koska he joutuivat kilpailemaan näiden
sote-jättien kanssa. Tämä on pitkäaikainen ongelma. Ja nyt kysynkin: Mitä hallitus aikoo
oikeasti tehdä, jotta tämä korjataan? Aiotteko te priorisoida suomalaisille vanhuksille ra-
hoja? Aiotteko te palauttaa demarien leikkaamat tuet, jotta kunta voi järjestää niitä laaduk-
kaita palveluita? Ja millä tavalla te aiotte puuttua nyt aidosti näiden sote-jättien ahneuteen
[Puhemies koputtaa] ja heidän miljoonavoittoihinsa?

16.36 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Me yritimme täällä hallituksen riveissä poimia sen ydinkysymyksen edusta-
jan puheenvuorosta, ja kuntatalous oli ehkä toinen ulottuvuus, mutta pohditte tätä ahneutta
ja yritysten vastuuta. Tällä kyselytunnilla useammat hallituksen ministerit ovat kertoneet
ne toimenpiteet, joita on jo käynnissä ja joita voidaan tehdä. Omalta osaltani Valvira — ny-
kyinen sosiaali- ja terveydenhuollon valvonnan keskeisin toimija aluehallintovirastojen
ohella — käy tiivistä vuoropuhelua poliisin kanssa siitä, mitä edellytyksiä on rikosnimik-
keiden täyttymiseen ja sitä kautta poliisille ilmoittamiseen ja rikosepäilyjen nostamiseen.
Yksittäiset kansalaiset voivat myös toimia näin, mutta kun sen tekee valtiollinen instituu-
tio, valvontaviranomainen, perusteiden pitää olla kohdallaan. Pidän erittäin oikeutettuna,
että näin tapahtuu, mikäli reunaehdot tutkinnalle täyttyvät. Ja jos on havaittavissa järjestel-
mällisempää toimintaa, kuulimme sisäministeri Mykkäseltä, mitä sellaisissa tilanteissa
voidaan tehdä. [Puhemies koputtaa] Mutta lähtökohta on se, että valvonnan keinot ovat
paljon kaikkea muutakin ennen rikosilmoitusta, [Puhemies: Aika!] ja on paikkoja, joissa
onneksi ne ovat myös tehonneet esimerkiksi jo ennen toiminnan keskeyttämistäkin.
6



Pöytäkirjan asiakohta PTK 159/2018 vp
16.37 Hannakaisa Heikkinen kesk (vastauspuheenvuoro): Arvoisa rouva puhemies!
SDP, kyllä, viime kaudella vanhuspalvelulain kiristyksen myötä [Sosiaalidemokraattien
ryhmästä: Parantamisen!] te vaikutitte siihen, että vanhusten pitkäaikaishoivan kriteereitä
kiristettiin, ja sillä te säästitte 300 miljoonaa euroa.

Arvoisa puhemies! Miksi tätä sote-uudistusta tehdään? Meillä on 75-vuotiaita tällä het-
kellä 500 000 ja kymmenen vuoden päästä 800 000. Sote-uudistusta on yritetty 14 vuotta
tavoitteena koko ajan parantaa peruspalveluita ja kohdentaa rahoitusta nimenomaan myös
vanhuspalveluihin. Tässä ei ole onnistuttu, ja sen takia kunnilla on todella vaikeuksia ra-
hoittaa vanhuspalveluita, ja sen takia nimenomaan nämä pörriäiset saavat tässä nykyisessä
markkinamallissa rehvastella ja mennä. Siksi kysynkin: minkä ihmeen takia voi olla, että
oppositio yrittää tässäkin tilanteessa estää tämän uudistuksen, joka olisi pitänyt jo saada ai-
kaan? [Välihuutoja sosiaalidemokraattien ryhmästä] 

Arvoisa puhemies,! Kysyn ministereiltä: voitteko te selittää, miten tuo logiikka muuttuu
näitten vanhuspalveluitten hankinnan myötä, jotta edes [Puhemies koputtaa] tämä sali ym-
märtäisi, mitä he ovat estämässä?

16.38 Työministeri Jari Lindström (vastauspuheenvuoro): Arvoisa puhemies! Jotenkin
tämä keskustelu, syyllisten etsiminen — me olemme varmaan kaikki syyllisiä tähän. Itse
kaipaan Lahtista ja konekivääriä ja sitä, että mietitään ratkaisuja. Hallitus on tietenkin poh-
tinut omalta puoleltani — kun vastaan hankintalaista, joka on ihan keskeinen — tätä han-
kintaosaamista kunnissa. Meistä aika moni on kuntapäättäjä, ja ei voi puhtain sydämin sa-
noa, että siellä on kaikki mennyt ihan niin kuin Strömsössä. [Ruotsalaisen kansanpuolueen
ryhmästä: Mitä ministeri on tehnyt?] Varmaan on petrattavaa. KKV valvoo hankintalakia,
hankintayksiköitä, ja se on tärkeä toimija tässä, ja yksi, missä on petrattavaa ja mikä on tosi
tärkeää, on nyt se, että tämä kilpailuttamisen osaaminen paranee tässä maassa ja meidän
kunnissamme. Se on keskeinen juttu, ja siinä KKV:n ja Kuntaliiton kanssa on tarkoitus
viestittää kentälle, mitä me voimme tehdä tämän asian tilan parantamiseksi, onko se nyt sit-
ten keinoverkoston käyttöä tai jotain muuta, hyvien käytäntöjen levittämistä joka puolelle.
Etsitään mieluummin ratkaisuja kuin syytetään toinen toisiamme. [Eva Biaudet: Me tarvi-
taan nyt ratkaisuja, ottakaa niitä!]

16.39 Li Andersson vas (vastauspuheenvuoro): Arvoisa puhemies! Ensinnäkin edustaja
Zyskowiczille: Taikalukuja ei tietenkään ole olemassa, mutta on olemassa vähimmäismi-
toitus ja sitä kuvaava luku. Muut puolueet tässä nyt tällä hetkellä keskustelevat siitä, pitäi-
sikö sen vähimmäismitoituksen luvun olla 0,7 luvun 0,5 sijaan ja pitäisikö se kirjoittaa la-
kiin. [Timo Heinonen: Kaikki puolueet keskustelivat!]

Arvoisa puhemies! Miten tämä nykyinen malli eroaa siitä, mihin hallitus on meidät siir-
tämässä? Tällä hetkellä jokainen päätös siitä, ulkoistetaanko jotain osaa vanhuspalveluis-
ta, ulkoistetaanko terveysasemia, on erillinen päätös, jossa harkintavaltaa käyttävät kunta-
päättäjät ja sairaanhoitopiirien päättäjät. [Ben Zyskowicz: Lopputulos tiedetään!] On totta,
että yksityisiä palveluntuottajia on jo paljon, mutta hallituksen mallin julkilausuttuna ta-
voitteena on markkinan kasvattaminen eli niitä tulee vielä enemmän, minkä lisäksi tätä
harkintavaltaa ollaan kaventamassa eli laissa ollaan säätämässä maakunnille pakko ottaa
käyttöön asiakasseteleitä, [Puhemies koputtaa] laajassa kategoriassa palveluita ja pakko
tarjota henkilökohtaista budjettia vammais- ja vanhuspalveluissa. [Puhemies: Aika!] 
7



Pöytäkirjan asiakohta PTK 159/2018 vp
Arvoisa puhemies! Miksi hallitus on päätynyt tällaiseen pakkomalliin sen sijaan, että an-
nettaisiin maakunnille harkintavalta itse päättää, [Puhemies koputtaa] haluavatko ne ul-
koistaa ja missä laajuudessa?

16.41 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kollega Andersson, arvostan teitä kovasti, mutta nyt minun täytyy sanoa, että
minä olen todella eri mieltä tästä asetelmasta esimerkiksi siinä, että te kuvaatte kuntapäät-
täjää jotenkin ylivertaiseksi ratkaisuissaan sen sijaan, [Vasemmistoliiton ryhmästä: Ei, ei!]
että me arvottaisimme jonkun arvon sille, että ihminen itse pääsee valitsemaan julkisen ja
yksityisen palvelutuotannon välillä. Tällä hetkellähän kansalaisella, vanhuksella tai kenel-
lä tahansa palveluiden käyttäjällä, tätä mahdollisuutta ei ole, koska ratkaisut esimerkiksi
kaikesta ulkoistamisesta, kaiken siirtämisestä yksityiselle, ovat tehneet yksityiset kunta-
päättäjät. [Kokoomuksen ryhmästä: Juuri näin!]

Samalla myös kuvaatte minusta erikoisella tavalla niiden noin 20 000 ikäihmisen elä-
mää, jotka ovat yksityisissä hoivakodeissa, isompien tai pienempien yrittäjien paikoissa.
Moni on onneksi myös tyytyväinen hoitoonsa, ja valitettavasti myös julkisella puolella
kaikki eivät ole tyytyväisiä hoitoonsa. Maakunnan on, toden totta, tässä lainsäädännössä
tarjottava asiakasseteleitä, mutta edustaja Andersson, ihmisen ei ole pakko niitä vastaanot-
taa, vaan hän voi hyödyntää julkisia palveluja aivan kuten tähänkin asti.

Kysymyksen käsittely päättyi.
8


