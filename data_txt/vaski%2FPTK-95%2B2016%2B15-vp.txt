















































DEMCD40.tmpSave.xml


Pöytäkirjan asiakohta PTK 95/2016 vp
Pöytäkirjan asiakohta 

PTK 95/2016 vp

Täysistunto

Keskiviikko 5.10.2016 klo 13.59—17.00

15. Yleisradion hallintoneuvoston kertomus eduskunnalle yhtiön toiminnasta vuonna 2015 
Kertomus K 7/2016 vp
Valiokunnan mietintö LiVM 19/2016 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 15. asia. Käsittelyn pohjana on liikenne- ja viestintävaliokunnan mietintö
LiVM 19/2016 vp.

Asian käsittely keskeytettiin 30.9.2016 pidetyssä täysistunnossa. Nyt keskustelu jatkuu.

Keskustelu

16.24 Eero Heinäluoma sd: Arvoisa puhemies! Yhteiskunnassa on käyty hyvin vilkas
keskustelu Yleisradion asemasta ja merkityksestä suomalaiselle tiedonvälitykselle. Moni-
arvoinen, mahdollisimman objektiivinen tiedonvälitys on tärkeä asia kansanvallassa. On
tärkeätä, että ihmiset saavat useammasta lähteestä tietoa, voivat vertailla tuon tiedon luo-
tettavuutta ja sitä kautta tehdä omia itsenäisiä päätöksiä.

Yleisradion asema on ollut Lex Jahvetista, vuodesta 1948 lähtien erityisen merkittävä.
Silloin tehtiin se tietoinen päätös, että Yleisradio toimii eduskunnan alaisuudessa ja että se
ei ole hallituksen käskettävissä eikä komenneltavissa. Tällä haluttiin turvata riippumaton
journalismi ja sen edellytykset silloinkin erittäin merkittävässä viestintävälineessä. Tämän
mukaisesti on toimittu. Siksi heräsi suuri huoli, kun Sipilän hallitus aloitti ja kun hallitus
ryhtyi tekemään yksipuolisia päätöksiä Yleisradion voimavaroista, ja sitä kautta myös sit-
ten oli uhka, että yleisradiolainsäädäntö ja käytännöt olennaisesti muuttuvat.

Keskustelujen jälkeen ja aika huomattavan kritiikin jälkeen asetettu kansanedustaja
Arto Satosen työryhmä sai aikaan merkittävän, yksimielisen esityksen, jossa Yleisradion
asema perustaltaan saatettiin turvata myös tässä ajassa. Ja rahoitusratkaisut syntyivät täällä
yksimielisesti. Yksi osa tätä rahoitusratkaisua oli ehdotus siitä, että, toisin kuin hallitus yk-
sipuolisesti oli päättänyt, yleisradiorahoitus palautetaan valtioneuvoston hyväksymien ke-
hysten ulkopuolelle. Tällä on sikäli merkitys, että Yleisradion rahoitusta ja toimintameno-
ja ei voida käyttää perusteena sille, mitä hallitus muussa yhteiskuntapolitiikassaan tekee.
Hämmästys on ollut suuri, kun tämän mukaista kannanottoa ei sisälly nyt täällä käsittelys-
sä olevaan budjettiehdotukseen. Kysyin tämän asian perään viime viikolla, enkä ole saanut
siihen vastausta, ja toivonkin, että läsnä olevat hallituspuolueiden edustajat kertoisivat,
(Puhemies koputtaa) mitä ihmettä tässä oikein on tapahtumassa.

16.26 Ben Zyskowicz kok: Arvoisa herra puhemies! Arvoisat kansanedustajat! Muistan,
kun muutama vuosi sitten käsiteltäessä ensimmäistä — näin muistelisin — Yleisradion
 Tarkistettu
4.0



Pöytäkirjan asiakohta PTK 95/2016 vp
kertomusta toiminnastaan eduskunnalle käytin perusteellisen puheenvuoron, jossa olin sitä
mieltä, että Yleisradion tulisi tehdä dokumentti tai dokumentteja omasta roolistaan suo-
mettuneessa Suomessa ja suomettumisen edistäjänä lähinnä 1970-luvulla, joka minun mie-
lestäni oli tässä suhteessa sitä pahinta aikaa, ja silloin tämä kehitys varsinaisesti otti kovas-
ti lisää kierroksia. Katsoin, että Yleisradio on tämän velkaa Suomen kansalle, koska suo-
mettumisen vuosina Yleisradio omissa ohjelmissaan valehteli Suomen kansalle esimerkik-
si Neuvostoliiton arkitodellisuudesta.

Kuuluisa on myöhemmin pääjohtajaksi tulleen Reino Paasilinnan kolhoosiohjelma, jos-
sa kerrottiin, miten ihanaa ja onnellista onkaan siellä Neuvostoliiton kolhoosissa, ja kuu-
luisia ovat myös sellaiset ohjelmat kuin Naapurineljännes ja Näin naapurissa, jonne ihmi-
set saivat esittää kysymyksiä neuvostotodellisuudesta, joihin kysymyksiin sitten suomalai-
set toimittajat valehtelivat vastauksissaan. Nämä vastauksethan perustuivat lähinnä neu-
vostoliittolaisen uutistoimiston APN:n materiaaliin, ja tietystikään niissä ei kerrottu, mitä
Neuvostoliitossa ja muissa niin sanotuissa sosialistisissa maissa todellisuudessa tapahtui.

Miten tämä oli mahdollista länsimaisen journalismin opit omaksuneessa Suomessa? Us-
kon, että kun Yleisradio tätä selvittäisi ja tekisi tästä ohjelmia tai ohjelman, niin samalla
koko tämä suomettumisilmiö tulisi omalta osaltaan valotettua yhdestä näkökulmasta. Nä-
kökulmalla tarkoitan tällöin sitä, että ei niinkään ollut kyse neuvostoliittolaisten tai Neu-
vostoliiton suoranaisesta painostuksesta, vaan kyse oli enemmän suomalaisten toimijoi-
den, olivat ne sitten poliitikkoja, akateemikkoja tai tässä tapauksessa toimittajia, omaehtoi-
sesta toiminnasta, jossa pyrittiin jo etukäteen huomioimaan Neuvostoliiton näkökulma, ja
näiden toimittajien motiivit olivat tietysti monenlaisia. Jotkut saattoivat olla kommuniste-
ja, jotka aivan tarkoituksella valehtelivat suomalaisille, jotta Neuvostoliitto näyttäytyisi
positiivisemmassa valossa ja kommunistinen aate saisi Suomessa kannatusta. Jotkut saat-
toivat olla niin sanottuja hyödyllisiä idiootteja — tämä on Leninin määritelmä — jotka lu-
kivat APN:n vastauksia suomalaisten katselijoiden ja kuuntelijoiden kysymyksiin ja kuvit-
telivat näiden vastausten olevan totuudenmukaisia. Suurin osa näistä toimittajista minun
tulkintani mukaan oli kuitenkin opportunisteja, jotka sen ajan ilmapiirin mukaisesti toimi-
vat, kuten olettivat olevan oikein toimia esimerkiksi oman uransa etenemisen kannalta.

Tämä Yleisradion toiminta oli todella julmaa suomalaista katsojaa kohtaan. Esimerkik-
si kun lähetettiin Moskovaan kirjeenvaihtaja kertomaan illasta toiseen Yleisradion uutisis-
sa — joita katsottiin siis molemmilta kanavilta, ja muita televisiouutisia ja radiouutisia ei
ollutkaan — niin sinne lähetettiin 70-luvulla aina pesunkestävä kommunisti, ja korkein-
taan syntyi joskus vähän kiistaa siitä, lähetetäänkö sinne enemmistökommunisti vai stali-
nisti eli niin sanottu vähemmistökommunisti. Luulen, että jälkimmäisiä lähetettiin enem-
män.

Myös muissa sosialistisissa maissa oli kirjeenvaihtajina pääasiassa tämän kommunisti-
sen aatteen omaksuneita henkilöitä. Tunnetuin näistä on Lieko Zachovalová, joka oli Tšek-
koslovakiassa ja josta jälkikäteen on Suomessa tehty suurta sankaria, koska hän muutaman
sekunnin kiisteli tšekkoslovakialaisen puhelunvälittäjän kanssa raporttinsa pituudesta sinä
aamuna, kun hän raportoi vuonna 1968 Tšekkoslovakian miehityksestä. Tämän kiistan si-
jaan voisitte katsoa, mitä hän sanoi. Hän ensinnäkin sanoi, että Tšekkoslovakia on vapaa
maa. No, se ei todellakaan pitänyt paikkaansa. Sen jälkeen hän sanoi, että tämä miehitys on
suuri väärinkäsitys. No, sekään ei pitänyt paikkaansa. Neuvostoliitto tiesi tasan tarkkaan,
että jos se päästää tämän oman leirinsä repeämään Tšekkoslovakian kohdalla, niin kyllä
seuraajia riittää, kuten parikymmentä vuotta myöhemmin näimme.
2



Pöytäkirjan asiakohta PTK 95/2016 vp
No niin, palataan asiaan. Eli minun mielestäni Yleisradion pitäisi kertoa suomettumisen
mekanismeista omalla kohdallaan. Painostiko joku poliitikko, painostiko Tehtaankatu tätä
poliitikkoa? Jos, niin kuka ja mitä? Miksi sitten valehdeltiin, miksei kerrottu totuutta? Ei
tarvinnut vulgaariin propagandaan Neuvostoliittoa vastaan lähteä, mutta kyllä totuuden
kertominen olisi ollut aivan riittävää, koska niin kuin jälkikäteen tiedämme, niin sosialismi
eli tässä tapauksessa siis kommunismi hallitsevana aatteena ei ollut niin paha kuin luulim-
me vaan paljon pahempaa.

Miksi palaan tähän asiaan? Palaan tähän asiaan siksi, että viime viikkoina ja myös erääs-
sä Yleisradion keskustelussa, johon itse osallistuin, on käyty keskustelua siitä, mitä se suo-
mettuminen oikein oli. UPIn erään kiistellyn raportin tiimoilta on tuotu esiin suomettumis-
syytöksiä tai moitteita. Huomasin, että viimeksi erään uuden kirjan julkaisun yhteydessä
presidentti Ahtisaari on esittänyt omia arvioitaan suomettuneista ihmisistä ja niin edelleen.
Eli minun mielestäni olisi syytä, että suomettumisesta laajemminkin, mutta tässä tapauk-
sessa nyt Yleisradion osalta, kerrottaisiin nykypolven suomalaisille, mitä se oli, mitä se ei
ollut. Siinä voidaan haastatella vielä mukana olleita ihmisiä, ja minä luulen, että siinä ei ko-
vin pitkää aikaa enää ole käytettävissä, kovin montaa vuotta, jos halutaan keskeisiä toimi-
joita myös haastatella ja kuulla.

Eli, herra puhemies, tämän kertomuksen yhteydessä nyt uudistan tämän näkemykseni.
Ohjelmapolitiikkaan, yksittäisiin ohjelmiin meidän poliitikkojen ei pidä puuttua, mutta tä-
män toiveen ja terveiset haluaisin Yleisradion suuntaan tältä arvokkaalta paikalta lähettää.

16.34 Eero Heinäluoma sd (vastauspuheenvuoro): Arvoisa puhemies! Pidän edustaja
Zyskowiczin ehdotusta perusteltuna. Myös hänen kuvaelmansa ja kritiikkinsä 70-luvusta
osuvat mielestäni suurelta osin oikeaan.

Kuitenkin tätä historiankirjoituksen osuutta oikeastaan pitää laajentaa. Tämähän ei kos-
kenut vain Yleisradiotamme. Voimme yhtä hyvin käydä lävitse Uuden Suomen kirjoitte-
lua, mitä kerrottiin, mitä ei kerrottu. Me voimme myös käydä lävitse Kokoomuksen Nuor-
ten Liiton toimintaa, miten Venäjä tai silloinen Neuvostoliitto näytteli tärkeätä roolia Ko-
koomuksen Nuorten Liiton ratkaisuissa. Eli kyllä historiankirjoitukselle on yleisestikin ot-
taen tarvetta.

Mutta on tarve puhua myös tästä päivästä. Miten turvataan vapaa, riippumaton journa-
lismi? Ja nyt, edustaja Zyskowicz, toivon, että te ette vaikene molemmilla kotimaisilla kie-
lillä vaan kerrotte meille, minkä takia hallitus ei ole toteuttanut budjettiesityksessään yksi-
mielisen parlamentaarisen ryhmän ehdotusta, että Yleisradion rahat otetaan pois kehykses-
tä.

16.35 Ben Zyskowicz kok (vastauspuheenvuoro): Herra puhemies! Kiitos edustaja Hei-
näluomalle tuesta tälle ajatukselle. Ja toki olen täysin samaa mieltä. Eihän suomettuminen
ollut mikään ilmiö, joka olisi rajautunut Yleisradioon, ei edes median piirissä puhumatta-
kaan laajemmin, vaan se oli ilmiö, joka läpäisi koko suomalaisen yhteiskunnan. Kaikki toi-
mijat olimme suomettuneita, käytännössä kaikki, enemmän tai vähemmän. Ja tätä ilmiötä,
totta kai, historiantutkimuksen pitää käydä läpi, ja kaikkea tätä kannatan. Yleisradion koh-
dalla ajattelen näin, että kun Yleisradio oli niin keskeinen tekijä ja myös journalismin pii-
rissä ehkä kaikkein suomettunein laitos, jos puhutaan valtajulkisuudesta, niin Yleisradiol-
la on mielestäni velvoitteita Suomen kansaa kohtaan.
3



Pöytäkirjan asiakohta PTK 95/2016 vp
Mitä Kokoomusnuoriin tulee, niin professori Vesa Vares on tehnyt siitä hyvän kirjan
"Kaksi askelta edellä" ja siinä myös Kokoomuksen Nuorten Liiton suomettuminen erin-
omaisen hyvin tulee käytyä läpi.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Heinäluoma.

16.36 Eero Heinäluoma sd (vastauspuheenvuoro): Koska uskon edustaja Zyskowiczin
vilpittömyyteen, haluan antaa hänelle vielä yhden mahdollisuuden vastata tähän kysymyk-
seen, jonka olen kaksi kertaa esittänyt.

Pitää puhua myös tästä päivästä. Meille on tosi tärkeätä, että meillä säilyy riippumaton ja
mahdollisimman objektiivinen tiedonvälitys, erilaisia näkökulmia. On erittäin tärkeää, että
Yleisradiosta ei tehdä hallituksen radiota ja että sen ohjelmasisältöihin ei ryhdytä poliitti-
sesti käymään käsiksi. Ja jotta tämä on mahdollista, niin Yleisradion rahoitus täytyy järjes-
tää sillä tavalla, että Yleisradion johto tai toimittajat eivät joudu miettimään, että jos nyt
teen tällaisen jutun ja kritikoin tämän hallituspuolueen toimintaa tai teen jonkun paljastuk-
sen, niin sitten seurauksena on rahojen leikkaus. Tämä on tärkeätä senkin takia, että halli-
tuspuolueista, muun muassa perussuomalaisista, tai sanotaan täsmälleen ottaen perussuo-
malaisista, sanottiin, että tämä raha-ase on sitten käytettävissä, kun ollaan tyytymättömiä,
että onneksi tulee näitä päätöksiä, joilla Yle-veroasiaa käsitellään.

Tässä pitäisi olla nyt moraalista rohkeutta vastustaa tällaista (Puhemies koputtaa) uus-
suomettunutta tapaa (Pia Viitanen: Aivan!) vaikuttaa politiikkaan. Eli vielä kerran, edusta-
ja Zyskowicz: teillä on mahdollisuus lausua (Puhemies koputtaa) jotakin siihen kysymyk-
seen, jonka olen esittänyt.

16.37 Ben Zyskowicz kok (vastauspuheenvuoro): Herra puhemies! Tähän kysymykseen
en osaa antaa ehdotonta vastausta, koska en ole ollut niissä keskusteluissa varsinaisesti mu-
kana. Mutta sen tiedän aivan varmaksi, että journalistisen riippumattomuuden korostami-
nen on tärkeätä myös hallitukselle. Ja käsitykseni on se, että syyt siihen, minkä takia Yleis-
radion rahat ovat kehyksessä eivätkä kehyksen ulkopuolella, löytyvät enemmän budjetti-
tekniikasta ja siitä tavasta, millä tavoin valtiovarainministeriö ja hallitus haluavat sisällyt-
tää kaikki menot budjettikehykseen eivätkä jättää niitä budjettikehyksen ulkopuolelle. Ei
ole kyse siitä, että haluttaisiin taloudella Yleisradiota uhata tai kiristää.

Ensimmäinen varapuhemies Mauri Pekkarinen: No, vielä vastauspuheenvuoro, edus-
taja Heinäluoma.

16.38 Eero Heinäluoma sd (vastauspuheenvuoro): Arvoisa puhemies! Näinhän meille
kerrottiin, kun tämä kehyspäätös tehtiin vuosi sitten, että tällä ei ole mitään tekemistä po-
litiikan kanssa, että linjaus on vain se, että kaikki menot pitää saada kehykseen. No, sitten
me tiedämme, että kehyksen ulkopuolella on erilaisia rahastoja. Otan nyt vaikkapa esimer-
kiksi Maatalouden kehittämisrahaston, joka on ulkopuolella. Miksi se on ulkopuolella
mutta Yle on sisällä? Ei sitä osannut kukaan selittää. Mutta kysymyshän kuului: ei niin, että
miksi tämä aikoinaan on tehty, vaan minkä takia parlamentaarisen työryhmän yksimielistä
esitystä ei ole toimeenpantu, kun se esitys kaikella kiireellä saatiin valmiiksi ennen kesä-
lomia, jotta se voisi vaikuttaa tämän nyt käsittelyssä olevan vuoden 2017 budjettiin ja hal-
4



Pöytäkirjan asiakohta PTK 95/2016 vp
litus voisi rakentaa sille toimintansa elokuun budjettiriihessä? Tästä on pakko puhua, kos-
ka minusta näyttää, että jostain syystä tästä halutaan vaieta. Tästä on nyt puhuttu, esitetty
monta kysymystä. Yhtään vastausta ei tule. Ministerit eivät puhu mitään. Hallituspuolueen
edustajat yrittävät puhua mieluummin 70-luvun historiasta kuin tästä päivästä. Tämä jää
edelleenkin täysin auki. Tämä on tämän päivän suomettumista ja vaikenemista (Puhemies
koputtaa) tärkeässä asiassa.

Ensimmäinen varapuhemies Mauri Pekkarinen:  Siirrytään puhujalistaan.

16.40 Ari Torniainen kesk: Arvoisa herra puhemies! Kuten täällä on jo tässäkin keskus-
telussa tullut esille, niin on erittäin tärkeää, että oikeaa tietoa saadaan Yleisradion kautta.
On tärkeää oikean tiedon, kansanvallan tukemisen ja sananvapauden kannalta, että Yleis-
radio on nyt ja myöskin tulevaisuudessa eduskunnan alainen luotettava ja riippumaton tie-
donvälittäjä.

Täällä on otettu tähän riippumattomuuteen jo puheissa kantaa, ja Yleisradion hallinto-
neuvoston kertomuksen mukaan kansalaiset luottavat edelleen Yleen ja sen julkisen palve-
lun ohjelmistojen tavoitettavuus on hyvä. Tähän täytyy kyllä henkilökohtaisesti todeta, että
kun tuolla kansalaisten parissa kulkee, niin tähän riippumattomuuteen tulee kritiikkiä
myöskin kansalaisilta — saadaanko sitä oikea-aikaista tietoa, ja onko se täysin riippuma-
tonta? Itse toivon, että tähän myöskin Yleisradiossa kiinnitetään jatkossakin huomiota. Se
on erittäin tärkeä asia.

Yleisradiolla on myös erittäin tärkeä rooli alueellisen tv- ja radiotoiminnan toteuttajana.
Ja tuolla hallintoneuvoston kertomuksessa kyllä todetaan se, että tämä alueellinen toiminta
on nyt ja myöskin tulevaisuudessa tärkeää. Se on myöskin Yleisradion strategiassa linjattu
niin. Toivon, että siihen kiinnitetään huomiota. Se, että tietysti eduskunta ei, eikä hallinto-
neuvostokaan, puutu ohjelmistoon, mitä Yleisradio toimittaa, on tärkeää, mutta kyllä ha-
luan henkilökohtaisesti sanoa, että toivon, että se on myöskin suomalaista ohjelmaa, mitä
Yleisradiolta tulee niin televisiosta kuin radiosta. Ja mitä suomalaiset haluavat, niin myös-
kin suomalaista urheilua sieltä, sitä kansallistakin urheilua, suomalaista perinteistä urhei-
lua. Sitä toivotaan, että sitä tulisi myöskin jatkossa.

16.42 Pia Viitanen sd: Arvoisa herra puhemies! Se riippumattomuushan on juuri nyt sitä,
että ei Ylen rahoitus saa olla siitä kiinni, milloin hallitus mitäkin tykkää Ylen ohjelmista,
vaan tämä riippumattomuus on erittäin tärkeä periaate ja se, että se pystytään turvaamaan.
Olen ennenkin sanonut kiitokset, viime perjantaina, tälle työryhmälle, joka teki hyvää työ-
tä yksimielisesti yli puoluerajojen ja sopi niin, että tämä siirretään kehyksen ulkopuolelle,
ja siksi on ollut hyvin hämmästyttävää, että nyt tätä kehyksen ulkopuolelle siirtoa ei ole
tehty. Tässä oli puheenjohtajana Arto Satonen, ja erittäin hyvää työtä tekivät ryhmän tuek-
si muun muassa edustaja Salolainen ja ryhmässä mukana ollut Eero Heinäluoma, ja sillä ta-
valla tässä oli hyvä mieli vähän aikaa, mutta nyt se hämmennys on suuri. Että kyllä minä-
kin oikeastaan nyt edellyttäisin, että — täällä on nyt kaksi hallituspuolueiden edustajaa,
edustajat Zyskowicz ja Torniainen — jos ette tässä ja nyt tiedä, miksi hallitus on näin toi-
minut, niin sen pikaisesti selvitytätte, koska eihän tämä käy päinsä, että vastoin sitä, mitä
yksimielisesti työryhmä päättää, näin ei ole. Kyllähän se tietenkin vakavaa on, tässähän voi
nähdä merkkejä ilmassa niin sanotusta uussuomettumisesta, ja siksikin toivoisin, että asia
nyt kyllä korjataan pikaisesti. Siihen on eduskunnalla mahdollisuus.
5



Pöytäkirjan asiakohta PTK 95/2016 vp
16.43 Eero Heinäluoma sd: Arvoisa puhemies! Ensiksi täytyy esittää kiitokset Yleisradi-
on johdolle ja työntekijöille pidemmältä aikaa, viime vuosien Yleisradion toiminnan kehit-
tämisestä.

Kun vielä muutama vuosi sitten yleisesti arveltiin, että aika on kulkenut Yleisradion
ohitse, niin olemme tulleet tilanteeseen, jossa Yleisradio on ollut kärkitoimijana sopeutu-
misessa digitaaliseen aikaan. Yleisradio on kohdannut haasteensa erinomaisella tavalla, ei
siis ihme, että Britannian BBC ja Suomen Yleisradio ovat saaneet parhaat arvosanat eu-
rooppalaisten yleisradioyhtiöiden vertailussa. Se, että Yleisradio saavuttaa eri kanavillaan
yhdeksän kymmenestä suomalaisesta viikoittain, kertoo, että tämä laitos ja sen laadukas
toiminta on tärkeää koko kansakunnalle ja kaikille suomalaisille.

Merkitystä on myös sillä, että Yleisradio on rohkeasti siirtynyt uuteen aikaan. Yleisra-
dion nettisivut ovat tärkeä osa luotettavaa tiedonvälitystä, Areena on erinomainen esimerk-
ki siitä, miten vanha olemassa oleva Yleisradion kulttuuriaarteisto on saatettu uudelleen
kaikkien kansalaisten saataville. On siis paljon hyviä esimerkkejä.

Myös Yleisradion uutistoiminnan luotettavuus on saanut kansalaisilta poikkeuksellisen
korkeat arvosanat, jopa sellaiset, että ne alkavat olemaan jo siinä rajalla, voiko niitä kertoa,
kun prosentit ylittävät presidentti Niinistön suosion lukemat. Eli kun ollaan yli 90 prosen-
tin luotettavuuslukemissa, niin voi kysyä jo, onko tämä jo liian pitkälle menevää. Tämä ei
tarkoita sitä, ettei Yleisradiollekin tulisi virheitä, etteikö myös uutistoiminnassa tulisi vir-
heitä ja ettemmekö me olisi ehkä kukin vuorollamme tyytymättömiä uutisointiin ja tehtyi-
hin journalistisiin ratkaisuihin, ja varmaan tästä kritiikistä osa on myös sitten oikeaan osu-
vaakin. Se on eri asia, mutta peruskysymys on, että me annamme mahdollisuuden luotet-
tavaan journalismiin ja rakennamme sitä koskevaa lainsäädäntökehikkoa ja myös rahoitus-
ta.

Kun tämä Satosen johtama työryhmä lähti erittäin vaikeista oloista ja erittäin suuresta
vastakkainasettelusta liikkeelle, se loppujen lopuksi tuli kuitenkin yhteiseen maaliin. Ha-
luan eduskunnan istunnossa antaa tunnustuksen työryhmän puheenjohtajalle, silloiselle
kokoomuksen eduskuntaryhmän puheenjohtajalle, edustaja Satoselle tämän työn erittäin
hienosta, maltillisesta, rakentavasta ja taitavasta eteenpäinviemisestä. Vaikeista, hyvin eri-
laisia näkökohtia ja tavoitteita, hyvin dramaattisia muutoksia Yleisradion asemaan, hyvin
suuria leikkauksia sisällään pitäneistä ehdotuksista päädyttiin kohtuulliseen kompromis-
siin.

Päädyttiin siis kompromissiin, joka tarkoittaa sitä, että ensi vuoden osalta ja vuoden 18
osalta ei tehdä Yleisradion rahoitukseen muutoksia ja vuosi 2019 arvioidaan erikseen
vuonna 2018, mutta sitten tämän kompromissin osa oli, että joka tapauksessa vuodesta
2019 eteenpäin siirrytään käyttämään voimassa olevan lainsäädännön mukaisia indeksitar-
kistuksia. Tämä tehtiin, ja nyt on nähty, että tälläkin on kuitenkin omat seuraamuksensa
Yleisradion toimintamahdollisuuksille: yhtiössä on käynnistetty yt-menettely, joka tulee
tarkoittamaan henkilöstön vähentämistä, ja ikävä kyllä on syytä pelätä, että se tarkoittaa
myös ohjelmistossa selviä karsintoja — siitähän ensimmäiset merkit ovat näkyvissä, kun
on tehty päätös yhdistää kaksi kanavaa, ruotsinkielinen FST-kanava ja sitten suomenkieli-
nen Teema-kanava. Eli kyllä näillä, vaikkapa vain indeksien jäädytykselläkin, on todelli-
nen merkitys sille, miten kansalaiset voivat Yleisradion ohjelmistosta tulevaisuudessa
nauttia. Nähtäväksi jää, onko tämäkin ratkaisu sentyyppinen, että se tuottaa isompia vauri-
oita Yleisradion ohjelmatuotannolle. Odotan mielenkiinnolla Yleisradion johdon, hallituk-
sen ja hallintoneuvoston asiaa koskevia ratkaisuja.
6



Pöytäkirjan asiakohta PTK 95/2016 vp
Mutta erityisen merkittävä tämä työ on kuitenkin siltä kannalta, että kaikissa oloissa tur-
vaamme tämän riippumattoman tiedonvälityksen. On tärkeätä, että eduskunnassa vallitsee
vahva sitoumus siihen, että Yleisradion toiminta tapahtuu eduskunnan alaisuudessa ja val-
vonnassa, ei hallituksen valvonnassa. On tärkeätä, että hallitusneuvotteluissa ei ryhdytä kä-
sittelemään yksipuolisesti Yleisradiota koskevia linjauksia, ja on tärkeätä, että ei luoda sel-
laisia rahoitusruuveja, joilla ryhdyttäisiin journalistisesti vaikuttamaan Yleisradion uutis-
toimintaan ja ajankohtaistoimintaan.

Ja tältä kannalta katsoen tämä yksi asia on nyt sitten tästä työryhmän ehdotuksesta ikävä
kyllä toteuttamatta, ja se yksi asia koskee Yleisradion rahoituksen siirtämistä kehyksen ul-
kopuolelle. Pidän tätä hämmästyttävänä. Kun meillä on olemassa parlamentaarinen työ-
ryhmä, jonka ehdotus oli yksimielinen, eli että siirretään kehyksen ulkopuolelle juuri tä-
män journalistisen riippumattomuuden turvaamiseksi, budjetista ei kahlaamallakaan löy-
dy sanaakaan, että tämä olisi toteutettu. Ei. Yleisradio ilmeisesti pidetään kehyksessä ensi
vuoden aikana, vastoin sitä, mitä työryhmä esitti.

Täällä on sitten vähän yleisempikin merkitys. On selvä, että tämä ei ole sen ratkaisun
mukaista, jonka työryhmä teki, joka oli osa kompromissia, tämä kehysratkaisu, kun oltiin
valmiita siirtämään kehyksen ulkopuolelle, ja työryhmässä ne, jotka olisivat olleet nykyi-
sen lainsäädännön voimassaolon kannalla eli olisivat olleet valmiita inflaatiokorjauksiin
Yleisradion rahoituksessa, katsoivat, että osana kompromissia, kun tämä kehysasia ratkais-
taan positiivisella, Yleisradion riippumattomuutta korostavalla tavalla, voidaan tämä muu
rahoitus hyväksyä tavalla, joka ei kaikkien työryhmän jäsenten mielipiteitä vastannut. No,
nyt tämä kehysratkaisu ei ole toteutunut.

Tästä jää jäljelle myös se kysymys, missä määrin me voimme luottaa toistemme sanaan.
Täällä edellisessä keskustelussa päivällä sanottiin, että sanat ovat tekoja, niin kuin ne ovat-
kin, aivan erityisesti politiikassa. Jäljelle jää siis se kysymys, missä määrin voimme luottaa
hallituspuolueiden edustajien sanaan. Jos parlamentaarisesti sovitaan erittäin vaikeiden
vaiheiden jälkeen jotain, niin onko niin, ettei tämä sopimuksen toteutuminen olekaan au-
tomaatio?

Erityisen kummalliseksi tämän tekee se, että yksikään hallituspuolueen edustaja ei suos-
tu tätä asiaa kertomaan: mitä tässä oikein on tapahtunut, miksi tätä yksimielistä ehdotusta
ei ole ensi vuoden budjetissa toteutettu? Edustaja Zyskowicz kolmen kysymyksen jälkeen
suostuu käsittelemään aihetta, mutta hänkin antaa vastaukseksi vanhan vastauksen vuoden
takaa eikä vastaa siihen kysymykseen, miksi kesäkuista parlamentaarisen työryhmän yksi-
mielistä esitystä ei ole toteutettu. Arvoisat kollegat, emmehän me näin voi toimia, täytyy-
hän meillä olla kyky keskustella, ja pitää olla joku selitys, miksi tätä työryhmän ehdotusta
ei ole toteutettu. Täytyyhän siihen nyt joku selitys olla, ei tätä voi nyt ajatella niin, että tämä
vaietaan ja toivotaan, että ei kukaan tästä kirjoita. No, siihen, että kukaan ei kirjoita, voi
luottaa sen takia, että eiväthän lehdet kirjoita Yleisradion asioista noin lähtökohtaisesti. Se
ei ole niiden ensimmäinen mielenkiinnon... (Ben Zyskowicz: Paitsi negatiivisesti!) — No,
tietysti negatiivinen kritiikki, mutta kun nyt siitä ei ole kysymys. — Niin tämä ei sillä ta-
valla kiinnosta lehdistöä. Ja sitten Yleisradio itse ei uskalla näistä kirjoittaa ja sanoa yhtään
mitään, etteivät he aja omaa asiaansa. Mutta olen ajatellut tässä nyt olla sitkeä. (Pia Viita-
nen: Kannattaa!)

Eli aion penätä tätä asiaa niin kauan, kunnes joku hallituspuolueen edustaja nousee ylös
ja sanoo, että tästä on kysymys. Niin että tämä on varoitus. Näitä puheenvuoroja tulee aina,
kun siihen on mahdollisuus tässä salissa, jossa penätään sopimusten pitämisen, suomalai-
7



Pöytäkirjan asiakohta PTK 95/2016 vp
sen sopimuskulttuurin ja Yleisradion aseman kunnioittamisen perään. Tulen kysymään jat-
kossakin aina, kun siihen on mahdollisuus: minkä takia parlamentaarisen työryhmän yksi-
mielistä ehdotusta siirtää Yleisradion rahoitus kehyksen ulkopuolelle ei toteuteta ensi
vuonna?

16.53 Sirkka-Liisa  Anttila  kesk  (vastauspuheenvuoro): Arvoisa puhemies! Edustaja
Heinäluoma puheenvuorossaan peräsi sitä, miksei parlamentaarisen työryhmän yksimie-
listä ehdotusta ole viety eteenpäin. Aloitan kuitenkin vähän kauempaa. Se kritiikki siitä,
miksi yleensä tämmöinen selvitys tehtiin, selittyy puhtaasti sillä, että me joudumme tänä
päivänä kaikkiin organisaatioihin käymään sillä tavalla käsiksi, että katsotaan niitten kus-
tannuskehitys. Yle on eduskunnan alainen, ja sen takia oli luonnollista, että parlamentaari-
sesti näitä toimia valmisteltiin. Itse pidän arvokkaana sitä, että me päädyimme, aivan niin
kuin edustaja Heinäluoma sanoi, vaikeiden neuvottelujen jälkeen yksimieliseen ratkai-
suun, joka on hyvä pohja viedä asioita eteenpäin. En nyt dramatisoisi tätä tilannetta tällä ta-
valla kuin edustaja Heinäluoma täällä tekee. Katsotaan nyt ihan rauhassa, mikä on ollut se
peruste. Se saadaan selville ihan varmasti viimeistään valiokuntakäsittelyssä, kun budjet-
tia käsitellään. Ja liikenne- ja viestintävaliokuntakin antaa budjetista oman lausuntonsa. Eli
ei tilanne ole lainkaan niin dramaattinen. Tärkeintä on se, että meillä on yksimielinen esi-
tys olemassa.

16.54 Eero Heinäluoma sd (vastauspuheenvuoro): Arvoisa puhemies! Arvostan edustaja
Anttilan puheenvuoroa ja hänen vastaustaan ja haluan sanoa, että kun edustaja Anttila oli
tässä työryhmässä mukana, niin hänen panoksensa siihen, että se esitys saattoi ylipäänsä
syntyä ja olla yksimielinen, oli erittäin suuri.

Ikävä kyllä, me olemme nyt tilanteessa, että on lokakuu ja me emme vieläkään tiedä,
mistä tässä on kysymys. Olisi tietysti toivottavaa, että tämä valiokuntakäsittelyssä voisi sit-
ten valjeta, mutta pitäisin kuitenkin vähintäänkin jonkun sortin henkisenä velvoitteena hal-
lituspuolueiden kansanedustajille selvittää tätä myös ulkopuolella valiokuntatyön ja ker-
toa tälle salille, koska tämä kiinnostaa muitakin kuin valiokunnassa olijoita, minkä takia
tämä ei ole toteutunut. Ja toivon, että sillekin annetaan arvoa, että ainakin minun ajattelus-
sani ollaan vahvasti sitouduttu siihen, että jos on joku parlamentaarinen työ ja siinä tulee
yksimielinen ehdotus, niin sitä viedään eteenpäin, ja se on myös tämmöinen luottamusky-
symys varsinkin, kun tarvitaan (Puhemies koputtaa) vaikeita kompromisseja.

16.55 Pia Viitanen sd (vastauspuheenvuoro): Arvoisa puhemies! Osaltani myös kiitos
Sirkka-Liisa Anttilalle, koska hän on ollut työryhmän jäsen, ja kuten sanottu, niin arvostan
sitä työtä, mitä teitte, mutta valitettavasti tilanne tietenkin on se, että se ei sitten tällä het-
kellä tunnu riittävän, että kaikki ovat yksimielisesti sopineet, vaan sitten hallitus toimii
niin, että omassa esityksessään se ei toteuta tätä parlamentaarista sopimusta ja tahtoa. Siksi
minä kyllä myös alleviivaisin edustaja Heinäluoman tavoin sitä sanaa "luottamus", ja tässä
tietenkin on kysymys isosta asiasta. Lähden kyllä minäkin siitä, että kyllä täytyy tämän ko-
koisesta asiasta eduskunnalle saada selvitys. Se on ollut hämmentävää, että hallituspuolu-
eet tästä eivät ole puhuneet. Toinen tietenkin on se, että voisi kysyä myös ministerin näke-
mystä siitä, miksi ihmeessä näin on ylipäätään voinut tapahtua.

Mutta, puhemies, kyllä minä vähän samalla hengellä lähestyn asiaa, että tässä on syytä
olla sitkeä. Tässä ovat sosialidemokraatit tehneet selkeän kompromissin ja saaneet aikai-
8



Pöytäkirjan asiakohta PTK 95/2016 vp
seksi ratkaisun, joka sinänsä turvaa Ylen asemaa ja katsoo tulevaisuuteen, mutta on siinä
ollut kivuliaitakin kohtia, ja siksi on hyvin tärkeää, että tämä sana pidetään, ja siksi myös
minä edellytän kansanedustajana, että tähän asiaan saadaan selvyys.

16.56 Sirkka-Liisa Anttila kesk (vastauspuheenvuoro): Arvoisa puhemies! Ei nyt pro-
vosoiduta eikä provosoida liikaa. Tämä asia pystytään selvittämään ihan huomispäivän ai-
kana. Odotetaan rauhassa. Palataan asiaan.

16.56 Matti Semi vas: Arvoisa puhemies! Edustaja Heinäluoma piti arvokkaan ja hyvän
puheen Ylen tehtävästä ja sen roolista, ja mietitään sitä meidän työryhmän työtä, mitä teh-
tiin.

Ylessä sinänsä tehdään erittäin hyvää työtä, ohjelmatyötä, ja sen riippumattomuus on
meille vasemmistoliitossa erittäin tärkeä asia. Siihen liittyen rahoitus on se osa, mitä pitää
miettiä, että miten se riippumattomuus säilytetään. Siksi on tärkeää, että se tuodaan ja siitä
rahoituksesta päätetään aina parlamentaarisesti eikä pidetä rahoitusta kehyksessä.

Pitää huomioida myös Satosen työryhmän työn tulokset. Se oli erittäin hyvä ja asianmu-
kainen työryhmä. Siellä tehtiin paljon kompromisseja, ja ehkä rahoituksen osalta tärkein
kompromissi oli se, että päätettiin, että vuonna 2018 tarkastellaan vuoden 2019 rahoitusta,
että se on Ylelle riittävä, (Puhemies koputtaa) ja se tehdään myös parlamentaarisessa työ-
ryhmässä. — Kiitos.

16.57 Pia Viitanen sd: Arvoisa herra puhemies! Kiitos myös edustaja Semille työryhmän
jäsenenä. Kuten sanottu, vaikka oli monia vaikeitakin ratkaisuja — siellähän me jouduim-
me hyväksymään esimerkiksi sen, että hallitus oli vähän epäparlamentaarisesti päättänyt
hallituskauden alussa ilman oppositiolta kysymistä indeksileikkauksista, ja sen seuraukset
tässä on kuvattu, ja ne eivät ole olleet myönteisiä — niin sen nimissä, että kuitenkin saatiin
se yhteinen näkemys, joka erittäin epävarmassa tilanteessa vakiinnutti Ylen aseman tule-
vaisuuteen — oli kauheaa katsoa se vuosi siinä, kun Yle joutui varmasti miettimään paljon
— minä haluan nyt kiittää tässä lopuksi ihan aidosti kaikkia eduskuntapuolueita siitä, että
tällainen päätös saatiin työryhmässä aikaiseksi, koska minä olen Ylen ystävä, niin kuin var-
masti moni meistä, ja näemme sen, että moniarvoisen tiedonvälityksen tärkeä osa on se,
että meillä on julkisen palvelun yhtiö, joka tuottaa meille kaikille laadukkaita palveluja, ja
siksi oli tärkeää, että tämä työryhmä sai yksimielisen työn ja vakiinnutti aseman. Ja olen sa-
nonut ennenkin, puhemies, että uskoisin, että kun jälkeenpäin Yle-historiaa kirjoitetaan,
niin kyllä tämä työryhmä tulee varmaan siellä (Puhemies koputtaa) maininnan saamaan.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 7/2016 vp joh-
dosta. Asian käsittely päättyi.
9


