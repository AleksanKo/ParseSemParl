















































DEM6747.tmp.xml


Pöytäkirjan asiakohta PTK 75/2019 vp
Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

9. Hallituksen esitys eduskunnalle laeiksi varhaiskasvatuslain ja lasten kotihoidon ja yksi-
tyisen hoidon tuesta annetun lain muuttamisesta

Hallituksen esitys HE 34/2019 vp
Valiokunnan mietintö SiVM 7/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 9.
asia. Käsittelyn pohjana on sivistysvaliokunnan mietintö SiVM 7/2019 vp. Nyt päätetään
lakiehdotusten sisällöstä.

Keskustelu

21.19 Paula Risikko kok (esittelypuheenvuoro): Arvoisa puhemies! Sivistysvaliokun-
nan puheenjohtajana tulen esittelemään tätä meidän mietintöämme. Mietintö on kovin pit-
kä, enkä aio sitä täällä nyt kokonansa esitellä, mutta suosittelen tutustumaan siihen. Se on
mielestäni erinomaisen hyvä mietintö.

Valiokunta kannattaa hallituksen esitystä palauttaa lapsen subjektiivinen oikeus koko-
päiväiseen varhaiskasvatukseen. Muutosehdotus koskee paitsi osallistumisoikeutta var-
haiskasvatukseen myös sen vaihtoehtona olevaa yksityisen hoidon tukea ja edellyttää sekä
varhaiskasvatuslain että kotihoidon ja yksityisen hoidon tuesta annetun lain muuttamista
edellä mainituilta osin vastaamaan ennen lasten varhaiskasvatusoikeuden rajoittamista ol-
leita säännöksiä.

Muutosehdotuksen tarkoituksena on, että lapsen osallistumisoikeus kokopäiväiseen var-
haiskasvatukseen ei jatkossa riipu lapsen vanhempien tai muiden huoltajien työ- ja elämän-
tilanteesta, lapsen tai hänen perheensä tuen tarpeesta taikka lapsen asuinkunnasta. Valio-
kunta katsoo, että ehdotettu uudistus parantaa alle kouluikäisten lasten yhdenvertaista koh-
telua ja on siten erittäin tarpeellinen. Kokopäiväisen subjektiivisen varhaiskasvatusoikeu-
den palauttaminen on lasten oikeuksien täytäntöönpanoa edistävä toimi.

Esityksen mukaan vuoden 2020 valtionosuuksiin lisätään 7,1 miljoonaa euroa sekä vuo-
desta 2021 alkaen 17 miljoonaa euroa. Kustannukset katetaan täysimääräisellä val-
tionosuudella, koska esityksellä laajennetaan kuntien lakisääteisiä tehtäviä. On kuitenkin
hyvä ottaa huomioon, että ehdotetun muutoksen vaikutukset eri kuntiin voivat olla hyvin-
kin erilaiset riippuen siitä, onko kunnassa rajoitettu varhaiskasvatusoikeutta vai ei. Valio-
kunta korostaa muutoksesta ja sen aikataulusta aiheutuvien kustannusvaikutusten seuraa-
mista.

Hallituksen esityksen perusteluista ilmenevistä syistä ja saamansa selvityksen perusteel-
la sivistysvaliokunta pitää esitystä tarpeellisena ja tarkoituksenmukaisena. Valiokunta
puoltaa lakiehdotuksen hyväksymistä muuttamattomana.
 Tarkistettu
4.0



Pöytäkirjan asiakohta PTK 75/2019 vp
Voimassa olevan lainsäädännön mukaan jokaisella lapsella on oikeus osallistua varhais-
kasvatukseen 20 tuntia viikossa. Sitä laajempaan varhaiskasvatukseen lapsella on oikeus
hänen vanhempiensa työssäkäynnin, yrittäjyyden tai opiskelun vuoksi taikka lapsen yksi-
löllisten tarpeiden tai hänen perheensä olosuhteiden takia. Kuntien mahdollisuus rajata
varhaiskasvatusoikeus edellä kuvatulla tavalla tuli voimaan 1.8.2016. Muutosta perustel-
tiin sillä, että varhaiskasvatusoikeuden turvaaminen 20 tunnilla viikossa jokaiselle lapselle
ja perheelle on riittävä ottaen huomioon taloudelliset realiteetit. Vuosittaisia valtionosuus-
järjestelmän mukaisia kokonaissäästöjä rajoituksesta arvioitiin syntyvän nimenomaan täs-
tä, että 10 800 lapsen varhaiskasvatusoikeuden muutos johtaisi noin 62 miljoonan euron
säästöön vuodesta 2017 alkaen. Yksityisen hoidon tuen osalta säästöksi arvioitiin vuodes-
ta 2017 alkaen noin miljoona euroa.

Varhaiskasvatusoikeuden rajoittamisella ei kuitenkaan saavutettu ennakkoon arvioituja
vaikutuksia. Yksi keskeinen tähän vaikuttava tekijä oli, että läheskään kaikki kunnat eivät
rajanneet varhaiskasvatusoikeutta lain mahdollistamalla tavalla vaan säilyttivät oikeuden
sellaisena kuin se oli ennen lakimuutostakin ollut. Varhaiskasvatusoikeuden rajoittaminen
on varhaiskasvatuksen työntekijöiden antamien vastausten mukaan myös lisännyt hallin-
nollisen työn määrää, työn kuormittavuutta ja lapsiryhmässä tehtävän työn haasteellisuut-
ta. Tämä selviää muun muassa selvityksestä varhaiskasvatuksen lainsäädännön muutosten
vaikutuksista, jonka on siis tehnyt valtioneuvoston selvitys- ja tutkimustoiminta — tai siitä
julkaisusta, jonka numero on 78/2017, ja sen nimi on tällainen VakaVai-selvitys, joka näi-
tä vaikutuksia on selvittänyt.

Arvoisa puhemies! Valiokunta katsoo, että varhaiskasvatusoikeuden rajaamisesta ei ole
osoitettu saavutetun ennakkoon arvioituja kustannussäästöjä, mikä siinä se lähtökohta alun
perin oli, ja että rajaus on ollut vielä kaiken lisäksi ongelmallinen myös erityisesti lasten ja
lapsiperheitten kannalta.

Tässä VakaVai-selvityksessä todetaan selvityksen antavan myös viitteitä siitä, että vuo-
den 2016 lainsäädännön muutoksilla olisi ollut negatiivisia lapsivaikutuksia. Erityisesti
päiväkotien lapsiryhmien tilanne näyttää tutkimustulosten valossa haasteelliselta. Päiväko-
tiryhmien kokoonpanoihin on tullut lisää moninaisuutta osa-aikaisten ja osapäiväisten las-
ten sekä laajennetun varhaiskasvatusoikeuden piirissä olevien lasten lisääntymisen myötä.
Lisäksi lasten määrä ryhmässä on kasvanut osassa kuntia. Lasten näkökulmasta sosiaalis-
ten suhteiden määrä on noussut suurissa ja vaihtuvissa ryhmissä kohtuuttomaksi. Myös
työntekijät arvioivat mahdollisuuksiensa lasten yksilölliseen kohtaamiseen kavenneen.

Työntekijöiden keskuudessa on huolta erityisesti kaikkein pienimmistä lapsista, erityistä
tukea tarvitsevista lapsista sekä suomen kielen oppimiseen tukea tarvitsevista lapsista. Tä-
män tuottaa siis tämä VakaVai-selvitys, sivulta 148 löytyy tällainen tulos.

Valiokunta pitää hallituksen esittämää varhaiskasvatusoikeuden palauttamista lapsen
oikeuksien täytäntöönpanoa edistävänä toimenpiteenä ja asiantuntijakuulemisessa esille
tulleeseen viitaten kiinnittää erityistä huomiota lasten yhdenvertaisen aseman turvaami-
seen.

Asiantuntijakuulemisessa tuotiin esille myös haavoittuvassa asemassa olevien lasten
varhaiskasvatuksen epäselvä tilanne. Varhaiskasvatuslaissa säädetään kunnan velvollisuu-
desta järjestää varhaiskasvatusta kiireellisessä tapauksessa tai olosuhteiden niin vaatiessa
myös kunnassa oleskelevalle lapsille, muillekin kuin vain kunnan asukkaille, eli niillekin,
jotka oleskelevat siellä. Nämä selvitykset ovat tuottaneet sellaista tulosta, että tämä sään-
2



Pöytäkirjan asiakohta PTK 75/2019 vp
nöstö ja myöskin käytännöt ovat aika epäselviä, ja siitä syystä asiantuntijakuulemisessa
tuli esille, että näitä pitäisi hieman selkeyttää. Yhtenä esimerkkinä mainittiin turvapaikan-
hakijalasten varhaiskasvatusoikeus: minkälaisia käytäntöjä siitä on eri kunnissa.

Sitten siellä tuli myös lasten vuorohoito esille. Vuorohoitoasiat olivat myöskin asiantun-
tijoiden mukaan hieman sekavat, ja siitä syystä valiokunta kiinnittää huomiota lasten vuo-
rohoitoa koskevan sääntelyn tulkinnanvaraisuuteen. Voimassa olevaa varhaiskasvatusla-
kia koskevan hallituksen esityksen mukaan ”vuorohoitoa koskevalla tarkennuksella edes-
autetaan lain yhtäläistä noudattamista asuinpaikasta riippumatta ja näin edistetään lapsen
pääsyä turvalliseen ja kehittävään varhaiskasvatukseen iltaisin, öisin, viikonloppuisin ja
arkipyhinä silloin, kun lapsi tarvitsee sitä huoltajan työssäkäynnin tai opiskelun vuoksi”.
Lisäksi edellä mainitussa hallituksen esityksessä todetaan: ”Kuten nykyisinkin, varhais-
kasvatusta voitaisiin erityisten olosuhteiden niin vaatiessa antaa myös oppivelvollisuusi-
käiselle lapselle. Tällainen erityinen syy voi olla pienten koululaisten hoidon tarve, jos
kunnassa ei esimerkiksi järjestetä perusopetuslaissa tarkoitettua aamu- ja iltapäivätoimin-
taa taikka hoidon tarve johtuu lapsen huoltajan epäsäännöllisistä työajoista.” Etenkin yk-
sinhuoltajien kohdalla voi syntyä tällaisia tilanteita, että lapsi tarvitsisikin tätä vuorohoi-
toa, ja siitä syystä tämä nousi asiantuntijakuulemisessa sitten esiin.

Asiantuntijakuulemisessa tuli esille myös työrauhatoivomus varhaiskasvatukselle ja sen
kehittämiselle ja se, että sellaisista jatkuvista projekteista päästäisiin eroon — työrauha.

Tässä vain ihan lopuksi sitten totean, että valiokunta katsoo, että suunnitelmalliseen ja
tavoitteelliseen varhaiskasvatukseen osallistuminen on lapsen oikeus ja että laadukkaasti
toteutettu varhaiskasvatus on hyvä alku jatkuvan oppimisen polulle ja yhteiskunnan jäse-
nyyteen kasvamiselle. Varhaiskasvatus on keskeinen osa Suomen kasvatus- ja koulutusjär-
jestelmää, jolla luodaan osaamiseen perustuvan yhteiskuntamme tulevaisuutta. Sen merki-
tyksellisyys ja positiivinen kustannusvaikutus korostuvat erityisesti lapsilla, joiden lähtö-
kohdat oppimiselle ovat haasteellisia. Varhaiskasvatuksella on useiden sekä kansallisten
että kansainvälisten tutkimusten perusteella merkittävä myönteinen vaikutus lapsen kehi-
tykselle ja oppimiselle, sillä varhaiskasvatukseen liittyvät ratkaisut vaikuttavat oppimisen
edellytyksiin kauaskantoisesti. Valiokunta painottaa, että varhaiskasvatuksen järjestämi-
sessä tulee toteutua aina lapsen etu.

Tässä meidän mietinnössämme, jota tässä nyt referoin hyvinkin rankalla kädellä, koska
tämä on pitkä ja hyvä — kannattaa lukea — valiokunnan päätösesitys on, että eduskunta
hyväksyy muuttamattomana hallituksen esitykseen liittyvät 1. ja 2. lakiehdotuksen ja hy-
väksyy sitten vielä lisäksi kaksi lausumaa, jotka tässä lyhyesti vielä luen. Ensimmäinen
lausuma: ”Eduskunta edellyttää, että valtioneuvosto selvittää ja selkeyttää kuluvan vaali-
kauden aikana varhaiskasvatuslain 6 §:n 3 momentin tarkoittamien lasten, esimerkiksi tur-
vapaikanhakijalasten, varhaiskasvatusoikeuden yhdenvertaisen turvaamisen sekä ryhtyy
selvityksen perusteella tarvittaviin toimenpiteisiin.” Toinen lausuma: ”Eduskunta edellyt-
tää, että valtioneuvosto selvittää kuluvan vaalikauden aikana varhaiskasvatusikäisten ja
pienten koululaisten vuorohoidon tarpeen ja toteutumisen sekä ryhtyy selvityksen tulosten
perusteella tarvittaviin toimenpiteisiin lainsäädännön muuttamiseksi vuorohoidon palvelu-
jen varmistamiseksi.” Lisäksi tähän meidän mietintöömme sisältyy yksi vastalause.

Meillä oli erinomaisen hyvä keskustelu, ja meillä oli erinomaisen hyvät kuultavat asian-
tuntijat, ja tästä on hyvä jatkaa varhaiskasvatuksen kehittämistä.
3



Pöytäkirjan asiakohta PTK 75/2019 vp
21.29 Veronika Honkasalo vas: Arvoisa puhemies! Kun olin 5-vuotias, niin osallistuin
päivähoitoliikkeen mielenilmaukseen tässä talossa äitini ja pikkusisareni kanssa. Tuo lä-
hinnä pienten lasten äideistä koostunut ryhmittymä kamppaili tasa-arvotoimijoiden kanssa
sen eteen, että jokaisen lapsen päivähoito turvattaisiin Suomessa. Minun kaulassani roik-
kui lappu, jossa luki: ”Haluan turvallisen hoitopaikan.”1980-luvulla päivähoitopaikan saa-
minen oli miltei mahdotonta, ja äitini on kertonut, kuinka hän muiden äitien kanssa liimaili
lyhtytolppiin semmoisia ilmoituksia, että haetaan hoitajaa kotiin, jotta työnteko olisi mah-
dollista.

Sanon usein, että lasten subjektiivinen päivähoito-oikeus oli vuosikymmenten kamppai-
lun tulos ja hienoimpia tasa-arvosaavutuksia Suomessa. Siksi se hetki, kun edellinen halli-
tus päätti kajota tuohon oikeuteen, oli monelle niin järkyttävä. Varhaiskasvatus on ennen
kaikkea lapsen oikeus, joka ei voi muuttua sen mukaan, miten vanhempien työmarkkina-
asema muuttuu. On hienoa, että osa kunnista ei lähtenyt rajaamisen tielle, mutta lapsen oi-
keus varhaiskasvatukseen ei voi myöskään riippua kotikunnasta. Suomelle ominaista on,
että kuntiin on syntynyt omia paikallisia tapoja tukea ja ohjata perheiden lastenhoitoon liit-
tyviä valintoja. Tutkimustenkin mukaan kuntiin on syntynyt omia lastenhoito- ja varhais-
kasvatuskulttuureja. Tämä on lasten yhdenvertaisuuden kannalta ongelmallista. Monet
kunnat esimerkiksi säästösyistä ohjaavat lapsia kotihoidon tuelle, vaikka usein juuri nämä
lapset hyötyisivät varhaiskasvatuksesta.

Ensi elokuusta lähtien perheet saavat itse valita ja määritellä varhaiskasvatuksen tar-
peensa koko maassa. Me hallitusohjelman kirjoittajat olemme sitä mieltä, että perheisiin
pitää luottaa eikä pidä tulla ulkopuolelta määrittelemään, minkälainen oikeus lapsella on
varhaiskasvatukseen. Tällä on valtava merkitys yhteiskunnan lapsimyönteisyydelle. Me
näemme, että lapsen oikeuksista ei voi säästää.

Vasemmistoliiton tavoitteena on nostaa varhaiskasvatuksen osallistumisastetta, ja myös
tämän tavoitteen saavuttamisessa subjektiivinen varhaiskasvatusoikeus on oleellisessa ase-
massa. Tutkimusten mukaan korkeatasoisesta pedagogisesta varhaiskasvatuksesta hyöty-
vät kaikki lapset. Erityisen suurta vaikuttavuus on lapsille, joiden kasvuympäristössä on
heidän kehittymistään haittaavia tekijöitä, kuten vanhempien päihde- tai terveysongelmia
tai puutteita sosiaalisessa vuorovaikutuksessa. Laadukkaan varhaiskasvatuksen on todettu
olevan tärkeä, ellei jopa tärkein myöhempää syrjäytymistä ehkäisevä tekijä.

Subjektiivisen varhaiskasvatusoikeuden palauttaminen on tärkeää myös työllisyyden
parantamisen näkökulmasta, sillä toimivat ja joustavat varhaiskasvatuspalvelut parantavat
erityisesti naisten työllisyyttä. Subjektiivisen varhaiskasvatusoikeuden palauttaminen ei
kuitenkaan yksinään riitä, vaan meidän on mietittävä keinoja, kuinka erityisesti vuorotyötä
tekevien pienten koululaisten vanhempien perheen ja työn yhteensovittamista helpotetaan.
Erityisesti yksinhuoltajien on vaikea ottaa vuorotyötä vastaan, jos pieni koululainen on jä-
tettävä yöksi yksin kotiin. Onkin hienoa, että sivistysvaliokunta teki tästä lausuman mie-
tintöön.

Sivistysvaliokunnan mietinnössä nostetaan esiin, että varhaiskasvatusoikeuden rajoitta-
minen on varhaiskasvatuksen työntekijöiden antamien vastausten mukaan lisännyt muun
muassa hallinnollisen työn määrää, työn kuormittavuutta ja lapsiryhmässä tehtävän työn
haasteellisuutta. Vanhempien arviot oikeuden rajaamisesta ovat hyvin kriittisiä. Huolta
ovat aiheuttaneet esimerkiksi lasten yhdenvertaisuus sekä lasten vertaissuhteiden pysyvyy-
den ja lasten ja aikuisten suhteiden väheneminen. Nämä ovat aivan oleellisia kysymyksiä,
kun puhutaan varhaiskasvatuksen laadusta.
4



Pöytäkirjan asiakohta PTK 75/2019 vp
Lasten yhdenvertaisuuden takia oli myös hienoa, että sivistysvaliokunta teki mietintöön-
sä lausuman koskien haavoittuvassa asemassa olevien lasten varhaiskasvatuksen epäsel-
vää tilannetta. Tämä oli huoli, joka nousi erityisesti esille asiantuntijakuulemisissa. Valio-
kunta lisäsi mietintöön myös tästä lausuman, missä edellytetään, että valtioneuvosto selvit-
tää ja selkeyttää esimerkiksi turvapaikanhakijalasten varhaiskasvatusoikeuden turvaamis-
ta.

Arvoisa puhemies! Ensi elokuusta lähtien lasten yhdenvertainen oikeus varhaiskasva-
tukseen turvataan jälleen lailla eikä yhtäkään lasta erotella toiseen ryhmään tai varhaiskas-
vatuksesta ulos vanhempien taustaolosuhteiden vuoksi.

21.34 Anneli Kiljunen sd: Arvoisa puhemies! Tämä päivä on monella tapaa historialli-
nen, ja tämä päivä on historiallinen juuri siitä syystä, että eduskunta käsittelee tänään kan-
salaisten kannalta kahta erittäin epäoikeudenmukaista lainsäädäntöä ja samalla korjaa ne.
Toinen on se, missä eduskunta hautaa aktiivilain, ja toinen tämä esillä oleva lakiesitys, joka
palauttaa jokaisen lapsen subjektiivisen oikeuden varhaiskasvatukseen. Siinä mielessä voi
sanoa, että tämä päivä on hyvä päivä. Olen valiokunnan puheenjohtajan kanssa samaa
mieltä siitä, että sivistysvaliokunnan mietintö on hyvä, ja olen myös samalla lailla tyyty-
väinen niistä lausumista, jotka konkreettisesti tuovat esille muun muassa myös maahan-
muuttajien, turvapaikanhakijoitten, lasten oikeudet saada varhaiskasvatusta. Sitä kautta
vahvistamme myös lasten oikeuksia Suomessa.

Arvoisa puhemies! ”Ainoa konkreettinen side tulevaisuuteen ovat lapset. Ei niin, että
hoitaisimme sinun lastesi ja minun lasteni asioita. Kyse on meidän yhteisistä lapsistamme,
kaikista lapsista, jokaisesta nappulasta. Siksi lapset on laitettava etusijalle.” Näin totesi ai-
kanaan Ruotsin entinen pääministeri Olof Palme. On hienoa nähdä, kuinka tämän vaati-
muksen mukaisesti lapset ja lasten oikeudet laitetaan etusijalle käsittelyssä olevassa esityk-
sessä varhaiskasvatuslain muuttamiseksi. Varhaiskasvatuksen merkitys lapsen tulevalle
oppimiselle ja koulumenestykselle on todistettu laajasti kansainvälisissä ja myös kansalli-
sissa tutkimuksissa. Varhaiset panostukset koulutukseen vaikuttavat merkittävästi myös
myöhempään kouluttautumiseen. Suomen menestys on pitkälti riippuvaista siitä, millai-
nen on kansakuntamme koulutus- ja osaamistaso. Tästä huolimatta Suomessa lasten osal-
listuminen varhaiskasvatukseen on eurooppalaisittain tarkasteltuna alhaisella tasolla.

Arvoisa puhemies! Lapsen oikeus kokoaikaiseen varhaiskasvatukseen ei saa riippua hä-
nen vanhempiensa tai muiden huoltajien työtilanteesta, tuen tarpeesta tai lapsen asuinkun-
nasta. Lasten yhdenvertaisen kohtelun tulisi olla varhaiskasvatuksesta keskusteltaessa
avainasemassa. Viime kaudella eduskunta kuitenkin rajoitti lapsen oikeutta varhaiskasva-
tukseen. Päätöksen seurauksia tutkittaessa on selvinnyt, että lapsivaikutukset ovat olleet
negatiivisia. Varhaiskasvatuksen työntekijät arvioivat mahdollisuuksiensa lasten yksilölli-
seen kohtaamiseen vähentyneen. Lasten vanhemmat taas arvioivat lasten tasa-arvoisuuden
heikentyneen ja päätöksen vaikuttaneen negatiivisesti lasten kasvuun, kehitykseen ja oppi-
miseen. Varhaiskasvatuksen tulee luoda lapselle turvallinen siirtymä kohti perusopetusta.
Subjektiivinen varhaiskasvatusoikeus mahdollistaa jokaiselle lapselle tasavertaiset mah-
dollisuudet ja edellytykset selviytyä perusopetuksesta. Vaikuttavuus on suurinta, kun mah-
dollisimman suuri osa lapsista on varhaiskasvatuksen piirissä. Erityisen tärkeää oikeus
osallistua varhaiskasvatukseen on niille lapsille, joiden lähtökohdat ovat heikommat kuin
muilla.
5



Pöytäkirjan asiakohta PTK 75/2019 vp
Arvoisa puhemies! Juuri julkaistun Pisa-tutkimuksen mukaan suomalaisten nuorten lu-
kutaito on edelleen hyvä mutta heikkojen lukijoiden osuus on kasvanut huolestuttavasti.
Tyttöjen ja poikien erot lukutaidossa ovat OECD-maiden suurimmat. Koulujen väliset op-
pimiserot ovat Suomessa pienet, mutta sosioekonomisen taustan vaikutus on kuitenkin tu-
losten mukaan lisääntynyt. Tällainen kehityssuunta on pysäytettävä, ja tämän pyrimme te-
kemään. Tähän liittyy oleellisesti varhaiskasvatus. Laadukkaan varhaiskasvatuksen tarjoa-
minen kaikille lapsille lapsen oikeuksista ja tasa-arvosta huolehtien on yksi askel suunnan
muuttamiseksi. Suomalaisten koulutus- ja osaamistason parantamiseksi tarvitaan lisäksi
muita panostuksia varhaiskasvatukseen, perusopetukseen, toiselle asteelle sekä korkea-
koulutukseen. Meidän on huolehdittava lasten ja nuorten koko kasvusta, kehityksestä ja
oppimisen koulutuspolusta.

Arvoisa puhemies! Lapsen oikeuksien turvaamiseksi on tärkeää myös vahvistaa van-
hempien tietoisuutta varhaiskasvatuksen merkityksestä lapsen kasvun, kehityksen ja oppi-
misen kannalta. Kyseessä ei ole pelkkä sosiaalipalvelu tai tuki vanhemman työssäkäynnil-
le, vaan varhaiskasvatuksen merkitys on kasvatuksellinen ja koulutuksellinen. Se on kiin-
teä osa meidän lapsiemme kasvua ja kehitystä, se on kiinteä osa meidän koulutusjärjestel-
määmme. Lapset aloittavat koulunkäyntinsä yhä erilaisemmista taustoista. Varhaiskasva-
tus on osa sitä perustaa, jolle heidän hyvinvointinsa ja kehityksensä rakentuvat. Sen avulla
tuemme koulutuksellista tasa-arvoa ja elinikäistä oppimista. Laadukkaalla varhaiskasva-
tuksella pystymme tehokkaasti parantamaan lapsen oppimismahdollisuuksia hänen koulu-
tiellään. Sen avulla ehkäisemme myös mahdollista syrjäytymistä.

Arvoisa puhemies! Sosiaalidemokraattien pitkän aikavälin tavoite on lapsen oikeudet
huomioiden saada suomalaisen varhaiskasvatuksen osallistumisaste eurooppalaiselle ta-
solle. Päätös palauttaa subjektinen varhaiskasvatusoikeus on yksi askel kohti tätä tavoitet-
ta. Se on investointi tulevaisuuteen.

21.41 Jaana Pelkonen kok: Arvoisa herra puhemies! Hallituksen esitys on hyvä ja kan-
natettava. Olen ollut tyytyväinen siihen, ettei subjektiivista päivähoito-oikeutta alun perin-
kään rajattu omassa kotikaupungissani Helsingissä, mutta erityisen hienoa on se, että oi-
keus palautuu nyt kaikkialle Suomessa. 

Ensimmäiset perheen ulkopuoliset ystävyys- ja ihmissuhteethan solmitaan usein päivä-
kodissa ja hoitopaikassa. Jotta voisimme mahdollistaa kaikille lapsille yhdenvertaiset mah-
dollisuudet hyvään elämään ja taistella yhteistä suurta haastettamme eli syrjäytymistä vas-
taan, on oleellista sijoittaa nimenomaan alkulähteille eli varhaiskasvatukseen. Ja kuten si-
vistysvaliokunnan mietinnössä viisaasti muistutetaan, varhaiskasvatus ei tue pelkästään
lapsia, vaan perheiden hyvinvointia. Jokaisen perheen tilannehan on luonnollisesti erilai-
nen, ja jokainen lapsi on myös erilainen, ja on tärkeää mahdollistaa tasa-arvoinen valinnan
mahdollisuus kaikille perheille. Perheiden kannaltahan oleellista on myös varhaiskasva-
tuksen saavutettavuus: se, että päiväkotipaikan saa läheltä kotia ja läheltä työpaikkaa. Täs-
sä riittää monessa kaupungissa Suomessa vielä valtavasti haasteita. Ja jonain päivänä toi-
vottavasti saamme myös toteutettua kaikille lapsille maksuttoman varhaiskasvatuksen, jo-
hon osallistuu koko ikäluokka.

21.42 Anna Kontula vas: Arvoisa puhemies! Subjektiivisen päivähoito-oikeuden rajaus
on yksi käsittämättömimmistä hankkeista viime vuosina. Sen ei alun perinkään odotettu
tuovan merkittävää suoraa säästöä, mutta alusta asti oli selvää, että se vähäkin sulaa siihen,
6



Pöytäkirjan asiakohta PTK 75/2019 vp
että vanhemmat eivät voi ottaa sirpaletöitä vastaan hoitopaikan puutteessa. Ja kun me tie-
dämme, että sirpaletyöt on keskeinen väylä avoimille työmarkkinoille, niin sillä on merkit-
täviä kielteisiä työllisyysvaikutuksia.

Tämän lisäksi uudistus kohdistui täsmällisesti, harvinaisen täsmällisesti, väestön haa-
voittuvimpaan osaan: pienituloisiin ihmisiin ja ihmisistä vielä niihin pieniin pienituloisiin
ihmisiin. Uudistus oli niin järjetön, että merkittävä osa kunnista ei ottanut sitä käyttöön,
mikä onkin tässä katastrofissa ollut se positiivisin puoli. Siellä missä subjektiivisen päivä-
hoito-oikeuden rajaus toteutettiin, me olemme saaneet uudestaan ja uudestaan lukea käy-
tännöistä, joissa päiväkoteihin syntyy erottelujärjestelmiä lasten sosioekonomisen taustan
mukaan. Olen erittäin iloinen, että me olemme nyt tässä pisteessä, että tästä hullutuksesta
päästään eroon.

21.44 Mikko Kinnunen kesk: Arvoisa herra puhemies! Suunnitelmalliseen ja tavoitteel-
liseen varhaiskasvatukseen osallistuminen on lapsen oikeus. Olen saanut joskus viedä las-
tenlapsia varhaiskasvatukseen, ja he ovat menneet sinne erittäin mielellään. Laadukkaasti
toteutettu varhaiskasvatus on hyvä alku jatkuvan oppimisen polulle ja yhteiskunnan jäse-
nyyteen kasvamiselle. Meidän tulee kehittää koko koulupolkua ja varhaiskasvatusta sen al-
kuna. 

Tällä hetkellä voimassa olevan lainsäädännön mukaan jokaisella lapsella on nytkin oi-
keus osallistua varhaiskasvatukseen 20 tuntia viikossa. Omat lapsenlapseni ovat välillä
osallistuneet juuri näin. Sitä laajempaan varhaiskasvatukseen lapsella on ollut oikeus hä-
nen vanhempiensa työssäkäynnin, yrittäjyyden tai opiskelun vuoksi tai lapsen yksilöllisten
tarpeiden tai hänen perheensä olosuhteiden takia.

Kuntien mahdollisuus rajata tätä varhaiskasvatusoikeutta tuli voimaan elokuussa 2016.
Muutosta perusteltiin sillä, että se on lapselle ja perheelle riittävä ottaen huomioon talou-
den realiteetit. Osalle se on ollut riittävä, osalle se ei ole ollut riittävä. Varhaiskasvatusoi-
keuden rajoittamisella ei saavutettu ennakkoon arvioituja vaikutuksia. Kaikki kunnat eivät
rajanneet oikeutta. Rajauksen toteutti Manner-Suomen 250 kunnasta 135 kuntaa, ja tämä
rajaus koski noin viittä- ja puoltatuhatta lasta.

Varhaiskasvatusoikeuden rajoittaminen on työntekijöiden mukaan lisännyt hallinnollis-
ta työtä, myös työn kuormittavuutta ja lasten kanssa tehtävän työn haasteellisuutta. Päivä-
kotiryhmien kokoonpanoihin on tullut moninaisuutta, kun osa-aikaisia ja osapäiväisiä lap-
sia on enemmän. Lasten määrä ryhmissä on kasvanut, ja lasten sosiaalisten suhteiden mää-
rä on myöskin noussut joskus jopa kohtuuttomaksi. Työntekijät arvioivat, että heidän mah-
dollisuutensa lasten yksilölliseen kohtaamiseen kaventuivat. Huoli oli pienimmistä lapsis-
ta, erityistä tukea tarvitsevista lapsista ja suomen kielen oppimiseen tukea tarvitsevista lap-
sista. Lasten vanhemmat arvioivat, että tasavertaisuus heikkeni suhteessa muihin lapsiin,
vertaissuhteet tai niiden pysyvyys väheni, ja sillä kaikella oli negatiivisia vaikutuksia las-
ten kasvulle, kehitykselle ja oppimiselle.

Tässä ehdotuksessa halutaan palauttaa subjektiivinen varhaiskasvatusoikeus, mutta
myös kotihoidon ja yksityisen hoidon tukea muutetaan. Lasten kotihoidon ja yksityisen
hoidon tuesta annetun lain yksityisen hoidon tukea koskevaa sääntelyä muutetaan vastaa-
maan tätä subjektiivista oikeutta. Yksityisen hoidon tukena maksettaisiin korkeampaa tu-
kea, kun lapsi osallistuu varhaiskasvatukseen kokoaikaisesti. On hyvä, että varhaiskasva-
tusta järjestetään edelleen myös osa-aikaisena tai alennettua yksityisen hoidon tukea mak-
settaisiin, kun lapsi osallistuu esiopetuksen tai perusopetuksen lisäksi järjestettävään var-
7



Pöytäkirjan asiakohta PTK 75/2019 vp
haiskasvatukseen. Täällä on puhuttu myös vuorohoidosta. Sivistysvaliokunta toivoo, että
sen tarvetta ja toteutumista selvitetään. 

Sivistysvaliokunta kannatti tätä esitystä, ja on hyvä, että lasten osallistumisoikeus tähän
kokoaikaiseen varhaiskasvatukseen ei jatkossa riipu lapsen vanhempien tai muiden huol-
tajien työ- tai elämäntilanteesta, lapsen tai hänen perheensä tuen tarpeesta tai lapsen asuin-
kunnasta. Näin uudistus parantaa alle kouluikäisten lasten yhdenvertaista kohtelua ja on
sen vuoksi tarpeellinen.

Valiokunnan asiantuntijakuulemisissa tuli esille, että on hyvä ottaa huomioon, että eh-
dotetun muutoksen vaikutukset eri kuntiin voivat olla erilaisia riippuen siitä, onko kunnas-
sa tähän mennessä rajoitettu varhaiskasvatusoikeutta vai ei. Valiokunta korostikin, että
muutoksesta ja sen aikataulusta aiheutuvien kustannusvaikutusten seuraamista tulee tehdä. 

Tämä varhaiskasvatuksen toteutuminen on lapsen etu. Perheiden tulee toki edelleen saa-
da itse päättää, miten ne hoitavat lapsensa. Jos vanhempi hoitaa lapsia kotona, osallistumi-
nen osa-aikaiseen varhaiskasvatukseen on hyvä asia, kuten tähänkin saakka. Tämä on kaik-
kinensa lapsiystävällisen Suomen rakentamista. Kannatan tätä esitystä. Se on ennaltaeh-
käisevää työtä, ettei kukaan putoa. Se on investointi huomiseen. Lasten vuoksi kannattaa
avata huomisen ovi. [Paula Risikko: Hyvä puheenvuoro!]

21.51 Marko Asell sd: Arvoisa puhemies! Tällä varhaiskasvatuslain muutoksella lapsel-
le palautetaan subjektiivinen oikeus kokoaikaiseen varhaiskasvatukseen. Se on ollut muu-
taman vuoden pois. Se on sosiaalidemokraateille erittäin tärkeä asia, ja siitä on puhuttu
myöskin ennen vaaleja, ja nyt se toteutetaan: oikeus kokopäiväiseen varhaiskasvatukseen
palautetaan kaikille lapsille.

Muutosehdotuksen tarkoituksena on, että lapsen osallistumisoikeus kokoaikaiseen var-
haiskasvatukseen ei riipu lapsen vanhempien tai muiden huoltajien työ- tai elämäntilan-
teesta, lapsen tai hänen perheensä tuen tarpeesta taikka lapsen asuinkunnasta. Uudistus pa-
rantaa alle kouluikäisten lasten yhdenvertaista kohtelua ja on siten erittäin kannatettava ja
tarpeellinen.

Kunnille tulee kustannuksia tästä jonkun verran, mutta hallitusohjelmassa on kirjattu,
että kun lakisääteisiä tehtäviä laajennetaan, ne myöskin sitten täysimääräisesti korvataan.
Näin ollen valtionosuuksiin lisätään esimerkiksi ensi vuodelle 7,1 miljoonaa euroa tätä
varten. Kuitenkin on hyvä ottaa huomioon, mitkä ovat vaikutukset eri kunnissa, koska osis-
sa kuntia ei ole tätä varhaiskasvatusoikeutta rajattu, vaikka siihen olisi ollut mahdollisuus,
vaan on nähty se niin, että oikeus varhaiskasvatukseen pitää olla kaikilla. Siitä on aiemmin
arveltu tulevan — siis vuonna 2016, kun kunnilla on ollut mahdollisuus tätä rajata — yli 60
miljoonan euron säästöt. Tämä ei ole kuitenkaan toteutunut, ja syynä on tosiaan se, että
monet kunnat ovat kuitenkin pitäneet sen palvelun, niin kuin ennen vuotta 2016 on ollut.

Tässä on myöskin vanhemmilta kyselytutkimuksesta tullut kriittistä näkemystä, kun sitä
oikeutta on rajattu. Vaikutuksissa tuli esille lasten tasavertaisuuden heikkeneminen suh-
teessa muihin lapsiin, jos ei ole päässyt varhaiskasvatukseen esimerkiksi sen takia, että äiti
tai isä on työttömänä, lasten vertaissuhteiden pysyvyyden vähentyminen, negatiiviset vai-
kutukset lasten kasvulle, kehitykselle ja oppimiselle, aikuisten ja lasten välisten suhteiden
pysyvyyden vähentyminen ja lasten hyvinvoinnin heikkeneminen.

Tämä on erittäin hyvä muutos. Itse kolmen lapsen isänä voin sanoa — ja kaikki ovat
myöskin varhaiskasvatuksessa olleet päivähoidossa — että olen ollut tyytyväinen ja en
ymmärrä sitä pelkoa, mikä joissain tietyissä tahoissa liittyy tähän varhaiskasvatukseen,
8



Pöytäkirjan asiakohta PTK 75/2019 vp
niin että ajatellaan, että ainoa oikea paikka olisi ainoastaan kotona. Kotona on varmasti
hyvä olla perheen parissa, se on totta, mutta silloin kun on esimerkiksi äiti työttömänä tai
isä työttömänä, niin se rajaa sen, että lapset eivät pääse vaikka tämmöiseen kehittävään
varhaiskasvatukseen, missä opetellaan erilaisia asioita, saadaan uusia kavereita ja voidaan
myöskin oppia sosiaalisia suhteita. Se on ilman muuta tärkeätä. Siellä myöskin sitten pys-
tytään tukemaan perhettä ja lasta, jos huomataan, että on ongelmia. Jos tulee erityistä tuen
tarvetta tai muuta, niin on semmoinen matala kynnys sitten muihin palveluihin. — Kiitos.

21.55 Johanna Ojala-Niemelä sd: Arvoisa herra puhemies! Varhaiskasvatuslaissa ko-
rostetaan lapsen edun ensisijaisuutta, ja tämä subjektiivisen päivähoito-oikeuden rajaami-
nen ja yli 3-vuotiaiden ryhmäkokojen kasvattaminen Sipilän hallituksen toimesta sotii räi-
keästi tätä periaatetta vastaan. Subjektiivisen päivähoito-oikeuden rajaaminen johti siihen,
että lapset eivät enää olleet yhdenvertaisessa asemassa vaan kuntakohtaiset ratkaisut ero-
sivat toisistaan. Kaikilla lapsilla ei enää ollut yhtäläistä oikeutta laadukkaaseen varhaiskas-
vatukseen taustasta, vanhempien työmarkkina-asemasta ja asuinpaikasta riippumatta.

Onkin lapsiperheiden arkeen myönteisesti vaikuttava päätös, että subjektiivisen päivä-
hoito-oikeuden rajaus poistetaan ja varhaiskasvatuksen ryhmäkokoja pienennetään, var-
haiskasvatuksen hankkeen puitteissa kaksivuotisen esiopetuksen pilotointia jatketaan ja 5-
vuotiaiden maksuttoman varhaiskasvatuksen kokeilua laajennetaan. Nämä ovat semmoi-
sia hyviä askelia meidän pikkuisten kannalta.

21.57 Mari Holopainen vihr: Arvoisa puhemies! Edellisellä hallituskaudella subjektiivi-
sen varhaiskasvatusoikeuden ja ryhmäkokojen heikentäminen kertoivat karua kieltä ehkä
myös ymmärtämättömyydestä. Se kosketti sellaisia perheitä, jotka erityisesti tarvitsevat
varhaiskasvatuksen tukea, sellaisia lapsia, jotka tarvitsevat tukea esimerkiksi kielten oppi-
misessa. On hienoa, että tästä keskustelusta on päästy eteenpäin ja varhaiskasvatus tunnis-
tetaan niin valtuustosaleissa kuin täällä eduskunnassakin lasten oikeudeksi yhä paremmin
sekä todella keskeiseksi osaksi oppimista.

Helsingissä tyrmistyimme tästä esityksestä kaupunginvaltuustossa ja ryhdyimme niin
sanotusti kapinaan. Emme hyväksyneet sitä, että subjektiivista varhaiskasvatusoikeutta
heikennettäisiin tai että ryhmäkokoja kasvatettaisiin. Ja näin toimi, ehkä tämän ja muiden-
kin kaupunkien esimerkin jälkeen, moni muukin kaupunki ja kunta.

On hienoa myös, että tällä hallituskaudella perhevapaauudistus tullaan vihdoin uudista-
maan. Vanhemmat voivat valita sekä uran että lapset, ja siihen tulee kannustaa.

Viime viikonloppuna leikkipuistossa keskustelin erään minulle tuntemattoman perheen
kanssa, joka oli muuttanut Helsinkiin kuukausi sitten. Toinen vanhemmista oli tullut tänne
töihin. Toinen vanhemmista pohti, saako hän päiväkotipaikan lapselleen ja löytääkö hän
töitä, kun ei puhu Suomea. On todella tärkeää työllistymisen kannalta, että on helppoa ja
nopeaa saada läheltä kotia varhaiskasvatuspaikka. Tämä on myös yksi tärkeä näkökulma.
Jos perheitä kohtaa epävarmuus siitä, saako sen varhaiskasvatusoikeuden kohtuullisen vä-
limatkan päästä, niin työllistyminen ei ainakaan sitä kautta helpotu. Ja jos me puhumme
siitä, että haluaisimme vahvistaa myös tänne muuttavien mahdollisuuksia työllistyä, niin
emme voi välttää keskustelua varhaiskasvatusoikeudesta.

Helsingissä olemme keskustelleet myös siitä, että tarvitsisimme tällaisia lähipäiväkoti-
alueita, ja tehneetkin siitä linjauksen. Ihan samalla tavalla kuin kaikilla lapsilla on oikeus
lähikouluun, tulisi oikeus olla myös lähipäiväkotipaikkaan.
9



Pöytäkirjan asiakohta PTK 75/2019 vp
Monessa kaupungissa on menty palvelusetelimalliin, mikä ei ole tuonut pelkästään hy-
viä lopputuloksia ja hyviä kokemuksia. Tiedämme, että yksityisissä päiväkodeissa keski-
määrin maksetaan aika merkittävästikin pienempiä palkkoja varhaiskasvatuksen ammatti-
laisille, joilla on jo tätä nykyä koulutukseen ja työn vaativuuteen nähden aivan liian pieni
palkka. Markkinallistuminen on niin sanotuissa peruspalveluissa, vai voisiko sanoa koulu-
tuksessa, varsin haasteellista. Mielestäni tulisi pohtia malleja, joissa menemme kohti sää-
tiömallia esimerkiksi kaupungin omien päiväkotipaikkojen ohella.

Sen lisäksi tarvitsemme huomattavasti enemmän aloituspaikkoja varhaiskasvatuksen
työntekijäpulan täyttämiseksi. Toki tämäkään ei riitä, vaan tarvitsemme myös työn arvos-
tuksen lisäämistä ja sen rinnastamista yhä enemmän koulutukseen ja opetukseen eikä mis-
sään nimessä sellaiseen säilytyspaikkaan, josta vielä puhutaan ja jonka kaltaista puhetta
ehkä vielä joskus tässäkin salissa kuulee, ainakin pohdintaa siitä, olisiko koti kuitenkin se
paikka, jossa lasten ainoastaan olisi hyvä olla.

On tärkeää saada valmiuksia koulupolulle, ja tässä meillä on vielä Suomessa tekemistä.
Mutta toki tämä tavoite ei vaadi pelkästään sitä, että varhaiskasvatukseen on oikeus, vaan
se vaatii myös riittävän pieniä ryhmäkokoja ja se vaatii resursseja ja se vaatii sitä, että tämä
aika hälyttäväkin tilanne varhaiskasvatuksen ammattilaisten, varhaiskasvatuksen opetta-
jien pulasta saadaan ratkaistua. Tässä mielestäni emme voi sivuuttaa sitä, että työstä on
saatava myöskin kunnon palkka kaikkien näiden muiden keinojen lisäksi, joita tässä jo
luettelin.

22.02 Veronika Honkasalo vas: Arvoisa puhemies! Haluaisin vielä kiinnittää huomiota
näihin erinomaisiin lausumiin, jotka valiokunta teki, ja sitten siihen vastalauseeseen, jonka
perussuomalaisten ryhmä teki. Harmi vain, että täällä ei nyt ole yhtään perussuomalaisten
edustajaa paikalla. 

Mutta me tosiaan lisäsimme sinne lausuman koskien sitä, että varhaiskasvatusoikeuden
on toteuduttava yhdenvertaisesti ja että myös edellytetään, että tätä selvitetään ja tehdään
ne toimenpiteet, jotta tämä oikeus toteutuu erityisesti esimerkiksi turvapaikanhakijalasten
kohdalla. Me tiedämme, että tässä on kunnissa hyvin erilaisia käytäntöjä.

Perussuomalaisten vastalauseessa sanotaan, että suomalaisen yhteiskunnan palvelut
kuuluvat suomalaisille sekä Suomessa laillisesti oleskeleville ulkomaalaisille, jotka osal-
listuvat palveluiden rahoitukseen maksamalla veroja. Tässä kohtaa haluaisin muistuttaa,
että perustuslaissa turvatut perusoikeudet koskevat lähtökohtaisesti jokaista ihmistä, eivät
jokaista suomalaista, eivät jokaista oleskeluluvan haltijaa vaan ihan jokaista ihmistä, ja sa-
moin on kansainvälisissä ihmisoikeussopimuksissa turvattujen ihmisoikeuksien osalta. Li-
säksi varhaiskasvatusoikeus on nimenomaan lapsen oikeus, ja lapsen oikeuksien sopimuk-
sen edellyttämä lapsen edun etusija tarkoittaa, että lasta koskevissa päätöksissä lapsen etu
on laitettava keskiöön ja muiden intressien edelle.

Sitten tähän toiseen lausumaan koskien vuorohoidon järjestämistä. Tässähän me tiedäm-
me, että myös päiväkoti-ikäisten vuorohoidon järjestäminen on monissa kunnissa hanka-
laa, se ei toteudu niin kuin sen pitäisi, mutta valiokunnassa erityisesti keskusteltiin siitä,
mikä on tilanne näillä pienillä alakoululaisilla, joiden vanhemmat käyvät vuorotyössä tai
jotka elävät yhden vanhemman perheessä, jossa useimmiten äiti käy vuorotyössä. Meillä
tosiaan on tilanne se, että vanhemmat voivat joutua tilanteeseen, jossa ei pysty ottamaan
työtä vastaan sen takia, että ei halua jättää sitä lasta yksin illaksi kotiin tai yöksi kotiin.
Tämä on iso yhteiskuntapoliittinen kysymys myös silloin, kun me mietimme näitä työllis-
10



Pöytäkirjan asiakohta PTK 75/2019 vp
tymistoimenpiteitä. Ja tosiaan on myös niin kuin valiokunnassa kuultiin, että tällä hetkellä
myöskään lastensuojelulaissa ei määritellä sitä, minkä ikäisen lapsen voi jättää yksin ko-
tiin, ja jokainen meistä voi kuvitella, että semmoisen eka—tokaluokkalaisen ei kuulu viet-
tää pitkiä aikoja yksin illalla saatikka sitten yötä kotona, [Puhemies koputtaa] eli tämä oli
erittäin hyvä, että saatiin tätä asiaa edistettyä. — Kiitos.

22.05 Paula Risikko kok: Arvoisa puhemies! Kun tässä aika nopsasti esittelin tätä mei-
dän mietintöä, niin kun siellä puhutaan tästä työrauhasta varhaiskasvatukselle ja sen kehit-
tämiselle, niin haluan myöskin sitä tuoda tässä esille, että täällä todetaan, että nyt kun meil-
lä on maksuttoman varhaiskasvatuksen kokeilu ja kaksivuotisen esiopetuksen kokeilu
suunnitelmissa, niin todella olisi tärkeää, että me saisimme keskittyä niihin ja että niihin tu-
lisi riittävästi rahoitusta. Ja kyllä minä itse näen, että aika tärkeää olisi, että maksuton var-
haiskasvatus sitten jossain vaiheessa meillä olisi mahdollista. Se olisi tulevaisuusteko — se
olisi oikea tulevaisuusteko. Kun esimerkiksi amerikkalaisilta taloustutkijoilta kysytään,
mihin he laittaisivat rahaa, jos heillä rahapotti olisi, niin he sanovat, että varhaiskasvatuk-
seen ja varhaisiin vuosiin. Siitä syystä minä kyllä niin lämpimästi kannatan, että me poh-
dimme, miten me voisimme vielä edistää tätä varhaiskasvatusta. Täällä on käytetty hyviä
puheenvuoroja.

No, tässä oli tosiaan meillä myöskin näitä lausumia, ja tässä oli tämän yhdenvertaisen
kohtelun selvittäminen, ja täällä käytettiin esimerkkinä näitä turvapaikanhakijoitten lap-
sia, ja otan nyt vain esimerkin siitä, miksi minä kannatan sitä, että selvitetään sitä, koska on
hyvin erilaisia käytäntöjä. Meidän perustuslakihan sanoo, että välttämätön hoito ja huolen-
pito pitää varmistaa kaikille, ja lapset ovat tietysti hyvin haavoittuvassa asemassa. Otetaan
esimerkiksi turvapaikanhakijoitten tilanteesta se, että siellä saatetaan olla vastaanottokes-
kuksessa. On aivan eri asia olla jossain isossa vastaanottokeskuksessa, jossa on satoja ih-
misiä, kuin Helsingissä kaksiossa, joka voi olla myöskin vastaanottokeskuksen tila. Se pro-
sessi saattaa kestää vuosia, kun eri oikeusasteet käydään. Siitä syystä minä sanon, että tämä
on sellainen asia, että jos ajatellaan, että me integroimme sitten heidät, ja lapset erityisesti,
ja aikuiset, niin kyllä se tarkoittaa sitä, että saa kieliopetusta ja saa sitten mahdollisuuksia
myöskin tähän varhaiskasvatukseen, mutta sitä tarvetta pitää tietysti aina yksilöllisesti kat-
soa. Nyt on hyvin erilaisia käytäntöjä.

Erilaisia käytäntöjä on myös siihen, miten suhtaudutaan paperittomien auttamiseen. Sii-
nä minä olen aika lailla eri mieltä siitä, mitä jotkut ovat — siitä, mitä pitäisi silloin tarjota
— mutta onneksi me emme nyt tässä keskustelleet niistä, vaan nyt me puhumme esimer-
kiksi turvapaikanhakijoista. Mutta tämä on hyvä selvittää, ja tämä ei koske vain turvapai-
kanhakijoita vaan kaikkia muitakin lapsia, jotka liikkuvat kaupungista ja kunnasta toiseen. 

Kaiken kaikkiaan muuten silloin aikoinaan, kun olin peruspalveluministeri ja varhais-
kasvatus oli itselläni vastuulla, laajennettiin sitä, että voi mennä toiseen kuntaan, hakea
varhaiskasvatusta ja päivähoitopaikkaa, koska se oli järkevää, että jos äiti lähti sinne toi-
seen suuntaan, niin isä jätti sen lapsen sinne sitten eikä lähdetty taaksepäin.

Mutta näillä. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 34/2019 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
11


	9
	21.19
	21.29
	21.34
	21.41
	21.42
	21.44
	21.51
	21.55
	21.57
	22.02
	22.05


