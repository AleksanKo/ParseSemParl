















































DEM6D26.tmp.xml


Pöytäkirjan asiakohta PTK 132/2017 vp
Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.20. Suullinen kysymys ikäihmisten yksinäisyydestä (Touko Aalto vihr)
Suullinen kysymys SKT 193/2017 vp

Suullinen kyselytunti

Puhemies Maria Lohela: Seuraava kysymys, edustaja Aalto.

Keskustelu

16.42 Touko Aalto vihr: Arvoisa puhemies! Ikäihmisten yksinäisyys on Suomessa yleis-
tä. Vanhustyön keskusliiton mukaan suomalaisista 75 vuotta täyttäneistä reilu kolmannes
kärsii yksinäisyydestä vähintään toisinaan. Yksinäisyys heikentää elämänlaatua, toiminta-
kykyä ja muistitoimintoja. Yksin asuvien ikäihmisten lisäksi voimakasta yksinäisyyttä
koetaan myös tehostetussa palveluasumisessa ja palvelutaloissa. 

Näin Suomi 100 -vuonna ja joulun alla meillä on erityinen velvollisuus pyrkiä löytä-
mään keinoja vähentää vanhusten kokemaa yksinäisyyttä. Monissa järjestöissä ja monissa
kunnissa tehdään paljon hyvää työtä ikäihmisten yhteisöllisyyden edistämiseksi ja elämän-
laadun parantamiseksi. Silti yksinäisyyden ongelma tarvitsee lisää uusia keinoja. Kysyn-
kin hallitukselta: mihin toimiin ollaan ryhtymässä esimerkiksi järjestöjen tukemisen, van-
hustyön hoitajamitoituksen vahvistamisen tai yhteisöllisten asumismuotojen edistämisen
suhteen?

16.43 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kaikkiin edustajan mainitsemiin toimiin on ryhdytty. Vaikka täällä on vel-
vollisuus hallituksella vastata, mitä hallitus tekee, kysymyksenne muotoilu kyllä rohkai-
see pohtimaan aihetta myös "mitä koko Suomi tekee" -tyyppisellä lähestymistavalla. Me
emme voi koskaan päästä tilanteeseen, jossa julkisin verovaroin pystymme hoitamaan ih-
misten yksinäisyyttä vaikkapa sote-henkilöstön turvin. Meillä ei tule koskaan riittämään
siihen resurssit. Ja voi myös kysyä, onko se mielekäs tapa hoitaa asiaa. Me olemme kaikki
puolueet eduskunnassa jo pitkän aikaa sitten sitoutuneet siihen tavoitteeseen, että Suomes-
sa halutaan ihmisten asuvan mahdollisimman pitkään kotona, niin kauan kun siihen resurs-
sit riittävät. Viime viikolla kävimme omaishoitajuudesta juuri tähän liittyen tärkeän kes-
kustelun.

Nostitte esiin ansiokkaasti suomalaisen järjestökentän. On poikkeuksellisen hienoa, että
tänä juhlavuonna suomalaiset järjestöt sosiaali- ja terveyspalveluiden äärellä saavat ym-
märtääkseni isomman rahapotin kuin koskaan aikaisemmin veikkausvoittovaroista jaetta-
vaksi, ja tämän tulisi näkyä myös ikäihmisten [Puhemies koputtaa] arjessa vertais- ja lä-
himmäistukipalveluina.
 Tarkistettu
4.0



Pöytäkirjan asiakohta PTK 132/2017 vp
Kysymyksen käsittely päättyi.
2


