















































DEM5E56.tmp.xml


Pöytäkirjan asiakohta PTK 56/2019 vp

 Tarkistettu
4.0

Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.8. Suullinen kysymys Postin työehtosopimusneuvotteluista (Juho Kautto vas)
Suullinen kysymys SKT 50/2019 vp

Suullinen kyselytunti

Puhemies Matti Vanhanen: Seuraava kysymys, edustaja Kautto.

Keskustelu

16.58 Juho Kautto vas: Arvoisa puhemies! Olemme seuranneet julkisuudessa jo usean
kuukauden ajan työehtoshoppailua, jota valtio-omisteinen Posti harjoittaa. Posti suunnitte-
lee korvaavansa nykyisen työehtosopimuksen työntekijöiden kannalta huonommalla.
Tämä heikentäisi jo valmiiksi pienipalkkaisten työntekijöiden palkkoja ja työehtoja. Ym-
märrettävästi työntekijät ovat varautuneet taistelemaan oikeuksistaan niillä laillisilla ja ai-
noilla keinoilla, joita heillä on, jollei neuvotteluissa päästä yhteisymmärrykseen.

Nyt julkisuuteen on tullut tietoja, joiden mukaan Posti on varautumassa poikkeusjärjes-
telyillä häiriötilanteisiin, joita lakko toteutuessaan aiheuttaa. Valtionyhtiöiden mahdolliset
suunnitelmat käyttää vuokratyövoimaa ja muuta rikkurityövoimaa lakon murtamiseen on
tuomittava. Tällainen toiminta loukkaa vakavasti työntekijöiden perustuslaillista ja kan-
sainvälisten sopimusten turvaamaa lakko-oikeutta. Kysyisin: miten hallitus suhtautuu sii-
hen, että valtionyhtiö aikoo toimillaan murtaa lailliset työtaistelutoimet?

16.59 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Ensin tietenkin pitää toivoa, että kun työehtosopimuksista neuvottelu
on valtakunnansovittelijalla tällä hetkellä, sopimukseen päästään ja nämä molemmat osa-
puolet löytävät yhteisen ratkaisun ja että sitä lakkouhkaa, joka on tietenkin oikeus ja joka
on ilmoitettu nyt ja johon työtaistelutoimeen on tällä viikolla vielä haettu tukilakkotukea
muilta liitoilta, ei tarvitsisi käyttää. Se on ensimmäinen tavoite, ja toivon, että näin myös-
kin käy.

Jos siihen työtaistelutoimeen joudutaan PAUn puolelta menemään, olen jo valmiiksi lä-
hettänyt viestin Postille, että rikkurityövoimaa emme hyväksy. [Vasemmalta: Hyvä!]
Tämä viesti on sinne lähetetty. Mutta silti lisään sen teille normaalistikin tiedossa olevan,
että kyllä joulun aikana on ollut ehkä muulloinkin kuin tänä vuonna tarvetta lisätä työvoi-
maa Postin puolelle ihan normaalin joulusesongin vuoksi.

Kysymyksen käsittely päättyi.


