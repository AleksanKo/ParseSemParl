















































DEMA0D1.tmp.xml


Pöytäkirjan asiakohta PTK 4/2017 vp
Pöytäkirjan asiakohta 

PTK 4/2017 vp

Täysistunto

Torstai 9.2.2017 klo 15.59—20.24

3.1. Suullinen kysymys Postin palveluista (Suna Kymäläinen sd)
Suullinen kysymys SKT 1/2017 vp

Suullinen kyselytunti

Puhemies Maria Lohela: Edustaja Kymäläinen.

Keskustelu

16.01 Suna Kymäläinen sd: Arvoisa rouva puhemies! Eilen täällä keskusteltiin hyvässä
hengessä SDP:n aloitteesta saada kaikille nuorille kesätyöpaikka, ja aivan aluksi täytyy
kiittää arvoisaa pääministeriä siitä, että olette ryhtynyt tätä asiaa edistämään.

Mutta tänään on syytä pysähtyä kansalaisten tarinoihin ja pulmiin Postin toiminnasta.
5-vuotiaan Emmin mummi soitti ja kertoi lähettäneensä Emmille tehtäväkirjan ja tarra-ar-
kin, jotka eivät ole koskaan menneet perille. Salosta kotoisin oleva herrasmies monen
muun tavoin on kertonut maksaneensa useita kertoja viivästysmaksuja, kun lasku ei ole
koskaan saapunut perille. Tampereella mainostoiminnassa toimiva yrittäjä on kertonut, et-
tei lehtiä, joihin hän on asiakkaidensa mainoksia myynyt, ole jaettu ajoissa ja nyt häntä uh-
kaa tulojen ja asiakkaiden loppuminen. Parikymppinen nuori nainen kertoi, että työhaas-
tattelukutsu ei koskaan tullut perille ja työvoimatoimisto langetti hänelle sanktion ja tästä
asiasta on käyty kovasti kamppailua. Tässä on vain kourallinen esimerkkejä siitä, kun pos-
ti ei ole toiminut.

Puhemies Maria Lohela: Edustaja Kymäläinen, nyt on jo reippaasti yli ajan.

Pääministeri Sipilä, olette halunnut itsellenne vastuun Postin [Eduskunnasta: Puolitois-
ta minuuttia!] omistajaohjauksesta, ja Postilla on nyt koko ajan ongelmia. Miksi olette sal-
linut tämän?

16.03 Pääministeri Juha Sipilä (vastauspuheenvuoro): Arvoisa pääministeri... Arvoisa
puhemies! [Naurua] — Hyvin alkaa kyselytunti. Pahoittelen. — No niin, kysymys oli Pos-
tista. Olen tästä käynyt keskusteluja Postin kanssa, ja Postissa on tehty paljon toimia näi-
den ongelmien eteen ja niitten poistamiseksi. Myöskin joulupostissa oli kieltämättä ongel-
mia, ja niistä tuli kansalaispalautetta myöskin itselleni, ja tätä palautetta olen kertonut
eteenpäin Postin johdolle. Postin pitää selkeästi parantaa toimintaansa näiltä osin. Se on
selvä asia.

Puhemies Maria Lohela: Seuraavaksi pyydän niitä edustajia, jotka haluavat esittää enin-
tään minuutin pituisia lisäkysymyksiä, ilmoittautumaan.
 Tarkistettu
4.0



Pöytäkirjan asiakohta PTK 4/2017 vp
16.04 Suna Kymäläinen sd (vastauspuheenvuoro): Arvoisa puhemies! Posti on toiminut
Suomessa hienosti satoja vuosia. 5-vuotiaan Emmin mummikin on voinut luottaa, että pa-
ketti menee perille. Postin jakelussa näitä ongelmia, joita on esiintynyt runsaasti, on ruvet-
tu korjaamaan vasta sen jälkeen, kun Viestintävirasto esitti Postille 100 000 euron uhkasa-
kon. Suomalaiset ovat luottaneet Postiin, ja nyt tuo luottamus on pahasti rapistunut. Arvoi-
sa pääministeri Sipilä, eilen eduskunnalle annettiin laki, joka pakottaa Postin avaamaan
kilpailun kirjejakelun osalta, ja tämä on paljon herättänyt huolta. Miten arvioitte omistaja-
ohjauksesta vastaavana ministerinä, lisääkö vai vähentääkö tämä kansalaisten luottamusta
siihen, että posti tulee joka päivä kotiin?

16.05 Pääministeri Juha Sipilä (vastauspuheenvuoro): Arvoisa rouva puhemies! Posti
elää hyvin vaikeassa toimintaympäristössä. Kirjeitten volyymi laskee noin 10 prosenttia
joka vuosi, ja on pitänyt sopeuttaa toimintaa vastaamaan tätä laskevaa kirjevolyymia ja sa-
manaikaisesti pitää yllä sitten palvelutasoa. Itse uskon, että tämä postilaki, josta täällä ei-
len oli lähetekeskustelu, tulee parantamaan tilannetta. Siinä on otettu huomioon paitsi tämä
digitalisoituminen, paitsi meidän tottumustemme muuttuminen sillä tavalla, että käytäm-
me kirjettä yhä vähemmän viestinmuotona, sähköiset muodot etenevät, myös se, että esi-
merkiksi lehtien jakelu varmistetaan haja-asutusalueilla viisipäiväisenä niin kuin tähänkin
saakka, niillä alueilla, missä kilpailu on toiminut huonommin.

16.06 Harry Wallin sd (vastauspuheenvuoro): Arvoisa puhemies! Meillähän on järjestel-
mä, jossa postilakia valvoo Viestintävirasto, niin kuin täällä kävi ilmi. Niin kuin pääminis-
teri totesi, posti ei ole kulkenut sen mukaan, miten lainsäädäntö on ollut. Ja nythän tieten-
kin Viestintävirasto olisi se, jonka pitäisi tähän puuttua. Voitteko kertoa, aiotaanko tehdä
joitain lainsäädännöllisiä muutoksia, jos postilakia muutetaan, että Viestintävirasto jatkos-
sa valvoisi tarkemmin sen, että posti kulkee niin kuin päättäjät haluavat?

Puhemies Maria Lohela: Tämä asia kuuluu ministeri Bernerin vastuulle, mutta jos pää-
ministeri Sipilä vastaa kuitenkin.

16.06 Pääministeri Juha Sipilä (vastauspuheenvuoro): Arvoisa puhemies! Tosiaan toi-
vomus on se, että vastuuministerille kuuluvat asiat esitettäisiin sitten, mutta omistajaoh-
jauksen näkökulmasta, niin kuin tässä olen moneen kertaan todennut, se on selvä asia, että
Postin pitää parantaa toimintaansa, ja Postissa on otettu vakavasti nämä puutteet, mistä
useakin kysyjä tässä aiemmin kertoi. Mitä tulee tähän valvontaan, niin se kuuluu sitten lii-
kenne- ja viestintäministeriölle.

16.07 Katja Taimela sd (vastauspuheenvuoro): Arvoisa rouva puhemies! Postin julkiku-
va on kerännyt viime vuosina paljon tahroja muun muassa henkilöstön kohtelussa ja irtisa-
nomisissa, palvelun rapistumisessa ja postinjakeluhäiriöissä. Tästä meillä on kokemusta, ja
me kaikki saamme tästä kentältä palautetta. Minkään yrityksen toimintalinja ei voi nojata
siihen, että palveluita heikennetään loputtomiin. Miten, omistajaohjausministeri, näette
Postin roolin esim. kymmenen vuoden päästä? Mihin toimenpiteisiin aiotaan ryhtyä Postin
tilanteen vakiinnuttamiseksi? Ja kun kyse on todellakin valtion kokonaan omistamasta
Postista, miten te näette hallituksen postilaissa olevan vaateen Postin velvoitteesta halpa-
myydä osoiterekisterit muille operaattoreille? Onko tämä yhtiön edun mukaista?
2



Pöytäkirjan asiakohta PTK 4/2017 vp
16.08 Pääministeri Juha Sipilä (vastauspuheenvuoro): Niin, ensinnäkin tästä yleistilan-
teesta: Posti kyllä toimittaa kirjeistä 99 prosenttia ajallaan, ja nämä ovat tietenkin yksittäis-
tapauksia, mistä nyt puhutaan. Mutta niitäkään ei saa olla, se on selvä asia.

Se, mitä Postissa nyt tehdään, edustajan kysymykseen viitaten, on sopeutuminen tähän
suureen muutokseen, mikä on meneillään. Posti on minusta erinomaisen hyvin pystynyt te-
kemään tätä sopeutumista, hakenut uusia liiketoimintamahdollisuuksia ja uusia liiketoi-
mintoja ja mennyt myöskin uuteen yritystoimintaan mukaan. Minusta Posti ja postilaiset
ovat tehneet tässäkin mielessä erinomaista työtä.

16.09 Markku Pakkanen kesk (vastauspuheenvuoro): Arvoisa puhemies! Posti on todel-
lakin puhuttanut täällä salissa paljonkin, ja juuri tänään sain puhelinsoiton Kouvolasta —
kiitos vain siitä, että kaksi viikkoa sitten täältä eduskunnasta lähettämäni kirje oli saavut-
tanut asiakkaan. Tämä on se iso ongelma, että tämä aikataulu ei tahdo pitää. Posti on osta-
nut kuljetusliikkeitä ja sillä lailla saanut toimintaa laajennettua. Kysynkin asianomaiselta
ministeriltä: Onko tämä Postin toimintaideologia nyt sitten oikeansuuntainen? Keskittyy-
kö Posti tärkeisiin ja postin kannalta ja asiakkaiden kannalta oikeisiin asioihin, kun oste-
taan näitä kuljetusliikkeitä eikä huolehdita siitä, että kirje kulkisi ajallaan kotiin?

16.09 Pääministeri Juha Sipilä (vastauspuheenvuoro): Arvoisa puhemies! Jos Posti kes-
kittyisi pelkästään kirjeiden jakamiseen, tähän velvoiteosuuteen liiketoiminnastaan, niin
kyllä Postilla olisi aika huono tulevaisuus, varsinkin kymmenen vuoden päästä. Posti kat-
soo nyt laajemmin tätä logistiikan ympäristöä, ja silloin pitää pystyä menemään uusille
alueille. Esimerkiksi pakettien jakelu kyllä laajenee internetkaupan myötä ja niin edes-
päin. Siellä on paljon mahdollisuuksia.

Sitten on se, että Postilla on käytännössä yhteys meidän jokaisen kotiovelle. Myöskin se
tuo uusia mahdollisuuksia täällä logistiikan kanssa, yhteyden jokaisen kotiovelle. Sieltä
Posti hakee uusia kasvumahdollisuuksia sillä tavalla, että Posti säilyy edelleenkin merkit-
tävänä yrityksenä jatkossakin.

16.10 Jari Myllykoski vas (vastauspuheenvuoro): Arvoisa rouva puhemies! Kun nyt kat-
sotaan, tässä oli asiaankuuluva kysymys, tätä kymmenen vuoden tähtäintä, kun tätä liike-
toimintaa uudistetaan — en nyt tiedä oikein, kummalle, sisäministerille vai omistajaoh-
jausministerille, tämän kohdentaisin — niin onko mahdollista huomioida ne viranomais-
toimet, joita me olemme antaneet nyt yksityiselle toimijalle? R-kioski on niitä mallikkaasti
hoitanut, mutta meidän lupia tällä hetkellä jakaa yksittäinen ulkolainen yhtiö. Olisiko mah-
dollista nähdä omistajaohjauksen suunnasta tai ministeriön suunnasta, että meidän passit ja
ajokortit voisivatkin kulkea postitoimistojen kautta? Otettaisiin tämä pallo takaisin hal-
tuun valtion omistamalle yhtiölle.

16.11 Pääministeri Juha Sipilä (vastauspuheenvuoro): Arvoisa puhemies! Tämä on ai-
van mahdollinen skenaario tulevaisuudessa, että myöskin viranomaistehtäviä Posti hoitaa.
Posti voi jatkossa hoitaa myöskin sellaisia kotipalveluihin liittyviä tehtäviä, esimerkiksi
vanhusten ruokahuoltoon liittyviä toimia, ja tämäntyyppisiä voi olla yhdistettynä siihen,
että siellä kotiovella käydään. Tämäntyyppisistä tulevaisuuden skenaarioista on keskustel-
tu. Tämä ruohonleikkaus on nyt aika kaukana siitä Postin perusytimestä mutta ehkä osoit-
taa sen, että yhtiössä on kuitenkin innovatiivisuutta ja laaja-alaisuutta katsoa monipuolises-
3



Pöytäkirjan asiakohta PTK 4/2017 vp
ti sitten, mitä mahdollisuuksia siltä ydinosaamisen pohjalta, mitä yhtiöllä on, voidaan ra-
kentaa.

16.12 Suna Kymäläinen sd (vastauspuheenvuoro): Arvoisa rouva puhemies! Tässä posti-
lain toisessa esityksessä, jonka hallitus eilen jätti, tulee selväksi, että näette pakkokilpailut-
tamisen ratkaisuna postinjakelun ongelmiin. Toivotte kilpailun avaamisen tuovan lisää
työpaikkoja ja yrittäjyyttä. Minusta mikään työ ei ole toista työtä tärkeämpää. Me kaikki
tiedämme, että Posti on suuri työnantaja, ja nyt tämän antamanne esityksen johdosta posti-
ja logistiikka-alan ammattijärjestö arvioi, että Postista katoaisi 2 500—3 000 työpaikkaa.
Arvoisa pääministeri, miksi pienipalkkaisten postityöntekijöiden työtä ei arvosteta? Miksi
jopa 3 000 postityöntekijää voi jäädä ilman työtä?

16.13 Pääministeri Juha Sipilä (vastauspuheenvuoro): Arvoisa rouva puhemies! Olen
sen verran tutustunut Postin toimintaan, että tiedän postilaisten olevan alansa huippuam-
mattilaisia. Senpä vuoksi olen täysin vakuuttunut siitä, että Posti tulee pärjäämään myös-
kin kilpailussa yksityisten kanssa, se on selvä asia. Minä luotan täysin postilaisten osaami-
seen ja kilpailukykyyn ja ammattitaitoon.

Kysymyksen käsittely päättyi.
4


