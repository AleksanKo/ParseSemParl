















































DEM4412.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

3. Hallituksen esitys eduskunnalle laeiksi arvopaperimarkkinalain ja osakeyhtiölain muut-
tamisesta sekä eräiksi niihin liittyviksi laeiksi

Hallituksen esitys HE 305/2018 vp
Valiokunnan mietintö TaVM 34/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

17.00 Lauri Ihalainen sd: Arvoisa puhemies! Ehdotan, että mietintöön liittyen vahvistet-
taisiin meidän lausuma, joka koskee tämän mietinnön käsittelyä, ja toivomme, että tämä
lausuma, joka käsittelee avoimuutta ja läpinäkyvyyttä, muodostuu myös eduskunnan pää-
tökseksi.

17.00 Timo Harakka sd: Arvoisa puhemies! Tämä käsillä oleva asia on hallintarekisteri-
saagan viimeisiä hengenvetoja, joita olemme täällä eduskunnassa saaneet nähdä — toki ni-
mellisesti tämä liittyy eurooppalaiseen direktiiviin osakkaiden tunnistamisesta. Tämä kä-
sittely on vain osoittanut sen, että kun tämä hallitus, toisin kuin edellinen hallitus, halusi
väen vängällä lisätä osakeomistusten salaisuutta, niin koko eurooppalainen valtavirta on
kulkenut päinvastaiseen suuntaan, avoimuuden lisäämiseen, siihen, että omistajat ja viime-
kätiset edunsaajat tunnistetaan. Se on äärimmäisen tärkeätä sekä harmaan talouden että ra-
hanpesun torjunnan yhteydessä. On siis valitettavaa, että Suomi on tällä hallituskaudella
heikentänyt sitä tilannetta, joka oli Euroopan eturintamassa silloin kun aloitettiin. Nyt
olemme kulkeneet päinvastaiseen suuntaan. 

On todellakin olennaista, että osakkaiden tiedot olisivat julkisissa rekistereissä kaikkien
saatavilla ja että velvoitettaisiin hallitus — tai seuraava, toivottavasti veronkiertoon ja ag-
gressiiviseen verosuunnitteluun vakavammin suhtautuva hallitus — jatkamaan työtä avoi-
muuden puolesta.

17.02 Hanna Sarkkinen vas: Arvoisa puhemies! Käsillä olevaa lakiesitystä ja mietintöä
voidaan pitää pääosin kannatettavana. Se perustuu EU-direktiivin toimeenpanoon, ja se pa-
rantaa pörssiyhtiöiden oikeutta tuntea omistajansa. Kuitenkin tämä omistustietojen avoi-
muus jää vajavaiseksi, aivan kuten edustaja Harakka totesi. Suomen tulisi lisätä omistus-
ten läpinäkyvyyttä kunnianhimoisemmin. Hallituksen tulisi tuoda eduskuntaan esitys, jol-
la toteutetaan eduskunnan aiemmin hyväksytty lausuma siitä, että tulee valmistella lainsää-
 Tarkistettu
4.0



Pöytäkirjan asiakohta PTK 163/2018 vp
däntöön muutokset, joilla turvataan suoran omistuksen tasoinen omistajatietojen julki-
suus. Nyt näyttää pahasti siltä, että lausuma jätetään toteuttamatta istuvan hallituksen toi-
mesta ja sen aikana. Joko tämän lain yhteydessä tai muussa yhteydessä olisi pitänyt
valmistella pörssiyhtiöiden omistusten yleisöjulkisuus siten kuin eduskunta edellytti vuon-
na 2017.

Edellä olevalla perusteella kannatan edustaja Ihalaisen esittämää lausumaa. 

17.03 Pia Viitanen sd: Arvoisa puhemies! Ihan tässä samassa hengessä haluaisin tässä
puheenvuorossa jatkaa kuin edelliset puhujat. On hyvin tärkeää, että etenemme tämän
avoimuuden ja läpinäkyvyyden suuntaan, mutta tämä työ, puhemies, jää vielä kesken. Sik-
si on äärimmäisen tärkeä tämä lausuma, minkä edustaja Ihalainen on täällä esittänyt ja mis-
tä edustaja Harakkakin käytti äsken tuossa erinomaisen, tärkeän puheenvuoron. Kannatan
lämpimästi tässä samaa periaatetta, arvoisa puhemies, eli lisää kunnianhimoa hallituksella
tulisi olla näissä läpinäkyvyyttä ja omistusten avoimuutta lisäävissä linjoissa. Siitä näkö-
kulmasta katsottuna tämä esitys on vielä kovin vaimea ja hienoinen pettymys, mutta oi-
keansuuntainen tietenkin.

17.04 Sari Essayah kd: Arvoisa rouva puhemies! Arvopaperikaupan avoimuus on äärim-
mäisen tärkeää toki juuri sidonnaisuuksien selvittämisen takia mutta myöskin sen takia,
että voidaan varmistua, että kukin valtio saa sitten ne omat verotulonsa, jotka arvopaperi-
kauppaan liittyvät, ja että osakeomistukset tapahtuvat oikein. 

Tulevaisuus arvopaperikaupassa varmaan tulee menemään yhä enemmän siihen auto-
maattiseen, digitaaliseen suuntaan, ja tässä Suomella olisi hyvä mahdollisuus olla tiennäyt-
täjänä. Suomen Pankissa työskennellyt Harri Leinonen on jo vuosikymmenen alussa esit-
tänyt sellaista järjestelmää — voisiko sanoa samantyyppistä kuin pankkien maksujärjestel-
mä eli sepa-järjestelmä — jossa olisi tämmöinen viitenumeropohjainen maksujärjestelmä,
jossa osakkeen siirtyminen voitaisiin aina todentaa ja tämä todentaminen voitaisiin tehdä
esimerkiksi nykyaikaisilla lohkoketjutekniikoilla tai vastaavilla. Tekniikka sinänsä ei ole
tässä se tärkein asia vaan se, että tällä järjestelmällä voidaan jokainen arvopaperin siirto to-
dentaa reaaliaikaisesti. 

Nykyäänhän arvopaperikauppojen selvittämisessä saattaa mennä parikin päivää, ja
meillä on sellaisia pörssikeinottelijoita, jotka käyttävät tätä kahden päivän eroa, elikkä he
niin sanotusti lyhyeksi ostavat osakkeita eli myyvät eteenpäin sellaisia osakkeita, jotka ei-
vät itse asiassa heidän omistuksessaan vielä sillä hetkellä edes ole. Täytyy sanoa, että toi-
von mukaan tekniikan kehittyminen tulisi tulevaisuudessa yhä enemmän parantamaan ar-
vopaperikaupan avoimuutta. 

Me kuitenkin olemme näissä monissa pankkijärjestelmiin ja maksujärjestelmiin liitty-
vissä asioissa ihan Euroopan kärkimaita. Huomasin silloin kun olin vetämässä tätä sepa
end date -raporttia elikkä sepan viimeiseen käyttöönottopäivään liittyvää raporttia tuolla
Euroopan parlamentissa, miten antiikinaikaisia maksu- ja pankkijärjestelmiä monissa Kes-
ki- ja Etelä-Euroopan maissa on. Voi sanoa, että me Pohjoismaat ja Hollanti olemme aivan
kärkeä. Jopa Saksassa on äärimmäisen vanhanaikaiset järjestelmät, ja meillä on paljon nii-
tä maita, joissa ei ole edes tämmöisiä viitenumerojärjestelmiä käytössä. Siinä mielessä täy-
tyy todeta, että esimerkiksi Suomen puheenjohtajuuskaudella meillä olisi hyvä mahdolli-
suus olla viemässä tätä avoimuutta ja kaupankäynnin nopeutta, ja uskon, että se olisi myös-
kin tämmöinen kustannustekijä, joka laskisi entisestään tämmöisiä arvopaperikaupan lii-
2



Pöytäkirjan asiakohta PTK 163/2018 vp
tännäiskustannuksia. Tässä olisi tällainen, voisiko sanoa, aloite vapaasti otettavaksi sitten
seuraavalle hallitukselle ja näistä maksujärjestelmistä ja osakeomistukseen liittyvistä
asioista vastaavien ministereitten eteenpäinvietäväksi. 

Muuten täytyy kyllä sanoa, että kaiken kaikkiaan on selvä, että nämä digitaaliset järjes-
telmät, jos me niin haluamme, entisestään tulevat parantamaan tätä avoimuutta ja sitä, että
joka ikistä arvopaperikauppaa pystytään paremmin seuraamaan kuin tähän mennessä.
Mutta on huomattu, että on myöskin ollut vastustusta tämäntyyppisille avauksille. 

17.07 Eero Heinäluoma sd: Arvoisa puhemies! Toimivat rahoitusmarkkinat ovat todella
olennainen osa tämän päivän toimivaa taloutta ja yhteiskuntaa, mutta rahoitusmarkkinoi-
hin liittyy myös tämä avoimuuden vaatimus, josta täällä on käytetty erinomaisia puheen-
vuoroja. Totean, että edustaja Ihalaisen täällä tekemä ehdotus eduskunnan selvästä kan-
nanotosta, jolla kiirehditään avoimuuden edistämiseen liittyviä toimia, on erittäin kanna-
tettava, ja olen lämpimästi sillä kannalla.

Täällä kyselytunnilla viitattiin näihin pörssisääntöihin, joiden tulkinta vietiin kyllä aika
pitkälle: mitään ei saa sanoa kenellekään. Muistelen kuitenkin vanhastaan niin, että pörs-
sin sisäpiiritietoon liittyy se, että voi olla, että joutuu käsittelemään asiaa, mutta silloin ne,
joille asia kerrotaan, tulevat siihen sisäpiirin salaisuuteen ja lainsäädäntöön sidotuiksi.
Ehkä olisi hyvä, että tämäkin selitettäisiin, koska tuossa kyselytunnilla tästä saattoi jäädä
semmoinen käsitys, että pörssistä tuleva tieto on maailman salaisimmin varjeltua, jopa
enemmän varjeltua kuin eduskuntaan tuleva turvallisuustieto. 

Olivat sitten pörssisalaisuuden ja sisäpiiritiedon säännökset mitkä tahansa, nämä ehdo-
tukset, jotka tässä lausumassa ovat siitä, että osakerekisteritiedot olisivat julkisia, ovat erit-
täin tärkeä osa nykyaikaista yhteiskuntaa, jotta me näemme, kuka yhtiössä käyttää valtaa,
ja jotta näemme myös piileviä omistuksia, niin ettei päästä käyttämään valtaa salassa ja ul-
kopuolelta julkisen kontrollin. Se on myös näihin yhtiöihin sijoittamisen kannalta tärkeä
asia, eli niiden, jotka sijoittavat julkisesti noteerattuihin yhtiöihin, täytyy voida luottaa sii-
hen, että vallankäyttö näissä yhtiöissä on tiukasti säädeltyä ja että se on kontrollissa ja että
omistajat ovat tiedossa. 

Kun näistä avoimuusasioista usein eduskunnassa puhutaan, niin rohkenen toivoa, että
tämä edustaja Ihalaisen ehdotus voisi saada yli puoluerajojen menevää kannatusta. Tämä
mielestäni on nykyaikaisen markkinatalouden välttämätön ehto, ja jos nykyaikaista mark-
kinataloutta kannattaa, niin silloin kannattaa myös edustaja Ihalaisen tekemää lausumaeh-
dotusta. 

Keskustelu päättyi ja asian käsittely keskeytettiin.
3


