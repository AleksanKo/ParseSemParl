















































DEMA0EE.tmp.xml


Pöytäkirjan asiakohta PTK 20/2017 vp
Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

2.1. Suullinen kysymys varhaiskasvatusmaksuista (Tytti Tuppurainen sd)
Suullinen kysymys SKT 22/2017 vp

Suullinen kyselytunti

Puhemies Maria Lohela: Edustaja Tuppurainen.

Keskustelu

16.01 Tytti Tuppurainen sd: Arvoisa puhemies! Kiitokset koko hallitukselle, että SDP:n
yhteistyöaloite nuorten kesäduunikampanjasta liikahti eilen eteenpäin. Tämä on tärkeä
Suomen satavuotissanoma kaikille meidän nuorille. Jokainen nuori ansaitsee kesätyöpai-
kan. Tämä on meille yhteinen tavoite. Mutta meillä on myös yhteinen tavoite alentaa suo-
malaisperheiden päivähoitomaksuja ja tehdä asteittain varhaiskasvatus maksuttomaksi.
Niinpä tässä yhteistyön hengessä kysynkin teiltä, hyvä hallitus: aiotteko te tehdä esityksen
kehysriihessä päivähoitomaksujen alentamisesta tai varhaiskasvatuksen tekemisestä mak-
suttomaksi?

16.02 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Hallitus on itse asiassa toiminut tässä asiassa jo vähän nopeammin,
elikkä maaliskuussa, tässä kuussa, jossa elämme, varhaiskasvatusmaksut Suomessa laske-
vat pienituloisilta perheiltä eli perheiltä, jotka ovat esimerkiksi yksinhuoltajaperheitä, per-
heiltä, jotka ovat tiukassa taloudellisessa tilanteessa. Tämä saattaa vaikuttaa perheiden ar-
keen jopa 80 euroa kuussa alentavasti, elikkä se on merkittävä, iso helpotus lapsiperheille
ja myöskin lisää lasten osallistumista ja mahdollisuuksia päästä laadukkaan pedagogisen
varhaiskasvatuksen piiriin. Tällainen hyvä uutinen on tietysti ilo kertoa suomalaisille, että
varhaiskasvatusmaksut laskevat, ja tällä tiellä on hyvä jatkaa.

Puhemies Maria Lohela: Pyydän niitä edustajia, jotka haluavat esittää lisäkysymyksiä tä-
hän aiheeseen, ilmoittautumaan. 

16.03 Tytti Tuppurainen sd (vastauspuheenvuoro): Arvoisa puhemies! Minä puhuin ei-
len yhden nuoren äidin kanssa. Hän on töissä kaupan kassalla, ja nyt perheen perustamisen
jälkeen töihin palaaminen ei ole hänelle taloudellisesti kannattavaa. Eihän näin voi nyky-
Suomessa olla. SDP:lle varhaiskasvatusmaksujen alentaminen ja asteittainen poistaminen
on tärkeä asia. Hyvä hallitus, teidän oma kannustinloukkutyöryhmännekin on sitä mieltä,
että päivähoitomaksujen alentaminen parantaa työllisyyttä. Me SDP:ssä esitämmekin hal-
litukselle, että se toisi tänne eduskuntaan esityksen lakimuutoksesta, jolla tämä työ käyn-
nistyy. 
 Tarkistettu
4.8



Pöytäkirjan asiakohta PTK 20/2017 vp
Arvoisa ministeri Grahn-Laasonen, kuntavaalit ovat kuukauden kuluttua. Voisitteko te
nyt kertoa äänestäjille, aiotteko te vaalien jälkeen kehysriihessä tehdä päätöksen päivähoi-
tomaksujen alentamisesta edelleen sekä varhaiskasvatuksen tekemisestä kokonaan mak-
suttomaksi? 

16.04 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Niin kuin totesin, varhaiskasvatusmaksut laskevat tässä kuussa, ja
kaikkein pienituloisimmille perheille varhaiskasvatus on toki nyt jo ollutkin maksutonta ja
on jatkossakin. Mutta tosiaan monet perheet hyötyvät nyt siitä, että maksuja on päätetty
alentaa, ja kannustinloukkuja pohtinut työryhmä, joka luovutti raporttinsa ihan tässä taan-
noin hallituksen käyttöön, on tosiaan käynyt läpi näitä kannustinloukkukysymyksiä myös
varhaiskasvatusmaksujen osalta ja tehnyt siihen liittyen laskelmia. Se on ihan tosiasialli-
nen tilanne, että varhaiskasvatusmaksut aiheuttavat kannustinloukkuja eli tilanteita, joissa
perheissä koetaan, ettei kannata ottaa työtä vastaan vaan jäädä mieluummin kotiin siksi,
että ne varhaiskasvatusmaksut lankeavat ikään kuin työssäkäyntimaksuna. Tähän ongel-
maan tosiaan hallitus on jo kiinnittänyt huomiota muun muassa juuri sillä, että maksut nyt
laskevat. Tietenkin arvioimme sitten puoliväliriihessä mahdollisuuksia, miten voidaan
asiassa edetä jatkossa. 

16.05 Antti Lindtman sd (vastauspuheenvuoro): Arvoisa puhemies! Tosiaan tässä on
näistä kannustinloukuista eli siitä, kannattaako työtä ottaa vastaan, paljon puhuttu ja halli-
tus teetti selvityksen, mutta sieltä ei nyt paljon uusia eväitä tullut. Mutta siellä mainittiin,
että nämä päivähoitomaksut, varhaiskasvatusmaksut ovat yksi este ottaa työtä vastaan.
Ilolla huomasin, että opetusministeri oli tarttunutkin tähän SDP:n ajatukseen jo aikaisem-
min. Tehän jo mediassa totesitte, että varhaiskasvatusmaksut pitäisi osaltaan poistaa. No
nyt kun te vasta joitakin kuukausia sitten ajoitte korkeampia päivähoitomaksuja, mutta
suostuitte luopumaan tästä esityksestä, niin ihmiset tietysti pohtivat, onko tässä vain kyse
vaalipuheesta ja unohdetaanko nämä nyt sitten kehysriihessä, joka on heti kuntavaalien jäl-
keen. Ministeri Grahn-Laasonen, onko tämä vain vaalipuhetta, vai voitteko nyt luvata täs-
sä, että teette esityksen hallituksen kehysriiheen varhaiskasvatusmaksujen poistamisesta?

16.06 Opetus-  ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Teot ratkaisevat, ja edellisellä hallituskaudella, kun oli sosiaalide-
mokraattinen opetusministeri, varhaiskasvatusmaksuja ei alennettu, [Oikealta: Ohoo!]
mutta nyt tällä kaudella näin on tapahtunut, eli maaliskuussa varhaiskasvatusmaksut laske-
vat. Se on toteutettu nimenomaan sosiaalisesti oikeudenmukaisella tavalla, eli kaikkein
heikoimmassa asemassa olevien perheiden varhaiskasvatus on jo maksutonta. Sitten per-
heillä, jotka ovat heikossa taloudellisessa tilanteessa, esimerkiksi yksinhuoltajaperheillä,
jotka ovat todella ahtaalla Suomessa, [Pia Viitanen: Aiotteko tehdä esityksen riiheen?] var-
haiskasvatusmaksuja alennetaan nyt merkittävästi, ja se tuntuu siellä omassa arjessa ja
kukkarossa. Mutta se on ihan totta, että varhaiskasvatusmaksut aiheuttavat perheissä kan-
nustinloukkutilanteita, ja siitä syystä siihen on se työryhmäkin kiinnittänyt huomiota.
Asiaahan nimenomaan sitten kehysriihessä, siinä puolivälitarkastelussa, on mahdollisuus
asiantuntijoiden tekemän raportin pohjalta katsoa. 
2



Pöytäkirjan asiakohta PTK 20/2017 vp
16.07 Eeva-Johanna Eloranta sd (vastauspuheenvuoro): Arvoisa puhemies! Varhais-
kasvatus voi myös pysäyttää huono-osaisuuden kierteen ja parantaa lapsen oppimismah-
dollisuuksia koulutiellä. Koulutuksellisen tasa-arvon kannalta on tärkeää, että alhaista var-
haiskasvatukseen osallistumisen astetta me nostamme Suomessa eurooppalaiselle tasolle.
Kannustavin tapa tähän olisi tarjota etenkin kaikille yli kolmivuotiaille maksuton osapäi-
väinen varhaiskasvatus, niin kuin esiopetuksessa jo nyt tehdään. Samalla tämä tosiaankin
poistaisi niitä kannustinloukkuja työn vastaanottamiselta. Tähän asti hallitus on kuitenkin
kurjistanut suomalaista varhaiskasvatusta: ryhmäkokoja on kasvatettu ja päivähoito-oi-
keutta rajattu, ja vielä muutama kuukausi sitten oltiin tosiaankin korottamassa noita päivä-
hoitomaksuja.

Nyt on tosiaan hienoa, että ministerikin on julkisuudessa puhunut tämän maksuttoman
varhaiskasvatuksen puolesta. Nyt kysyisinkin ihan selvän kysymyksen: Saammeko esityk-
sen maksuttomasta varhaiskasvatuksesta eduskuntaan vielä tällä vaalikaudella? Oletteko
tulossa SDP:n linjoille?

16.08 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Olen hyvin iloinen siitä opetusministerinä, että varhaiskasvatus on
noussut yhteiskunnalliseen keskusteluun, ja meillä on myös tutkimuksen kautta entistä
enemmän tietoa varhaiskasvatuksen vaikuttavuudesta ja merkityksestä lapsen koulutuspo-
lulla ja elämässä yleensäkin.

Olen asettanut kolme selvityshenkilöä tekemään selvitystä ja rakentamaan tiekarttaa sii-
hen, miten varhaiskasvatusta Suomessa voidaan edelleen kehittää, ja siinä on kolme näkö-
kulmaa: Yksi on osallistumisaste varhaiskasvatukseen, jossa jäämme muista OECD-mais-
ta jälkeen. Toinen näkökulma on varhaiskasvatuksen yhteiskunnallinen vaikuttavuus. Ja
kolmas näkökulma on varhaiskasvatuksessa tarvittava osaaminen ja henkilöstörakenne.
Näitä esityksiä tulemme saamaan käyttöön loppukeväästä, ennen kesää, jotta voidaan sit-
ten rakentaa yhteistä polkua varhaiskasvatuksen kehittämiseksi.

Tänä aamuna sain myös käytännön kokemusta varhaiskasvatuksesta, kun oli vanhem-
pien aamukahvit.

16.09 Satu Taavitsainen sd (vastauspuheenvuoro): Arvoisa puhemies! Kannustinlouk-
kukeskustelussa on käännettävä katse varhaiskasvatusmaksuihin. Tällä hetkellä keskituloi-
sessa monilapsisessa perheessä päivähoitomaksut ovat iso menoerä, koska taloudellinen
liikkumavara on vähissä. Työssäkäynnin ja arjen yhteensovittamista puntaroidaan perheis-
sä toimeentulon kannalta, koska se vaikuttaa perheen hyvinvointiin. Vanhemmat pohtivat
tarkkaan, kannattaako työhön meno, jos siitä ei ole taloudellista hyötyä ja arki muuttuu kil-
pajuoksuksi aikaa ja maksuja vastaan. Maksut synnyttävät noidankehän, jossa lapset osal-
listuvat harvemmin varhaiskasvatukseen ja vanhemmat käyvät vähemmän töissä. Mikä pa-
hinta, samalla kasvaa lapsiperheköyhyys, joka haavoittaa, ja sen vaikutukset näkyvät ai-
kuisiässäkin. Tähtäimenä on maksuton varhaiskasvatus. Kysyn: aikooko ministeri valmis-
tella tuota esitystä maksujen poistamiseksi?

16.10 Opetus- ja  kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! On oikeastaan todella hieno tilanne se, että tällaisessa taloustilan-
teessa, jossa nyt elämme, olemme voineet tehdä sellaisen päätöksen, että tässä kuussa var-
haiskasvatusmaksut monelta perheeltä laskevat, ja nimenomaan siitä näkökulmasta, että se
3



Pöytäkirjan asiakohta PTK 20/2017 vp
hyödyttää niitä heikossa asemassa olevia perheitä, esimerkiksi yksinhuoltajaperheitä, jot-
ka Suomessa ovat todella ahtaalla. Vastaavia päätöksiä edellinen hallitus — eli silloin, kun
te olitte vallassa — ei vastaavasti tehnyt. [Välihuutoja vasemmalta] Joten siinäkin mieles-
sä voidaan pitää hienona asiana, että tällaisia tärkeitä päätöksiä tänä vaikeana taloudellise-
na aikana me voimme viedä eteenpäin perheitä hyödyttävällä tavalla.

Varhaiskasvatus, niin kuin sanoin, on lapselle eduksi, ja se on myös lain mukaan lapsen
oikeus. Varhaiskasvatusta kehitetään tällä hetkellä laadullisesti. Ihan sellainen konkreetti-
nen ja hyvinkin iso asia on se, että varhaiskasvatus saa syksyllä omat niin sanotut opetus-
suunnitelmat eli varhaiskasvatussuunnitelmien perusteet, kun Opetushallitus tekee ne en-
simmäisen kerran. [Susanna Huovinen: Se on hyvä, mutta entä vastaus?]

16.11 Olli-Poika Parviainen vihr (vastauspuheenvuoro): Arvoisa rouva puhemies! Kiin-
nittäisin huomiota siihen, että päivähoidon ylin maksuluokka tulee vastaan jo varsin mal-
tillisilla perhetuloilla. Kysyisin ministerin kantaa siihen, miten näette tulevaisuuden ylim-
pien maksuluokkien kohdalla, jos nyt lähdetään siitä, että varhaiskasvatusmaksuja ette ole
kuitenkaan poistamassa.

Toinen kysymys, joka tulee mieleen, on se, että isyysvapaalta juuri palattuani ehdin aika
paljonkin miettiä lapsiin liittyviä kysymyksiä, ja palasin uudelleen pohtimaan subjektiivi-
sen päivähoito-oikeuden merkitystä monien perheiden hyvinvoinnille. Nyt kun monissa
kunnissa on havaittu tämän muutoksen tuottaneen melkoisia haasteita, niin kysyisin teiltä,
oletteko keränneet aineistoa siitä, miten subjektiivisen päivähoito-oikeuden rajoittaminen
on Suomessa nyt toteutunut ja johtaako se joihinkin uusiin toimenpiteisiin teidän osaltan-
ne.

16.12 Opetus- ja  kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Varhaiskasvatusoikeuden rajaamiseen liittyvää lainsäädäntöä arvi-
oidaan ja seurataan hyvin tarkasti, ja toimimme siinä hyvässä yhteistyössä kuntien kanssa.
Kaikkein olennaisin kysymys on itse asiassa se, osallistutaanko varhaiskasvatukseen lain-
kaan, koska meillä on Suomessa se tilanne, että me jäämme muista OECD-maista jälkeen
varhaiskasvatukseen osallistumisessa. Neljävuotiaista vain noin 70 prosenttia osallistuu
varhaiskasvatukseen, kun se muissa Pohjoismaissa on lähempänä 100:aa kuin 90:tä, eli
jäämme tässä ikään kuin luonnollisissa vertailuryhmissämme jälkeen. Siitä syystä yksi
näistä asioista, joihin selvityshenkilöt nyt hakevat vastauksia, onkin se, miten osallistumis-
ta pedagogisesti laadukkaaseen, suunnitelmalliseen varhaiskasvatukseen voidaan tulevai-
suudessa lisätä.

16.13 Mikaela Nylander r (vastauspuheenvuoro): Arvoisa puhemies! Haluaisin puhua
muutaman sanan laadusta. RKP:n mallissa meillä on maksuton varhaiskasvatus kolme
vuotta täyttäneille, mutta hallitus on antanut kunnille mahdollisuuden taas suurentaa ryh-
miä yli kolmevuotiaille, subjektiiviseen oikeuteen on kajottu, ja näillä heikennyksillä on
vaikutusta varhaiskasvatuksen laatuun. Nyt hallitus suunnittelee, että esiopetuksen yhtey-
dessä voitaisiin tarjota kerhotoimintaa, missä ei ole vaatimuksia henkilöstön koulutuksen
suhteen, ryhmäkoosta eikä minkäänlaisia laadullisia vaatimuksia. Toivomme tietysti, että
tämä esitys ei etenisi, mutta, arvoisa hallitus, missä vaiheessa tämä valmistelu on?
4



Pöytäkirjan asiakohta PTK 20/2017 vp
Var befinner sig förslaget om att tillåta klubbverksamhet i samband med förskolan? Vi an-
ser det vara mycket beklagligt om regeringen går vidare med det här.

16.14 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Sellainen tilanne ei ole mahdollinen, ettei olisi esimerkiksi osaami-
seen ja kelpoisuuksiin liittyviä säännöksiä laissa, se on aivan selvä asia. Mutta taloustilan-
ne on tällä hetkellä Suomessa ollut tiukka, ja se on näkynyt myös varhaiskasvatuksessa,
sitä ei käy kiistäminen, mutta siitä syystä olenkin erityisen iloinen siitä, että meillä on ollut
mahdollisuus tehdä myöskin sellaisia perheiden elämää helpottavia ratkaisuja kuten var-
haiskasvatusmaksujen alentaminen. Se tulee monelle perheelle hyvin tarpeeseen ja osuu
nimenomaan sinne eniten tarpeessa oleviin, heikoimmassa asemassa oleviin.

Toinen asia, mihin haluan kiinnittää huomiota ja minkä eteen on paljon tehty töitä, on
varhaiskasvatuksen laatu. Eli meidän pitää pystyä vahvistamaan varhaiskasvatuksen laa-
tua ja tuomaan se [Mikaela Nylander: Onko tämä sitä?] mahdollisimman monen lapsen
saataville, ja sitä työtä tehdään nyt muun muassa opetussunnitelmatyön kautta tai varhais-
kasvatussuunnitelmien perusteiden kautta Opetushallituksessa. Eli voimme parantaa var-
haiskasvatuksen laatua sitä kautta, että tehdään normiasiakirja, joka koskee kaikkia var-
haiskasvatuksen järjestäjiä, [Puhemies koputtaa] ja sitä kautta sitten voimme kirittää ja pa-
rantaa laatua. [Susanna Huovinen: Aivan ohi kysymyksen!]

16.16 Markus Lohi kesk (vastauspuheenvuoro): Arvoisa puhemies! Minusta on erin-
omaista, että hallitus on lähtenyt purkamaan kannustinloukkuja, ja yksi tietenkin on se, että
päivähoitomaksujakin tarkistellaan, niin kuin tässä ollaan nyt kaikista pienituloisimpien
perheiden päivähoitomaksuja alennettu. Mutta on hyvä muistaa, että ilmaista päivähoitoa
tai varhaiskasvatusta ei ole olemassakaan, ainahan sen joku maksaa, ja jos me kaikki mak-
sut poistamme, niin me yhdessä verotuloilla maksamme nämä päivähoitomaksut. 

Nyt on hyvä muistaa, että tämä sosiaalidemokraattien mallihan lähtee siitä, että siitä
hyötyisivät kaikista eniten parempituloiset lapsiperheet, eivät pienituloiset lapsiperheet.
Sen takia haluan kysyä ministeriltä: tässä taloudellisessa tilanteessa [Paavo Arhinmäen vä-
lihuuto] onko parempi, että Suomi satsaa varhaiskasvatuksen laatuun ja kaikista pienituloi-
simpien lapsiperheiden tilanteen parantamiseen ja lapsiperheköyhyyteen kuin siihen, että
helpottaisimme vähän parempituloisien lapsiperheitten asemaa? [Eduskunnasta: Hyvä,
Markus!]

16.17 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Juuri tämä sosiaalisen oikeudenmukaisuuden linja näkyy tässäkin
ratkaisussa, joka tässä kuussa tehtiin, elikkä varhaiskasvatusmaksujen alentaminen koskee
siinä nimenomaan eniten tarpeessa olevia. Niissä perheissä, jotka ovat kaikkein heikoim-
milla, varhaiskasvatus on jo tänä päivänä maksutonta. Varhaiskasvatushan kaiken kaik-
kiaan on vahvasti yhteiskunnallisesti subventoitu palvelu, eli perheethän maksavat siitä
vain hyvin pienen osan tänäkin päivänä. Siellä tehdään todella erittäin arvokasta työtä, ja
olen hyvin iloinen, että meillä on entistä vahvemmin myöskin tutkimusnäyttöä siitä, mikä
on varhaiskasvatuksen vaikutus myöhemmälle koulutuspolulle.

Yksi näkökulma, jonka haluan tähän keskusteluun vielä tuoda, on syrjäytymisen eh-
käisy. Meillä on kaikilla täällä yhteinen huoli nuorten syrjäytymisestä, ja kun haluamme
siihen ongelmaan löytää kestäviä ratkaisuja, niin silloin katse tulee kiinnittää ja kääntää
5



Pöytäkirjan asiakohta PTK 20/2017 vp
sinne varhaisiin vuosiin, miten voimme puuttua niihin varhaisiin syrjäytymisen merkkei-
hin jo ennaltaehkäisevästi mahdollisimman varhain, ja siinä nimenomaan pedagogisesti
laadukas varhaiskasvatus on yksi tärkeä keino.

16.18 Paavo Arhinmäki vas (vastauspuheenvuoro): Arvoisa rouva puhemies! Toivotta-
vasti moni katsoja ei juonut kahvia kuunnellessaan äskeistä ministerin vastausta, jossa hän
puhui hallituksen sosiaalisen oikeudenmukaisuuden linjasta. Nimittäin aika monella taisi-
vat kahvit lentää siinä vaiheessa ruudulle hämmästyksestä.

Mutta, arvoisa rouva puhemies, aamuisin keskustelen hyvin paljon lastentarhanopetta-
jien ja lastenhoitajien kanssa päiväkodissa, ja kyllä he kokevat kahdella tapaa hallituksen
politiikan erittäin epäoikeudenmukaiseksi. Ensinnäkin näiltä varsin pienituloisilta, vas-
tuullista työtä tekeviltä ihmisiltä teidän painostuksesta on leikattu 30 prosenttia lomaraho-
ja. Sen lisäksi olette tehneet päätöksen siitä, että kunnat voivat kasvattaa ryhmäkokoja. On-
neksi on järkeviä kuntia, vaikkapa kotikaupunkini Helsinki, joka näin ei ole tehnyt, [Oi-
kealta: Ja Espoo!] mutta kun te puhutte laadusta ja erityistarpeista varhaiskasvatuksessa, te
toimitte juuri päinvastoin kasvattamalla ryhmäkokoja, jolloin lapset joutuvat entistä hei-
kompaan asemaan ja samaan aikaan työntekijät, koulutetut lastentarhanopettajat, [Puhe-
mies koputtaa] lastenhoitajat, väsyvät. [Puhemies koputtaa] Eikö tässä ole valtava ristirii-
ta, ministeri Grahn-Laasonen?

16.19 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies ja arvoisa edustaja Arhinmäki! Eikö teidän mielestänne ole sosiaa-
lisesti oikeudenmukaista, että yksinhuoltajaperheiden varhaiskasvatusmaksuja tässä kuus-
sa alennetaan? [Välihuutoja vasemmalta] Minun on hyvin vaikea ajatella sen oikeudenmu-
kaisempaa päätöstä kuin se, että helpotetaan yksinhuoltajaperheiden tilannetta ja ediste-
tään lasten osallistumista pedagogisesti laadukkaaseen varhaiskasvatukseen, [Vasemmal-
ta: Tämä ei ole hallituksen kyselytunti!] joka tutkitusti ehkäisee syrjäytymistä. 

16.19 Sanna Marin sd (vastauspuheenvuoro): Arvoisa puhemies! Ministeri Grahn-Laa-
sonen, te ette saa puhuttua mustaa valkoiseksi. Tämän hallituksen politiikka liittyen päivä-
hoitoon ja varhaiskasvatukseen on ollut vihamielistä. Te olette poistaneet työttömien lap-
silta oikeuden subjektiiviseen päivähoitoon. [Välihuutoja oikealta] Te olette kasvattaneet
ryhmäkokoja. On hyvä, että hallitus perääntyi aikeistaan nostaa varhaiskasvatuksen mak-
suja. Se on hyvä, että peräännyitte tästä. Kuuntelitte siinä järjen ääntä.

Mutta haluaisin edelleen saada vastauksen niihin kysymyksiin, joita tässä salissa on tä-
nään esitetty. Te olette itsekin esittänyt sitä, että pitäisi edetä siihen suuntaan, että varhais-
kasvatus muuttuisi maksuttomaksi, mutta te ette ole vieläkään suostunut vastaamaan sii-
hen, aiotteko te oikeasti esittää tätä konkreettisesti kuntavaalien jälkeisessä kehysriihessä.
Aiotteko te esittää ja edistää tätä tavoitetta? Hallituksen politiikka on ollut ristiriitaista. Se
on ollut poukkoilevaa päivähoidon osalta, varhaiskasvatuksen osalta, ja toivon todella, että
tähän saadaan linjakkuutta ja voisitte tässä suoraan kertoa, mitä aiotte tehdä.

16.21 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Arvoisa edustaja, olen tehnyt sen jo. Olemme jo alentaneet varhais-
kasvatusmaksuja, [Antti Lindtman: Ei, ei, ei, ei!] ja kannustinloukkuja pohtinut työryhmä
on tehnyt laskelmia ja esityksiä, että tätä tietä voitaisiin jatkaa eli käydä läpi se, millä ta-
6



Pöytäkirjan asiakohta PTK 20/2017 vp
valla voitaisiin purkaa kannustinloukkuja ja tehdä työn tekeminen aina kannattavaksi.
Tämä raportti on luovutettu hallitukselle, ja se tullaan käsittelemään puoliväliriihen yhtey-
dessä.

Vielä haluan yhden käsityksen korjata: keneltäkään ei ole poistettu oikeutta varhaiskas-
vatukseen. [Eva Biaudet: Käytännössä se kyllä tarkoittaa sitä!] Jokaisella lapsella Suomes-
sa kaikista taustoista riippumatta on oikeus 20 tuntiin pedagogisesti vahvaa, suunnitelmal-
lista varhaiskasvatusta, ja sen yli tulevalta ajalta toimitaan tarpeen mukaan. [Ben Zysko-
wicz: Se olikin vaihtoehtoinen fakta!]

16.21 Anneli Kiljunen sd (vastauspuheenvuoro): Arvoisa rouva puhemies! Ministeri
Grahn-Laasonen, on aivan totta, että alle kolmehenkisissä pienituloisissa perheissä päivä-
hoitomaksut alenevat, mutta jos perheessä on neljä henkeä, niin maksut pysyvät ennallaan,
vaikka olisi pienituloinen perhe, elikkä tämä kohdistuu pienituloisiin alle kolmehenkisiin
perheisiin.

Mutta toinen asia on myös, että te ette vastannut edustaja Nylanderin tekemään kysy-
mykseen siitä, että olette valmistelemassa eskareiden iltapäiväkerhotoimintaa, [Mikaela
Nylander: Hyvä, Kiljunen!] joka on maksullinen ja jota te nostitte 100 prosenttia viime
vuonna. [Kari Uotila: 100 prosenttiako?] Nyt tämä käytännössä ei tue pienituloisia lapsi-
perheitä, koska kunnilla ja näillä iltapäiväkerhoilla on itse mahdollisuus määrittää sitä
maksua. Tämä maksu on hyvin eriarvoinen siitä riippuen, missä kunnassa tämä järjeste-
tään, kuka sitä järjestää. Kuten täällä todettiin, ammatillista koulutusta ei ole riittävästi kai-
killa osapuolilla sekä ryhmäkoot ovat isompia kuin varhaiskasvatuksessa. Miten te [Puhe-
mies koputtaa] vastaatte näille vanhemmille, jotka nyt suunnittelevat omien lastensa eska-
reita, heidän iltapäivä- ja varhaiskasvatustoimintaansa, miten te huolehditte siitä?

16.23 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Haluan edustajalle todeta sen, että teimme ihan tietoisen ratkaisun,
kun varhaiskasvatusmaksuja alennettiin ja priorisoimme siinä yksinhuoltajaperheitä, kos-
ka teimme sen arvion, että siellä se tarve on kaikkein suurin. Siihen tosiaan perustui [Oi-
kealta: Tätäkö SDP vastustaa?] tämä meidän linjamme, ja pidän sitä sosiaalisesti hyvin oi-
keudenmukaisena ratkaisuna.

Sitten toiseen asiaan eli tähän esiopetuskysymykseen. Meillähän Suomessa esiopetus on
tehty velvoittavaksi kaikille, ja se on ollut erinomaisen hieno päätös. Se tuo kaikki lapset
esiopetuksen piiriin. Nyt puhetta on ikään kuin siitä ajasta, mikä on esiopetuksen ulkopuo-
lella, ja siihen liittyvä esitys on hallituksen ohjelmassa. Sitä käymme läpi niin, että vain sel-
lainen esitys on mahdollinen, mikä turvaa lapsille turvallisen arjen sen päiväkodin, sen esi-
opetuksen ulkopuoliselta ajalta, ja palaamme tähän. 

Kysymyksen käsittely päättyi.
7


