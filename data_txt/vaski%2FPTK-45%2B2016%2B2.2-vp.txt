















































DEMC1A9.tmpSave.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

2.2. Suullinen kysymys Fennovoiman ydinvoimalan periaatepäätöksestä (Hanna Halmeen-
pää vihr)

Suullinen kysymys SKT 49/2016 vp

Suullinen kyselytunti

Puhemies Maria Lohela: Seuraava kysymys, edustaja Halmeenpää.

Keskustelu

16.27 Hanna Halmeenpää vihr: Arvoisa puhemies! Valtioneuvoston myöntämässä peri-
aatepäätöksessä Fennovoiman ydinvoimalaitoksesta todetaan, että kuuden vuoden kulues-
sa periaatepäätöksen vahvistamisesta yhtiön on esitettävä joko sopimus ydinjäteyhteis-
työstä nykyisten jätehuoltovelvollisten kanssa tai ympäristövaikutusten arviointiohjelma
omasta loppusijoituslaitoksesta. Tuo määräaika umpeutuu kesäkuun lopussa. Posiva pitää
kiinni siitä, että Olkiluodon loppusijoitustilat ovat TVO:n ja Fortumin ydinjätteille. Sätei-
lyturvakeskus odottaa Fennovoimalta mahdollisia paikkavaihtoehtoja, ja ministeri Rehn
on toistuvasti kehottanut yhtiöitä sopimaan, että jätteet päätyvät Olkiluotoon yhteen loppu-
sijoituspaikkaan.

Arvoisa puhemies! Kysyn ministeri Rehniltä: aiotteko toimia periaatepäätöksen kirjauk-
sen mukaisesti vai aiotteko sallia jonkin sellaisen menettelyn, jossa Fennovoima voisi
edelleen jättää auki kysymyksen siitä, sijoitetaanko ydinjätteet lopulta Olkiluotoon Posi-
van tiloihin vai (Puhemies koputtaa) omaan loppusijoituslaitokseen jonnekin muualle?

16.28 Elinkeinoministeri  Olli  Rehn  (vastauspuheenvuoro): Arvoisa rouva puhemies!
Totta kai hallitus noudattaa lakia ja toimimme tämän periaatepäätöksen mukaisesti. On tot-
ta, niin kuin sanoitte, että Fennovoimalla on kaksi vaihtoehtoa: kesäkuun loppuun mennes-
sä joko solmia yhteistyösopimus jätehuoltovelvollisten kanssa tai laatia ympäristövaiku-
tusten arviointiohjelma. Kun hallitus tarkastelee asiaa nimenomaan yhteiskunnan koko-
naisetu mittatikkuna, on selkeästi parempi, että tähän kysymykseen löytyisi ratkaisu yh-
teistyön kautta. Ensi sijassa kaikki Suomessa tuotettu ydinjäte voitaisiin loppusijoittaa yh-
teen paikkaan, jos se on vain teknisesti mahdollista ja jos tuo tila siihen riittää. Ydinener-
gialain mukaan valtioneuvostolla on tarvittaessa mahdollisuus myöskin pakottaa jätehuol-
tovelvolliset yhteistyöhön.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. 
 Tarkistettu
4.0



Pöytäkirjan asiakohta PTK 45/2016 vp
16.29 Hanna Halmeenpää vihr (vastauspuheenvuoro): Arvoisa puhemies! On selvää,
että ydinjätteet päätyvät joko Eurajoen Olkiluotoon tai sitten jollekin muulle paikkakun-
nalle Suomessa. Jo kuntien veto-oikeuden vuoksi Fennovoima ei voi tässä vaiheessa il-
moittaa mitään paikkakuntaa sitovasti. Ympäristövaikutusten arviointiohjelmaa ei kuiten-
kaan voi laatia kuvitteellisille paikkakunnille. Jätekysymys on merkittävä hankkeen talou-
dellisen riskin arvioinnin kannalta ja olennainen rakentamislupaharkinnassa. Lausunnot
rakentamislupahakemuksesta on jätettävä tällä viikolla. Hakemuksen puutteista on esitetty
arvioita juuri talouden, ydinvoimaosaamisen, turvallisuuden ja jätehuollon osalta. Fenno-
voima ei ole kattavasti toimittanut vaadittua teknistä dokumentaatiota Säteilyturvakeskuk-
selle. Ministeri Rehn, aiotteko ohjeistaa ministeriönne ottamaan nämä epäkohdat vakavas-
ti, selvittämään puutteet, ja aiotteko vaatia Fennovoimaa täydentämään rakentamislupaha-
kemustaan viipymättä? Ja aiotteko samalla pidentää lausuntoaikaa, jotta asianosaiset ja asi-
antuntijatahot (Puhemies koputtaa) voivat tasapuolisesti arvioida yhtiön kykyä toteuttaa
hanke?

16.30 Elinkeinoministeri Olli Rehn (vastauspuheenvuoro): Arvoisa puhemies! Edustaja
Halmeenpäällä oli tässä itse asiassa aikamoinen patteri kysymyksiä. Pyrin vastaamaan nii-
hin, mihin ehdin vastaamaan. Eli ensinnäkin takaraja on todellakin 30.6. mennessä joko
neuvotella sopimus tai laatia ympäristövaikutusten arviointiohjelma. Neuvottelut ovat täl-
lä hetkellä käynnissä yhtäältä Posiva Oy:n ja toisaalta Fennovoima Oy:n välillä siitä, löy-
tävätkö ne sopuratkaisun elikkä pystyvätkö solmimaan yhteisen sopimuksen ydinjätteen
huollosta näiden yhtiöiden välillä. Neuvottelut ovat käynnissä, ja se on myönteistä, ja nyt
on olennaista se, että tosiaankin Fennovoima toimii tämän periaatepäätöksen velvoitteiden
mukaisesti.

16.31 Satu Hassi vihr (vastauspuheenvuoro): Arvoisa puhemies! Fennovoiman kohdalla
on jo monta kertaa venytetty päätösten kirjainta. Itse alkuperäistä periaatepäätöstä muutet-
tiin, kun koko hankkeen luonne muuttui, kun saksalainen E.ON vaihtui venäläiseen Ros-
atomiin. Viime kesänä, kun Fennovoima ei määräaikaan mennessä kyennyt osoittamaan
vaadittavaa osuutta kotimaista tai EU-omistusta, ministeriö käytännössä antoi lisäaikaa,
jotta sitten voitiin painostaa Fortumia, jotta tämä edellisen eduskunnan asettama kotimai-
suusomistuskriteeri saatiin täyteen. Aikooko ministeri Rehn nyt todellakin jatkaa tätä lin-
jaa, että Fennovoiman kohdalla venytetään lain ja päätösten kirjainta eli että venytetään
niitä ehtoja, joita eduskunnan periaatepäätöksessä on asetettu ja joiden määräajat eivät oi-
keasti pidä?

16.33 Elinkeinoministeri  Olli  Rehn  (vastauspuheenvuoro): Arvoisa puhemies! Tämä
edustaja Hassin kysymys oli kyllä aika latautunut. Tässä oli monia oletuksia, jotka eivät
pidä paikkaansa. Ensinnäkin Fortumia ei painostettu, ja toiseksi viime kesänä, kun tämä
kysymys Fennovoima Osakeyhtiön tosiasiallisesta kotimaisesta omistusosuudesta käsitel-
tiin, se tehtiin nimenomaan oikeuskansleriviraston antamien oikeudellisten ohjeiden mu-
kaisesti, täysin kirjan mukaan, ja siinä ei ole mitään sellaista, minkä pitäisi aiheuttaa mi-
tään epäilystä asian lainomaisuudesta. Ja totta kai me noudatamme tälläkin kertaa lakia ja
sitä periaatepäätöstä, minkä eduskunta on hyväksynyt.
2



Pöytäkirjan asiakohta PTK 45/2016 vp
16.33 Silvia Modig vas (vastauspuheenvuoro): Arvoisa rouva puhemies! Jos Fennovoi-
ma-hankkeen kohdalla loppusijoitus on ongelma, niin sitä on kyllä myös polttoaineen al-
kuperä. Ilmeisesti uraani tullaan hankkimaan Venäjältä Majakin jälleenkäsittelylaitoksel-
ta. Samassa paikassa käsitellään muun muassa Venäjän ydinaseiden plutonium, koska Ve-
näjällä ydinteollisuus, sekä siviili- että sotilaallinen, kulkevat käsi kädessä. Tämä on toi-
minta, johon hallitus halusi Suomen sitoa. Me olemme siitä eri mieltä. Mutta ilmeisesti
syynä hankkia polttoaine sieltä on se, että se on paljon halvempaa kuin missään muualla, ja
siihen syy on siinä, että ympäristönormit ja vaatimukset ovat hyvin matalat. Kantaako mi-
nisteri Rehn huolta siitä ympäristöhaitasta, jota me aiheutamme rajojen ulkopuolella saa-
daksemme polttoainetta tänne kotimaiseen ydinvoimalaitokseen? Jos kannatte siitä huolta,
mitkä ovat hallituksen keinot ja pyrkimys vaikuttaa asiaan? 

16.34 Elinkeinoministeri Olli Rehn (vastauspuheenvuoro): Arvoisa puhemies! Kannan
huolta sekä ympäristöstä että ydinturvallisuudesta, ja meillä Suomessa Säteilyturvakeskus
vastaa siitä, että arvioidaan kaikki ydinvoimaan liittyvät toiminnot, varsinkin ydinturvalli-
suus, viimeisen päälle perusteellisesti. Uskallan väittää, että Säteilyturvakeskus on maail-
man kärkeä omalla alallaan ydinvoiman ja ydinturvallisuuden analysoinnissa, ja niin toi-
mitaan myöskin nyt tällä kertaa Fennovoiman osalta, kuten tietysti muiden Suomessa toi-
mivien ydinvoimaloiden osalta. Mitä tulee ydinvoimalan polttoaineen alkuperään, meillä
on nykyisin neljä ydinvoimalaa käytössä Suomessa, joista kaksi on venäläistä, ja myöskin
niiden polttoaine tulee pääosin samasta lähteestä.

16.35 Juho Eerola ps (vastauspuheenvuoro): Arvoisa puhemies! Fortumin yksiköt Lovii-
sassa ovat tulossa käyttöikänsä päähän seuraavan kymmenen vuoden aikana. Paikalla on
kaikki tarvittava infra jo valmiiksi olemassa, ja se on tärkeä työnantaja niin itäisen Uuden-
maan kuin meidän Kymenlaaksonkin asukkaille. Kysynkin vastaavalta ministeriltä, onko
hallituksessa ollut keskusteluja tämän Loviisan ydinvoimalan jatkoajasta. (Eduskunnasta:
Hyvä kysymys!)

16.36 Elinkeinoministeri Olli Rehn (vastauspuheenvuoro): Arvoisa puhemies! Hallituk-
sessa ei ole käyty keskusteluja Loviisan ydinvoimaloiden toimiluvasta tai jatkosta. Mitä tu-
lee Loviisan ydinvoimalan mahdollisiin suunnitelmiin, niin se on tietysti ennen kaikkea
yrityksen käsissä, ja jos yritys tekee hakemuksen, niin sen jälkeen sitten toimitaan ydin-
energialain mukaisesti, ja valtioneuvosto ja eduskunta osaltaan kantavat tietysti yhdessä
muun muassa Säteilyturvakeskuksen kanssa tästä asiasta sitten vastuun.

16.36 Ville Skinnari sd (vastauspuheenvuoro): Arvoisa puhemies! Kuten todettua, suo-
malainen ydinjäteosaaminen on arvostettua maailmalla. Posiva säteilee positiivisesti aina
Japaniin saakka. Kun vierailin siellä viime syksynä, niin ensimmäinen asia, jota kysyttiin,
oli onkalo. Se taipui japanin kielellä ja taipuu jo monella muullakin kielellä. Me tarvitsem-
me vientituotteita. Miten te, ministeri, näette suomalaisen ydinosaamisen, ydinvoimaosaa-
misen ja ydinjätteiden loppusijoitusosaamisen vientituotteina Suomelle?

16.37 Elinkeinoministeri Olli Rehn (vastauspuheenvuoro): Arvoisa puhemies! Suomen
ydinenergialaki on hyvin selkeä, ja se määrittää meille kansalliset raamit ydinvoiman tuo-
tannolle ja hyödyntämiselle, joissa eduskunnalla on tietysti hyvin keskeinen rooli. Mitä tu-
3



Pöytäkirjan asiakohta PTK 45/2016 vp
lee ydinjätehuoltoon ja ydinvoimaloihin liittyvään teknologiaan, me olemme siinä, samal-
la tavalla kuin Säteilyturvakeskuksen osalta, myöskin maailman kärkeä. Maailmalla on hy-
vin paljon kiinnostusta suomalaista ydinturvallisuusteknologiaa kohtaan. Suhtaudun sii-
hen myönteisesti, ja olemme muun muassa ministeri Toivakan ja muiden ministerien kans-
sa tehneet tähän liittyvää vienninedistämistyötä. Koen, että se on osa ydinturvallisuuden
vahvistamista myöskin muualla kuin Suomessa.

16.38 Ville Niinistö vihr (vastauspuheenvuoro): Arvoisa puhemies! Kyllä Fennovoiman
ydinhanke on ollut monin tavoin murheenkryyni ja vuosien varrella on tapahtunut paljon
virheitä asian valmistelussa. Nyt tähän tilanteeseenhan, että loppusijoitusta, onkaloa, tässä
mietitään, päädyttiin, koska ei 90-luvulla haluttu enää viedä jätteitä Venäjälle, sinne samai-
selle alueelle, mistä nyt Fennovoima hakisi, täältä Majakin alueelta, tätä polttoainetta. Eli
kyllä tämä on myös ympäristömielessä aikamoinen ongelma. Mutta, arvoisa puhemies, tä-
hän hankkeeseen liittyy muitakin riskejä. Euroopan unioni on panostanut voimakkaasti
energiaomavaraisuuden ja huoltovarmuuden parantamiseen, energiaunionin kehittämi-
seen, ja osana sitä meidän pitäisi Suomessakin vahvistaa Pohjoismaiden yhteisiä ja Baltian
sähköverkkoja, saada investointeja niihin, jotta markkinat toimisivat paremmin, ja ottaa
kotimaista uusiutuvaa energiaa käyttöön, jotta tämä energiaomavaraisuus paranisi. Haluai-
sin kuulla, mitä Suomi tekee tämän eteen.

Lisäksi kysyisin ministeri Orpolta, onko teillä mahdollisuus kommentoida enemmän si-
tä, mitä Supo on sanonut: mihin se liittyy, että viime vuoden aikana ulkomainen tiedustelu
olisi pyrkinyt vaikuttamaan (Puhemies koputtaa) Suomen energiapolitiikan sisältöihin?
Mihin tämä liittyy, ja voitteko sanoa siitä enemmän?

Puhemies Maria Lohela: Ensin ministeri Rehn.

16.39 Elinkeinoministeri Olli Rehn (vastauspuheenvuoro): Arvoisa puhemies! On erit-
täin arvokasta, että edustaja Niinistö palauttaa tämän keskustelun isoon kuvaan, koska
Suomen energiapolitiikan ja energiatalouden suunta on ennen kaikkea uusiutuva energia.
Se on pääsuunta, ja me tulemme sitä erilaisin toimin vahvistamaan. Muun muassa kansal-
lisen energiastrategian yhteydessä tullaan myöskin käsittelemään se, millä tavalla uusiutu-
van energian tukijärjestelmää voidaan uudistaa niin, että saavutetaan erittäin kunnianhi-
moiset 50 prosentin osuuden tavoitteet ensi vuosikymmenellä ja tehdään se myöskin kus-
tannustehokkaasti ja niin, että sähkömarkkinat toimivat hyvin.

Pohjoismaisen sähkömarkkinan vahvistamiseen tähtäävät toimet ovat kesken ja osa hal-
lituksen työtä Suomen energiaturvallisuuden ja huoltovarmuuden kannalta. Muun muassa
pyrimme paitsi parantamaan tämän sähkömarkkinan toimintaa, myös tavoittelemaan sitä,
että saisimme uuden siirtoyhteyden (Puhemies koputtaa) Pohjois-Ruotsista Pohjois-Suo-
meen, mikä osaltaan merkittävästi parantaisi meidän energiaturvallisuuttamme ja huolto-
varmuuttamme.

16.41 Sisäministeri Petteri Orpo (vastauspuheenvuoro): Arvoisa rouva puhemies! Ehkä
yksi ilmiö tänä päivänä on se, että kansainvälinen vakoilu ja vakoilu, joka kohdistuu osaa-
miseen, teknologiaan, on lisääntynyt tai on ainakin varmasti edellisten vuosien tasolla. Jos
Suomessa on merkittäviä ydinvoimahankkeita, energiahankkeita, uutta teknologiaa, jota
kehitetään, niin varmasti siihen liittyy myöskin mielenkiintoa eri puolilta maailmaa eri toi-
4



Pöytäkirjan asiakohta PTK 45/2016 vp
mijoilta. Tähän, mistä kysyitte, voin todeta, että asia ei ole ollut ajankohtaisesti pöydällä
turvallisuusviranomaisten kanssa käydyissä keskusteluissa. Mutta asia on varmasti kiin-
nostavuudeltaan ja merkittävyydeltään sitä luokkaa, että asiaa on syytä seurata.

Kysymyksen käsittely päättyi.
5


