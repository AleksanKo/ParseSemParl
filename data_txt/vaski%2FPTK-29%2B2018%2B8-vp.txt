















































DEM6DC.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

8. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 24/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Keskustelu

15.48 Sisäministeri Kai Mykkänen (esittelypuheenvuoro): Arvoisa puhemies! Tässä ky-
seessä on siis hallitusohjelmaankin kirjattu tavoite, että törkeisiin rikoksiin syyllistynei-
den, rikoksen uusijoiden ja yleiselle järjestykselle vaarallisten henkilöiden maasta poista-
mista nopeutetaan. Päähaasteenahan tässä kysymyksessä sinänsä ei ole ollut se, ettemme-
kö me oleskelulupia tänäkin päivänä voi näillä perusteilla tarkastella. Siihen ei sinänsä ole
tulossa muutosta, vaan näitä jo myönnetyn oleskeluluvan omaavien henkilöiden karkotta-
mispäätöksiä ei ole voitu panna täytäntöön ennen kuin karkottamispäätös on lainvoimai-
nen ja siis tuomioistuinkäsittelyn läpikäynyt. Tämmöisissä vaarallisissa tai erityisen paina-
vissa tilanteissa tämä on tietysti saattanut olla kohtuutonkin ajanjakso ja aiheuttaa yleisen
kansallisen turvallisuudenkin kannalta vaarantumisen, kun ei voida toimeenpanna tätä no-
peammin, kun on voinut odottaa hallinto-oikeuden päätöstä ja edelleen hakea valituslupaa
korkeimmalta hallinto-oikeudelta. Jos on tullut täytäntöönpanokielto sieltä, niin helposti
vuosiakin on voinut yksittäistapauksissa kulua.

Nyt tämän esityksen perusteella lähtökohta on se, että päätökset voidaan panna täytän-
töön 30 päivän kuluttua oleskeluluvan perumispäätöksestä, ellei sitten hallinto-oikeus ole
sinä aikana kieltänyt täytäntöönpanoa, ja siis vastaavasti oleskeluluvan perumisen koh-
teeksi joutuneella henkilöllä on oikeus 30 päivän kuluessa vaatia täytäntöönpanon keskeyt-
tämistä tai kieltämistä hallinto-oikeudelta. Samalla säädetään, että hallinto-oikeuksien tu-
lee käsitellä tämä valitus kiireellisenä, eli käsittelyä ei tässäkään suhteessa nykyisessä mää-
rin voida tällä täytäntöönpanon keskeyttämis- tai kieltämishakemuksella pitkittää.

Haasteena täytyy toki tässä vaiheessa todeta, että meillä on aika monia asioita tällä het-
kellä hallinto-oikeuksissa kiireellisinä, ja sikäli varmasti pulmaksi muodostuu se, että aina
hallinto-oikeus ei kiireelliseksi määriteltyjäkään asioita pysty kovin nopeassa ajassa käsit-
telemään. Tämä on kysymys, joka varmasti monissa asioissa lähivuosina myöskin on esil-
lä.

Todetaan vielä, että lakiehdotus ei siis koske ulkomaalaisen käännyttämistä eli ulko-
maalaista, jolla ei vielä ole oleskelulupaa Suomessa, eli esimerkiksi turvapaikanhakijoita,
joiden osalta siis käännytyspäätökset voidaan nykyäänkin panna täytäntöön sinänsä välit-
 Tarkistettu
4.1



Pöytäkirjan asiakohta PTK 29/2018 vp
tömästi. Turvapaikanhakijoiden osalta kuitenkin EU:n turvapaikkamenettelydirektiivin ja
kansainvälisten sopimusten mukaisesti heillä on mahdollisuus täytäntöönpanokieltoa ha-
kea, mutta joka tapauksessa menettely on nopeampi kuin näissä oleskeluluvan peruuttami-
seen liittyvissä karkottamispäätöksissä, joista tässä hallituksen esityksessä on siis kysy-
mys.

Itse karkottamisen perusteisiin tässä ei siis puututa, vaan ulkomaalaisen karkottaminen
tämän hallituksen esityksen pohjalta tarkoittaisi edelleen henkilöä, joka on tehnyt rikok-
sen, josta voi saada vuoden tai enemmän vankeutta tai joka on tehnyt toistuvasti rikoksia.
Henkilö voidaan karkottaa myös, jos hän on käytöksellään osoittanut olevansa vaaraksi
muiden turvallisuudelle tai ryhtynyt tai hänen voidaan aikaisemman toimintansa perusteel-
la tai muutoin perustellusta syystä epäillä ryhtyvän Suomen kansallista turvallisuutta vaa-
rantavaan toimintaan. 

Samalla lisätään ulkomaalaislakiin säännös eurooppalaisen matkustusasiakirjan myön-
tävästä viranomaisesta, joka liittyy Euroopan parlamentin ja neuvoston tätä koskevaan ase-
tukseen teknisenä kysymyksenä.

15.51 Antero Laukkanen kd: Arvoisa rouva puhemies! Tämä esitys on vastaus kansa-
laisten mieltä askarruttaneeseen kysymykseen, miksi rikollisuuteen syyllistyneitä henki-
löitä ei voi heti palauttaa lähtömaahansa tai kotimaahansa. Uskon, että jos kansalaiset tätä
keskustelua nyt seuraavat ja herkästi kuuntelevat, niin he näkevät tässä sen edun, jota läh-
detään hakemaan, että tunnistetaan henkilön mahdollinen toistuva käyttäytymismalli, jos-
sa hän syyllistyy rikoksiin, ja sen pohjalta hänen palautustaan voidaan nopeuttaa. Tämä on
erittäin tervetullut uudistus.

Tietysti iso kysymys on tässä se, niin kuin ministerikin mainitsi, että vaikka tässä on
tämä hallinto-oikeuksia velvoittava kiireellisyyspykälä, niin onko sitten resursseja asioi-
den hoitamiseen kiireellisenä. Toivon, että tässä sitten hallituksen sisällä voitaisiin käydä
sellaista keskustelua, että oikeusministeriön alalle selkeästi osoitettaisiin lisäresursseja näi-
hin käsittelyihin — tai jopa sillä tavalla, että voitaisiin keskittää muutamiin hallinto-oi-
keuksiin tällaiset asiat, jolloin niihin saataisiin asiantuntemusta. Se toisi myös nopeutta tä-
hän käsittelyyn. En usko, että tässä hirveän suurista rahoista on kysymys, mutta hallituk-
sen ministereiden välinen yhteistyöhän ei tule toimimaan, jos näitä resursseja ei synny:
vaikka olisi hyvä laki, niin täytäntöönpano epäonnistuisi. Tästä on pidettävä huolta.

15.53 Joona Räsänen sd: Arvoisa puhemies! Esityksen tavoite on erittäin kannatettava.
Meillähän on ollut valitettavasti sellainen tilanne Suomessa, että tällaiseen rikokseen syyl-
listynyt on voinut pitkittää omaa oleskeluaan täällä sillä tavalla, että on lähtenyt sitten va-
litusteitse hakemaan lisäaikaa itselleen, ja on aivan selvää, että kyllähän tämmöinen pitää
poistaa. Ei voi olla mahdollista se, että kun ihminen on syyllistynyt vakavaan rikokseen,
niin hän sitten vielä väärinkäyttäisi meidän järjestelmäämme.

Yhtä lailla on aivan selvää, että tämänkin lainsäädännön muutoksen jälkeen meidän pi-
tää kuitenkin tiukasti pitää huolta siitä, että oikeusvaltioperiaate toteutuu, että jokaisella
kuitenkin on mahdollisuus oma asiansa saada hoidetuksi, ja emme saa lähteä millään taval-
la takakautta tätä oikeutta nakertamaan. Samalla varmaan on syytä valiokuntavaiheessa
näitä esityksen yksityiskohtia varsinkin tältä osin katsoa.

Mutta pääsääntöisesti on erittäin hyvä asia, että tämä saadaan hoidettua. Tämähän on ni-
menomaan ollut se prosessin osa, johon nyt kaikista parhaimmin pystymme puuttumaan,
2



Pöytäkirjan asiakohta PTK 29/2018 vp
kun tämän lainsäädäntöuudistuksen viemme läpi, ja sitä kautta myös nopeutamme tätä toi-
mintaa.

No, yhtä lailla tähän voi sanoa, että meillä on varmaan muutenkin painetta tehostaa nii-
den Suomesta kielteisen päätöksen saaneiden palautuksia, joilla on siis lainvoimainen pa-
lautuspäätös takana, koska ei voi olla tilannetta, että meille missään tilanteessa jäisi tänne
tuhansittain ihmisiä, joilla ei ole laillista oikeutta oleskella Suomessa.

15.55 Jani Mäkelä ps: Arvoisa puhemies! Lähtökohtaisestihan jokainen sellainen lakiesi-
tys on hyvä lakiesitys, jolla pyritään tiukentamaan Suomen maahanmuuttopolitiikkaa tai
tehostamaan luvatta maassa olevien poistamista. Erityisesti tässä tapauksessa, kun kyse on
rikosperusteisesta karkottamisesta, on yleisen oikeustajunkin kannalta välttämätöntä, että
maasta poistetaan viipymättä. Kun nyt tuosta esityksestä luen, että olisi tavoitteena kuuden
kuukauden käsittelyaika, niin onhan se nyt jo maalaisjärjellä käsittämätöntä, miten maam-
me laki voi suojella niiden ulkomaalaisten oikeutta oleilla maassa, jotka ovat syyllistyneet
vakaviin rikoksiin — niin paljon suojella sitä, että heitä ei puolessa vuodessa voida maas-
tamme poistaa. Tämä on käsittämätöntä. Hyvä kuitenkin, jos pyrkimys on näitä aikoja ly-
hentää.

Sitä kuitenkin hieman kummastelen, miten hallituksella on voinut kestää näin kauan sen
kanssa, että nämä jo vuosia sitten sovitut ja päätetyt maahanmuutto- ja ulkomaalaisasioi-
den tiukennukset tuodaan tänne eduskuntasaliin. Tilanne on päällä. Ei nyt ole aikaa odot-
taa. Maassa on pian tuhansia laittomasti maassa olevia. Millä aikataululla on tulossa lisää
näitä suunniteltuja tiukennuksia? Ja toisena kysyn: mitä on suunnitteilla sen estämiseksi,
että nämä karkotetut ulkomaalaiset tulevat jopa kymmeniä kertoja maahan takaisin karkot-
tamisensa jälkeen?

15.56 Reijo Hongisto sin: Arvoisa rouva puhemies! Hallitusohjelmassa linjattiin, että tör-
keisiin rikoksiin syyllistyneiden rikoksenuusijoiden ja yleiselle järjestykselle vaarallisten
henkilöiden maasta poistamista tulee nopeuttaa. Sen johdosta sisäministeriö ryhtyi selvit-
tämään, mitä ongelmia maasta poistamiseen liittyy tapauksissa, joissa kyse on rikoksiin
syyllistyneistä ja yleiselle järjestykselle vaarallisista henkilöistä.

Hankkeen selvitystyön perusteella sisäministeriön maahanmuutto-osasto valmisteli tä-
män lakiesityksen. Lakiesitys on kannatettava, koska nykyisen lain perusteella maasta kar-
kottamista koskevia päätöksiä ei voida panna täytäntöön ennen kuin ne ovat saaneet lain-
voiman. Jos karkotettava on valittanut päätöksestä hallinto-oikeuteen, hän saa odottaa Suo-
messa hallinto-oikeuden päätöstä. Senkin jälkeen on mahdollista valittaa korkeimpaan hal-
linto-oikeuteen. Näin ollen maassamme voi oleskella käytännössä vapaasti ja sosiaali-
etuuksien turvin yleisen järjestyksen ja turvallisuuden kannalta vaarallisia rikollisia kuu-
kausia, jopa vuosia. 

Tässä esityksessä ehdotetaan nykyistä selkeämpiä muutoksia maasta karkottamista kos-
kevien päätösten täytäntöönpanosääntelyyn niin, että tietyt yleiseen järjestykseen ja turval-
lisuuteen liittyvät karkottamispäätökset voitaisiin panna täytäntöön nopeammin kuin nyt.
Ehdotettu sääntely koskisi sekä kolmansien maiden kansalaisia että EU-kansalaisia ja hei-
hin rinnastettavia.

Arvoisa puhemies! Kuten aiemmin jo totesin, tämä lakiesitys on erittäin kannatettava
kansalaistemme yleisen turvallisuuden näkökulmasta. Mahdollisuus nopeaan palauttami-
3



Pöytäkirjan asiakohta PTK 29/2018 vp
seen on samalla signaali maamme rajojen ulkopuolelle mutta myös jo nyt maassa luvatta
oleskeleville henkilöille.

15.58 Mika Kari sd: Arvoisa rouva puhemies! Itsekin kannatan tätä lakiesitystä ja pidän
sitä ihan hyvänä vastauksena kansalaisten oikeustajuakin ihan asianmukaisesti koetelleel-
le ajattelulle, että henkilö, joka saa Suomesta suojan, ei kunnioita Suomen lainsäädäntöä ja
suomalaisuutta ja oikeusvaltioperiaatteita vaan käyttäytyy tässä maassa niin, että aiheuttaa
ympäristölleen vaaraa ja toimii lakien vastaisesti. Sen jälkeen normaalin oikeusprosessin
jälkeen henkilö on maasta poistettavissa, karkotettavissa, ja tähänkin jää vielä mahdolli-
suus valittaa, ja valitukset pitää tämän esityksen mukaan käsitellä kiireellisinä — ihan loo-
ginen ja järkeenkäypä ratkaisu. Enkä usko, että Suomi oikeusvaltiona ottaa tässä taka-as-
kelia, jos ja kun samalla varmistetaan se, että asia tulee myös hallinto-oikeudessa käsitel-
tyä asianmukaisesti, viivyttelemättä ja päätös saadaan näin ollen lainvoimaiseksi. 

Jään lähinnä odottamaan tässä salissa muita puheenvuoroja, erityisesti vaikkapa nyt pe-
russuomalaisilta, joilla oli, kuinkahan kauan, yli kaksi vuotta, aikaa laittaa asioita kuntoon,
mutta vasta nyt tämä Sininen tulevaisuus saa näköjään asioita järjestykseen.

15.59 Jari Ronkainen ps: Arvoisa puhemies! Tarve maasta karkottamista koskevien pää-
tösten täytäntöönpanokelpoisuuden helpottamiselle ja nopeuttamiselle on kriittinen. Sa-
maa viestitti poliisiylijohtaja Seppo Kolehmainen eilen eri medioissa julkaistussa tiedot-
teessa toteamalla, että hakemusten nopea käsittely ja päätösten nopea toimeenpano on tär-
keää maan sisäisen turvallisuuden kannalta.

Tällä hetkellä vastaanottopalveluissa on noin 10 000 kielteisen turvapaikkapäätöksen
saanutta henkilöä, joista noin 7 000 on valittanut päätöksestään. Viime vuonna poliisi pa-
lautti noin 2 600 kielteisen turvapaikkapäätöksen saanutta henkilöä kotimaihinsa. Kuiten-
kin viime aikoina poliisi on joutunut keskeyttämään lähes puolet jo valmistelussa olleista
kielteisen turvapaikkapäätöksen saaneiden palautuksista. Palautuksia keskeytetään muun
muassa uusintahakemusten vuoksi. 

Turvapaikanhakijoiden loputonta valitusoikeutta on pystyttävä rajaamaan. Hallituksen
esitys on askel oikeaan suuntaan mutta mittakaavaltaan täysin riittämätön vastaamaan tur-
vapaikanhakijoiden aiheuttamaan kuormitukseen Maahanmuuttovirastossa, hallinto-oi-
keuksissa ja poliisissa. Meidän on kansallisesti määriteltävä turvapaikanhakuoikeuden reu-
naehdot, eikä pidä odottaa, että EU:sta tupsahtaa ratkaisun avaimet suoraan käsiimme. Pa-
lauttamisen onnistumiseen ja turvallisuuteen on resursoitava tarvittavat voimavarat. Odo-
tan ja toivon, että hallitus ottaa sisäisen turvallisuuden seikat huomioon ja linjaa ulkomaa-
laislakia huomattavasti jyrkemmin kuin mitä nyt on esitetty.

16.01 Anna Kontula vas: Arvoisa puhemies! Eduskuntakäsittelyn tässä vaiheessa en ha-
lua itse asiaan lyödä kantaani lukkoon, mutta kyllä ihmettelen, mikä on se tosiasiallinen
muutos, mitä tässä haetaan. Mikäli henkilöllä on kuitenkin oikeus hakea hallinto-oikeudes-
sa täytäntöönpanon epäämistä, karkotus joka tapauksessa pitkittyy. Käsittelyn tästä täytän-
töönpanon epäämisestä on oltava itsessään riittävän huolellinen ja perusteellinen, jotta se
täyttää oikeusvaltioperiaatteen ehdot, ja näin käytännössä, mikäli ihmiset osaavat tätä vä-
linettä käyttää, me saamme tuplakäsittelyt näihin valituksiin, sekä täytäntöönpanon epää-
miskäsittelyn että sitten varsinaisen asian käsittelyn. Kun hallinto-oikeudet jo muutenkin
4



Pöytäkirjan asiakohta PTK 29/2018 vp
ovat tukossa, ei tämä ainakaan niiden kuormitusta vähennä, jos vielä toiveena on, että kum-
pikin näistä käsittelyistä toteutettaisiin kiireellisenä.

Voisin ajatella, että tässä takana on ehkä jonkinnäköinen oletus, että kun tehdään järjes-
telmästä riittävän monimutkainen, ihmiset eivät osaa sitä käyttää ja näitä täytäntöönpanon
epäämisiä ei sitten haettaisi ja sitä kautta tämä tuottaisi nopeamman karkottamisen polun.
Mutta suhtaudun tähänkin skeptisesti silloin kun kysymys on nimenomaan vakaviin rikok-
siin syyllistyneistä henkilöistä, jotka ovat mahdollisen maahantulobyrokratian lisäksi on-
nistuneet käymään läpi vielä rikosoikeudellisen prosessin. Jos joku tässä maassa osaa käyt-
tää meidän järjestelmää ja tuntee, miten siinä toimitaan, niin he löytyvät juurikin tästä ryh-
mästä.

Toinen varapuhemies Tuula Haatainen: Ministeri Mykkänen. Riittääkö 4 minuuttia?
[Kai Mykkänen: Kyllä!]

16.03 Sisäministeri Kai Mykkänen:  Arvoisa puhemies! Kiitos hyvästä keskustelusta.
Valitettavasti joudun pian rientämään toiseen kokoukseen, mutta ehdin tässä esille tullei-
siin vastata. 

Ensinnäkin voi hyvin kysyä, kuinka paljon näiden täytäntöönpanokieltojen käsittely sit-
ten hallinto-oikeuksissa ruuhkautuu, mutta nykytilanteessa, jossa meillä käytännössä voi
odottaa hallinto-oikeuden päätöstä aina täällä ja sen jälkeen hakea valituslupaa korkeim-
paan hallinto-oikeuteen, keskimääräinen käsittelyaika on selvästi pidempi kuin tässä tilan-
teessa, jossa, kun jo suoraan päästään hallinto-oikeuden tasolle arvioimaan se täytäntöön-
panokielto, päästään nopeampaan tulokseen. Sitten tietysti, jos ja kun asiaan halutaan kiin-
nittää enemmän huomiota resurssien puolella, siihen pystytään tarttumaan joustavammin
kuin jos puhuttaisiin korkeimman hallinto-oikeuden päässä olevasta jonosta näiden päätös-
ten tekemisen kohdalla. Se on tietysti sitten ensisijaisesti oikeusministeriön vastuulla kat-
soa, että tämä valitusvaiheen tilanne etenee kohtuullisessa ja tarkoituksenmukaisessa ajas-
sa. 

Yleisestihän tässä on kysymys siitä — edustaja Mäkelä aivan oikein kiinnitti huomiota
esimerkiksi tähän kuuden kuukauden arvioon, joka on eräs varovainen arvio, mikä olisi
maksimiaika käsittelyille käytännössä — että niin kauan kuin meillä suomalaisessa oikeus-
valtiossa lähdetään sinänsä paljolti perustellusti siitä, että kaikista yksittäistä henkilöä kos-
kevista päätöksistä, myös oleskeluluvan purkamispäätöksistä, voi valittaa — koska viran-
omainen kuitenkin voi aina myös tehdä virheen päätöstä tehdessään, se mahdollisuus on
otettava huomioon — niin kauan meidän on vaikea päästä siitä eroon, etteikö tässä sitten
olisi mahdollista myöskin toimeenpanokieltoa hakea kokonaisuudessaan.

Sitähän myöskin tässä useampikin edustaja kysyi, myös edustaja Mäkelä, miksi tietty-
jen hallitusohjelman mukaisten muutosten toimeenpano lainsäädäntöön on kestänyt näin-
kin kauan. Voin kyllä vakuuttaa, että esimerkiksi tässä asiassa edes tässä salissa ei näytä
juurikaan olevan poliittista erimielisyyttä asiasta, eli siitä ei ole hallituksen päässä kysy-
mys, vaan kysymys on meidän oikeusvaltiorakenteeseemme liittyvästä varsin tarkasta ju-
ridisesta punninnasta, miten tällainen muutos voidaan tehdä. On pyritty hakemaan mahdol-
lisimman selkeää ja nopeuttavaa menettelyä, kuitenkin siten, että meidän oikeusvaltiom-
me myös tältä osin kestää tarkastelun, ja sinänsä se aivan oikein onkin. 

Sinänsä muiden toimien eteen, mitä peräänkuulutettiin loputtoman valitusoikeuden, uu-
sintahakemusten, lainvoimaisen kielteisen päätöksen saaneiden palautusten toimeenpanon
5



Pöytäkirjan asiakohta PTK 29/2018 vp
nopeuttamisen osalta, toki tässä koko ajan tehdään töitä, sanoisin, ulkopoliittisella rinta-
malla liittyen siihen, että meidän osaltamme tietysti erityisesti Irakin suunta on se oleelli-
nen. Noin 70 prosenttia näistä noin 10 000:sta kielteisen päätöksen saaneesta, jotka tällä
hetkellä vastaanottopalveluiden piiriin kuuluvat, ovat nimenomaan Irakin kansalaisia, Ira-
kista lähtöisin. Sinnehän palautetaan pieniä määriä, mutta laajempi ja myöskin järjestäyty-
neempi palauttamistapa edellyttää parempaa yhteistyötä Irakin viranomaisten kanssa. Täs-
sä ollaan kyllä kaikilla rintamilla liikkeellä, että saataisiin selkeämmät menettelyt myös
sinnepäin käyttöön. 

Itse suhtaudun tähän hyvin selkeästi niin, että meidän tulee toki tarjota henkilökohtaisen
uhkan piirissä oleville henkilöille turvapaikka, sen takaa meidän perustuslakikin, ja myös
palautuskiellon, mutta sitten kun on täytäntöönpanokelpoisia, lainvoimaisia kielteisiä pää-
töksiä, niin ei voida sallia sitä, että tänne muodostuisi laaja tai merkittävä laittomasti maas-
sa pysyvästi oleskelevien joukko. Se ei ole myöskään näiden ihmisten etu eikä myöskään
luo sellaista pohjaa Suomessa, että täällä oltaisiin valmiita tämä kansainvälisen suojelun
velvoite toteuttamaan ja että Suomella olisi henkinen kyky omaksua tasapainoinen linja
tässä kysymyksessä.

Meidän täytyy pystyä kyllä tässä kielteisen päätöksen saaneiden osalta toimimaan laa-
jemminkin, kuten täällä moni edustaja on peräänkuuluttanut. Myös katsotaan tiettyjä lain-
säädäntömuutoksia, joilla voitaisiin näiltä osin vähentää lieveilmiöitä, jotka ovat varmasti
marginaali mutta näkyvät merkittävästi, eli sitä, että käytetään uusintahakemuksia, käyte-
tään valitusoikeutta väärin. Mutta tämä on haastavaa tietysti tämän tilanteen osalta, koska
totta kai täytyy olla myös mahdollisuus korjata nekin yksittäistapaukset, joissa Maahan-
muuttovirasto tekee virheen, niin kuin mikä tahansa viranomaispäätös Suomessa lähtee sii-
tä, että siihen voidaan valitusta tuomioistuimesta hakea ja tuomioistuimella pitää myös olla
mahdollisuus se sitten tarkastaa. Tämä on tämä kokonaisuus.

Mutta tältä osin tosiaan joka tapauksessa tilanne nopeutuu näiden törkeisiin rikoksiin
syyllistyneiden tai kansallisen turvallisuuden uhaksi määriteltyjen henkilöiden karkotus-
päätösten osalta nykyiseen verrattuna ja myöskin mahdollistaa kyllä helpommin resurs-
sien lisäyksellä tilanteen edelleen nopeuttamisen verrattuna nykymenettelyyn, jossa men-
nään korkeimman hallinto-oikeuden kautta. 

16.08 Hannu Hoskonen kesk: Arvoisa rouva puhemies! Tämä hallituksen esitys, joka on
muuttamassa ulkomaalaislakia, on mielestäni erittäin perusteltu ja tähän aikaan sopiva. Pi-
tää muistaa koko ajan, että näihin vakaviin rikoksiin, mitä mekin olemme tässä maassa jo
havainneet, pitää pystyä lainsäädäntöteitse viranomaisten puuttumaan. Ei muuten tämä
homma pelitä. Mehän tiedämme sen tänä päivänä, että esimerkiksi kansalliset rajat ylittävä
terrorismi on levinnyt ihan koko Euroopan alueelle ja meidän viranomaiset tekevät jatku-
vasti yhteistyötä toisten Euroopan unionin maiden ja Euroopan maiden kanssa, jotta pys-
tyisimme varautumaan näihin tilanteisiin, joissa esimerkiksi henkilö on syyllistynyt vaa-
rallisiin rikoksiin muualla tai sitten yleisen järjestyksen ja turvallisuuden vaarantamiseen.
Meillä pitää olla lainsäädäntö sillä keinoin, että tällainen henkilö voidaan maasta poistaa
nopeasti, vai pitäisikö jäädä sitten odottamaan sitä tilannetta, kun menetetään ihmishenkiä
tai tapahtuu jotain korvaamatonta vahinkoa? Kyllä itsenäisen kansakunnan pitää pystyä
suojautumaan tällaisilta ilmiöiltä. Kunhan tuo tiedustelulaki toivon mukaan saadaan aika-
naan kuntoon, niin sehän parantaa olennaisesti mahdollisuuksia puuttua tällaisiin tilantei-
siin, jo etukäteen varautua siihen, että henkilöiden, jotka maahan ehkä ovat tulossa, taustat
6



Pöytäkirjan asiakohta PTK 29/2018 vp
pystytään nopeasti selvittämään ja mahdollinen yhteydenpito esimerkiksi terroristijärjes-
töihin voidaan paljastaa. Tämän takia pidän tätä hallituksen esitystä erittäin hyvänä ja pe-
rusteluna ja toivon, että se saadaan nopeasti käsitellyksi ja voimaan.

16.10 Sami Savio ps: Arvoisa puhemies! Tämä yksittäinen lakiesitys on todellakin kanna-
tettava, joskin vain valitettavan pieni ilonpilkahdus hallituksen harjoittamassa maahan-
muuttopolitiikassa, kuten edustaja Mäkelä tässä hieman aiemmin toi esille. Ripeämpiäkin
toimenpiteitä olisi kaivattu ja niitä olisi tosiaan kaivattu jo silloin syksyllä 2015, kun tämä
maahanmuuttokriisi oikein kunnolla räjähti käsiin myös meillä täällä Suomessa, kuten
koko Euroopassa.

Arvoisa puhemies! Edustaja Laukkanen  kysyi äsken ministeriltä tämän esityksen ai-
heuttamista kustannuksista. En huomannut ministerin vastaavan, mutta ainakin oman tul-
kintani mukaan täällä on todettu, että kun näitä tuomioistuinprosesseja nopeutetaan, niin
palkkamenoina aiheutuisi noin 50 000 euron vuosittaiset lisäkustannukset, jotka voitaisiin
kattaa jo nykyisistä määrärahoista. Tässähän on kyse varsin pienestä summasta, jos todel-
lakin tästä on kysymys.

Arvoisa puhemies! Täytyy myös muistaa, että hallinto-oikeudet ovat jo nyt varsin ruuh-
kautuneet muun muassa kielteisistä turvapaikkapäätöksistä tehdyistä valituksista, mikä on
tietysti erittäin huolestuttava asia, ja prosessia tulisi myös tältä osin merkittävästi virtavii-
vaistaa.

Mutta mitä tulee tähän esitykseen, on tosiaan terveen järjen mukaista, että rikoksiin tai
yleisen järjestyksen tai turvallisuuden vaarantamiseen syyllistyneet henkilöt voidaan tä-
män lakiesityksen voimaantulon jälkeen karkottaa ripeästi tai ainakin nykyistä ripeämmin
ja tietenkin myös oikeudenmukaisen oikeuskäsittelyn jälkeen Suomesta. Se on varmasti
myönteistä sekä inhimillisestä että kansantaloudellisesta näkökulmasta.

Arvoisa puhemies! Ministeri mainitsi puheenvuorossaan äsken laittomasti maassa oles-
kelevat henkilöt — heitä on täällä tuhansia, tarkkaa lukua ei taida tietää kukaan — [Puhe-
mies koputtaa] ja heidän käännyttämiseensä maasta tulee tosiaan kiinnittää aiempaa sel-
västi enemmän huomiota.

16.12 Ville Tavio ps: Arvoisa rouva puhemies! Perussuomalaisille oli todella tärkeä se
maininta hallitusohjelmassa siitä, että näitä rikoksiin syyllistyneitä ulkomaalaisia karkote-
taan tehokkaammin. Tämä karkotusprosessin nopeuttaminen on ollut meille erittäin tärkeä
asia kyllä, ja tätä esitystä on odotettu pitkään. Olen silloin hallitustaipaleen ihan alkupuo-
lella tätä kysellyt, milloin tämä tulee, ja sen piti ainakin yhdessä vaiheessa tulla noin vuosi
sitten, eli joku siellä on sitten — ymmärsin, että ihan asiaruuhka, ei itsessään niinkään tä-
män asian vaikeus tai monimutkaisuus, vaan se asiaruuhka itsessään virkamieskunnassa —
hidastanut tätä nyt näin paljon. Mutta saadaan sitten lopulta joku esitys. Olen todella tyy-
tyväinen toisaalta, että tuli joku esitys, vaikkakaan tämä esitys ei ole kovin hyvä, se täytyy
kyllä myöntää. Monella tapaa tämä ei ole hyvä, minulle vain ei riitä tämä 2 minuutin pu-
heenvuoro tästä yksityiskohtaisesti kertomaan.

Tekemästäni lakialoitteesta tästä asiasta on sivun verran tekstiä täällä hallituksen esityk-
sessä. Se on lakialoite, jossa ehdotin, että tämä rikosperusteinen karkotus annettaisiin ri-
kostuomioistuimessa. Se on kaikkein paras, se on kaikkein oikeudenmukaisin ja oikeustur-
van kannalta kaikkein paras tapa ylipäänsä tehdä tämä, ja se on se tapa, millä tämä karko-
tusprosessi olisi pitänyt lähteä tekemään. Mutta tässä ei siihen lähdetty, ja siitä vielä on
7



Pöytäkirjan asiakohta PTK 29/2018 vp
ihan syytä kyllä käydä pohdintaa. Keskustelen siitä vielä lisää ministerin ja virkamiesten
kanssa.

Sitten vielä tässä on muutama tärkeä asia, jotka minun täytyy ilmeisesti mainita uudessa
puheenvuorossa, kun tässä puheenvuorossa loppuu aika kesken. Palaan vielä pariin tär-
keään pointtiin tämän aiheen alla.

16.14 Juho Eerola ps: Arvoisa rouva puhemies! Pyysin puheenvuoroa siinä vaiheessa,
kun edustaja Kari tuolta piikitteli, että mitä tekivät perussuomalaiset tämän kahden ja puo-
len vuoden aikana, kun hallituksessa oltiin, kun tätä ei silloin tuotu. Olisin hänelle vastan-
nut, mutta hän on nyt luikkinut jo pois, että oikeastaan tämä koko lause, mikä on hallitus-
ohjelmassa, että ”törkeisiin rikoksiin syyllistyneiden, rikoksen uusijoiden ja yleiselle jär-
jestykselle vaarallisten henkilöiden maasta poistamista nopeutetaan”, on pitkälti perussuo-
malaisten kynästä tullut. Olin silloin itse nimittäin siinä työryhmässä, joka hallitusohjel-
maa teki ja tätä maahanmuuttopoliittista ohjelmaa siihen hallitusohjelmaan sorvasi — en
toki ainoana, mutta yhtenä syyllisistä siellä.

Ministeri Mykkänen tosiaan on jo kolmas sisäministeri tänä aikana, jolta olen itsekin ti-
vannut, miksei mitään tapahdu, miksei tämä esitys jo tule, ja tässä ministeri jo vastasikin
ennen kuin poistui hänkin paikalta, että oli tämä juridinen pohdinta ja oikeusvaltioperiaat-
teen täyttyminen ja tämmöiset seikat, mitkä ovat aiheuttaneet sitten sen, että näin kauan on
kestänyt, että tämäkin jo keväällä 2015 hallitusohjelmaan kirjattu asia on saatu. 

Toivoisin, että tämä sama juridinen pohdinta ja oikeusvaltioperiaatteen täyttyminen ja
tämmöiset mietittäisiin yhtä tarkasti silloin kun ajatellaan näiden henkilöiden asemaa, jot-
ka ovat sitten joutuneet tämän maastakarkotusta odottavan henkilön uhriksi, rikoksen kä-
sittelyssä.

16.16 Anna Kontula vas: Arvoisa puhemies! Salikeskustelun perusteella pidän tarpeelli-
sena vielä korostaa muutamia asioita, että kuva meillä kaikilla säilyisi kirkkaana.

Ensinnäkin, valitusoikeuden käyttäminen ei ole järjestelmän väärinkäyttöä vaan järjes-
telmän oikeinkäyttöä.

Toiseksi, paperittomat ovat eri ryhmä kuin se ryhmä, jota tässä lakiesityksessä nyt käsi-
tellään.

Kolmanneksi, turvapaikkaprosessin uusintahakijat ovat eri ryhmä kuin se ryhmä, mitä
tässä lakiesityksessä käsitellään.

Vielä on hyvä muistaa, että tässä ylipäätään käsitellään hyvin pientä joukkoa henkilöitä
jo sen takia, että Suomessa turvallisuutta vaarantavia henkilöitä on vähän ja suurin osa
näistä henkilöstä ei ole karkotettavissa, koska he ovat Suomen kansalaisia.

16.17 Arto Satonen kok: Arvoisa puhemies! Pidän tätä esitystä erittäin kannatettavana ja
myöskin tasapainoisena suhteessa siihen, mikä meidän vallitseva lainsäädäntömme ja oi-
keuskäytäntömme on ollut. On hyvin vaikea kuvitella, että joku olisi sitä mieltä, että tör-
keisiin rikoksiin tai yleisen järjestyksen ja turvallisuuden vaarantamiseen syyllistyneiden
henkilöiden karkottamisen ei pitäisi tapahtua mahdollisimman nopeasti. Pidän sitä täysin
itsestäänselvänä, että sen pitää tapahtua mahdollisimman nopeasti, ja mitä nopeammin
tämä järjestelmä kykenee sen toteuttamaan, sen parempi.

Hieman tartun siihen, mitä täällä todettiin — edustaja Kontula taisi sanoa niin — että va-
litusten tekeminen ei ole systeemin väärinkäyttöä vaan sen oikeinkäyttöä. Totta kai vali-
8



Pöytäkirjan asiakohta PTK 29/2018 vp
tusjärjestelmä on olemassa sitä varten, kuten ministeri Mykkänenkin sanoi, että on alun pe-
rin tehty vääriä päätöksiä, mutta on kyllä rehellistä tunnustaa, että tätä valitusjärjestelmää
käytetään kyllä todella paljon tällä hetkellä vain sen takia, että halutaan pitkittää tämän kar-
kotuksen täytäntöönpanoa, minkä tietysti ei lähtökohtaisesti pitäisi olla se ensisijainen tar-
koitus, vaan valituksen perusteena pitäisi olla se, että on alun perin tehty väärä päätös.

16.18 Joona Räsänen sd: Arvoisa puhemies! Tästä edustaja Satosen hyvästä puheenvuo-
rosta on hyvä jatkaa. Onhan se juuri näin, että kyllä meillä kaikilla on oikeus käyttää niitä
kaikkia valituskeinoja, joita laki suo, ja hyvä niin, että niitä käytetään, mutta meillä on va-
litettavan paljon ollut myös tapauksia, joissa näillä valituksilla nimenomaan pyritään vain
maksimoimaan se aika, jonka henkilö voi täällä viettää, se on rehellistä myöntää. Ei se
poista sitä tosiasiaa, että totta kai oikeusvaltioperiaatteeseen kuuluu se, että jokainen saa
viedä asiansa tutkittavaksi, ja kyllä viranomaisetkin tekevät virheitä ja näihin pitää puut-
tua, mutta on hyvä, että myös näillä lainsäädännöllisillä muutoksilla pystytään joustavoit-
tamaan tätä järjestelmää niin, ettei ainakaan tällaisissa tapauksissa kukaan sitten näihin
väärinkäytöksiin ryhtyisi.

Yleisesti tästä aihepiiristä voi sanoa, että tästähän on monesti eduskunnan isossa salissa
jo keskusteltu. Aikaisemminhan täällä keskusteltiin myös kansalaisaloitteesta, joka koski
nimenomaan tätä asiaa, millä tavalla näihin rikoksiin syyllistyneiden ulkomaalaisten kar-
kottamista tehostetaan. On varmaan niin, että ylipäätänsä keskustelu näiden palautusten
ympärillä tulee kyllä meidän politiikassa säilymään, johtuenkin siitä, että eri perusteilla
maahan tulleiden ja sitten eri perusteilla kielteisiä oleskelulupia saaneiden määrä on Suo-
messa kasvanut ja tämä asia pitää ratkaista. Hyvä esimerkki, jos nyt katsotaan tätä vaikka-
pa — mikä tähän asiaan ei kuulu — näiden turvapaikanhakijoiden osalta, on se, että jos
meillä tällä hetkellä jo 10 000 ihmistä odottaa sitä, mitä sitten tehdään, niin kyllähän tämä
asia jotenkin pitää ratkaista, muuten se vie uskottavuuden kyllä tältä koko oleskelulupajär-
jestelmältä.

16.20 Ville Tavio ps: Arvoisa rouva puhemies! Ensinnäkin, tässä kun tätä karkotuslain-
säädäntöä tehdään, niin tämä on hieman sellaista juridista pykäläviidakkoa, joka on vähän
juridisoitunut, byrokratisoitunut siten, että se on välillä todellisuudesta irtonaista, mikä on
valitettavaa. Tässä nimittäin nyt puhutaan vakaviin rikoksiin syyllistyneiden tai yleiselle
kansalliselle eli Suomen turvallisuudelle vaarallisten henkilöiden poistamisesta meidän
maastamme, niin että ei pitäisi unohtaa maalaisjärkeä. Tässä on nimittäin aivan oleellinen
asia se, että henkilö on säilöön otettu. Tämä ehdotus ja tämä toimintatapa, mikä nyt on Suo-
messa, ei vain oikeastaan toteuta tätä lakia, suojatun oikeushyvää, yleistä turvallisuutta tai
kansallista turvallisuutta tai sitten muunlaista oikeudenmukaisuutta, mikä tähän rikollisen
karkotukseen tietenkin sisältyy, se ei suojele eikä toteuta sitä oikeushyvää, sitä päämäärää,
mihin tällä halutaan, ellei se henkilö ole säilöön otettu. Se on aivan samantekevää sinänsä,
miten siinä valitellaan ja miten kauan siinä kestää — vaikka olisi hyvä tietenkin, että mah-
dollisimman nopeasti — jos kuitenkin henkilö saa olla vapaana. Siinä ei maalaisjärjellä
ajateltuna nyt vain ole järkeä, että meidän järjestelmä antaa monissa tapauksissa tavallaan
myöden, että selvä, nyt saat olla täällä vielä vaikka kolme kuukautta, saat olla puoli vuotta
vapaana ja käsitellään näitä sinun asioitasi oikeudessa. Jos ja kun näissä tapauksissa on se
uhka ja karkotus on mitä todennäköisintä, niin kyllä henkilön tulisi olla säilöön otettu. Eli
9



Pöytäkirjan asiakohta PTK 29/2018 vp
ei saisi unohtaa maalaisjärkeä tämän asian suhteen. Siinä mielessä tämä esitys ei ole kovin-
kaan edistyksellinen.

Kuuntelin myös noita edustaja Kontulan argumentteja tuossa hänen puheenvuorossaan,
ja ne olivat mielestäni tässä salikeskustelussa aika raikkaita, ihan hyviäkin. Aloin itsekin
nimittäin miettimään heti sitä, kun täytäntöönpanokieltohakemuksia ruvetaan tekemään
sitten hallinto-oikeuteen, ja vaikka en halua ihan ehkä edustaja Kontulan tavalla sanoa, että
tulisi kaksi erillistä päätöstä oikeudesta, niin vähän kuitenkin siihen suuntaan. Elikkä to-
siaan, kun täytyy ensin ratkaista sitten se täytäntöönpanokieltohakemus, niin miten se rat-
kaistaan? Mihin se täytäntöönpanokieltohakemuksen ratkaisu perustuu? Miettikää nyt:
Onko se erilainen kuin se itse päätuomio? No, eihän se ole erilainen. Sehän perustuu sen sa-
man henkilön samanlaiseen näyttöön ja samanlaiseen oikeudelliseen argumentointiin. Sen
täytäntöönpanokiellon antamisen kynnyshän on huomattavasti alhaisempi, niin että se tie-
tenkin annetaan paljon helpommin sitten kuin itse sen pääratkaisun päätös, ja siinä määrin
hallituksella on tässä järkeä. Mutta se, mitä edustaja Kontulakin nosti esiin, on mielestäni
hyvä pointti, että ei saisi tulla toisaalta tällaista kahden eri oikeudenkäynnin järjestelmää.
Siinä tulee vähän semmoinen olo suoraan sanottuna, että toisesta niistä tulee semmoinen
näennäisoikeudenkäynti, koska oikeusvarmuuden ja aineellisen totuuden kannalta se täy-
täntöönpanokieltohakemushan tulisi ratkaista aivan vedenpitävin perusteluin, niin kuin
Suomessa oikeus toimii, mutta nyt kun ollaan tällaisessa tilanteessa, että se ratkaistaan en-
nen kuin on vielä taustalla sitä oikeuden päätöstä, niin kyllä se aika erilaiseksi menee to-
siaan kuin nykyprosessissa. Eli nykyisin kun korkein hallinto-oikeus ratkaisee sitä täytän-
töönpanokieltohakemusta, niin siinä on jo taustalla se hallinto-oikeuden päätös. Se on hy-
vin erilaista päätöksentekoa tuomioistuimilta. Siinä määrin itsekin rupesin pohtimaan, mil-
lainen tämä on meidän oikeusjärjestelmän näkökulmasta, onko tämä sen näkökulmasta ko-
vin hyvä muutos. Ei ole paras mahdollinen muutos, se on myönnettävä.

Minä olen itse hyvin tiukkojen karkotusten kannalla. Olen kova karkotusten kannattaja
ollut ja tiukan ulkomaalaispolitiikan kannattaja, mutta haluan, että tässä olisi silti mahdol-
lisimman oikeudenmukainen järjestelmä. Sen takia aionkin vielä tosiaan jatkaa tämän esit-
tämistä, että nämä rikokseen perustuvat karkotukset tehtäisiin kuitenkin rikostuomioistui-
missa, koska se olisi kaikkein oikeudenmukaisinta. Siinä poistuisi esimerkiksi se, miten
nykyisin tämä karkotus tehdään, kun tämähän nähdään lisärangaistuksena. Eli henkilö,
joka tekee rikoksen, joutuu sen jälkeen jäämään odottamaan sitten aivan toista päätöstä.
Ensin käräjäoikeudesta on tullut päätös, sitten hän joutuu odottamaan seuraavaksi hallinto-
oikeuden päätöstä, se hyppää toiseen tuomioistuimeenkin. Ja sitten se on ihan selvä, että se
tuntuu lisärangaistukselta — eikö tunnukin? Se on ihan selvä, koska se on suora jatkumo
siitä rikoksesta ja se on nimenomaan vastoin sitä lisärangaistavuuden kieltoa, ne bis in
idem -sääntöä, sitä mitä korkkikin, korkein oikeus siis, on Suomessa linjannut muun muas-
sa näissä verotusasioissa ja verorikosasioissa.

Eli siinä mielessä kyllä pidän tätä minun ja perussuomalaisten tekemää aloitetta siitä,
että nämä rikosten karkotukset siirtyisivät enempi sinne rikosoikeudellisen prosessin puo-
lelle, paljon parempana ja paljon oikeudenmukaisempana, koska siellä on kuitenkin se har-
kinta, mikä tehdään, ja siellä tehdään myös kuuleminen. Se on ehkä myös yksi tämmöinen
perustuslaillinen kysymys, että näissä tilanteissa ei hirveän hyvin tehdä sitten karkotetta-
vien henkilöiden kuulemisia nykyisin, koska hallinto-oikeus evää järjestään ne kuulemis-
pyynnöt, koska siellä eivät resurssit riitä.
10



Pöytäkirjan asiakohta PTK 29/2018 vp
Tässä hallituksen esityksessä tosiaan yhden sivun verran on käsitelty tätä lakialoitetta,
jossa olen ehdottanut tätä karkotuspäätösten tekoa näissä asioissa siirrettäväksi sinne yleis-
ten tuomioistuinten puolelle, rikosoikeuksiin. Tässä nyt valitettavasti näkyy hieman täm-
möinen vielä, että jos virkamies on tehnyt päätöksen — tai hallitus, kuka sen päätöksen sit-
ten tekeekään, ministeri, hallitus, virkamiehet yhdessä — että tätä lakialoitetta ei nyt edis-
tetä, niin sitten siinä on kuitenkin sitä tutkittu ja on etsitty aika hakemallakin niitä tapoja,
miksi se pitäisi ikään kuin iskeä alas tai tyrmätä. Minä toivoisin, että sen sijaan, että tämä
minun ajatukseni ihan suoraan tyrmättäisiin, sitä pohdintaa sitten jatkettaisiin. Tämä on
myös resurssikysymys. Siinä säästää, kun käydään vain yksi prosessi sen sijaan, että käy-
dään näitä erillisiä prosesseja eri oikeusasteissa.

No, kuitenkin hyvä suunta. Toivottavasti tämä lainsäädäntö lähtee nyt tästä sitten kehit-
tymään ja tätä hallitusohjelman kirjausta tullaan myös tulevissa hallituksissa pohtimaan ja
jatkamaan.

16.29 Jani Mäkelä ps: Arvoisa puhemies! Tuen edustaja Tavion hyvin perusteltua näke-
mystä näiden asioiden siirtämisestä rikosoikeuden puolelle. Totean myös sen aiemmin
mainittuun liittyen, että ei oikeastaan ole olemassa paperittomia vaan ainoastaan laittomas-
ti maassa olevia.

Tästä valitusoikeudesta vielä pari sanaa. Tuskin monikaan sitä vastustaa, että päätöksis-
tä ylipäänsä voi valittaa, kenties sitäkään, että voi valittaa ensimmäisen oikeusasteen rat-
kaisusta ylempään oikeusasteeseen, joskaan onko senkään oltava välttämättä aina auto-
maatio, jollei ole erityistä perustetta. Mutta sitä on mahdotonta käsittää, miksi järjestelmä
mahdollistaa vielä tämänkin jälkeen uudet hakemukset uusine valituksineen loputtomana
kierteenä, kun asia on jo kerran ratkaistu oikeusjärjestelmässämme.

Pohdin, onko tämä ongelma lopulta edes lainsäädännöllinen. Onko kysymys enemmän-
kin viranomaiskäytännöistä, jotka ovat vinossa tässä asiassa? Jos puhutaan esimerkiksi tur-
vapaikan hakemisesta, niin kyllähän ulkomaalaislaki mahdollistaa ilmeisen perusteetto-
man hakemuksen pikakäsittelyn, eikä mitään muuta kuin ilmeisen perusteeton ole hake-
mus, joka tehdään ilman oleellista uutta näyttöä heti loppuun asti valitetun hakemuksen pe-
rään. Nyt jos oikeus ei tätä tulkintaa nielisi, niin sittenhän me voisimme myös muuttaa la-
kia tämän osalta.

16.30 Mika Kari sd: Arvoisa rouva puhemies! Valitusoikeus on oikeusvaltioperiaattei-
den yksi isoimpia oikeuksia, ja ainakin itselleni jäi semmoinen tunne tästä keskustelusta,
että kaikki olemme tätä samaa mieltä, että on oikein, että on yhteiskunnassa oikeus valit-
taa. Vähintään yhtä paljon olemme samaa mieltä siitä, että tätä oikeutta ei saa väärinkäyt-
tää pelkästään viivyttelyyn vaan sitä on käytettävä asialliseen asian käsittelyyn. Ja kun
tämä toteutuu, niin — en itse tunnista sitä ja ymmärränkin, ettei se ole mikään lakitekninen
termi, kun juristi aikaisemmin puhui olevansa ”kovien karkotusten” kannattaja, en sellais-
ta käsitettä tunne, mitä sillä ”kovalla karkotuksella” tarkoitetaan — asiallista karkotusta
silloin, jos henkilö on syyllistynyt Suomessa rikokseen ja on saanut siitä käräjäoikeudesta
lainvoimaisen tuomion ja 30 vuorokauden jälkeen tämän tuomion tiedoksisaannin jälkeen
voidaan käynnistää prosessi henkilön maasta karkottamiseksi, pidän oikeudenmukaisena
ja kansalaisten oikeustajun kannalta tarpeellisena ja jopa välttämättömänä. Henkilöt, jot-
ka, niin kuin aikaisemmin sanoin, syyllistyvät rikokseen maassa, joka on antanut turvaa ja
11



Pöytäkirjan asiakohta PTK 29/2018 vp
suojaa, ottavat silloin ison riskin siitä, että se turva ja suoja tässä yhteiskunnassa päättyy.
Pidän sitä enemmän kuin tarpeellisena.

Vähän tuli itselleni semmoinen tunne, onko — ja mielelläni kuulisin lisää — perussuo-
malaisilla ikään kuin tässä maahanmuuttoajattelussa tapahtunut sellainen ajatuksen kei-
kahdus, että on vanhaa sananlaskua käyttäen ”väärin sammutettu” — oikeaan asiaan puu-
tutaan, mutta toimet olisivat jotenkin riittämättömiä — kun tässä edustaja Tavio sanoi, että
tämä koko prosessi pitäisi saada tänne rikosoikeuden puolelle. En ymmärrä, millä tavalla
se tätä asiaa suoraan jouduttaisi. Askel on varmaan oikeaan suuntaan, ehkä se ei ole riittä-
vä.

16.32 Anna Kontula vas: Arvoisa puhemies! Toteaisin vielä edustaja Mäkelälle, että pa-
perittomat eivät ole synonyymi laittomasti maassa oleville. Esimerkiksi henkilöllä, joka on
mennyt naimisiin Suomen kansalaisen kanssa, on oikeus odottaa Suomessa oleskelulu-
paansa, ja hän on paperiton mutta ei laittomasti maassa oleskeleva. Tässä nimenomaisessa
hallituksen esityksessä ei ole erityisesti kysymys sen paremmin paperittomista kuin laitto-
masti maassa oleskelevistakaan ryhmänä.

16.32 Ville Tavio ps: Arvoisa rouva puhemies! Kun sanoin olevani kovien karkotusten
kannattaja, tarkoitin tietenkin olevani kovemman karkotuspolitiikan kannattaja. Tämä hal-
lituksen esitys on aivan hyväksyttävä tarkoituksiltaan ja näyttää hyvältä. Kun sitä valio-
kunnat tutkivat, pidän hyvinkin todennäköisenä, että perussuomalaiset sitä tulevat kannat-
tamaan.

Mutta se, mistä tätä moitin, on se, että tämä nopeutuspäämäärä tässä, tämä nopeutusaja-
tus, on hyvä mutta se ei ole tämän koko järjestelmän kannalta kovinkaan käänteentekevä.
Siinä vähän hiotaan yhdestä kohtaa, mutta se ei sillä tavalla ole käänteentekevää. Sen takia
tivasin näitä paria asiaa, eli ensinnäkin tulee varmistua, että säilöönotot tapahtuvat kunnol-
la, ja sitten tulee varmistua siitä, että se toimii systemaattisesti oikein.

Minä haluaisin, että se systeemi toimisi siis niin, että ne karkotukset tulisivat ikään kuin
hyvin herkästi silloin, jos tekee vakavan rikoksen. Tahtoisin ikään kuin kansalaisena myös
ja poliitikkona varmistua siitä, että näin myös tapahtuu, kuten tässä lain tarkoituksessa on,
koska siinä nyt, kun se menee siellä niin, että poliisi tekee karkotusesityksen ja sitten Migri
tutkii, sitten hallinto-oikeus, on niin monta porrasta, että saattaa olla, että siinä tutkitaan sit-
ten aika monta kertaa erillisten teknisten seikkojen vuoksi jo sitten toisinpäin se karkotus-
päätös. Sen vuoksi olen puhunut siitä, että jos se tehtäisiin rikostuomioistuimessa, niin sii-
nä se voitaisiin hyvin arvioida, koska se rikostuomion antanut tuomari tietää sen rikosasian
yksityiskohdat, kun sitten taas se poliisi tai Migri tai hallinto-oikeus ei tiedä sitä, ne eivät
tutki enää sitä rikosjuttua. Siinä on selvä ero. Se on aivan tämmöinen oikeusturvan kannal-
takin merkityksellinen ero. Sen takia olen päätynyt siihen, että se olisi hyvä kuitenkin teh-
dä yleisessä rikostuomioistuimessa. 

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
12


	8
	15.48
	15.51
	15.53
	15.55
	15.56
	15.58
	15.59
	16.01
	16.03
	16.08
	16.10
	16.12
	16.14
	16.16
	16.17
	16.18
	16.20
	16.29
	16.30
	16.32
	16.32


