















































DEMD742.tmp.xml


Pöytäkirjan asiakohta PTK 53/2015 vp
Pöytäkirjan asiakohta 

PTK 53/2015 vp

Täysistunto

Tiistai 20.10.2015 klo 14.00—18.05

7. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 26/2015 vp
Valiokunnan mietintö VaVM 3/2015 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 7.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

17.43 Timo Harakka sd: Arvoisa puhemies! Kiinteistövero on kaksijakoinen vero: ta-
loustieteilijät rakastavat sitä ja kansalaiset vihaavat sitä. Kansantalouden, valtiontalouden
ja veronkannon kannalta se on ihanteellinen vero, kun se ei rasita työtä ja tuotantoa, vaan
liikkumatonta omistusta, mutta — ja tämä on suuri mutta — asukkaan itsensä mielestä
asunto ei ole omaisuutta vaan koti, yksi elämän tärkeimmistä asioista, välttämättömyys ja
arvokas tavalla, jota ei voi mitata rahassa, saatikka verokertymänä. Tämä on syytä aina
muistaa.

Suomessa on muita EU-maita kireämpi työn verotus ja keskiarvoa korkeampi kulutus-
verotus. Sen sijaan omistamista verotetaan kevyesti — eikä siinä kaikki, omistamista ve-
rotetaan usein hutiloiden ja epäoikeudenmukaisesti. Erityisesti tämä pätee kiinteistöve-
roon. Ensinnäkin jo veropohja on epämääräinen ja vuotaa kuin vanha ruuhi. Eri viran-
omaisten rekisterit eivät tuota oikeaa ja oikeudenmukaista tietoa siitä, mitä pitäisi verottaa.
Eräiden arvioiden mukaan jo yksin saattamalla rekisterit oikeellisiksi ja huomioimalla to-
della käytetty rakennusoikeus veropohja laajenisi sadalla ellei sadoilla miljoonilla euroil-
la. Uskomatonta, että hyvin järjestäytyneessä yhteiskunnassa puuttuu kerta kaikkiaan luo-
tettavaa tietoa ja yksiselitteinen rekisteri siitä, miten tätä veroa pitäisi oikein kerätä. Tässä
— ja vain tässä — asiassa Suomi muistuttaa Kreikkaa.

Osittain tästä seuraa toinen epäkohta: kiinteistöjen ja maapohjien arvostamisperusteet
eivät ole oikeudenmukaiset. Kiinteistöveroa maksavat tutkimusten mukaan suhteessa eni-
ten ne, joiden asunnon arvo on alhaisin, ja suhteessa vähiten ne, joiden asunto on arvok-
kain. Veron rakenne on siis erittäin regressiivinen, hyväosaisia suosiva ja pienituloisia ran-
kaiseva.

Edellinen hallitus laittoi liikkeelle kehittämishankkeen, jossa tarkastellaan näitä epäkoh-
tia. Valmista on arveltu tulevan vasta tätä seuraavan hallituksen aikana. Tätä aikataulua
täytyy kiristää: 7 vuotta on pitkä aika, kun paljon merkittävämpiäkin yhteiskunnallisia
muutoksia yritetään saada aikaan 7 kuukaudessa ellei päivässä. Pikaisena tavoitteena on ol-
tava oikeudenmukainen kiinteistövero, jossa varakkaat maksavat sen, mitä kuuluu — ei
 Tarkistettu
4.0



Pöytäkirjan asiakohta PTK 53/2015 vp
enempää mutta sen, mikä kuuluu — ja taas vähävaraisten kiinteistövero voi nykyisenkal-
taisilla tasoilla myös alentua. Kiinteistövero ei ole tuomittu ikuisesti kasvamaan.

Kokonaan toinen asia onkin verotuksen taso. Nyt hallitus on kiristämässä kiinteistöve-
rotusta, nostamassa lakisääteistä alarajaa. Suomessa 60 kuntaa joutuu nostamaan yleistä
kiinteistöveroprosenttia ja 25 kuntaa vakituisten asuinrakennusten veroprosenttia. Suurim-
mat prosentuaaliset nousut ovat Puumalassa, Kittilässä, Kustavissa ja Pomarkussa, kaikis-
sa yli 15 prosenttia. Kaksinumeroisia kasvuprosentteja on peräti 25 kunnassa, pienissä
kunnissa, joissa väki jo nyt enimmäkseen vähenee. Mutta huomionarvoisinta on se, vähek-
symättä näitä pienempiä kuntia, huolestuttavaa on, että Helsingissä kiinteistövero nousee
lähes 6 prosenttia ja Espoossa yli 7 prosenttia, ja nousua on myös Vantaalla ja Turussa. Siis
metropolialueilla asuminen kallistuu, mikä on myrkkyä alueelle, jonka pitäisi johtaa Suo-
men uutta nousua ja kasvua. Jo nytkään työtä tekevillä ihmisillä ei ole varaa asua pääkau-
punkiseudulla, ja mikä yhtä tärkeää, tänne työn perässä haluavilla ei ole siihen varaa. Ti-
lanne siis vain vaikeutuu. Jos hallitus toimisi tarmokkaasti asuntojen rakentamisen ja saa-
tavuuden puolesta — tai toimisi ollenkaan — voisi suhtautua kiinteistöveron kiristykseen
muutenkin kuin äärimmäisellä huolestuneisuudella, varsinkin kun maahanmuuton suurin
paine keskittyy juuri suuriin kaupunkeihin ja saa aikaan entistä vakavamman vajeen koh-
tuuhintaisista asunnoista.

Arvoisa puhemies! Edellä olevan johdosta ehdotamme, että lakiesitys hyväksytään
muuttamattomana ja hyväksytään kaksi lausumaa. Vastalauseen lausumaehdotukset ovat
seuraavat:

"Eduskunta edellyttää, että hallitus seuraa toimiensa vaikutuksia asumisen kustannuk-
siin ja varautuu hillitsemään nousupaineita erityisesti kasvukeskuksissa."

"Eduskunta edellyttää, että hallitus ryhtyy pikaisesti uudistamaan kiinteistöverotusta si-
ten, että veropohja on nykyistä tiiviimpi, verotusarvot nykyistä oikeellisemmat ja vero ko-
konaisuudessaan vähemmän regressiivinen kuin nykyisin."

17.48 Pia Viitanen sd: Arvoisa rouva puhemies! Haluan kannattaa edustaja Harakan esit-
tämää pontta. Kyllä minä kannan vahvasti sitä huolta, mitä edustaja Harakka tuossa omas-
sa puheenvuorossaan kantoi muun muassa tähän asumisen hintaan liittyen. Tämä on ollut
pitkäaikainen ongelma, sen puolesta on yritetty tehdä erilaisia ratkaisuja. Mutta tänä päi-
vänä huolestuttavaa on, että aika moni hallituksen heikennys tällä hetkellä johtaa siihen,
että asumisen hinta tulee kallistumaan — eikä vähiten se, mihin esimerkiksi edustaja Ha-
rakka tuossa omassa puheenvuorossaan viittasi, että nythän ollaan leikkaamassa vahvasti
näitä valtion tukia kohtuuhintaisten kotien rakentamiseksi. Nyt juuri voisi olla se aika, että
tehtäisiin oikein iso operaatio sen puolesta, että meille rakennettaisiin lisää kohtuuhintai-
sia vuokra-asuntoja. Tämä olisi tärkeä kysymys tässä ajassa.

Toinen seikka, mihin edustaja Harakka kiinnitti huomiota, oli juuri tämä, että varmasti
on tarpeen, että kiinteistöveroon tehdään nyt pidemmällä tähtäimellä, tietenkin nopeasti
toimeen tarttuen, sen kaltaista rakenteellista uudistusta, että se voisi myös veromuotona
olla oikeudenmukaisempi. Yhdyn siihen, että kiinteistövero ei ole koskaan kovinkaan ilah-
duttava vero, ja kansalaiset usein kantavat siitä huolta. Siksi olisikin järkevämpää uudistaa
sitä rakenteellisesti niin, että se olisi oikeudenmukaisempi. Tässä ei kysymys ole niinkään
siitä tasosta, mikä kiinteistöveron taso on. Sehän määritellään sitten yhdessä. Mutta se on
tärkeää, että se lähtökohtaisesti kohtelisi oikeudenmukaisemmin ja enemmän ihmisten tu-
lotasoa huomioiden. Tätä me esitämme näissä ponsissamme.
2



Pöytäkirjan asiakohta PTK 53/2015 vp
17.50 Timo Kalli kesk: Arvoisa rouva puhemies! Haluan muistuttaa, että kiinteistöverot
tällä hetkellä kerätään niin, että noin 80 prosenttia kerätään yrityksiltä ja 20 prosenttia yk-
sityisiltä kiinteistön omistajilta.

Se, mitä edustajat Harakka ja Viitanen totesivat veropohjan vuotamisesta, pitää paikkan-
sa. Kuntaliiton arvion mukaan kunnat menettävät noin 500 miljoonaa euroa vuodessa, kun
ilmoittaminen tällä hetkellä on jokaisen verovelvollisen omalla vastuulla ja välttämättä
näitä ilmoituksia rakentamisesta tai laajentamisesta ei ole siirretty sillä tavalla Verohallin-
non tietoon, ja kun tämä ilmoitusmenettely on vajava, niin tämän johdosta näitä puutteita
on olemassa.

Asiantuntijakuulemisessa saimme kuulla, että tämä niin sanottu kehittämishanke to-
siaan ei ole edennyt kovinkaan ripeästi, vaan nyt näyttäisi niin, että sen selvitystyö päättyi-
si vasta 2018. Yhdyn siihen kritiikkiin, että sekä valtiovarainvaliokunnan että verojaoston
tehtävä on yrittää kiirehtiä ja saada tämä veropohjan vuoto sillä tavalla tyrehdytetyksi, että
kunnat voisivat saada ne verot, jotka laki edellyttää. Sen tähden tämän hankkeen edisty-
mistä on syytä seurata.

En näe, että tällä ponnella sinällään on merkitystä tähän asiaan. Hallituksen tehtävänä on
patistaa viranhaltijoita, jotta tämä hanke saadaan eteenpäin niin, että veropohjan vuoto voi-
daan jatkossa kohdistaa niin, että kunnat saavat sen veron, mikä niille kuuluu.

17.52 Pia Viitanen sd: Arvoisa rouva puhemies! Edustaja Kalli kiinnitti huomiota tähän
rakenteelliseen ongelmaan. Haluan myös tässä yhteydessä nyt vielä käyttää tilaisuutta hy-
väkseni ja puhua tästä toisen ponnen asiasta eli tästä asumisen hinnasta kaiken kaikkiaan.
Kun täällä nyt on hallituspuolueiden edustajia muutama paikalla, niin voisitteko ystävälli-
sesti nyt välittää hallitukselle erittäin vakavat terveiset siitä, mitä teemme tässä tilanteessa,
kun moni toimi, mitä olette tekemässä, nostaa asumisen hintaa ja se entisestään pahentuu
myös rakenteellisesti siten, että meillä ei enää synny riittävästi kohtuuhintaisia vuokra-
asuntoja? Nyt on tilanne se, että hallitus on leikkaamassa nimenomaan sitä valtion tukea,
jota käytetään ja on ohjattu viime vuosina hyvin ehdoin niille rakennuttajille, jotka haluai-
sivat kohtuuhintaisia koteja ihmisille rakentaa, ja on ennustettavissa, että näiden toimien
seurauksena entistä vähemmän näitä koteja rakennetaan. Siksipä olisi nyt todella tärkeää
ryhtyä vakavasti miettimään isoa ratkaisua sille, mitkä kaikki toimenpiteet yhdessä voisim-
me tehdä, jotta tämä tilanne saataisiin paremmalle tolalle.

17.54 Timo Harakka sd (vastauspuheenvuoro): Arvoisa puhemies! Edustaja Kallille si-
nänsä arvokkaasta puheenvuorosta mainitsen — pieni korjaus — että tämä valtiovarainmi-
nisteriön työryhmä kertoo, että valtionhallinnon valmisohjelmistohankkeen aikatauluissa
tämä arvostamisjärjestelmän uudistaminen valmistuu noin vuonna 2019. Siksi käytin tuota
vuosilukua.

Haluan kiinnittää huomiota myös siihen, että ongelmana on myöskin tämän arvostusme-
nettelyn vanhanaikaisuus ja se, että se ei noudata lainkaan asuntojen käypiä arvoja. Yksi
syy, miksi tämä valmistelutyö on varmasti viivästynyt, on se, että kun lukee valtiovarain-
ministeriön selvitysmies Peltolan raporttia viime vuodelta, niin ilmenee, että ongelmat
ovat todella niin syviä ja laajoja ja kerta kaikkiaan tämän veron kerääminen on niin huti-
loivaa ja epäoikeudenmukaista, että ei sitä tähän mennessä (Puhemies koputtaa) ole onnis-
tuttu korjaamaan — mutta kiiruhtaminen on sitäkin tärkeämpää.
3



Pöytäkirjan asiakohta PTK 53/2015 vp
17.55 Timo Kalli kesk: Arvoisa rouva puhemies! Ensin edustaja Viitaselle, että erilaisten
tukien heikkous on siinä, että ne tahtovat vuotaa väärään paikkaan, ja monet tuet nimen-
omaan lisäävät sen kaltaisia kustannuksia, joita me tässä olemme moittimassa. Tuki pitää
kohdistaa oikeaan paikkaan oikealle henkilölle, mutta yleinen tällainen tuki on nostamas-
sa, valitettavasti, erilaisten vuokrien hintaa. Sen tähden sen määräämisessä pitää olla erit-
täin huolellinen, jotta se kohdentuu nimenomaan sellaiselle henkilölle, joka sitä ensisijai-
sesti tarvitsee.

Minusta ristiriitaa ei ole olemassa edustaja Viitasen ja Harakan kanssa siitä, mitenkä tä-
män veropohjan jatkossa saisi kohdentumaan niin kuin lainsäätäjä on kiinteistöveron osal-
ta tarkoittanut. Sen tähden se pitää saada siihen muotoon, että se on kilpailuneutraali eri
yrittäjien välillä, ja, tietenkin, omistustahan tässä verotetaan. Sekin on tiedossa, että monta
kertaa omistajat ovat eriarvoisia ja kuolemantapausten ja muiden osalta saattaa sille jääväl-
le tulla kohtuutonkin rasitus siitä kiinteistöverosta, mutta veron tarkoitus on verottaa ni-
menomaan kiinteistöä, ja valitettavasti sille kovin paljon ei voi mitään.

Meidän kaikkien tehtävä on tukea hallitusta siinä, että tämä veropohjan vuoto saadaan
loppumaan ja me saamme mahdollisimman nopeasti sen kaltaisen esityksen, joka sekä
maapohjaa että rakennuksia kohtelee oikeudenmukaisella tavalla ja kansalaiset ovat yh-
denvertaisia.

17.57 Pia Viitanen sd: Arvoisa rouva puhemies! Se tuki, mistä äsken puhuin, oli Valtion
asuntorahaston kautta maksettavaa tukea, jonka avulla, kun rakennetaan ihmisille vuokra-
asuntoja, se hinta, jonka ihminen tulee siitä maksamaan, on kohtuullisempi ja paljon edul-
lisempi kuin markkinakoroin. Eli tässä tapauksessa, edustaja Kalli, juuri nämä tuet, mistä
puhuin — korkotuen omavastuu ja siihen liittyvä käynnistysavustus — nimenomaan las-
kevat niiden asuntojen hintaa ja saavat sitten tätä kautta myös yleistä asuntomarkkinaa
kohtuuhintaisemmaksi. Minä uskaltaisin sanoa, että on aika katastrofaalista, että juuri täs-
sä tilanteessa nyt näitä tukien ehtoja, jotka sieltä Ara-rahastosta maksetaan, ollaan heiken-
tämässä ja leikkaamassa.

Oli aivan pöyristyttävää, kun hallitus suunnitteli yhdessä vaiheessa, että esimerkiksi
opiskelija- ja nuorisoasuntojen rakentamiselta vietäisiin koko tuki pois. Nyt sitten onneksi
ministeri tuli sillä tavalla paremmalle uralle ilmoittaessaan myöhemmin peruvansa tämän
tuen heikennyksen. Toivoisin, että myös näiden muiden osalta voitaisiin tätä harkita, kos-
ka nyt ei ole varaa niihin toimiin, joilla emme saisi riittävästi kohtuuhintaisia vuokra-asun-
toja ihmisille tässä tilanteessa.

17.58 Sami Savio ps: Arvoisa puhemies! Ymmärrän sinänsä sosialidemokraattien esittä-
män huolen tästä kohtuuhintaisten asuntojen saatavuudesta, ja nythän meillä todennäköi-
sesti vielä erityisesti kasvukeskuksissa tilanne entisestään heikkenee tämän maahanmuut-
tokriisin johdosta.

Mutta palaisin nyt kuitenkin lähinnä vielä tähän sosialidemokraattien esittämään ajatuk-
seen, että kiinteistöveron rakennetta tulisi muuttaa vähemmän regressiiviseksi. No, ym-
märrän tietysti, että ajatuksena on tasata tuloeroja, mutta ongelma on kuitenkin siinä ensin-
näkin, että kiinteistövero on varsin tehokkaasti kerättävä vero nykyisellään eikä valiokun-
nan ja verojaoston kuulemisten perusteella ole erityisen helppoa siirtyä tähän vähempään
regressiivisyyteen. No, sitten vielä toisena asiana se, että kun tämä vero kerätään kiinteis-
4



Pöytäkirjan asiakohta PTK 53/2015 vp
tön omistajalta, niin olisi hyvin vaikeaa estää sitten tämän veron valumista vuokriin, elikkä
tämä regressiivisyys on tässäkin kohtaa ongelmallinen.

17.59 Timo Harakka sd (vastauspuheenvuoro): Arvoisa puhemies! Kuten tuossa jo kah-
teen kertaan olen todennut, tämän veropohjan lisäksi ongelmana on se, että kiinteistöjen ja
maapohjien arvostus, kuten nyt jo kaksi VM:n selvitystä on osoittanut, ei vastaa niiden to-
dellista käypää arvoa edes likimainkaan. Eli meillä on tässä kaksi ongelmaa: meillä on
tämä veropohjan ongelma ja meillä on sitten näitten kiinteistöjen arvostuksen jälkeenjää-
neisyys. Tämä johtaa siihen, että vero on äärimmäisen regressiivinen, kuten jo sanoin. Hy-
väosaiset maksavat suhteessa vähiten arvokkaista asunnoistaan kiinteistöveroa, ja arvotto-
mista asunnoista tai vähäarvoisista asunnoista maksetaan suhteessa enemmän kiinteistöve-
roa kuin kuuluisi. Tämän on kaksi selvitystä todennut, ja tämä on aivan selvä tie, mihin oi-
keudenmukaisuuden nimissä täytyy siirtyä ihan vain jo sen takia, että ihmiset maksaisivat
veroa siitä omaisuudesta sen verran kuin kuuluu, eivät sen enempää mutta eivät myöskään
vähempää.

18.01 Pia Viitanen sd: Arvoisa rouva puhemies! Tähän lopuksi haluan vielä kerran pala-
ta siihen isoon kysymykseen, vakavaan kysymykseen asumisen hinnasta. Se on ollut on-
gelma kauan, ja nyt tosiasia on se, että hallituksen keinovalikoimalla, mitä hallitus on te-
kemässä, yhteisvaikutuksellisesti ei toden totta asumisen hintaa ja sen nousua kyetä hillit-
semään, vaan päinvastoin on monia toimia energiapuolella, jäteveron puolella, kiinteistö-
veron puolella, sen puolella, että leikataan tukia kohtuuhintaisten kotien rakentamiseksi.
Kaikkien näiden yhteisvaikutuksena te tuuppaatte kehityssuuntaa juuri päinvastaiseen
suuntaan kuin mistä te paljon puhuitte ennen vaaleja. Hyvin usein keskusteluissa sanottiin,
että pitää saada lisää kohtuuhintaisia koteja, jotta asumisen hintaa voitaisiin hillitä, ja nyt
tämä kaikki, mitä te olette tekemässä, johtaa täysin päinvastaiseen tulokseen. Siksi kannan
vakavaa huolta ja siksi toivoisin teidän kannattavan tätä ponttamme, missä kiinnitetään
huomiota siihen, että yleisesti ottaen on katsottava näiden toimien vaikutusta asumisen
kustannusten hillitsemiseen, sillä minä uskon, että ihmisten sietoraja on hyvin lähellä täs-
sä, kun kohta lompakosta iso lovi menee vain asumiskustannuksiin.

Keskustelu päättyi ja asian käsittely keskeytettiin.
5


