















































DEM33BB.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.6. Suullinen kysymys yksityisestä pysäköinninvalvonnasta (Kimmo Kiljunen sd)
Suullinen kysymys SKT 85/2019 vp

Suullinen kyselytunti

Toinen varapuhemies Juho Eerola: Edustaja Kiljunen, Kimmo.

Keskustelu

16.12 Kimmo Kiljunen sd: Arvoisa puhemies! Minä kysyn 122 kansanedustajan puoles-
ta. Me olemme tehneet lakialoitteen yksityisen parkkisakotusbisneksen saattamisesta ku-
riin. Pysäköinninvalvonta on muuttunut rahastukseksi, jota kaiken lisäksi ovat alkaneet
hallita yhä enemmän ulkomaiset firmat ja sijoittajat. Asiallinen pysäköinninvalvonta on
jäänyt toissijaiseksi, kun parkkifirman tavoite on maksimoida tulostaan. Kohtuusharkin-
nalla ei ole tilaa. Kysyn: siunaako hallitus näin joulun alla tämän 122 kansanedustajan tah-
totilan, että sakotusbisneksestä on päästävä eroon? 

16.13 Oikeusministeri Anna-Maja Henriksson (vastauspuheenvuoro): Arvoisa puhe-
mies! Johtuen siitä, että meillä on ollut tässä talossa aika paljon muita asioita agendalla, en
ole itse ehtinyt perehtymään vielä tähän teidän lakialoitteeseenne.

Sen sijaan tämä asiahan ei ole ihan uusi. Muistan, että joitakin vuosia sitten tästä käytiin
kiivastakin keskustelua, ja on olemassa myös perustuslakivaliokunnan kannanotto. Nyt
kannattaisi katsoa sitten, miten se perustuslakivaliokunnan linjaus suhteutuu tähän teidän
lakialoitteeseenne. 

Lähden siitä, että oikeusministeriössä meillä on joulupyhien jälkeen virkamiehiä, jotka
myös pystyvät tekemään tämän arvion, ja saadaan sitten palata tähän asiaan. On tietenkin
tärkeätä, että pysäköiminen Suomessa olisi mahdollisimman helppoa ja oikeudenmukaista.

Kysymyksen käsittely päättyi.


	3.6
	16.12
	16.13


