















































DEM633F.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

6. Hallituksen esitys  eduskunnalle  laeiksi  digitaalisten  palvelujen tarjoamisesta sekä säh-
köisestä asioinnista viranomaistoiminnassa annetun lain muuttamisesta

Hallituksen esitys HE 60/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään hallintovaliokuntaan,
jolle liikenne- ja viestintävaliokunnan on annettava lausunto.

Lähetekeskusteluun varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 7. asia-
kohtaan.

Keskustelu

17.33 Pauli Kiuru kok: 5 minuuttiako se oli?

Toinen varapuhemies Tuula Haatainen: 7 minuuttia. [Paavo Arhinmäki: Kolmekin riit-
tää!]

Arvoisa rouva puhemies! Kiitän Paavo Arhinmäkeä kiinnostuksesta puhettani kohtaan.
Saattaa olla, että 3 minuuttia ei riitä. [Paavo Arhinmäki: 200:sta minä olen paikalla kuun-
telemassa!]

Arvoisa rouva puhemies! Käsittelemme hallituksen esitystä digitaalisista palveluista ja
niiden tarjoamisesta ja saavutettavuudesta. Tässä taustalla on EU-parlamentin ja -neuvos-
ton direktiivi, se on sieltä lähtenyt liikkeelle. Tämä esitys on tausta huomioon ottaen aivan
käypää tavaraa, ja en halua millään tavalla sitä moittia. Puheeni painotus menee pikkasen
sivuun tästä hallituksen esityksestä mutta ehkä perustelluista syistä, ja katson, että se ikään
kuin tukee tätä EU:n näkemystä ja tuota hallituksen esitystä, ja uskon, että varmaan Paavo
Arhinmäkikin on kanssani hyvin pitkälle samoilla linjoilla, koska tässä puhutaan syrjäyty-
misestä ja kaikkien suomalaisten pitämisestä mukana tässä yhteiskunnassa.

Laeilla pyritään siis edistämään digitaalisten palvelujen laadukasta ja tietoturvallista tar-
joamista julkisella sektorilla sekä parantamaan yhteiskunnan erityisryhmien edellytyksiä
selvitä omatoimisesti. Kysymys on tarjonnasta, ja sitten toisaalta puhutaan tässä hallituk-
sen esityksessä saavutettavuudesta. Se, mihin kiinnitän huomiota, on tämä vastaanottaja-
puoli eli vastaanottaminen, johon liittyvät vastaanottajan taidot digitaalisiin asioihin liit-
tyen, tarvittavat laitteet, niiden hankkiminen, ja sitten tietysti asenteet.
 Tarkistettu
4.1



Pöytäkirjan asiakohta PTK 48/2018 vp
Haluan kiinnittää erityistä huomiota siihen, että kun Suomi digitalisoituu ja maailma di-
gitalisoituu kovaa vauhtia, niin kaikki suomalaiset, kansalaiset, eivät ole pysyneet tässä
vauhdissa mukana, ja sitä kautta mahdollisuudet vaikuttaa asioihin asuinpaikasta riippu-
matta eivät välttämättä toteudu sillä tavalla kuin olisi toivottavaa. Se, että ei ole digitaalista
lukutaitoa, altistaa nykypäivänä vääjäämättä syrjäytymiselle. Jos palvelu on saatavissa
vain sähköisesti, tarkoittaa se käytännössä monelle sitä, että palvelua ei ole saatavissa enää
ollenkaan, ja siinä tapauksessa yhdenvertaisuus ei enää toteudu.

Tässä hallituksen esityksen 5 §:ssä on tästä sähköisestä tarjoamisesta, ja oikeastaan läh-
den tästä 5 §:n perusteluista. Täällä 5 §:n otsikkona on Digitaalisten palvelujen tarjoami-
nen, ja perusteluissa lukee seuraavasti: ”Myös muiden, vaihtoehtoisten kanavien ja asioin-
titapojen saatavilla olosta on huolehdittava tarkoituksenmukaisella tavalla. Laillisuusval-
vonnassa on pidetty ongelmallisena menettelyä, jossa viranomainen on päätöksellään tar-
jonnut vain sähköisen asioinnin mahdollisuutta.” Eli on oltava tämän digitaalisen sähköi-
sen palvelun rinnalla edelleen myös jatkossa muita tapoja hoitaa asioitaan.

Se, mihin toivon valiokunnan kiinnittävän huomiota tässä 5 §:ssä, on se, että peruste-
luissa tämä vaihtoehtoinen tapa on huomioitu mutta itse pykälässä siitä ei puhuta enää mi-
tään. Puhutaan vain, että on oltava tarjolla digitaalisia palveluita ja niiden saatavuuden on
oltava hyvä. Eli puolustan tässä niitä kansalaisia, joilla ei ole digitaitoja. Esimerkiksi yli
65-vuotiaista 500 000 henkilöä ei ole koskaan käyttänyt mitään digitaalista palvelua. Il-
man älypuhelinta on myös noin 500 000 suomalaista yli 65 vuoden ikäryhmästä. Ja nyt jos
ajatellaan, että puhumme digitaalisten palveluiden tarjonnasta ja saatavuudesta, niin se ei
vain toteudu, jos niitä laitteita ei ole tai ei ole taitoa niiden käyttämiseen. No, mikä avuksi?
Avuksi kannattaa ottaa koulutus. Ja ketkä sitä koulutusta voivat tarjota? Nähdäkseni vas-
tuuta ja rahoitusta pitää antaa kirjastoille, kansalaisopistoille sekä muulle vapaalle sivistys-
työlle, jotka jo tälläkin hetkellä tekevät sitä työtä, mutta kun nämä 500 000 on, niin se työ ei
ole valmista. Riippumatta siitä, mikä hallitus seuraavalla vaalikaudella jatkaa, toivon, että
hallitusohjelmaan tulee vahva kirjaus siitä, että digitaitoja viedään kirjastoissa, kansalais-
opistoissa ja vapaassa sivistystyössä eteenpäin.

Tämä ei ole kysymys pelkästään esimerkiksi pankkipalveluista tai Kela-palveluista,
tämä on kysymys myös sivistyksellisistä palveluista. Verkkoympäristössä on runsaasti eri-
laista kulttuuritarjontaa, lehdet ja kirjat ovat digitaalisesti saatavilla, tv-ohjelmia löytyy
verkkomaailmasta. Niitä on siellä arkistoituina, ja musiikkia ja elokuvia, erilaisia arkisto-
palveluita on lähes äärettömästi. Kaikesta tästä henkilöt, jotka eivät ole digilaitteitten kans-
sa sinut, jäävät valitettavasti paitsi.

Eli viestini on se, että pidetään kaikista huolta, pyritään antamaan sellaista koulutusta,
että myös ikäihmiset pääsevät palveluihin käsiksi, tämä koulutus on helposti toteutettavis-
sa pienillä kustannuksilla, kohderyhmä huomioiden maltillisella tavalla se opetus etenee ja
huomioidaan [Puhemies koputtaa] oppijoiden valmiudet. — Kiitos.

17.40 Sirpa Paatero sd: Arvoisa rouva puhemies! Digitaalisuus on päivän sana, ja saavu-
tettavuusdirektiivi on asia, josta on ainakin joissakin valiokunnissa käsitelty jo aikaisem-
missa vaiheissa sitä, mitenkä oikeasti esimerkiksi YK:n vammaisten oikeudet tulevat to-
teutumaan näissä digitaalisissa palveluissa. Nythän tuntuu esimerkiksi sote-palveluissa
pääministerikin täällä uskovan vahvasti siihen, että ihmiset tulevaisuudessa käyttävät sote-
palveluita myöskin digitaalisina. Siinä kyllä haasteena on se, että tällä hetkellä on Suomes-
sa ainakin 400 000 ihmistä, jotka eivät niitä käytä, joilla ei ole konetta, jotka eivät osaa nii-
2



Pöytäkirjan asiakohta PTK 48/2018 vp
tä digitaalisia palveluita käyttää. [Pauli Kiuru: 500 000!] Ja sen takia tulee huolehtia, että
on olemassa tämä mahdollisuus, että aina on ohjeistusta, aina on mahdollisuus käyttää
myöskin ihan kasvotusten, puhelimitse tai jollain muulla keinolla niitä palveluita.

Tähän lakiin sisältyy tällä hetkellä siis ajatus, että kaikki julkiset palvelut kuntien, val-
tion, yliopistojen, ammattikorkeakoulujen, ammatillisten koulujen, Kelan ynnä muitten
osalta siirrettäisiin tähän, mutta myöskin yhtiöiden osalta, niin että muun muassa Posti, jul-
kinen liikenne, VR ynnä muut, pankit ja kaikki ne, joissa tarvitaan vahvaa tunnistautumis-
ta, tulisivat sen järjestelmän piiriin, niin että kaikkia niitä verkkosivuja pitäisi olla muun
muassa näkövammaisilla mahdollisuus käyttää. Onneksi tähän on tehty muutaman vuoden
siirtymäaika, että kaikkea ei tarvitse olla ensi vuoden alusta vaan viimeisten mobiilipalve-
luiden tulee olla siirrettyinä vuoden 21 aikana saavutettavuuden pariin kaikille. Mutta
haastetta tulee, ja yhä edelleen siis haluaisin painottaa sitä, että joka tapauksessa vaihtoeh-
toisia muotoja palveluiden saamiselle tulee olla tämänkin jälkeen.

Keskustelu päättyi.

Asia lähetettiin hallintovaliokuntaan, jolle liikenne- ja viestintävaliokunnan on annettava
lausunto.
3


	6
	17.33
	17.40


