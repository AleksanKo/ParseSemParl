















































DEMAC6F.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.1. Suullinen kysymys maksuttomasta toisen asteen koulutuksesta (Pilvi Torsti sd)
Suullinen kysymys SKT 29/2018 vp

Suullinen kyselytunti

Puhemies Paula Risikko: Ensimmäinen kysymys, sosiaalidemokraattinen eduskuntaryh-
mä, edustaja Torsti.

Keskustelu

16.01 Pilvi Torsti sd: Arvoisa puhemies! Suomen menestys on rakentunut sille, että jo-
kainen voi varallisuudesta riippumatta opiskella. Lukio ja ammatillinen koulutus ovat kui-
tenkin hiipien muuttuneet monelle liian kalliiksi. Nuorisobarometrin mukaan jopa puolet
koulutuksen keskeyttäneistä ilmoittaa syyksi rahan. Toisen asteen tärkeyteen on myös he-
rätty laajasti. Me tarvitsemme uudistuksia. Eilen OAJ esitti oppivelvollisuuden pidentä-
mistä 19 vuoteen. Lisäksi maksuton toinen aste -kansalaisaloite ylitti 50 000 allekirjoituk-
sen rajan, joten ensimmäinen koulutusta koskeva kansalaisaloite tulee nyt eduskunnan kä-
sittelyyn. Tämä eduskunta siis päättää, jatkuuko nykytilanne, jossa koulu voi loppua köy-
hyyteen, vai teemmekö merkittävän tulevaisuusuudistuksen. Kysyn, opetusministeri
Grahn-Laasonen, mikä on teidän kantanne: Hyväksyttekö nykytilan, vai oletteko valmis
uudistukseen? Pitääkö toinen aste [Puhemies koputtaa] muuttaa oikeasti maksuttomaksi?
[Timo Heinonen: Mutta ei pakoksi!]

Puhemies Paula Risikko: Pysytään minuutin mittaisissa kysymyksissä ja vastauksissa.

16.02 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Suomi on hyvinvointiyhteiskunta, ja uskomme vahvasti koulutukseen ja mahdolli-
suuksien tasa-arvoon. On aivan selvää, että ei voi olla Suomessa tilannetta, jossa joltain
meidän lapsistamme ja nuoristamme koulupolku katkeaa siitä syystä, että perheellä ei ole
varaa oppimateriaalikustannuksiin. [Välihuutoja vasemmalta] Olemme saaneet huolestu-
neita viestejä, ja muun muassa Pelastakaa Lapset ry:n selvityksen mukaan 12,5 prosenttia
opiskelijoista kertoo, että heillä tai heidän perheillään on suuria vaikeuksia selvitä oppima-
teriaalikustannuksista. Ne ovat lukiossa noin 2 500 euroa per opiskelija koko lukion ajalta,
ja ammatillisessa koulutuksessa ne vaihtelevat alakohtaisesti mutta ovat kuitenkin siellä-
kin huomattavia.

Tähän asiaan hallitus on jo kiinnittänyt huomiota. Olemme käynnistäneet selvityksen,
jossa selvitämme kahta vaihtoehtoa. Selvitämme sitä, mitä tällainen kokonaan maksuton
tarkoittaisi. Ja koska sillä on iso hintalappu ja koska [Puhemies koputtaa] myöskin opetuk-
 Tarkistettu
4.1



Pöytäkirjan asiakohta PTK 23/2018 vp
seen kaivataan rahaa, niin toisena vaihtoehtona selvitämme vaikuttavia keinoja, joilla voi-
daan puuttua tähän vakavaan asiaan.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.04 Pilvi Torsti sd (vastauspuheenvuoro): Arvoisa puhemies! Tämä tosiaan on tärkeä
asia, jota kuvastavat viestit, joita saamme. Sain Twitterissä viestin eilen: ”Jostainhan se
evvk-asenne on lähtöisin, ei sen kanssa synnytä. Itselläni asenne johtui masennuksesta, ja
kotijoukoilla ei riittänyt voimat motivoimaan. Ois ketuttanu jos ois ollu pakko jatkaa kou-
lua, mutta tänä päivänä olisin siitä tosi kiitollinen.” Näin kirjoitti Jenni Twitterissä.

Toisen asteen oppivelvollisuuden uudistamista on tosiaan selvitetty vuosia: Valtion ta-
loudellinen tutkimuskeskus, talouspolitiikan arviointineuvosto ja viimeksi eilen OAJ.
Kaikki selvitykset ja esitykset ovat päätyneet, arvoisa ministeri, samaan johtopäätökseen:
oppivelvollisuutta kannattaa pidentää ja tehdä toisesta asteesta maksuton. Eli tätä tulevai-
suusuudistusta on selvitetty, ja johtopäätös on yksiselitteinen. Kyse on nyt siitä, että meiltä
puuttuu päätös, ei selvityksiä. Siksi kysyn edelleen, mikä on teidän kantanne: pitääkö toi-
nen aste muuttaa viipymättä maksuttomaksi sen sijaan, että edelleen selvitämme tätä asiaa,
josta tarvitaan päätös?

16.05 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Hallituksen tavoitteena on se, että jokainen nuori suorittaisi vähintään toisen asteen
tutkinnon, ja se tavoite on yhteinen. Koulutustakuu Suomessa on saatu toimimaan jo lähes
täydellisesti, elikkä lähes jokainen pääsee siirtymään sieltä peruskoulusta toisen asteen
opintoihin. Mutta keskeyttämiseen on puututtu tällä hallituskaudella muun muassa amma-
tillisen koulutuksen reformilla, joka nyt tuo uusia keinoja ja myös enemmän henkilökoh-
taista tukea.

Ajattelen myös niin, että ne syyt koulutuksen keskeyttämiselle usein ovat varhaisem-
massa vaiheessa. Jo siellä varhaislapsuudessa tunnistetaan syrjäytymiseen liittyviä kehi-
tyssuuntia, jotka sitten kärjistyvät myöhemmällä iällä. Siitä syystä meidän on käännettävä
vahvasti katsetta varhaisempiin vuosiin, tuotava tukea perheille, lapsille ja nuorille sinne
varhaisempaan vaiheeseen ja esimerkiksi panostettava peruskouluun, varhaiskasvatuk-
seen ja siihen, että saamme vahvistettua jokaisen opiskelijan, nuoren mahdollisuuksia
opiskella niitä perustietoja ja -taitoja niin, että toisen asteen tutkinnon suorittaminen lop-
puun tulisi mahdolliseksi. [Puhemies koputtaa] Sen lisäksi tarvitaan täsmätoimia [Puhe-
mies: Aika!] auttaa heikoimmassa asemassa olevia. [Välihuutoja vasemmalta]

Puhemies Paula Risikko: Pysytään minuutin mittaisissa puheenvuoroissa, jotta mahdol-
lisimman moni voi ottaa kantaa näihin asioihin.

16.06 Jukka Gustafsson sd (vastauspuheenvuoro): Arvoisa puhemies! Tässähän on poh-
jimmiltaan kysymys lasten ja nuorten välisestä yhdenvertaisuudesta, ja kun meillä on niin
paljon työttömyyttä, köyhiä lapsiperheitä ja näin, niin liian moni nuori joutuu lopettamaan
koulun sen takia, että raha ei riitä. [Ben Zyskowicz: Siksi juuri heitä on autettava!]

Nyt asiantuntijat tukevat oppivelvollisuusiän pidentämistä, sitä kauttahan tämä maksut-
tomuus tulisi koulukirjoihin ja vastaaviin, kouluvaatteisiin. [Oikealta: Mitä teki opetusmi-
2



Pöytäkirjan asiakohta PTK 23/2018 vp
nisteri Gustafsson?] Nyt tärkeä kysymys, arvoisa opetusministeri, on se, [Timo Heinonen:
Te ette tehnyt mitään!] että kun lähestyy tämä kehysriihen aika, niin nyt odotamme oikeas-
ti, että te tuotte esille esityksenä sen, että tämä oppivelvollisuusiän nostaminen laitetaan oi-
keasti liikkeelle. Se on yhteiskuntapolitiikan yksi suurimpia kysymyksiä tällä hetkellä, et-
teivät lapset syrjäydy, [Puhemies koputtaa] nuoret syrjäydy. [Puhemies: Aika!] Tuotteko
esityksen? [Ben Zyskowicz: Autetaan niitä, jotka ovat avun tarpeessa!]

16.07 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Tässä keskustelussa sekoittui nyt kaksi eri asiaa:

Elikkä aloitettiin toisen asteen kustannuksista, ja se on vakava asia, johon hallitus on
lähtenyt etsimään toimia ja täsmätoimia, joilla siihen voidaan vaikuttaa, ja sen lisäksi sel-
vitetään kaksi vaihtoehtoa. Sen lisäksi meillä on materiaalipakissa vielä sekin, että niitä
maksuja voidaan myöskin alentaa, eli oppimateriaalikustannuksia, esimerkiksi kierrätyk-
sen, kirjastojen, digitaalisten ratkaisujen ja niin edelleen avulla. [Sari Sarkomaa: Vihdoin
toimia, hienoa!]

Sitten kokonaan toinen kysymys on tämä keskustelu oppivelvollisuudesta ja -pakosta.
Ne ovat eri asioita, ja siihen haluan todeta, että en ole aivan vakuuttunut siitä, auttaako
koko ikäluokkaa koskeva mekaaninen pakko täsmällisesti juuri tähän ongelmaan eli kou-
lutuksen keskeyttämiseen, [Oikealta: Ei auta!] vai pitäisikö meidän löytää vaikuttavia kei-
noja auttaa niitä nuoria, joita tämä ongelma koskee täsmällisesti, ja kohdentaa tukea ja
apua varhaisempiin vuosiin, jo varhaislapsuuteen, varhaiskasvatukseen ja peruskouluun,
jotta jokainen saavuttaa sellaiset tiedot ja taidot ja muun muassa lukutaidon, jolla pärjää
toisen asteen opinnoissa ja elämässä. [Timo Heinonen: Ei kannettu oppilas koulussa pysy!]

16.08 Eeva-Johanna Eloranta sd (vastauspuheenvuoro):  Arvoisa puhemies! Kolmen
viime vuosikymmenen aikana Suomesta on kadonnut yli 600 000 työpaikkaa, joihin on
riittänyt vain perusasteen koulutus. Pelkän peruskoulun varassa olevien työllisyys on pu-
donnut niin, että pelkällä peruskoulupohjalla vain 43 prosenttia on töissä, ja pelkän perus-
koulun käyneet ovat työssä vain puolet työiästään. On todellakin suuri yhteiskunnallinen
ongelma, että pelkän perusasteen koulutuksen varassa Suomessa on huikea määrä, yli
600 000 työikäistä ihmistä, ja edelleenkin jokaisesta ikäluokasta noin 10 000 nuoren opin-
not päättyvät peruskouluun. Onkin ihan välttämätöntä, että me turvaamme jokaiselle nuo-
relle vähintään tuon toisen asteen tutkinnon, ja se ei ole myöskään kiva, että usein opinto-
jen keskeyttämisen syynä ovat kalliit opiskeluvälineet — ja tämä oppivelvollisuuden pi-
dennys kattamaan tämän toisen asteen tutkinnon poistaisi samalla tämän ongelman. Aika
hyvin se yhdeksänvuotinen peruskoulukin on pitänyt huolta siitä, että kaikki lapset ja nuo-
ret sen todellakin käyvät. Emmekö me voisi nyt tarttua tähän asiaan ja hoitaa tämän asian
kuntoon?

16.09 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kuten totesin, meillä on yhteinen tavoite siitä, että jokainen nuori suorittaisi vähin-
tään toisen asteen tutkinnon, ja siihen meidän pitää ponnistella, sen tavoitteen saavuttami-
seksi, joka päivä. Koulutustakuu on tärkeä, eli jokainen saa paikan toiselta asteelta, ja kes-
keyttämisen vähentämistä tehdään jo, esimerkiksi vaikkapa ammatillisen koulutuksen re-
formia henkilökohtaisemman tuen kautta.
3



Pöytäkirjan asiakohta PTK 23/2018 vp
Oppimateriaalikustannuksista on lähtemässä liikkeelle selvitys, jossa etsitään konkreet-
tisia ratkaisuja, ja sen lisäksi hallituksella on 19 kohdan ohjelma nuorten syrjäytymisen eh-
käisemiseksi.

Saattaa kuulostaa hiukan siltä, että toistan itseäni, mutta tämä on tärkeä näkökulma, että
vaikuttavin työ, mitä voimme tehdä, on auttaa ajoissa, varhaisemmassa vaiheessa. Eli pa-
nostukset jo varhaiskasvatukseen ovat tärkeitä investointeja, että saataisiin koko ikäluokka
varhaiskasvatuksen piiriin, niin kuin myöskin OAJ esittää ansiokkaasti, ja sen lisäksi pe-
ruskoulun kehittäminen niin, että se oppimisen motivaatio syttyisi, että meillä olisi tukea
niille nuorille, esimerkiksi ministeri Saarikon [Puhemies koputtaa] johdolla psykososiaa-
lista tukea mielenterveys-, päihdeongelmiin, niin edelleen, ja peruskouluun [Puhemies: Ai-
ka!] huomioon kiinnittäminen täsmätoimien löytämiseksi apua tarvitseville. [Jukka Gus-
tafsson: Molempia tarvitaan!]

16.11 Antti Lindtman sd (vastauspuheenvuoro): Arvoisa puhemies! Tuhansia ja tuhan-
sia nuoria jää joka vuosi ilman toisen asteen tutkintoa perusasteen varaan. Jopa 100 000
alle 30-vuotiasta nuorta on vailla toisen asteen tutkintoa. Aivan tuoreiden tietojen mukaan
jopa puolella heistä, jotka keskeyttävät lukion tai amiksen, yhtenä keskeisenä syynä on ra-
han puute. Sen takia tämä on niin tärkeä asia.

Arvoisa puhemies! Tässähän on erilaisia näkemyksiä. Mitä tähän pitäisi tehdä? Halli-
tuksen vastaus kuultiin helmikuun viimeisenä päivänä, kun ministeri totesi Ylen aamu-
tv:ssä, mitä pitää tehdä, jos rahat eivät riitä. Ministeri totesi, että silloin tietysti sosiaalitoi-
misto on se ensimmäinen osoite. Eihän se voi olla näin, arvoisa ministeri, että jos rahat ei-
vät riitä koulutukseen, niin hallituksen vastaus on: menkää sosiaalitoimistoon. [Ben Zys-
kowicz: On mentävä demareiden vaaliristeilylle!] 

Nyt kysyn teiltä: Selvityksiä on tehty. Jokaisen selvityksen johtopäätös on selkeä: toi-
sen asteen maksuttomuus oppivelvollisuutta pidentämällä. Aiotteko te seisoa tämän tär-
keän uudistuksen takana vai tuotteko te tästä esityksen kehysriiheen?

16.12 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kuvasin tässä haastattelussa nykytilaa ja kerroin samassa lauseessa, että hallitus et-
sii vaikuttavia toimia, miten tähän asiaan voitaisiin puuttua. Samoin kerroin myöskin vii-
me viikolla sen, että käynnistämme tästä laajan selvityksen niin, että siinä selvitetään vaih-
toehdot. Niitä vaihtoehtoja tähän ongelmaan vastaamiseen voi löytyä kokonaan maksutto-
muudesta. Mutta koska se on erittäin kallis investointi, 100 miljoonaa euroa, se pitää huo-
lellisesti pohtia, olisiko se raha kenties paremmassa käytössä, jos se kohdennettaisiin esi-
merkiksi hyvätuloisten oppimateriaalien sijaan esimerkiksi täsmällisemmin
syrjäytymisvaarassa olevien nuorten auttamiseksi ja opetuksen kehittämiseen. Tässä selvi-
tyksessä toisena vaihtoehtona tosiaan selvitetään niitä vaikuttavimpia täsmätoimia, koska
meidän yhteinen tavoitteemme tässä salissa on se, että kukaan ei syrjäytyisi vaan voisim-
me jo varhain puuttua niihin kehityskulkuihin ja huolehtia, että koko ikäluokka saisi suo-
ritettua sen toisen asteen tutkinnon vähintäänkin loppuun. [Jukka Gustafsson: Ei maistu-
nut peruskoulukaan kokoomukselle!]

16.13 Ville Niinistö vihr (vastauspuheenvuoro): Arvoisa puhemies! En usko, että lukion
ja amiksen opiskelijoita, niitä, joilla on vaikeuksia saada raha riittämään opintoihinsa ja op-
pimateriaaleihinsa, lämmittää se, että opetusministeri sanoo, että hän on kiinnittänyt huo-
4



Pöytäkirjan asiakohta PTK 23/2018 vp
miota tähän asiaan. He odottavat päätöksiä. Me tiedämme jo sen, että ilman toisen asteen
tutkintoa jääminen vaikuttaa merkittävästi koko myöhempään aikuisuuteen ja työelämään
pääsemiseen. Tämä noin 80—95 miljoonan euron panostus, mitä tämä maksuton toinen
aste tarkoittaisi vihreiden eduskunnan tietopalvelulla teettämän laskeman mukaan, on niin
pieni summa suhteessa siihen työllisyysasteen nousemiseen, mitä nuoret saavat siitä, että
saisivat toisen asteen loppututkinnon, että se kannattaisi tehdä.

Arvoisa ministeri, te myös sanotte, että varhaiskasvatukseen pitää panostaa, jotta puutu-
taan ongelmiin ajoissa. Mutta te olette leikanneet sieltäkin. Kysynkin siis nyt valtiovarain-
ministeri Orpolta, onko ongelma teissä. Ettekö te anna rahaa opetusministerille näihin
asioihin, että koulutukseen panostettaisiin, että maksuttomuutta edistettäisiin, ryhmäkoot
pidettäisiin pieninä ja [Puhemies koputtaa] varhaiskasvatuksen oikeutta ei leikattaisi, kos-
ka te olette heikentäneet oikeutta koulutukseen?

16.14 Valtiovarainministeri Petteri Orpo (vastauspuheenvuoro):  Arvoisa puhemies!
Mitä tulee varhaiskasvatukseen, haluaisin ensinnäkin muistuttaa, että hallitus teki erittäin
arvokkaan ja hienon päätöksen vapauttaa tuhansia lapsiperheitä varhaiskasvatusmaksuista
ja samaan aikaan tuhansilta keskituloisilta perheiltä varhaiskasvatusmaksuja laskettiin.
Tämä oli erittäin iso päätös. Mitä varhaiskasvatukseen tulee, opetusministeri esitti ja halli-
tus käynnisti maksuttoman varhaiskasvatuksen kokeilun. [Eduskunnasta: Hyvä!] Ne ovat
isoja isoja panostuksia.

Te ette ehkä ole huomannut sitä, että viime vuoden aikana kelkka kääntyi. Sen alkuvaa-
likauden säästämisen sijaan viime vuonna kelkka kääntyi ja ensimmäisen kerran jo sadois-
sa miljoonissa yhteensä on pystytty taas sijoittamaan rahaa koulutukseen ja osaamiseen.
Tämä on nyt mahdollista, kun talous on lähtenyt kasvuun ja enää ei ole aivan niin tiukkaa
kuin on ollut tähän asti. Hyvään suuntaan mennään, edustaja Niinistö. [Välihuutoja vasem-
malta]

Puhemies Paula Risikko:  Sinisellä eduskuntaryhmällä oli tämä sama pääkysymyksenä,
joten otan tässä vaiheessa edustaja Elovaaran.

16.15 Tiina Elovaara sin (vastauspuheenvuoro): Arvoisa puhemies! Haluaisin todeta täs-
sä edustaja Lindtmanille, että sosiaalitoimi maksoi minun lukiokirjani. Ei ole kohtuullista,
että täällä esitetään sellaisia arvioita, että näin ei kuuluisi olla. Olen erittäin kiitollinen siitä
mahdollisuudesta. 

Toisen asteen keskeytyksen suurimpia ongelmia on mielenterveystyön puuttuminen ja
ennaltaehkäisy. Moni oppilas tarvitsee tukea jaksamiseen, elämänhallintaan, ja tätä vasten
kysyisinkin asianomaiselta ministeriltä: onko meidän mahdollista kouluttaa opettajia jo pe-
ruskoulutasolla siihen, että heillä olisi valmiuksia kohdata mielenterveysongelmia, ohjata
eteenpäin ja lisätä tämäntyyppistä koulutusta ehkä jopa jo varhaiskasvatukseen? 

16.16 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos edustaja Elovaaralle tästä puheenvuorosta. Se varmasti avasi monien silmiä ja
toi omat kokemukset myöskin tähän saliin. Tuntuu jotenkin välillä siltä, että tässä keskus-
telussa ollaan aika irti [Kimmo Kivelä: Kokemusasiantuntija puhuu!] sieltä arjen maail-
moista eikä niitä riittävästi aina pystytä täällä salissa välittämään. Puhutaan ihmisten arjes-
ta ja asioista, ja niitä pitää vastuullisesti hoitaa. Kiitos tästä puheenvuorosta.
5



Pöytäkirjan asiakohta PTK 23/2018 vp
Opettajien esiin nostaminen tässä yhteydessä monella tavalla ratkaisijan rooliin on erit-
täin hyvä huomio. Meillä on opettajankoulutuksen kehittämisohjelma tällä hetkellä käyn-
nissä, ja siellä käydään läpi opettajien koulutusta nimenomaan sitä antavien korkeakoulu-
jen johdolla eli ammattilaisten johdolla. Olette oikeassa siinä, että siellä on tärkeätä nostaa
opettajien osaamisen ja ammattitaidon ytimeen myöskin erilaisten mielenterveysongel-
mien ja -tilanteiden kohtaaminen, ja tämän psykososiaalisen tuen, joka ministeri Saarikon
johdolla on käynnistetty, tuominen osaksi esimerkiksi tätä koulutustakuuta [Puhemies ko-
puttaa] ja nuorisotakuuta on tärkeä elementti ja palanen.

16.17 Laura Huhtasaari ps (vastauspuheenvuoro): Arvoisa puhemies! Perussuomalai-
set eivät kannata sitä, että oppivelvollisuusikää missään nimessä aikaistettaisiin, koska ih-
misen elämä on lyhyt ja lapsuus vielä lyhyempi.

Mitä tulee tähän maksuttomaan toiseen asteeseen, 2 500 euroa on iso raha. Perheillä on
hyvin erilaisia tilanteita ja perheen tilanteet saattavat muuttua äkisti: voi tulla avioeroja, voi
tulla sairauksia, voi tulla työttömyyttä. Se, mikä on äärimmäisen tärkeää, on pitää huolta,
että jokainen nuori pysyy tässä yhteiskunnassa mukana.

Kysyisinkin sitä, että kun näillä oppimateriaaleilla tehdään paljon bisnestä — ne vaihtu-
vat joka vuosi, vaikka ei tarvitsisi vaihtua — niin miksi emme puutu tähän, kun puhumme
kierrätyksestä, puhumme kestävästä kehityksestä. Mitä hallitus aikoo tehdä tälle bisneksel-
le? Ja mitä hallitus aikoo tehdä sille asialle, kun meille on tullut selväksi, että nuoria syr-
jäytyy, että kukaan ei enää syrjäytyisi?

16.18 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Suomessahan koulut ja opettajat valitsevat materiaalit, joita opetuksessa käytetään,
ja tietysti opetus noudattaa opetussuunnitelmaa, jonka laatii Opetushallitus, eli meillä ei
hallitus onneksi valitse oppimateriaaleja tässä maassa.

Mutta sen sijaan siihen, mihin kiinnititte tässä huomiota: kirjoja voisi esimerkiksi tehok-
kaammin kierrättää, voisi käyttää ja hyödyntää monipuolisesti jatkossa, tulevaisuudessa
vieläkin laajemmin vaikkapa kirjastoja ja kirjastoyhteistyötä, digitalisaatio tuo uudenlaisia
työkaluja. Eli myöskin tämä näkökulma on tässä keskustelussa tärkeä, että niitä materiaa-
likustannuksia voidaan kouluissa myöskin alentaa, ja tiedän, että monissa kunnissa näin jo
tehdäänkin. Uskon, että tämä käynnistyvä selvitys antaa meille hyviä eväitä, miten tätä ke-
hitystä voitaisiin vauhdittaa myöskin valtion suunnalta, miten voitaisiin esimerkiksi levit-
tää hyviä käytäntöjä, joita kouluissa jo on, ja kytkeä esimerkiksi kirjastojen osaaminen tä-
hän.

Puhemies Paula Risikko:  Ministeri Terho, vielä lyhyesti opintotuesta.

16.19 Eurooppa-, kulttuuri- ja urheiluministeri Sampo Terho  (vastauspuheenvuo-
ro): Arvoisa puhemies! Kysyjälle ja monelle edelliselle kysyjälle: tämä koko tematiikka on
todella mahdollista pyrkiä ratkaisemaan myös opintotuen kautta esimerkiksi siten, että
meillähän tavoitteena ei ole tässä siirtää kaikki mahdollinen verorahoitteiseksi, vaan ni-
menomaan tavoittelemme mahdollisuuksien tasa-arvoa, ja silloin voin tehdä esimerkiksi
sellaisen ehdotuksen, jota olen jo ryhtynyt ministeriössäni selvittämään, että toisen asteen
opintotukeen lisättäisiin oppimateriaalilisä nimenomaan pienituloisten perheiden nuorille.
Tätä kautta saataisiin rasitus veronmaksajille mahdollisimman pieneksi mutta mahdolli-
6



Pöytäkirjan asiakohta PTK 23/2018 vp
suuksien tasa-arvo mahdollisimman suureksi. Selvitämme tosiaan tätä mahdollisuutta par-
haillaan ja palataan sitten selvityksen jälkeen.

16.20 Kimmo Kivelä sin (vastauspuheenvuoro): Puhemies! Hiljattain julkaistun Amisba-
rometrin mukaan valtaosa opiskelijoista on hyvin tyytyväisiä ammatillisessa koulutukses-
sa tapahtuvaan opiskeluun, ovat suorastaan ylpeitä tästä opiskelusta. Mutta sen sijaan eräi-
tä huolenaiheita ammatilliseen koulutukseen liittyy: Huomattava osa ammatillisen koulu-
tuksen opiskelijoista on joutunut turvautumaan pikavippeihin. Varmasti siinä on taloudel-
lisia syitä, mutta yhtä lailla myös talouskasvatuksen puutetta. Toinen huolenaihe on liikku-
mattomuus. Muistini mukaan joka viides ammatillisessa oppilaitoksessa opiskeleva ei har-
rasta liikuntaa ollenkaan. Kysyisin opetusministeriltä: miten myötävaikuttaisitte siihen,
että saataisiin ammatilliseen opetukseen, miksei myös lukio-opetukseen, talouskasvatusta
ja että myös liikuntaa lisättäisiin?

16.21 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Erittäin arvokasta. Talouskasvatus on erittäin merkityksellistä ja tärkeätä, jotta saa
niitä perustaitoja, elämänhallintaa ja tulevaisuutta, nimenomaan omaa arkea rakentavia tai-
toja sieltä koko koulutuspolun matkalta jo peruskoulusta lähtien ja jo ennenkin sitä.

Liikkuva koulu -hanke on sellainen menestystarina, josta mielelläni kerron. Eli me
olemme voineet tuoda peruskouluihin laajasti vähintäänkin tunnin liikuntaa jokaiseen päi-
vään. Se on melkein kaikissa Suomen kouluissa jo käytössä. Ministeri Terhon kanssa yh-
teistyössä olemme käynnistäneet pilotteja myöskin toisella asteella, myös ammatillisissa
oppilaitoksissa siitä, miten tämä konsepti toimisi, miten voitaisiin tuoda toisen asteen am-
matillisen koulutuksen opintoihin sitä liikunnallisuutta ja sellaisia itsestä huolehtimisen ja
terveiden elämäntapojen ja hyvinvoinnin edistämisen kokonaisuuksia. 

Samoin tätä työtä tehdään sitten jo siellä ihan varhaisessa vaiheessa, [Puhemies koput-
taa] eli koko koulupolun varrelle liikunnallista elämäntapaa. Tärkeä huomio.

16.22 Hanna Sarkkinen vas (vastauspuheenvuoro): Arvoisa puhemies! On kestämätön-
tä, että Suomessa on nuoria, joiden koulutie jää kesken rahanpuutteen vuoksi. Se on väärin
nuorten tasa-arvon kannalta, mutta se on haitallista myös yhteiskunnan ja talouden kannal-
ta. 

Ilman peruskoulun jälkeistä koulutusta on erittäin vaikea työllistyä. Työttömyysriski
kasvaa, ja työttömyys taas tulee yhteiskunnalle ja yksilölle erittäin kalliiksi. Toisen asteen
maksuttomuus olisi toteutettavissa yksinkertaisesti nostamalla oppivelvollisuusikää. Tuol-
loin kaikille nuorille olisi tarjottava opiskelupaikka ja heille olisi myös tarjottava maksut-
tomat oppimateriaalit.

Arvoisa puhemies! Ministeri sanoo, että maksuton toinen aste ja oppivelvollisuusiän
nostaminen tulisi kalliiksi, mutta eikö se vasta olekin kallista, kun nuoret syrjäytyvät työ-
elämästä ilman toisen asteen koulutusta?

16.23 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiinnitin puheenvuorossani huomiota siihen, mitkä ovat vaikuttavimpia toimia sii-
hen, että keneltäkään ei jäisi toisen asteen tutkinto suorittamatta tai kesken. Siihen meidän
täytyy pureutua, myös tässä selvityksessä, joka on käynnistetty. Korostan ja toistan vielä,
että meidän yhteinen tahtotilamme on se, että keneltäkään ei saa jäädä koulupolku kesken
7



Pöytäkirjan asiakohta PTK 23/2018 vp
varattomuuden takia. Se ei sovi suomalaiseen yhteiskuntaan. Se on meidän mahdollisuuk-
sien tasa-arvon kannalta kestämätön tilanne, ja siksi näitä ratkaisuja tarvitaan ja niitä etsi-
tään. 

Mutta nyt on etsittävä ne vaikuttavimmat keinot, täsmätoimet, millä autetaan kohderyh-
mää. Mikäli toteutamme koko ikäluokkaa koskevia ratkaisuja, mikä on tässä tapauksessa
edelleen se selvityksessä oleva näkökulma, siitä kuitenkin valuu sitten sitä resurssia aika
paljon myös hyvätuloisten oppimateriaaleihin ja tietokoneisiin. Voidaan kysyä ihan perus-
tellusti tässä selvityksessä, onko se vaikuttavin tapa auttaa niitä, jotka eniten apua tarvitse-
vat, [Puhemies koputtaa] vai voisimmeko esimerkiksi lisätä tukea, kohdentaa resursseja jo
varhaisempaan vaiheeseen, ennalta ehkäistä syrjäytymistä [Puhemies koputtaa] eikä puut-
tua vain niihin myöhempiin ongelmakohtiin. 

Kysymyksen käsittely päättyi.
8


	3.1
	16.01
	16.02
	16.04
	16.05
	16.06
	16.07
	16.08
	16.09
	16.11
	16.12
	16.13
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23


