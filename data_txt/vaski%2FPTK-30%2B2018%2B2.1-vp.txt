















































DEM5D4E.tmp.xml


Pöytäkirjan asiakohta PTK 30/2018 vp
Pöytäkirjan asiakohta 

PTK 30/2018 vp

Täysistunto

Torstai 5.4.2018 klo 15.59—20.07

2.1. Suullinen kysymys perusturvan leikkauksista (Pia Viitanen sd)
Suullinen kysymys SKT 42/2018 vp

Suullinen kyselytunti

Puhemies Paula Risikko: Kyselytunnin käynnistää sosiaalidemokraattinen eduskunta-
ryhmä. Edustaja Viitanen, olkaa hyvä.

Keskustelu

16.01 Pia Viitanen sd: Arvoisa rouva puhemies! Me olemme tilanteessa, jossa talous kas-
vaa, työllisyys kohenee, verotulot kasvavat — hyvä näin. Mutta samaan aikaan meidän
täytyy huomata, että osa ihmisistä on jäänyt tästä kasvusta paitsi. Hallitus on leikannut lap-
silisiä, kotihoidon tukea, eläkkeitä, työttömyysturvaa, ja kyllä nämä ihmiset ovat huoman-
neet ikävällä tavalla, että joka vuosi kauppaan mentäessä se rahapussi on ollut entistä ke-
vyempi.

Puhemies! Olemme tilanteessa, että keskustavetoinen hallitus jälleen aikoo leikata pe-
rusturvaa. Ja nyt kysynkin teiltä, arvoisa ministeri Mattila, kun kehysriihi koittaa, eikö nyt
olisi kuitenkin aika löytää sydän ja inhimillisyys ja eikö nyt olisi aika sille, että kasvu kuu-
luisi kaikille, ei vain rikkaille. Kysynkin: olisiko aika nyt perua tulevat leikkaukset indek-
seihin ja perusturvaan?

16.02 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Ensinnäkin sehän, että hallitus leikkaa kaikesta, ei pidä paikkaansa. [Paavo
Arhinmäki: Ei se rikkailta leikkaa!] Meillä on toteutettu pitkäaikaiseläkeläisten kertaluon-
toinen eläketuki eli niin sanottu Lex Lindström, meillä on korotettu myöskin takuueläkkei-
tä, meillä on meneillään perustulokokeilu. Ne eivät ole leikkauksia.

Mitä tulee sitten indeksijäädytyksiin, ne koskevat myös montaa muuta ministeriötä ja
sosiaali- ja terveysministeriössä myöskin peruspalveluministeri Saarikkoa, ja ne, mitä ke-
hysriihessä tapahtuu, ovat varmasti koko hallituksen päätöksiä, eivät yksittäisen ministe-
rin, ja ne neuvotellaan ja päätetään siellä.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.03 Pia Viitanen sd (vastauspuheenvuoro): Arvoisa puhemies! Minä luulen, että teidän
vastauksenne ei nyt kyllä riittänyt sille pienituloiselle suomalaiselle ihmiselle, joka on jou-
tunut leikkausten uhriksi. Tosiasia on ollut se, arvoisa ministeri Mattila ja hallitus, että hal-
litukselta on joka kerta rahat loppu silloin, kun puhutaan työttömistä, opiskelijoista, eläk-
 Tarkistettu
4.1



Pöytäkirjan asiakohta PTK 30/2018 vp
keensaajista tai lapsiperheistä, ja samaan aikaan hallituksen rahaa kyllä on riittänyt miljoo-
naperintöjen verotuksen keventämiseen. Tämä ei vain kerta kaikkiaan ole oikein. Tässä
ovat teot ja puheet ristiriidassa. Keskustasta kuullaan viikonloppupuheita, joissa vaaditaan
eläkeläisille oikeuksia, ja päinvastoin käy: tässä salissa leikataan eläkkeitä hallituspuoluei-
den toimesta.

Arvoisa puhemies! Niinpä kysyn teiltä uudestaan, ministeri Mattila: Teillä on valta tuo-
da esitys kevään kehysriiheen siitä, että enää ei tehdä leikkauksia perusturvaan. Sosiaali-
demokraatit ovat tätä vaatineet ja vaadimme edelleen. Ministeri Mattila, onko teillä roh-
keutta tuoda esitys kehysriiheen siitä, että perusturvaa ei enää leikata?

16.04 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Nyt te kyllä käytätte totuutta säästeliäästi. Kuten jo äsken totesin, ei hallitus ole
leikannut kaikesta. Ja minusta on arvo sinänsä myös se, että talous on kasvanut ja työlli-
syys on parantunut.

Siitä, mitä kehysriihessä tapahtuu, mikä on kehysriihen kokonaisuus — siitä lopputule-
masta — vastaa koko hallitus, ja julkisen talouden ja valtiontalouden kokonaisuudesta vas-
taa valtiovarainministeri ja kaikki puolueet yhdessä. Se, mikä tulee kehysriihestä, on hal-
lituksen esitys, ei yksittäisen ministerin esitys. [Sosiaalidemokraattien ryhmästä: Te olette
esittelijä!]

Ja vastaan vielä: Hallitus ei ole kaikesta perusturvasta leikannut. Juuri ne, mitä äsken
luettelin, eivät ole leikkauksia.

16.05 Antti Lindtman sd (vastauspuheenvuoro): Arvoisa puhemies! Ministeri Mattila, ei
tästä kyllä nyt kiertelemällä pääse irti. Kukas sinne kehysriiheen sen esityksen tuo muuta
kuin asiasta vastaava ministeri? [Eduskunnasta: Aivan!] Ja kun te sanotte, että hallitus ei
ole leikannut kaikilta, niin yhdeltä osin se pitää paikkansa: erityisesti rikkaat ovat olleet tä-
män hallituksen suosiossa ja suojassa. Uusia veroetuja on räätälöity toinen toisensa pe-
rään, ja jos edes osa näistä rahoista käytettäisiin siihen, että kasvu todella kuuluu kaikille,
myös työttömille ja eläkkeensaajille, niin se olisi ensimmäinen askel oikeudenmukaisuu-
teen. 

Arvoisa ministeri, se, mitä te puhuitte takuueläkkeestä, on kaunis tarina, mutta esimer-
kiksi sosiaali- ja terveysalojen kattojärjestöjen mukaan ne indeksijäädytykset johtavat sii-
hen, että tasoa tämän hallituksen aikana leikataan yhteensä 300 euroa vuodessa eläkkeen-
saajalta, pienituloiselta eläkkeensaajalta. [Pia Viitanen: Siis leikataan!] Ministeri Mattila,
vielä kerran kysyn: aiotteko [Puhemies koputtaa] te tuoda esityksen indeksileikkausten pe-
rumisesta hallituksen kehysriiheen? Kyllä vai ei?

Puhemies Paula Risikko:  Siellä pyysi ministeri Orpo puheenvuoron. — Olkaa hyvä.

16.06 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin haluan aloittaa siitä, että totean, että kyllä tämä hallituksen politiikka vain tuot-
taa tulosta, kuten edustaja Viitanen hyvin täällä totesi. Talous kasvaa, nyt jo toista vuotta
peräkkäin, vahvasti. Työllisyys paranee merkittävää tahtia. Me olemme pääsemässä 72
prosentin työllisyysasteeseen. Kymmenettuhannet ihmiset ovat saaneet töitä. Meillä on tä-
nään noin 70 000 työllistä enemmän kuin vuosi sitten. Pitkäaikaistyöttömyys on laskenut
kymmenillätuhansilla, nuorisotyöttömyys tuhansilla. Tämä on parasta, mitä me voimme
2



Pöytäkirjan asiakohta PTK 30/2018 vp
tehdä Suomessa eriarvoisuuden, köyhyyden estämiseksi. Tämä on parasta. Mutta siitä huo-
limatta, hyvät kollegat, meidän on huolehdittava siitä, että me saamme velkaantumisen
taittumaan. Näistäkään upeista uutisista huolimatta me emme ole vieläkään saaneet sitä
valtion velkaantumista kuriin. Viime vuonnakin velkaa on jouduttu ottamaan noin 3 mil-
jardia. Tämä teidänkin pitäisi muistaa. Hyvänä aikana velkaantuminen pitää saada seis ja
hyvänä aikana, vanhan kansanopetuksen mukaisesti, pitäisi saada myöskin sukanvarteen
jotain jäljelle. Ja kun minä kuuntelen teidän puheitanne, [Puhemies koputtaa] kun te lupaat-
te kaiken kaikille, [Puhemies: Aika!] niin taas sitä mennään. [Naurua]

16.07 Suna Kymäläinen sd (vastauspuheenvuoro): Arvoisa rouva puhemies! Kyllä tässä
varsin kuvaavaa on, mihin tässä valtiovarainministerikin oman edellisen puheenvuoronsa
lakkautti. Tai kun me aloitimme täältä oppositiosta kysymään tästä eriarvoisuuskehityk-
sestä, niin tuolla oikealla puolella hallituspuolueen edustajat naurahtelivat ja puhuivat, että
taasko ne kysyvät eriarvoisuudesta. [Paavo Arhinmäki: Nauroivat!] Ja kyllä, me kysymme
eriarvoisuudesta niin kauan kuin te harjoitatte politiikkaa, joka lisää eriarvoisuuden kasva-
mista. [Oikealta: Höpö höpö höpö!] 

Tässä on vasta tehty SOSTEn selvitys, jossa on selkeä esitys siitä, miten teidän politiik-
kanne on vaikuttanut ihmisten elämään. Juho Saaren työryhmän raportti: siellä hyviä esi-
tyksiä, miten voidaan helpottaa ihmisten elämää. Lapsiasiavaltuutettu Tuomas Kurttilan
puhutteleva kertomus siitä, missä tilanteessa lapset ja lapsiperheet tällä hetkellä elävät: yli
110 000 lasta elää alle köyhyysrajan, 500 000 työssä käyvää ihmistä [Puhemies: Kysy-
mys!] elää alle köyhyysrajan. Yksinkertainen kysymys, mikä alussa esitettiin: aiotteko pe-
rua [Puhemies koputtaa] nämä indeksileikkaukset?

16.08 Pääministeri Juha Sipilä (vastauspuheenvuoro): Arvoisa rouva puhemies! Halli-
tuksen talouspolitiikka on toiminut myöskin eriarvoisuuden näkökulmasta. Eli VATT ja
THL julkistivat pääsiäisviikolla tutkimuksen väliraportin, jossa todetaan, että hallituksen
toimet työllisyyden kasvattamiseksi ovat pienentäneet taloudellista eriarvoisuutta sillä ta-
valla, että se on kompensoinut sen, mitä kipeillä leikkauksilla valitettavasti on tehty. Se on
selvä asia, että täytyy toimia tehdä jatkossakin. Juho Saaren työryhmä teki erittäin hyvän
pohjatyön siihen, mitä jatkossa pitäisi tehdä. [Vasemmalta: Teettekö te?] Nyt hallitus käy
huolella läpi niitä ehdotuksia, joita Juho Saaren työryhmän jäsenet suosittelivat tehtäväksi,
aloitettavaksi jo tämän hallituskauden aikana, ja näihin ehdotuksiin palataan kehysriihessä. 

16.09 Antti Rinne sd (vastauspuheenvuoro):  Arvoisa puhemies! On hienoa, että talous
kasvaa. On hienoa, että työllisyys paranee. [Oikealta: Kiitos!] Siitä voidaan kiistellä, mitkä
ne syyt ovat, mutta me olemme kaikki tyytyväisiä siitä, että näin tapahtuu. Varmaan osa on
tämän hallituksen ansiota, osa edellisen, mutta ehkä Euroopan keskuspankilla on aika iso
merkitys siinä, että nyt menee paremmin. Mutta se oleellinen juttu tässä on se... Pääminis-
teri Sipilä, olen teidän kanssanne täysin eri mieltä siitä, että tämä talouskasvu ja työllisyy-
den parantaminen parantavat niitten ihmisten elämää, joilta on leikattu. Ne ovat pieniä elä-
keläisiä, joilta indeksikorotukset on leikattu, jotka eivät pysty vaikuttamaan työllisyyden
kautta omaan elämäänsä — ne ovat ihmisiä, jotka eivät ole työelämässä — ja opiskelijoita,
joilta on leikattu, 28 prosenttia opintorahasta on leikattu. Näitten ihmisten osalta tilanne ei
ole parantunut laisinkaan. Olen todella tyytyväinen, että työllisyys on parantunut, työttö-
myys on vähentynyt, talous kasvaa. Mutta näitten ihmisten elämä ei ole parantunut, ja sen
3



Pöytäkirjan asiakohta PTK 30/2018 vp
takia kysyn, ministeri Mattila: oletteko valmis korjaamaan ne indeksileikkaukset, mitä on
tehty? [Pia Viitanen: Viidettä kertaa kysytään!]

16.10 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Ensinnäkin, täällä kysyttiin perusturvasta, siitä, että leikataan perusturvasta.
Ymmärrätte kyllä varmasti sen, että se ei ole yksin minun ja minun ministeriöni alaisuu-
dessa. [Vasemmalta: Tuotteko esityksen?] Perusturva kuuluu kaikille, ja se koostuu etuus-
järjestelmästä, se koostuu peruspalveluista. Tällä hetkellä hallitus ponnistelee nimen-
omaan muun muassa peruspalvelujärjestelmän ja sosiaali- ja terveydenhuollon uudistami-
seksi, ja on paljon tehty töitä.

Sitten toiseksi, indeksit eivät ole sellaisia, mistä ainoastaan minä STM:ssä päätän. Ette-
hän te edes yksilöi, mistä indekseistä on kysymys. Koska me tiedämme [Li Andersson:
Kela-indekseistä!] — kyllä — mitkä indeksit vaikuttavat mihinkin etuuteen ja millä taval-
la se kokonaisuus muodostuu, siitä vastaa hallitus ja siitä keskustelee ja neuvottelee kehys-
riihi ja valtiontalouden kokonaisuudesta, aivan oikein, vastaa valtiovarainministeri.

16.11 Li Andersson vas (vastauspuheenvuoro): Arvoisa puhemies! Ministeri Mattila on
siinä mielessä oikeassa, että ei hallitus sentään ihan kaikesta ole leikannut. Mutta hallitus
on leikannut merkittävästi niin koulutuksesta kuin sosiaaliturvasta, muun muassa Kela-in-
deksien jäädytyksen muodossa, ja todellakin toivon, että ministeri Mattilakin ymmärtää,
että nimenomaan niistä indekseistä nyt tässä keskustelussa on kyse. Nämä sosiaaliturvaan
tehtävät leikkaukset ovat kohdistuneet erityisesti pienituloisiin eläkeläisiin, opiskelijoihin
ja pitkäaikaistyöttömiin, jotka eivät hyödy niistä vaikutuksista, joista pääministeri tässä äs-
ken puhui, koska nämä ihmiset eivät ole siirtyneet töihin. Niiden kohdalla, jotka elävät pe-
rusturvan varassa, hallitus ei ole tarjonnut yhtään mitään muuta kuin heidän asemaansa
kurjistavia leikkauksia. [Oikealta: Lisää työtä!] Nyt hallitus ylpeilee sillä, että työllisyys on
parantunut, että talous kasvaa, ja rahastakaan hallituksella selvästikään ei ole puutetta, kun
on käytetty lähes puolitoista miljardia veronkevennyksiin. Vastatkaa nyt suomalaisille pie-
nituloisille, milloin on heidän vuoronsa nauttia tästä talouskasvusta.

16.12 Valtiovarainministeri Petteri Orpo (vastauspuheenvuoro):  Arvoisa puhemies!
Kyllä siis se, että työllisyys paranee, auttaa kymmenientuhansien ihmisten tilannetta suo-
raan. [Vasemmalta: Entäs eläkeläiset?] He pääsevät työn syrjään kiinni, meidän julkinen
talous paranee. Ja miten tämä auttaa silloin pienituloisimpia ja vaikka eläkeläisiä? Se aut-
taa sitä kautta, että jos meidän valtiontalous on kunnossa, niin me voimme huolehtia mei-
dän tärkeistä hyvinvointipalveluistamme. [Li Andersson: Te olette leikanneet niitä!] Me
voimme taata vain ja ainoastaan korkean työllisyysasteen kautta sen, että vaikealla 20-lu-
vullakin, jolloin meidän ikääntymishaasteemme tulevat kovasti vastaan, me pystymme
huolehtimaan meidän palvelulupauksestamme ja meidän eläkelupauksestamme. Mutta me
tarvitsemme siihen sen työn ja työn tekemisen, korkean työllisyysasteen, toimivia yrityk-
siä — tähän ei ole mitään oikotietä. Siksi me olemme tehneet sitä talouspolitiikkaa ja ve-
ropolitiikkaa, mitä me teemme, ja meidän täytyy jatkaa ja me jatkamme tätä hyvää politii-
kan linjaa. Mutta meidän pitää pitää kiinni myöskin siitä tärkeästä osasta eli julkisen talou-
den tasapainottamisesta ja siitä säästöohjelmasta, jonka me olemme neljä vuotta sitten teh-
neet, ja siltä pohjalta me menemme sinne kehysriiheen.
4



Pöytäkirjan asiakohta PTK 30/2018 vp
16.14 Antti Rinne sd (vastauspuheenvuoro):  Arvoisa rouva puhemies! Ministeri Orpo,
me olemme täsmälleen samaa mieltä siitä, että on tärkeätä, että työllisyys on saatu parane-
maan, talous kasvamaan. Ne ovat kaikki erittäin tärkeitä suomalaisen julkisen talouden ja
koko yhteiskunnan tulevaisuuden kannalta. Mutta te ette nyt tahdo ymmärtää sitä, että tä-
män hallituksen, pääministeri Sipilän ja ministeri Orpon hallituksen, perusteilla on tehty
leikkauksia ihmisten perusturvaan indeksien muodossa ja muillakin tavoilla, nostettu kus-
tannuksia, mikä on johtanut siihen, että toreilla ja turuilla tulee ihmisiä vastaan, jotka puo-
littavat lääkkeet sen takia, etteivät pysty lääkkeitä ja ruokaa ostamaan samaan aikaan.
Tämä on, ministeri Orpo, se totuus, minkä tämä hallitus on rakentanut näitten ihmisten,
pienituloisten suomalaisten, heikoimmassa asemassa olevien ihmisten kohdalla, jotka ei-
vät voi työllistyä tai olla työelämässä mukana. Se on teidän korjattavanne asia. Viimeinen
mahdollisuus tällä hallituksella korjata näitä asioita edes osaksi on se, mitä kehysriihessä
tapahtuu. Pyydän vastausta, ministeri Mattila, teiltä nyt: oletteko te valmiit korjaamaan
näitä indeksejä, tuomaan esityksen siitä, että Kela-indeksileikkaukset peruutetaan? [Va-
semmalta: Tuotteko esityksen? — Jukka Gustafsson: Onko sinisillä linjaa, kertokaa?]

16.15 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Vielä kerran: Se, että hallitus olisi leikannut kaikesta, ei pidä paikkaansa.
[Välihuutoja] Meillä on edelleen voimassa oleva perustulokokeilu, josta saadaan vuoden
lopussa tuloksia. Meillä on toteutettu pitkäaikaistyöttömien eläketuki elikkä Lex Lind-
ström. Meillä on korotettu takuueläkettä ja perusturvaa. Se koostuu siis etuusjärjestelmäs-
tä ja peruspalveluista. Peruspalveluita ollaan uudistamassa. Meillä on lukuisia hallituksen
kärkihankkeita, jotka ovat nimenomaan kehittämässä meidän peruspalvelujamme. Lääke-
katto on myöskin laskenut, ja meillä on meneillään myöskin samalla juuri lääkekuluja tar-
kasteleva työryhmä, jonka tuloksia meillä on lupa toukokuuhun mennessä odottaa. 

Se vielä, että tämä indeksikysymys koskettaa useaa ministeriötä. Se ei ole yhden minis-
teriön asia. [Välihuuto] — KEL-indeksi, kyllä, mutta myöskin STM:ssä muut. — Ja sitten
se, [Puhemies: Aika!] että valtiontalouden kokonaisuudesta päättää hallitus. Kehysriihessä
neuvottelee koko hallitus.

16.16 Arja Juvonen ps (vastauspuheenvuoro):  Arvoisa rouva puhemies! Kenttäpostia:
Oulaisissa 78 vuotta täyttävä mieshenkilö toi minulle lääkelistansa. Se on tässä: 14 lääket-
tä, joista 8 on tauolla sen takia, että tämä mies ei pysty niitä ostamaan, koska ei ole rahaa.
Hän joutuu valitsemaan leivän ja lääkkeen välillä. Minä kysyn teiltä ja kysyn myös meiltä
kaikilta, koska mehän olemme kaikki tavallaan syyllisiä hallituskaudesta toiseen, sinne
lääkkeisiin on juuri tehty niitä säästöjä: eikö olisi aika sanoa, että nyt on tullut tämä raja
täyteen ja kohtuus kaikessa, ja nyt kehysriihessä ottaa tämä erityiseen huomioon? On erit-
täin väärin, että tämä ihminen tämän lääkelistansa kanssa, joka kertoi, että saa myös julkis-
taa, lähestyi ja kertoi tämän surullisen tarinansa, kuten myös ikääntyneiden tilanne yleen-
säkin. 

Mitä aiotte mahdollisesti tehdä hoitajamitoitukselle? Kotihoidossa asiakkaat lisääntyvät
ja hoitajat vähenevät. Tämä on myös THL:n tutkimuksen mukaan totta. Pidättekö siellä hy-
vän huolen siitä, että hoitajia riittää?

Puhemies Paula Risikko:  Pääministeri Sipilä haluaa vastata.
5



Pöytäkirjan asiakohta PTK 30/2018 vp
16.17 Pääministeri Juha Sipilä (vastauspuheenvuoro):  Arvoisa rouva puhemies! Kyllä
moni työttömän perhe on ollut ihan vastaavassa tilanteessa. Nyt 85 000 työtöntä on saanut
töitä ja heidän tilanteensa on parantunut, yli 30 000 pitkäaikaistyötöntä on saanut töitä ja
heidän tilanteensa on parantunut, mutta se on totta, että kaikilla Suomessa ei mene vielä hy-
vin. Meidän on pakko laittaa talouden pohja kuntoon, jotta voimme huolehtia kaikista, ja
tässä kehysriihessä tämä talouden iso kuva on nyt kunnossa, mutta meidän pitää pitää kiin-
ni siitä menojen kehyksestä. Se pieni liikkumavara, mitä meillä on, meidän prioriteettim-
me on siinä, että tätä työllisyyskehitystä edelleen vahvistetaan ja sitä pientä liikkumavaraa,
mitä on, toisaalta käytetään sitten siihen, että kaikkein huonoimmassa asemassa olevien ih-
misten tilanne paranisi.

16.18 Ozan Yanar vihr (vastauspuheenvuoro): Arvoisa puhemies! Hallituksen leikkaus-
politiikka on kyllä ollut hyvin valikoivaa. Te ette pystyneet muun muassa leikkaamaan 4
miljardin tehottomista yritystuista, mutta pystyitte leikkaamaan valtavasti koulutuksesta ja
tutkimuksesta. 

Olemme saaneet viime vuosina kuulla koulutusjärjestelmämme ahdingosta, kun oppi-
miserot kasvavat ja koulutuksellinen tasa-arvo valitettavasti rapautuu. Kysymys kuuluu-
kin, aikooko hallitus vihdoin kääntää kurssia ja panostaa kehysriihessä muun muassa osaa-
miseen. [Sari Sarkomaa: Kurssi kääntyi jo!]

Arvoisa puhemies! Julkisessa keskustelussa on nostettu esiin muun muassa toisen as-
teen maksuttomuuteen panostaminen. Tämä on ollut keskustelussa. Joka neljäs opiskelija
kertoo, että huono rahatilanne on vaikuttanut opintojen keskeyttämiseen. Aikooko hallitus
edistää muun muassa maksutonta toista astetta tulevassa kehysriihessä?

16.19 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Kiitos kysymyksestä. Edustaja kysyi, aikooko hallitus kääntää kurssia ja miltä esi-
merkiksi koulutuksen rahoitus näyttää. Tähän voi todeta sen, että jo viime vuonna puolivä-
litarkastelussa hallitus teki merkittäviä päätöksiä, joilla pystyttiin täsmäkohteisiin resurs-
seja myöskin koulutusjärjestelmässämme lisäämään niin, että juuri mainittuihin kysymyk-
siin esimerkiksi oppimistuloksista ja niiden laskusta voitaisiin puuttua. Siellä tehtiin pää-
töksiä varhaiskasvatukseen liittyen, varhaiskasvatusmaksuja alennettiin. Peruskoulun tasa-
arvorahoitusta lisättiin, se kaksinkertaistettiin tämän vuoden budjettiin. Tuemme myöskin
heikompien alueiden kouluja kehittämisessä, jotta alueellinen tasa-arvo voisi toteutua. 

Tällä hetkellä valmistelemme myöskin osana tätä kehysriihiprosessia toimia, joilla voi-
daan huolehtia osaavan työvoiman saatavuudesta Suomessa nyt, kun kasvu vetää. 

16.20 Eurooppa-, kulttuuri- ja urheiluministeri  Sampo Terho (vastauspuheenvuo-
ro): Arvoisa puhemies! Siltä osin kuin tämä koskettaa minun toimialaani, eli esimerkiksi
opintotuen osalta, parhaillaan keräämme nimenomaan tietoa siitä, miten tehokkaimmin
voitaisiin korjata tämä toisen asteen täysin olemassa oleva ja esiin ottamanne ongelma sii-
tä, että noin neljäsosa kokee selvästi ongelmaksi nämä pääasiassa kirjojen aiheuttamat kus-
tannukset. 

Tässä yksi hyvin varteenotettava keino, josta minulla on jo selvitys omassa ministeriös-
säni pitkällä, on oppimateriaalilisä opintotukeen näille pienituloisten perheiden toisen as-
teen opiskelijoille. Tätä kautta voitaisiin saada melko huokealla hinnalla verrattuna koko-
naan maksuttomaan toiseen asteeseen korjaus nimenomaan näiden pienituloisten perhei-
6



Pöytäkirjan asiakohta PTK 30/2018 vp
den opiskelijoiden tilanteeseen. Tästä pääsen kertomaan ainakin nämä kustannuslaskelmat
ihan lähiviikkoina eduskunnalle ja koko Suomelle, joka varmasti tästä asiasta on kiinnos-
tunut. 

Puhemies Paula Risikko: Ja sitten vielä kysymyksen alkuperäinen esittäjä, edustaja Vii-
tanen.

16.21 Pia Viitanen sd (vastauspuheenvuoro):  Arvoisa puhemies! Kyllä minä vähän ih-
mettelen näitä ministerin vastauksia. Kyllä se vaan on varmasti niin, että se pienituloinen
eläkkeensaaja tai lapsiperhe kauppaan mennessään tietää, onko siellä rahapussissa enem-
män vai vähemmän rahaa, eikä näitä kärkihankkeitakaan nyt, ministeri, voi syödä. 

Täällä kerrottiin siitä, että eläkkeensaajilta leikkautuu 300 euroa vuodessa. Täällä ker-
rottiin siitä lapsiasiainvaltuutetun hätähuudosta, että meillä on köyhiä lapsia enemmän.
Tämä hallitus nostaa lapsiperheiden verotusta tälle vuodelle. Politiikka on tämänsuuntais-
ta, ministeri. Teille esitettiin kysymys, voittaisiko nyt inhimillisyys ja voisitteko te minis-
terinä tehdä teidän toimivaltaanne kuuluvan esityksen, jolla te peruisitte tulevat Kela-in-
deksien leikkaukset eli leikkaukset perusturvaan, ministeri. Miksette halua edes ajatella te-
kevänne tällaista esitystä kehysriihessä? Voisiko vielä toivo elää? 

16.22 Sosiaali- ja terveysministeri Pirkko Mattila (vastauspuheenvuoro):  Arvoisa rou-
va puhemies! Minusta te, edustaja, vastasitte itse kysymyksenne mahdottomuuteen siinä,
kun te nostitte esille eläkeläiset, lapsiperheet, monet muut ryhmät, eli te ette eritellyt sitä,
mistä nämä indeksit [Naurua — Välihuutoja vasemmalta] — ne ovat monet indeksit, jotka
juuri vaikuttavat tähän tuloksen kokonaisuuteen.

Sitten se, että budjettiriihi on hallituksen riihi. Se on hallituksen yhteinen päätös, tahto-
tila, jossa päätetään koko kehyksestä. Ei siitä yksi ministeri tässä ja nyt voi neuvotella,
vaan sen tekee koko hallitus. [Hälinää] 

Kysymyksen käsittely päättyi.
7


	2.1
	16.01
	16.02
	16.03
	16.04
	16.05
	16.06
	16.07
	16.08
	16.09
	16.10
	16.11
	16.12
	16.14
	16.15
	16.16
	16.17
	16.18
	16.19
	16.20
	16.21
	16.22


