















































DEMF5E7.tmpSave.xml


Pöytäkirjan asiakohta PTK 43/2015 vp

 Tarkistettu
4.0

Pöytäkirjan asiakohta 

PTK 43/2015 vp

Täysistunto

Torstai 1.10.2015 klo 10.02—21.41

3.4. Suullinen kysymys kuntien tehtävien karsimisesta (Outi Mäkelä kok)
Suullinen kysymys SKT 24/2015 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Mäkelä.

Keskustelu

16.57 Outi Mäkelä kok: Arvoisa puhemies! Hallitusohjelmaan on kirjattu, että yksityis-
kohtainen toimenpideohjelma kuntien poistettavista tehtävistä ja velvoitteista konkreettisi-
ne esityksineen olisi valmis budjettiriiheen mennessä. Tähän työhön on ilmeisesti kyllä pe-
rustettu jo valmisteluryhmä, mutta tuloksia ei ole vielä nähty. Hallituksen tavoitteena on
karsia kuntien tehtäviä miljardilla eurolla, mikä on kymmenesosa koko julkisen talouden
kestävyysvajeesta. Kysyisinkin teiltä, ministeri Vehviläinen: mikä on tässä kuntien tehtä-
vien karsimisessa prosessin aikataulu, ja päästäänkö hallitusohjelman mukaiseen miljar-
din euron säästötavoitteeseen tämän hallituskauden aikana?

16.58 Kunta- ja  uudistusministeri  Anu  Vehviläinen (vastauspuheenvuoro): Arvoisa
puhemies! Totean sen, että tämä valmistelu käynnistettiin aivan välittömästi hallituksen
aloitettua ja on ministeriöitten välisenä työnä ollut tässä kuukausien ajan, ja budjettiriihes-
sä kävimme valmistelun tilanteesta keskustelun. Eilen päättyi määräaika sille, minkä ver-
ran kunnat laittavat ehdotuksia, ja tuli yli 200 ehdotusta. Ne käydään myös huolella nyt lä-
hiviikkoina läpi.

Tavoite on, että tämän vuoden loppuun mennessä tämä työ on tehty. Työ on erittäin
haasteellinen, saada miljardi euroa kasaan, mutta näin aiomme tehdä. Sitten ensi maalis-
kuussa kehysriihen yhteydessä arvioidaan nämä vaikutukset, miten saadaan mahdollisim-
man täsmälliset kustannusvaikutukset aikaiseksi, vuosina 2016—2017 säädösvalmistelu
tässä talossa, ja sitten sen jälkeen ne tulisivat voimaan. Ja mitä siitä miljardista saadaan ai-
kaiseksi — en uskalla sanoa, että tällä vaalikaudella vielä (Puhemies koputtaa) kovin pal-
jon. Tämä täsmentyy tässä näin lähikuukausina.

Kysymyksen käsittely päättyi.


