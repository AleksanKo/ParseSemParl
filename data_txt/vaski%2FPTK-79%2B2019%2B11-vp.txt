















































DEMB16E.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

11. Hallituksen esitys eduskunnalle laeiksi varhaiskasvatuslain ja lasten kotihoidon ja yksi-
tyisen hoidon tuesta annetun lain muuttamisesta

Hallituksen esitys HE 34/2019 vp
Valiokunnan mietintö SiVM 7/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 11. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

18.54 Pasi Kivisaari kesk: Arvoisa herra puhemies! Kannatan hallituksen esitystä palaut-
taa lapsen subjektiivinen oikeus kokopäiväiseen varhaiskasvatukseen. Muutosehdotus
koskee paitsi osallistumisoikeutta varhaiskasvatukseen myös sen vaihtoehtona olevaa yk-
sityisen hoidon tukea. 

Ehdotuksen tarkoituksena on, että lapsen osallistumisoikeus kokoaikaiseen varhaiskas-
vatukseen ei jatkossa riipu lapsen vanhempien tai muiden huoltajien työ- tai elämäntilan-
teesta, lapsen tai hänen perheensä tuen tarpeesta tai lapsen asuinkunnasta. Myös sivistys-
valiokunta on katsonut, että ehdotettu uudistus parantaa alle kouluikäisten lasten yhdenver-
taista kohtelua ja on siten erittäin tarpeellinen. Kokopäiväisen subjektiivisen vahaiskasva-
tusoikeuden palauttaminen on lasten oikeuksia ja oikeuksien täytäntöönpanoa edistävä toi-
mi. 

Varhaiskasvatusoikeuden rajoittaminen on varhaiskasvatuksen työntekijöiden anta-
mien vastausten mukaan lisännyt muun muassa hallinnollisen työn määrää, työn kuormit-
tavuutta ja lapsiryhmässä tehtävän työn haasteellisuutta. Samalla myös vähennetään kun-
tien hallinnollista taakkaa muun muassa lapsen päivähoito-oikeuden selvittämisessä. Esi-
tys siis helpottaa myös yksityisen hoidon tuen toimeenpanoa Kelassa ja vähentää siitä ai-
heutuvia hallinnollisia toimenpiteitä. 

Varhaiskasvatusoikeuden rajaamista koskevan kritiikin kärki on ollut kuitenkin rajoi-
tuksesta aiheutuva lapsen eriarvoisuuden lisääntyminen, ja hallituksen esityksen tarkoituk-
sena on korjata se. Vaikka kunnat ovat olleet hyvin joustavia rajauksen käyttöönotossa ja
ymmärtäviä vanhempien erilaisille elämäntilanteille, rajauksen poistaminen selkeyttää ti-
lannetta. Pidän siis tärkeänä huolehtia siitä, että varhaiskasvatuspalveluja järjestetään lap-
sen ja perheiden tarpeita tukien. 

Varhaiskasvatus on keskeinen osa Suomen kasvatus- ja koulutusjärjestelmää, jolla luo-
daan yhteiskuntamme tulevaisuutta. Sen merkityksellisyys ja positiivinen kustannusvaiku-
tus korostuvat erityisesti lapsilla, joiden lähtökohdat oppimiselle ovat haasteellisia.
 Hyväksytty
3.1



Pöytäkirjan asiakohta PTK 79/2019 vp
Puhemies! Esitykseen sisältyy myös perussuomalaisten tekemä vastalause, jossa on
pohjimmiltaan oikeansuuntaista ajattelua, ja se kiinnittää huomiota aitoon ongelmaan, jota
on syytä jälkitarkastella ja miettiä. Esitys siis koskee esimerkiksi paperittomien lapsien ti-
lannetta varhaiskasvatuksessa. 

Varhaiskasvatus on kokenut myös viime vuosien ajan jatkuvia muutoksia. Ala kaipaa
myös työrauhaa, vakiinnuttamista ja luottamusta. Jatkuvassa turbulenssissa elävä päiväko-
ti- ja esiopetusmaailma, tällainen muutosvaateiden jatkuva vimma, kuluttaa alan henkilö-
kuntaa ja vaikeuttaa myös jaksamista. Erityisesti varhaiskasvatuksessa pitäisi saada aikaan
tilanne, jossa jatkuvien muutosten sijaan ala saa hengähtää ja vakiinnuttaa toimivat käytän-
nöt arkeen. Tämä kentältä kuuluva ruohonjuuritason toive on kovin ymmärrettävä. Var-
haiskasvatuksessa kasvatusammattilaisten osalta on oleellista, että heillä on riittävästi ai-
kaa olla lapsen vierellä, työolosuhteet ovat ajanmukaiset, terveet ja turvalliset ja heidän
osaamiseensa luotetaan.

Puhemies! Hallituksen esitys palauttaa täysi subjektiivinen oikeus kokopäiväiseen var-
haiskasvatukseen, on kannatettava asia. Vanhempien ensisijaista vastuuta kasvatuksesta se
ei poista. Ensisijainen vastuu kuuluu olla niin päiväkoti- kuin kouluvuosien aikana van-
hemmilla. Mutta esitys tasa-arvoistaa lapsen oikeutta sekä varhaiskasvatukseen että yli-
päätään aikuiseen ihmiseen. 

18.59 Merja Mäkisalo-Ropponen sd: Arvoisa puhemies! Ensinnäkin haluan kiittää va-
liokuntaa erittäin hyvin laaditusta mietinnöstä. Mietintöön on hyvin kirjattu kaikki ne pe-
rustelut siitä, miksi subjektiivinen päivähoito-oikeus kannattaa palauttaa ja varhaiskasva-
tuksen ryhmäkokoja pienentää. On tärkeää, ettei lapsen osallistumisoikeus kokoaikaiseen
varhaiskasvatukseen jatkossa riipu lapsen vanhempien työ- ja elämäntilanteesta tai lapsen
asuinkunnasta. Uudistus parantaa siis alle kouluikäisten lasten yhdenvertaista kohtelua.

Varhaiskasvatusoikeuden rajoittamisella ei saavutettu ennakkoon arvioituja taloudelli-
sia vaikutuksia. Yksi keskeinen tähän vaikuttava tekijä oli se, että läheskään kaikki kunnat
eivät rajanneet varhaiskasvatusoikeutta lain mahdollistamalla tavalla vaan säilyttivät oi-
keuden sellaisena kuin se oli ennen tätä lainmuutosta. Varhaiskasvatusoikeuden rajaus on
koskenut vain 5 500:aa lasta, eli he ovat joutuneet eriarvoiseen asemaan kuin muut.

Myönteinen asia on myös se, että esityksellä vähennetään kuntien hallinnollista taakkaa
ja siitä aiheutuvia kustannuksia muun muassa lapsen päivähoito-oikeuden selvittämisessä
esimerkiksi perheiden elämäntilanteiden muutostilanteissa. Esitys helpottaa myös yksityi-
sen hoidon tuen toimeenpanoa Kelassa ja vähentää siitä aiheutuvia hallinnollisia kustan-
nuksia.

Viime kaudella varhaiskasvatusoikeuteen tehdyllä heikennyksellä oli valtioneuvoston
selvitysten mukaan negatiivisia lapsivaikutuksia, ja erityisesti päiväkotien lapsiryhmien ti-
lanne muuttui haasteellisemmaksi. Päiväkotiryhmien kokoonpanoihin tuli lisää moninai-
suutta osa-aikaisten ja osapäiväisten lasten lisääntymisen myötä. Lisäksi lasten määrä ryh-
missä on kasvanut osassa kunnista.

Erityisen paljon muutokset vaikuttivat erityislasten tilanteeseen, koska heille riittävän
pieni ja mahdollisimman samana pysyvä ryhmä on oleellisen tärkeä osa turvallista arkea ja
kuntoutusta. Lasten vanhempien arvioissa keskeisimmäksi varhaiskasvatusoikeuden rajaa-
misen vaikutukseksi tulivat esille lasten tasavertaisuuden heikkeneminen suhteessa mui-
hin lapsiin, lasten vertaissuhteiden pysyvyyden vähentyminen, negatiiviset vaikutukset
2



Pöytäkirjan asiakohta PTK 79/2019 vp
lasten kasvuun, kehitykseen ja oppimiseen sekä aikuisten ja lasten välisten suhteiden py-
syvyyden vähentyminen sekä lasten hyvinvoinnin heikentyminen.

Tämä lakiesitys on siis erittäin kannatettava, ja se on kannatettava myös siksi, että kaik-
ki varmaan tiedämme niistä tutkimustuloksista, joiden mukaan varhaisilla koulutuspanok-
silla on merkittävä vaikutus myöhempään kouluttautumiseen. Viime viikolla tulleiden
Pisa-tutkimuksen tulosten mukaan suomalaisnuorten lukutaito on edelleen OECD-maiden
parhaimmistoa, mutta perhetaustan ja sukupuolen vaikutus lukutaitoon on kuitenkin kas-
vanut. Suomessa ylimmän ja alimman sosioekonomisen neljänneksen keskimääräinen ero
lukutaidon pisteissä on 79 pistettä, ja laskennallisesti tämä vastaa jopa kahden kouluvuo-
den opintoja. Suomen tyttöjen ja poikien ero lukutaidossa oli OECD-maiden suurin. Ja jos
haluamme olla osaamisen kärkimaa myös jatkossa, niin panostukset varhaiskasvatukseen
ovat välttämättömiä. Asian pitää alkaa jo sieltä, sillä laadukas varhaiskasvatus tasoittaa
parhaiten esimerkiksi perhetaustasta johtuvia oppimiseroja jatkossa.

Arvoisa puhemies! Varhaiskasvatuksessa tulee olla aikaa huomioida, ohjata, auttaa ja
kannustaa jokaista lasta yksilönä ja löytää jokaisen lapsen vahvuudet. Tämä ei onnistu, el-
leivät lapsiryhmät ole riittävän pieniä. Myös lapsen sosiaalisten taitojen kehittymiselle on
ensisijaisen tärkeää, että lapsiryhmä ja myös sen ohjaajat ja opettajat pysyvät mahdollisim-
man samoina. Pidetään huolta laadukkaasta varhaiskasvatuksesta tästä eteenpäin.

19.03 Kaisa Juuso ps: Arvoisa puhemies! Pidän tätä subjektiivisen varhaiskasvatusoi-
keuden laajentamista erittäin hyvänä asiana. Kunnillahan on aikaisemmin ollut mahdollis-
ta rajoittaa se 20 viikkotuntiin. Ja, kuten edustaja Mäkisalo-Ropponen sanoi, niin aika har-
va kunta on sitä sitten loppujen lopuksi käyttänyt. 

Näissä asiantuntijakuulemisissa tuli kyllä hyvin esille se, että ihan kaikki asiantuntijat
puolsivat, pitivät tätä hyvänä asiana. Aika moni toi esiin sen, että hallinnollinen työtaakka
on lisääntynyt, kun kunnat vaativat erilaisia selvityksiä, millä perusteilla sitten voidaan se
20 tuntia myöntää ja miten se ajoitetaan ja näin pois päin. 

Perussuomalaisethan pitää tärkeänä sitä, että vanhemmilla on myöskin mahdollisuus
hoitaa lapsiaan kotona. Se mahdollisuushan ei mene tällä uudistuksella mihinkään, edel-
leenkin vanhemmilla on mahdollisuus hoitaa lapsiaan kotona. Se, mitä kunnissa tästä aja-
tellaan — tämähän tulee nostamaan kuntien kustannuksia jonkin verran. Hallituksen esi-
tyksessä on, että nämä kustannukset korvataan kunnille täysimääräisesti. Tämä on tulossa
voimaan 1.8.2020. Siihen on talousarviossa varattu ensi vuodelle 7 miljoonaa euroa ja seu-
raaville vuosille 17 miljoonaa euroa. Jonkin verran nämä laskelmat eri asiantuntijalausun-
noissa vaihtelevat, ja täytyykin nyt toivoa, että tämä raha, mikä siihen on varattu, oikeasti
riittää kunnille, koska kunnat Suomessa ovat tällä hetkellä taloudellisessa ahdingossa. 

Se, mistä erityisesti haluan kiittää valiokuntaa, on se, että saatiin sinne se lausuma ala-
kouluikäisten lasten mahdollisuudesta vuoropäivähoitoon. Tämä on semmoinen ongelma,
mikä tulee monesti esiin. Esimerkiksi yksinhuoltaja, joka tekee vuorotyötä, hoitajat, yleen-
sä suurin osa hoitajista tekee kolmivuorotyötä — jos alakouluikäisellä lapsella ei ole mah-
dollisuus päästä vuorohoitoon, niin hoitaja ei pysty tekemään silloin iltavuoroa eikä yö-
vuoroa. Tämä on yksi syy, miksi niitä hoitajia sieltä hoitoalalta pakenee. Siis yksi monien
joukossa. Eli tässä erittäin hyvä olisi, jos jatkossa olisi näin, että myöskin heille voitaisiin
se vuoropäivähoitopaikka taata.

Tässä oli yksi asia, mihin perussuomalaiset kiinnittivät huomiota, ja se oli kappale 16,
missä puhutaan näistä maahanmuuttajalapsista ja turvapaikanhakijoista. Siinä viimeisessä
3



Pöytäkirjan asiakohta PTK 79/2019 vp
virkkeessä avataan sitä esitystä sillä tavalla, että pitää selvittää sen edellytys tai oikeutus
kaikille lapsille. Meidän mielestämme se avaa hiukan sitä porttia sille, että sen selvityksen
tuloksena voitaisiin päätyä esimerkiksi semmoiseen ajatukseen, että myöskin ne, joilla ei
ole laillista oikeutta olla Suomessa, olisivat oikeutettuja siihen varhaiskasvatukseen. Tätä
ajatusta emme jaa ja sen vuoksi jätämme siitä vastalauseen. Elikkä esitämme, että lakieh-
dotus hyväksytään muuten valiokunnan mietinnön mukaisena, paitsi perustelutekstin kap-
pale 16 poistetaan ja valiokunnan esittämää kappaletta 16 koskeva lausuma 1 poistetaan. 

19.07 Mikko Ollikainen r: Arvoisa herra puhemies, ärade talman! För egen del och för
vår riksdagsgrupps del stöder vi regeringens proposition om att återinföra barnets subjek-
tiva rätt till småbarnspedagogik på heltid. Syftet med det här förslaget är ju att barnet ska ha
rätt att delta i småbarnspedagogik på heltid i fortsättningen och att det inte ska vara bero-
ende av föräldrarnas eller andra vårdnadshavares arbets- eller livssituation, barnets eller fa-
miljens behov av stöd och barnets hemkommun. 

Den föreslagna reformen förbättrar likabehandlingen av barn under skolåldern och där-
för behövs den verkligen. Att återställa den subjektiva rätten till småbarnspedagogik på
heltid är en åtgärd som främjar uttryckligen barnets rättigheter. Det här gäller bland annat
för barn som behöver särskilt stöd.

Den här ändringen från begränsad rätt till subjektiv rätt kan slå olika i olika kommuner
beroende på tidigare beslut, om begränsningen till dagvård gjorts eller om den inte har
gjorts, men det kan ofta också handla om tillgång på personal i daghemmen. Tillgången på
personal är en stor utmaning både på finska och på svenska. 

Administrationen, alltså byråkratin, inom kommunerna minskar i och med återinföran-
det av den subjektiva rätten. Ekonomiskt kompenseras ändringen till fullo via statsandelar.
Visst, det är också bra att följa med de olika konsekvenserna kring den här ändringen och
det är också bra att utreda, precis som kulturutskottet lyfter fram, på vilket sätt rätten till
småbarnspedagogik kan tryggas för till exempel asylsökande barn i framtiden.

Arvoisa puhemies! On hienoa, että subjektiivinen oikeus kokoaikaiseen varhaiskasvatuk-
seen palautetaan. Tämä on todella tärkeää lapsen edun, tasavertaisuuden mutta myös nuo-
ren koulutuspolun kannalta. Tämä on tärkeää, kun ajatellaan lapsiystävällistä Suomea ko-
konaisuudessaan.

Sivistysvaliokunnan mietinnössä nostetaan esille työrauha. Viime vuosina on ollut mon-
ta muutosta varhaiskasvatuspuolella. Meillä on haasteita henkilöstön saatavuuden suh-
teen, ja työrauha alalla auttaa osaltaan, että ala on houkutteleva myös tulevaisuudessa.

Ärade talman! En kvalitativ och mångsidig småbarnspedagogik är en väsentlig del av bar-
nets kunskapsstig. Flera nationella och internationella undersökningar visar att småbarns-
pedagogiken har en betydande positiv effekt för barnets utveckling och på inlärningen, ef-
tersom helhetsupplägget och lösningarna inom småbarnspedagogiken på lång sikt påver-
kar förutsättningarna för inlärning.

En utvidgning av rätten till småbarnspedagogik underlättar föräldrarnas sysselsättning
eftersom det också är lättare att ta emot kortvariga anställningsförhållanden.

Haluamme siis lapsiystävällisemmän yhteiskunnan, ja tämä esitys tukee naisten ja miesten
välistä tasa-arvoa, kun molemmilla vanhemmilla on yhtäläinen mahdollisuus tehdä työtä,
4



Pöytäkirjan asiakohta PTK 79/2019 vp
toimia yrittäjänä ja opiskella. Sivistysvaliokunnan asiantuntijalausunnon mukaan varhais-
kasvatusoikeuden rajaus ja vaatimus laajemman varhaiskasvatusajan osoittamisesta on ni-
mittäin hankaloittanut erityisesti äitien kohdalla työn ja perheen yhteensovittamista, koska
valinta ansiotyön ja lastenhoidon välillä on selvitysten mukaan edelleen ennen kaikkea äi-
tien valinta.

Ärade talman! På sikt och för att bättre tillgodose barnets rättigheter i framtiden är återin-
förandet av den subjektiva rätten en mycket bra sak. — Kiitos. Tack.

19.11 Hilkka Kemppi kesk: Arvoisa puhemies! Tämä lakiesitys on lapsiystävällinen pa-
rannus nykymalliin, nähdäkseni. Kannatan tätä hallituksen esitystä, joka palauttaa lapsen
subjektiivisen oikeuden kokopäiväiseen varhaiskasvatukseen. Nämä ehdotetut lait tulevat
voimaan ensi vuoden elokuussa, minkä vuoksi myös kunnat ovat ehtineet varautua niihin
tällä talousarviokierroksella tästä keskustellessamme.

On mielestäni ensiarvoisen tärkeää, että kuntien tiukan taloustilanteen alla tähän uudis-
tukseen on varattu rahat täysimääräisesti, ja myös valiokunnassa kuultavana olleet tahot
ovat sen yksimielisesti todenneet. Keskustalle on myös tärkeää, että kutakin lasta tuetaan
siellä, mikä tukee lapsen itsensä parasta kasvua ja oppimista, oli se koti tai päiväkoti tai
mikä vain paikka, missä oppiminen parhaiten tapahtuu. Muutosehdotus tältä erää koskee
paitsi osallistumisoikeutta varhaiskasvatukseen mutta myös kaikkia vaihtoehtoja sen osal-
ta. Perheiden valinnanvapaus säilyy siis, ja pidämme sitä tässä tärkeänä. 

Varhaiskasvatusta rajattiin vuonna 2016 säästösyistä, mutta nyt valiokuntien käymän
keskustelun perusteella on selvinnyt, että se on eriarvoistanut kuntia sillä tavalla, että rik-
kaat kunnat ovat rajauksesta huolimatta pitäneet tämän subjektiivisen päivähoito-oikeu-
den ja vähän köyhemmät kunnat sitten ovat sitä rajanneet 20 tuntiin viikossa. Tämän vuok-
si tämä hallitus näkee kriittisenä, että subjektiivinen päivähoito-oikeus nyt turvataan kai-
kille ja se korvataan täysimääräisesti.

Tämä uudistus parantaa alle kouluikäisten lasten yhdenvertaisuutta ja on siten tarpeelli-
nen. Lapsen oikeudet eivät saa riippua vanhempien tai huoltajien työ- tai elämäntilanteista,
eikä ole tarpeen, että esimerkiksi hallinnon pyörittämiseen olosuhteiden muuttuessa kuluu
kunnilta kohtuutonta aikaa hallintoon. Tämä osaltaan myös keventää hallintoa niin kunti-
en kuin Kelan osalta.

Sivistysvaliokunnan valiokuntavastaavana keskustan osalta haluan kuitenkin kiinnittää
huomionne siihen, että laitoimme sinne valiokunnan lausuntoon painavan huomautuksen
tästä vuorohoidon toteutumisesta. Eli on ehkä syytä pysähtyä pian siihen, toteutuuko meil-
lä vuorohoito riittävällä tavalla ja tarvitsisiko siihen tehdä jotain vastaavan kaltaisia tarken-
nuksia, jotta tämä tasa-arvoinen tilanne, josta tässäkin salissa on tämän hallituksen esityk-
sen tiimoilta puhuttu, myös toteutuisi kaikkien perheiden arjessa. Toivon, että tähän vuo-
rohoitoon vielä palataan.

Nostaisin myös esiin hallitusohjelman yksityiskohdan, joka liittyy tähän hallituksen esi-
tykseen kriittisesti, eli tämän varhaiskasvatuksen tasa-arvon ja laadun kehittämiseen vara-
tun rahan edistämisen. Eli tämä yhdenvertaisuusnäkökulma tässäkin hallituksen [Puhe-
mies koputtaa] esityksessä kävelee käsi kädessä myös kokonaisen varhaiskasvatuksen ke-
hittämisen kanssa.
5



Pöytäkirjan asiakohta PTK 79/2019 vp
19.15 Pia Lohikoski vas: Arvoisa puhemies! Kattava ja laadukas varhaiskasvatus tasaa
tehokkaasti lasten kotitaustoista johtuvia eroja. Varhaiskasvatuksesta hyötyvät eniten vä-
häosaisten perheiden lapset. On hienoa, että hallitus toteuttaa nyt yhden tärkeimmistä lu-
pauksistaan lapsiperheille, kun lasten kokoaikainen varhaiskasvatusoikeus palautetaan. 

Subjektiivinen oikeus joutui edellisen hallituksen leikkuriin, kun varhaiskasvatusoi-
keutta rajattiin. Varhaiskasvatuksen tarveharkintaisuus on ollut voimassa lähes kolme
vuotta. Sitä ennen kaikilla lapsilla oli subjektiivinen oikeus varhaiskasvatukseen. 

Kyse on nimenomaan lapsen edusta ja lapsen oikeudesta. On arvokasta, että universaali
varhaiskasvatusoikeus asettaa kaikki lapset samanarvoiseen asemaan riippumatta vanhem-
pien perhetilanteesta, työmarkkina-asemasta tai asuinpaikasta. Varhaiskasvatusta on voitu
nytkin järjestää kokopäiväisesti, jos se on katsottu tarpeelliseksi lapsen kehityksen tai per-
heen olosuhteiden kannalta, mutta tarveharkintaan perustuvaa arviointia asiantuntijat ovat
pitäneet kuitenkin perheitä ja lapsia leimaavana. 

Osa kunnista päätti olla ottamatta käyttöön varhaiskasvatusoikeuden rajauksia. Kuntien
erilaiset käytännöt johtivat siihen, että lapset ja perheet ovat olleet viime vuosina eriarvoi-
sessa asemassa. Lapsiin kohdistuneista lyhytnäköisistä säästöistä koituu yleensä myöhem-
min kallis lasku. Laadukas varhaiskasvatus puolestaan heijastuu pitkälle lasten tulevaisuu-
teen niin koulussa, opinnoissa kuin yhteiskunnassa pärjäämisessä. 

Iloitsen opetusministerimme Li Anderssonin tavoin siitä, että ymmärrys varhaiskasva-
tuksesta ja sen merkityksestä lapsen kasvulle ja kehitykselle on lisääntynyt. Myös monet
vaikutusvaltaiset ekonomistit ovat painottaneet, että varhaiskasvatukseen sijoitetut rahat
maksavat itsensä takaisin moninkertaisesti. 

Hyviä varhaiskasvatusuutisia on tulossa muitakin. Kolme vuotta täyttäneiden lasten var-
haiskasvatuksen ryhmäkokoja ollaan pienentämässä asetusmuutoksella. Lisäksi sekä pe-
rusopetus että varhaiskasvatus ovat saamassa ensi vuonna rahaa laadun kehittämiseen ja
eriarvoistumisen ehkäisyyn. Nämä uudistukset ovat erittäin tervetulleita. 

19.18 Kimmo Kiljunen sd: Arvoisa puhemies! Tässäkin esityksessä näkyy hallituksen
linjan aiheuttama linjanmuutos. Tässä on selkeästi positiivinen, hieno askel. On palautettu
lasten subjektiivinen oikeus osallistua kokopäiväiseen varhaiskasvatukseen. 

Tästä käyty julkinen keskustelu on usein ohjautunut siihen kulmaan, että työttömille
vanhemmille, joista molemmat saattavat olla kotona, tarjoutuisi ikään kuin tässä tilaisuus
laistaa, käyttää tätä hyväksi eli sijoittaa lapsensa päivähoitoon, ikään kuin tässä olisi kysy-
mys aikuisten, vanhempien, subjektiivisesta oikeudesta. Useissa puheenvuoroissa on ko-
rostettu: kyseessä on lasten oikeus, lasten subjektiivinen oikeus saada täysipainoinen var-
haiskasvatus yhdenvertaisesti muiden kanssa. 

Tässä on käytetty useita erittäin hyviä puheenvuoroja. Edustajien Kivisaari ja Mäkisalo-
Ropponen puheenvuoroissa, molemmissa, oli painavasti esillä se, että tässä on yhdenver-
taisuudesta kysymys. Edustaja Kemppi ohjasi yhdenvertaisuuskeskustelun siihen kul-
maan, että tässä on kuntien välillä eroja — ja te viittasitte selkeästi siihen, että varakkaam-
missa kunnissa on varaa tarjota tämä subjektiivinen lasten varhaiskasvatusoikeus ja köy-
hemmissä kunnissa ollaan kireämmässä tilanteessa, joudutaan tämän vuoksi niin sanotusti
rankaisemaan lapsia. — Viimeisessä puheenvuorossa edustaja Lohikoski nosti toisen yh-
denvertaisuuskulman eli katsoi perheitä. Köyhimmistä perheistä, heikoimmassa asemassa
olevista perheistä tulevat lapset eivät ole samankaltaisessa asemassa kuin varakkaammista
perheistä olevat lapset. Eli tässä näkee monesta kulmasta tämän yhdenvertaisuusperiaat-
6



Pöytäkirjan asiakohta PTK 79/2019 vp
teen rikkoutumisen, ja se on kriittisintä sen vuoksi, että me puhumme lapsistamme. Me
rankaisemme tavallaan omia lapsiamme, ja tässä suhteessa tämä on erittäin oikeutettu, pe-
rusteltu muutos ja hienoa, että tämä esitys nyt on täällä ja me saamme tämän asian tämän
budjetin yhteydessä nyt ratkaistua.

19.20 Jari Koskela ps: Arvoisa herra puhemies! Edustaja Kiljunen aivan oikein totesi,
että nyt on kysymys lasten edusta. Mekin perussuomalaisissa kannamme erittäin paljon
huolta lasten hyvinvoinnin lisäämisestä sekä laadukkaasta varhaiskasvatuksesta.

Keskeisinä keinoina tavoitteiden saavuttamiseksi on tärkeää pitää ryhmäkoot riittävän
pieninä ja turvata erityisesti tukea tarvitsevien lasten tarpeet. Kuten tunnettua, niin me pe-
russuomalaiset ajattelemme, että mahdollisuus hoitaa pieniä lapsia kotona on hyvin tär-
keää ja se säilyisi jatkossakin, koska koti on useimmissa tapauksissa lapsen kannalta se pa-
ras ja viihtyisin ympäristö, joka tuo turvaa etenkin lapsen ensimmäisille kasvuvuosille —
joilla on sitten varmasti myöskin suuri merkitys lapsen kehitykselle myöhemmässä vai-
heessa.

Kuten tuossa edustaja Juuso toi tämän esittämämme kappaleen 16 ensimmäisen lausu-
man poiston esityksen, joka koskettaa lähinnä nyt henkilöitä, joilla ei ole lupaa, laillista oi-
keutta, maassa oleskeluun, niin olen kannattamassa tätä meidän perussuomalaisten ja edus-
taja Juuson ehdotusta.

19.21 Mia Laiho kok: Arvoisa puhemies! Varhaiskasvatuksesta hyötyvät kaikki lapset
riippumatta perhetaustasta. Varhaiskasvatusoikeuden laajennus helpottaa vanhempien
työllistymistä, koska silloin voi ottaa myös lyhytaikaisia työsuhteita eikä tarvitse pelätä si-
tä, miten se lapsen päiväkotiryhmässä vaikuttaa esimerkiksi kaverisuhteisiin. Esitys tukee
myöskin naisten ja miesten välistä tasa-arvoa, kun molemmilla vanhemmilla on yhtäläi-
nen mahdollisuus tehdä töitä, toimia yrittäjänä tai opiskella.

Erityisen tyytyväinen olen tästä lausumaehdotuksesta, minkä valiokunta on tehnyt:
”Eduskunta edellyttää, että valtioneuvosto selvittää kuluvan vaalikauden aikana varhais-
kasvatusikäisten ja pienten koululaisten vuorohoidon tarpeen ja toteutumisen sekä ryhtyy
selvityksen tulosten perusteella tarvittaviin toimiin lainsäädännön muuttamiseksi vuoro-
hoidon palvelun varmistamiseksi.”

Meidän yhteiskuntamme on muuttunut siinä mielessä, että monissa töissä ei eletä niin
sanottua virka-aikaa kahdeksasta neljään. Erityisesti palvelualalla työaika keskittyy yhä
enemmän iltaan tai voi olla varhaisia aamun tunteja tai yötyötä. Sen takia tämä vuorohoi-
don selvittäminen tulee todella tarpeeseen. Se myöskin voi parantaa yksinhuoltajien työl-
lisyystilannetta, ja uskon, että se tulee parantamaan, jos se olisi mahdollista, niin yksin-
huoltajien työtilannetta ja samalla parantamaan yksinhuoltajien toimeentuloa.

19.23 Pasi Kivisaari kesk: Puhemies! Ainakin edustajat Kemppi ja Juuso ottivat puheen-
vuoroissaan esille tämän vuorohoitokysymyksen, jota myöskin sivistysvaliokunnassa ja si-
vistysvaliokunnan lausunnossa pohdittiin.

Toden totta, vuorohoitohaasteet koskevat myöskin koululaisia, erityisesti ykkös—kak-
kos-luokkalaisia. Tänä päivänähän koulussa on toki iltapäivätoimintaa, joka mahdollistaa
aikuisen läsnäolon iltapäivisin. Mutta vuorohoito on tietysti paljon laajempi käsite. Me
kaikki tiedämme ammatteja, joissa isät ja äidit tekevät ympärivuorokautista työtä, jossa
työn ajat vaihtelevat.
7



Pöytäkirjan asiakohta PTK 79/2019 vp
Toivoisin kuitenkin, kun tätä vuorohoitoproblematiikkaa pohditaan, niin otettaisiin mal-
lia koulussa järjestettävästä iltapäivätoiminnasta sikäli, että iltapäivätoimintaa kouluissa
järjestävät niin kunnat mutta myöskin esimerkiksi urheiluseurat, seurakunnat, ylipäätään
kolmannen sektorin toimijat. Tässä vuorohoitokysymyksessä kolmannen sektorin toimijal-
la saattaa olla myöskin paljon annettavaa, kun pohditaan näitä erilaisia järjestelyjä.

Edustaja Koskela, joka taisi lähteä, korosti tätä kodin merkitystä kasvatuksessa. Kyllä,
ensisijaisesti ilman muuta kodeilla on kasvatusvastuu, mutta toki on mainittava, että tämä
subjektiivinen täysimääräinen oikeus ei ole ristiriidassa tietystikään sen kanssa eikä poista
sitä kodin oikeutta. Mikäli kasvatusmahdollisuuksia esimerkiksi vanhempien työn ohella
on tai lasta pystytään kodissa hoitamaan, niin mikä ettei.

Edustaja Kiljusen puheenvuorossa oikeastaan tuli se ydin, että tämä on nimenomaan
lapsen oikeus varhaiskasvatukseen, ja siitä näkökulmasta myöskin tätä esitystä on syytä
katsoa.

19.26 Hilkka Kemppi kesk: Arvoisa herra puhemies! Edustaja Kiljunen oli nykymallis-
sa huolissaan siitä, että köyhimmät perheet ovat jääneet tässä jalkoihin, ja lapsiperheköy-
hyydestä sopiikin olla huolissaan, kun Suomessa on yli satatuhatta köyhäksi luokiteltavaa
lasta. Se on erittäin huolestuttava tilanne. 

Mutta tästä subjektiivisesta päivähoito-oikeudesta ja hallituksen esityksestä, jota nyt kä-
sittelemme: Tässä nykytilanteessa lohdutuksena on ollut myös se, että varhaiskasvatusta
on voitu nytkin järjestää kokopäiväisesti, jos se on katsottu tarpeelliseksi perheen ja lapsen
tilanteen kannalta, ja näin on monessa kunnassa. Tällaiseen tilanteeseen on päädytty esi-
merkiksi niiden maahanmuuttajaperheiden kohdalla, joissa lapsi on tarvinnut lisää kielel-
listä tukea arkeensa. Tätä tarveharkintaan perustuva arviointia voidaan kuitenkin pitää per-
hettä leimaavana, ja sen takia näen tämän hallituksen esityksen nyt tärkeänä, jotta saamme
tämän asian vietyä eteenpäin, mutta myös sen takia — korostin puheenvuorossani erityi-
sesti sitä hallinnollista uudistusta — että nyt sitä hallinnollista puolta ei tarvitse enää siinä
välissä tehdä.

Kiinnittäisin vielä huomionne tähän sivistysvaliokunnan lausuntoon, jossa nostettiin
myös tämä asiakasohjaus kriittisesti esiin. Esimerkiksi neuvoloissa ja perhekeskuksissa
tehdään tälläkin hetkellä todella ansiokasta asiakasohjausta, palveluohjausta näille perheil-
le, ja toivon todella, että siihen kiinnitetään huomiota, että kaikilla perheillä on tieto var-
haiskasvatuksesta ja omalle lapselle parhaiten sopivasta vaihtoehdosta — joillakin se on
päiväkoti, toisilla se on kotihoito, ja kolmansilla se saattaa olla esimerkiksi avoin varhais-
kasvatus, jota järjestetään erittäin laadukkaasti esimerkiksi Heinolan kaupungissa ja Asik-
kalan kunnassa. Tämmöisiä ratkaisuja meillä on, ja toivon, että tähän ohjaukseen myös
kiinnitetään huomiota.

19.28 Paula Risikko kok: Arvoisa puhemies! Varhaiskasvatus todella kannattaa. Sen
ovat täällä monet todenneet, ja sen monet tutkijat tuolla meillä valiokunnassa myöskin toi-
vat esille, ja tokihan me sen tiedämmekin. Näiden vuosien aikana siitä on paljon puhuttu ja
sitä on tutkittu. 

Viime kaudella jouduttiin oikeutta varhaiskasvatukseen rajaamaan taloudellisista syis-
tä. Pitää muistaa, että oikeushan säilyi mutta sitä aikaa rajattiin mutta sitten huomioitiin ai-
na, että jos lapset ovat vaikeissa tilanteissa, niin ehdottomasti täysiaikainen varhaiskasva-
tus piti järjestää. Sitten kun ruvettiin tätä jälkikäteen tutkimaan, niin tällä muutoksella, täl-
8



Pöytäkirjan asiakohta PTK 79/2019 vp
lä rajauksella, mikä taloudellisista syistä aikoinansa tehtiin, ei tullutkaan niitä toivottuja
vaikutuksia, vaan päinvastoin, tuli myös hankaluuksia lasten kannalta ja perheitten kannal-
ta. Siitä syystä on erittäin hyvä, että tämä rajaus nyt sitten puretaan ja voimme taas jatkaa
entiseen malliin. 

Me kuulimme paljon hyviä asiantuntijakeskusteluja ja -lausuntoja siellä valiokunnassa,
ja totean, että meillä oli erinomaisen hyvä keskusteluyhteys tuolla valiokunnassa myös
puolueitten välillä ja ryhmien välillä. 

Me otimme kantaa myös noissa lausumissa tuohon vuorohoitoon, koska vuorohoito on
hyvin moninaista eri kunnissa. Siitä syystä on erittäin hyvä, että me saimme tänne tämän
lausuman: ”Eduskunta edellyttää, että valtioneuvosto selvittää kuluvan vaalikauden aika-
na varhaiskasvatusikäisten ja pienten koululaisten vuorohoidon tarpeen ja toteutumisen
sekä ryhtyy selvityksen tulosten perusteella tarvittaviin toimiin lainsäädännön muuttami-
seksi vuorohoidon palvelun varmistamiseksi.” Sitten kiinnitimme huomiota myös toiseen
asiaan, eli on se toinen lausuma, joka koskee sitä, että varhaiskasvatuslaissahan säädetään
kunnan velvollisuudesta järjestää varhaiskasvatusta kiireellisissä tapauksissa tai olosuhtei-
den niin vaatiessa myös muille kunnassa oleskeleville lapsille kuin kunnan asukkaalle. Nyt
käsiteltävänä olevassa hallituksen esityksessä edellä mainittua säännöstä ei ehdoteta muu-
tettavaksi, mutta valiokunta saamaansa asiantuntijalausuntoon viitaten kiinnitti huomiota
säännöksen tulkinnanvaraisuuteen esimerkiksi alle kouluikäisten turvapaikanhakijalasten
varhaiskasvatusoikeuden kannalta ja näkökulmasta. Siitä syystä me teimme tänne lausu-
man myöskin siitä, että on tarkoitus selvittää esimerkiksi juuri näiden turvapaikanhakija-
lasten varhaiskasvatusoikeuden yhdenvertaisen turvaamisen näkökulmasta, miten se Suo-
messa on järjestetty, ja että valtioneuvosto ryhtyisi sitten selvityksen perusteella tarvitta-
viin toimenpiteisiin. Itse kannatan tätä lausumaa siitä syystä, että tämä selvitetään, koska
kun olin sisäministerinä, niin huomasin, että meillä on esimerkiksi hyvin erilaisia vastaan-
ottokeskuksia: meillä on isoja vastaanottokeskuksia, joissa on paljon ihmisiä — vanhem-
pia, lapsia — mutta sitten on ihan kaksioita, jotka ovat vastaanottokeskuksen asemassa. On
aivan eri asia lapsena toimia siellä, ja siitä syystä kannatan tätä. 

Palaan sitten vielä toisessa puheenvuorossa erääseen toiseen asiaan.

19.31 Johannes Yrttiaho vas: Arvoisa puhemies! Tämä todellakin erittäin, erittäin hyvä
korjaus meidän varhaiskasvatusjärjestelmään, joka ehti muutaman vuoden ajan olla varsin
ikävässä tilassa, kun tämä lasten subjektiivinen oikeus varhaiskasvatukseen oli rajattu. Hy-
vä, että nyt tulee korjaus.

Olen itse asiassa seurannut tämän voimassa olevan lain ja muutenkin varhaiskasvatuk-
sen tilaa kuntatasolla hyvin kiinteästi kymmenen vuoden ajan Turun kaupungin erilaisissa
luottamustehtävissä, ja siltä pohjalta muutama huomio.

Tässähän on kymmenen vuoden kuluessa ollut oikeastaan koko valtakunnassa, erityises-
ti Turussa, menossa varhaiskasvatuspalveluiden yksityistämiskehitys, ja sillä on ollut osal-
taan vaikutusta palveluiden laatuun — siis heikentävä vaikutus. Kun tämä varhaiskasva-
tusoikeus oli rajattuna ja lisäksi ryhmäkoot suurennettuna, siitä seurasi kunnissa hyvin pal-
jon ongelmia, niin kuin tässä edustaja Risikkokin kuvaili. Ja itse asiassa näitten ongelmien
myötä tämä yksityistämiskehitys kiihtyi, ainakin Turussa olen nähnyt selvästi, että näin on
käynyt. Yksi tekijä siinä oli tietysti se, että kun Turun kaupunki päätti pitää subjektiivisen
oikeuden kokoaikaisena ja ryhmäkoot asetusta pienempinä eikä sitä vastaan kuitenkaan
9



Pöytäkirjan asiakohta PTK 79/2019 vp
tullut riittävää valtionrahoitusta, niin rahapula aiheutti painetta tähän yksityistämiseen.
Tämä ilmiö on varmasti muissakin kunnissa nähty.

Turussa vuonna 2010 yksityistä varhaiskasvatusta oli kaikista palveluista alle 20 pro-
senttia, nyt 2019 yksityisen palvelun osuus on noin 35 prosenttia. Turussa kaupunginval-
tuusto on asettanut ensi vuoden budjettiin tavoitteen, että tämä yksityisen palveluosuus tu-
lisi nostaa jopa 40 prosenttiin kaikesta varhaiskasvatuspalvelusta. On päivänselvää, että
tällaiset yksityisen palvelun osuudet aiheuttavat todella suuria ongelmia.

Yksityiset päiväkodit pääsevät liian vahvaan asemaan näillä markkinoilla, jos sitä sanaa
on luvallista käyttää — nykyään se itse asiassa varmaan kuvaa tosiasiallista tilannetta aika
hyvin — ne pääsevät määrittelemään hintoja, pääsevät myös valitsemaan lapsia käytännös-
sä. Se mahdollisuushan yksityisillä päiväkodeilla on käytännössä ollut. Tämä kaikki on po-
larisoinut yksityistä ja julkista palvelua valitettavalla tavalla kunnissa, eli esimerkiksi yk-
sityiset päiväkodit eivät ota erityisen tuen tarpeisia lapsia hoitoonsa kovinkaan helposti, jos
lainkaan, vaan he jäävät kaikki kunnan hoitoon. 

Tämä kaikki heikentää kokonaisuutena tämän meidän varhaiskasvatusjärjestelmän laa-
tutasoa ja toimintaa, ja toivoisin, että tähän yksityisen palvelun kasvuun kiinnitettäisiin tu-
levaisuudessa kriittistä huomiota. — Kiitos, puhemies!

19.34 Paula Risikko kok: Arvoisa puhemies! Jatkan vielä tuosta äskeisestä. Elikkä kun
todella meidän laissa sanotaan sillä tavalla, että kunnalla on velvollisuus järjestää varhais-
kasvatusta muillekin lapsille kuin kunnan asukkaille, eli myös kunnassa oleskeleville lap-
sille tulisi järjestää varhaiskasvatusta, niin tästähän toivottiin, että selvitettäisiin, ketä se oi-
kein koskee. Siitä syystä me teimme sitten lausuman. Se kuuluu näin:

”Eduskunta edellyttää, että valtioneuvosto selvittää ja selkeyttää kuluvan vaalikauden
aikana varhaiskasvatuslain 6 §:n 3 momentin tarkoittamien lasten, esimerkiksi turvapai-
kanhakijalasten varhaiskasvatusoikeuden yhdenvertaisen turvaamisen sekä ryhtyy selvi-
tysten perusteella tarvittaviin toimenpiteisiin.” Tässä on kysymys pelkästään siitä selvittä-
misestä. Koska turvapaikanhakijalapsi saattaa olla Suomessa esimerkiksi jopa viisi vuotta
ennen kuin lopullinen päätös saadaan, olen itse sitä mieltä, että on aivan kestämätön tilan-
ne, että hän ei olisi varhaiskasvatuksen piirissä tilanteessa, jossa sitten kävisikin niin, että
hän ja perhe jäävätkin Suomeen, ja se integraatio ei pääse niiden viiden vuoden aikana ta-
pahtumaan. Siinä voi käydä kyllä todella huonosti.

Siitä syystä pidän hyvänä, että tätä selvitetään, ja sitäkin pidän hyvänä, että nyt selvite-
tään myöskin se, miten suhtaudutaan laittomasti maassa oleviin henkilöihin. Itse en kanna-
ta, että heille järjestetään varhaiskasvatusta, koska meidän perustuslakihan sanoo, että
”välttämätön hoito ja huolenpito”, ja itse katson, että tämä ei liity siihen. Haluan korostaa,
että se, miksi kannatan tätä lausumaa, on se, että tässä nimenomaan halutaan selvittää
muun muassa tätä tilannetta, missä eri kunnat ovat ja miten eri lapsiryhmiin suhtaudutaan.
Siitä me saamme sitten vähän tietoa, miten kunnat näihin suhtautuvat.

Sitten ihan lopuksi vain totean sen, että täällä on kovasti hehkutettu nyt tätä varhaiskas-
vatusta ja tätä varhaisiin vuosiin panostamista, aivan niin kuin ihan ekonomistista lähtien
on oltu sitä mieltä. Itsekin kannatan siihen satsaamista, ja siitä syystä olisin itse kannatta-
massa sitä, että oppivelvollisuuden pidentämiseen varatut 107 miljoonaa käytettäisiin ni-
menomaan varhaisiin vuosiin. Se on sitä nimenomaista tulevaisuustekoa.
10



Pöytäkirjan asiakohta PTK 79/2019 vp
19.37 Pasi Kivisaari kesk: Puhemies! Edustaja Yrttiaho kantoi puheenvuorossaan huolta
yksityistämiskehityksestä, ja olen siinä mielessä tietysti samaa mieltä, että totta kai julki-
sen palvelun pohjan ja järjestelyjen täytyy olla ilman muuta edellä ja korostuneita. Toisaal-
ta haluan myöskin muistuttaa, että kyllä myös yksityiset päiväkodit usein helpottavat pal-
velutarvekysyntää, ja kyllä yksityiset päiväkodit myöskin tarjoavat äärimmäisen laaduk-
kaita ja tasokkaita palveluita esimerkiksi palvelusetelien muodossa.

Haluan tämän puheenvuoron käyttää sen takia, ettei ikään kuin pidettäisi yksityisiä päi-
väkoteja tai yksityistä varhaiskasvatusta lähtökohtaisesti mörkönä, vaan kyllä silläkin
osastolla tärkeää ja merkittävää työtä tehdään. Mutta totta kai julkinen edellä ja julkinen
pohjalla, enkä näe logiikkaa nyt tämän subjektiivisen oikeuden rajaamisen ja yksityisten
päiväkotien lisääntyvän määrän välillä.

Myös edustaja Kemppi toi ansiokkaasti aikaisemmissa puheenvuoroissa esille kuntien
roolin tässä rajaamisten aikana. Kunnat ovat olleet hyvin joustavia ja käyttäneet hyvin in-
himillisistä lähtökohdista tätä tarveharkintamahdollisuutta ja joustaneet juuri niissä tilan-
teissa, joissa tämä 20 tunnin ylitys on ollut tarpeen. Tässä mielessä kunnat ovat kyllä kan-
taneet tonttinsa todella hyvin, vaikka eduskunnasta tämä rajaamisen mahdollisuus onkin
asetettu.

19.39 Hilkka Kemppi kesk: Arvoisa herra puhemies! Edustaja Kivisaari juuri äsken ku-
vasi sitä problematiikkaa, jonka vuoksi pyysin itse asiassa myös puheenvuoron, sillä edus-
taja Yrttiaho puhui varsin tärkeästä asiasta korostaessaan, että varhaiskasvatus ei voi toi-
mia sillä periaatteella, että se valitsee asiakkaansa ja jättää esimerkiksi tuen tarpeiset lapset
auttamatta. Olen siitä aivan samaa mieltä, että niin julkisen palvelun kuin yksityisen pal-
velunkin tulee tarjota riittävä tuki lapsen kasvulle, eikä voi olla tuen tarpeen esiintymisestä
kiinni, että hoitopaikkaa tai hoitotapaa pitää vaihtaa.

En kuitenkaan näe kaikkien kuntien osalta täysin yhdenvertaisuusmerkkejä siinä välillä,
kun puhumme päivähoito-oikeuden rajaamisesta tai subjektiivisesta päivähoito-oikeudes-
ta — 40 tuntia viikko tai 20 tuntia viikko — ja puhumme tästä yksityistämiskehityksestä.
Varmasti isoissa kaupungeissa näin on tapahtunut tai se on johtanut tämmöiseen tehok-
kuusajatteluun, mutta on myös kuntia, jotka ovat onnistuneet luovimaan tässä nykymallis-
sa eteenpäin.

Edelleen korostan sitä, että tämän uudistuksen tarkoitus on helpottaa hallintoa ja jättää
niitä leimoja leimaamatta. Ei ole tarkoituksenmukaista, että yhdenkään lapsen otsaan tatu-
oidaan, että sinussa on jotain pielessä, kun tarvitset tukea, vaan meidän järjestelmän tulee
olla varhaiskasvatuksessa sellainen, että huolimatta siitä, missä on hoidossa — oli yksityi-
sessä, julkisessa, kotona, päivähoidossa, avoimessa varhaiskasvatuksessa — niin saa laa-
dukkaan palvelun, laadukasta kasvatusta ja oppii niitä perustaitoja, joita elämässä tarvitsee.

Tämä hallituksen esitys on ennen kaikkea tiedolla johtamista. Näen, että tämmöiseen
muutokseen päädyttiin kolme vuotta sitten, ja nyt sitä on tutkittu ja on tultu siihen tulok-
seen, että nyt tarvitsee tehdä korjausliike, ja tässä hallituksen esityksessä laajennetaan tämä
subjektiivinen päivähoito-oikeus kaikille lapsille 40 tunniksi viikossa huolimatta siitä,
onko tuen tarvetta tai mikä on elämäntilanne.

19.41 Johannes Yrttiaho vas: Arvoisa puhemies! Edustajat Kivisaari ja Kemppi kom-
mentoivat tätä, mitä sanoin yksityisen varhaiskasvatuksen asemasta. Olen toki sitä mieltä,
että yksityinen palvelukin voi olla hyvää ja laadukasta, ja siitä on paljon esimerkkejä, ei sii-
11



Pöytäkirjan asiakohta PTK 79/2019 vp
nä mitään, mutta kyllä silloin jos kokonaisuutena yksityisen palvelun osuus alkaa olla 30—
40:tä prosenttia, niin ihan jo perusmarkkinalogiikalla ymmärtää, että se ei ole terve tilanne. 

Siis siellähän tapahtuu ketjuuntumista, elikkä isot, kansainvälisen pääomankin omista-
mat yhtiöt ostavat pienempiä päiväkoteja, ja silloin ne saavuttavat liian vahvan aseman ja
pystyvät määrittelemään esimerkiksi hintatasoa, ja sitä kautta kunnat ovat taloudellisesti-
kin vaikeuksissa. Toinen ilmiö on tietenkin tämä itse varhaiskasvatuksen laatu ja päiväko-
tien jakautuminen ehkä sosioekonomisestikin eri asuinalueilla. Varsinkin isoissa kaupun-
geissa tämä on tietysti ongelma, joka on nyt jo käsillä. Siihen pitäisi vaikuttaa.

Muutama maininta näistä isoista ketjuista, jotka ovat ongelma ainakin Turussa. Tässä
voi varmasti ääneen sanoa, että Touhula-ketju on useamman kerran joutunut avin tutkin-
taan ja myös saanut huomautuksia toiminnastaan. Hyvin tyypillinen ongelma siellä on, et-
tei ole pätevää henkilökuntaa tai sitä ei ole riittävästi. Eli tämäntyyppisiä ne ongelmat käy-
tännössä ovat, ja silloin kun tehdään voittoa, koska tämmöinen iso ketju tavoittelee nimen-
omaan liikevoittoa, säästetään henkilöstöstä, kun sitä palkataan. Tietysti siellä on myös
henkilöstön työehtosopimusten taso matalampi, eli siellä on ainakin noin viiden prosentin
verran pienemmät palkat jo lähtötilanteessa, mutta sitten myöskin tehdään usein niin, ettei
henkilöstöä ole riittävästi tai se on epäpätevää, ja tällä tavalla haetaan säästöä, jotta voitai-
siin tehdä isompaa voittoa. Tämä on tietenkin se rakenteellinen ongelma, mikä yksityisen
palvelun kanssa meillä aina on, ja sen suhteen pitää olla kriittinen ja seurata tilannetta ja
puuttua tarvittaessa, esimerkiksi rajoittaa näiden isojen yhtiöiden mahdollisuutta tehdä
voittoa ihmisten palvelulla.

19.44 Heidi Viljanen sd: Arvoisa puhemies! Tässä on käyty todella hyvää keskustelua
tärkeästä asiasta, ja on ollut erittäin hienoa kuulla alan osaajien puheenvuoroja ja sivistys-
valiokunnan jäsenten hyviä kommentteja. Joskus on syytä ottaa askel taaksepäin. Tehdään
kokeiluja, katsotaan mihin se johtaa, ja se on suurta viisautta sitten korjata liikkeet, jos näh-
dään, että ne eivät tutkimustenkaan puitteissa ole olleet ehkä kaikkein parhaita ratkaisuja.

Tässä on puhuttu siitä, että kyse on lapsen oikeudesta. Nyt ollaan palauttamassa meidän
jokaiselle lapselle sitä heille kuuluvaa oikeutta, ja siitä suuret kiitokset. Haluan tietysti eri-
tyisesti kiittää niitä kuntia, jotka eivät ole lähteneet varhaiskasvatusoikeutta rajamaan. Tä-
hän joukkoon kuuluu oma kotikaupunkini Kankaanpää. Siitä isot kiitokset.

Ajattelen niin, että yhdenkään lapsen oikeus varhaiskasvatukseen ei voi olla riippuvai-
nen siitä, onko hänen vanhempansa työssä vai työtön, se ei ole yhdenkään lapsen oma va-
linta. Näen myös, että tällä lapsen oikeudella on kauaskantoiset vaikutukset erityisesti
myöhempää oppimista ja tulevaa kehitystä ajatellen. Erityisesti tämä merkitys korostuu
niiden lasten osalta, joiden lähtökohdat oppimiselle ovat haasteellisia. Väitän myös, että
satsaamalla varhaiskasvatukseen myös tulevaisuudessa ja antamalla tämä oikeus lapsille
takaisin tehdään myös hyvin kauaskantoista työtä sen eteen, että yksikään meidän lapsi ja
nuori ei tippuisi tästä joukosta pois, ja ehkäistään eriarvoista kehitystä.

Tähän loppuun voi vain todeta, että jokainen satsaus meidän kaikkein pienimpiin on tu-
levaisuusinvestointi, ja siitä tässäkin kohtaa on mielestäni kyse, ja siitä suuret kiitokset.

19.46 Mia Laiho kok: Arvoisa puhemies! En voi olla ottamatta tähän kantaa, kun laitet-
tiin vastakkain voimakkaasti julkista ja yksityistä sektoria. Täytyy sanoa omana kokemuk-
sena, kaikki kolme lastani ovat olleet vanhempien kannatusyhdistyksen ylläpitämässä päi-
väkodissa, pienessä päiväkodissa, jossa on ollut hyvin yksilöllistä varhaiskasvatusta. Ja Es-
12



Pöytäkirjan asiakohta PTK 79/2019 vp
poossa, kotikaupungissani, meillä on paljon yksityistä palvelutuotantoa, joka vastaa van-
hempien ja lasten tarpeisiin, nimenomaan tämmöiset pienet yksiköt, joissa pystytään huo-
mioimaan paremmin toiveita ja tarpeita. Siellä on yhdistyksen ylläpitämiä, järjestöjen yl-
läpitämiä ja pieniä yrittäjiä. Olen samaa mieltä, ettei ole toivottavaa kehitystä, että jäädään
isojen ketjujen palveluista riippuvaisiksi, mutta meillä on paljon yksityistä palvelutuotan-
toa, joka on laadukasta ja hyvää, ja sitä mielestäni on järkevää jatkaakin.

Ja toinen asia, mikä kunnissa on noussut esille, on nämä tilatarpeet. Näitä pieniä päivä-
koteja pystyy ketterämmin perustamaan myöskin erilaisiin tiloihin. Jos isossa päiväkodis-
sa on sisäilmaongelmaa, niin kunta on aikamoisissa ongelmissa sitten järjestää lapsille ti-
loja. Eli sekä tilojen laadun ynnä muun varhaiskasvatuksen suhteen pienet päiväkodit puol-
tavat kyllä paikkaansa, mutta molemmilla on oma tehtävänsä ja molempia tarvitaan.

19.47 Pasi Kivisaari kesk: Puhemies! Edustaja Laiho piti hyvän puheenvuoron, juuri
näin.

Ja edustaja Yrttiaholle, jonka logiikan hyvin ymmärrän: juuri näihin mainitsemiinne
epäkohtiin, joita esiin nostatte yksityiseltä puolelta, pitää totta kai puuttua. Tietenkin, mi-
käli esimerkiksi lain rikkomista tapahtuu, niin ne täytyy valvoa ja myöskin hoitaa asiat
kuntoon. On selvää, että myös yksityisiä päiväkoteja täytyy koskea samat henkilömitoituk-
set, ja myös yksityisen puolen täytyy ottaa lain kirjaimet huomioon. Myös julkisella puo-
lella välillä kuntien tiukoissa taloustilanteissa tapahtuu ylilyöntejä tai, voisiko sanoa, ali-
lyöntejä, esimerkiksi Laihon mainitsemien päiväkotien olosuhteiden osalta.

Kaiken kaikkiaan varmaan olemme kaikki samaa mieltä siitä, että Suomessa on — no,
sanotaan näin Suomen eduskunnassa, että meillä on maailman parasta varhaiskasvatusta,
jota tapahtuu sekä julkisella puolella ennen kaikkea, mutta myöskin yksityisellä puolella.
Oleellista on se, että lapsi saa mahdollisimman tasokasta varhaiskasvatusta, on se sitten jul-
kisella puolella hoidettua tai yksityisellä puolella.

19.49 Pia Lohikoski vas: Arvoisa puhemies! En malttanut vielä olla ottamatta puheen-
vuoroa liittyen tähän, mikä on yksityistä päivähoitoa tai ei. Edustaja Laiho mainitsi yhdis-
tyspohjaiset päiväkodit. Itse olen aina ajatellut ja pyrkinyt tuomaan esimerkiksi kaupun-
ginvaltuustossakin työskennellessä eron, että puhummeko yksityisestä päiväkodista, joka
on yhdistyksen ylläpitämä vai voittoa tavoitteleva yritystoiminta. Näillä päiväkotien yllä-
pitäjillä on aika erilaiset arvot monesti.

Hallitusohjelmassahan itse asiassa on maininta, että lähdetään selvittämään voitonta-
voittelun rajoittamista ja mahdollista luvanvaraisuutta yksityisten varhaiskasvatuspalvelu-
jen osalta. Tämä on sen takia tärkeä kirjaus, että monestihan on käynyt niin, että kunta ha-
luaa ensin säästää, se ei enää tuotakaan itse sitä varhaiskasvatuspalvelua, ja sitten, kun sitä
tuottaa yksityinen yritys, niin se taas puolestaan haluaa säästää juuri näillä edustaja Yrt-
tiahon mainitsemilla tavoilla, että ei tarjoakaan tasapuolisesti esimerkiksi näitä erityistä tu-
kea tarvitsevien lasten palveluita. On todella tärkeää, että tämä asia selvitetään, ja näin ope-
tusministeri Andersson on myöskin luvannut.

19.50 Paula Risikko kok: Arvoisa herra puhemies! Ihan lyhyesti: Täällä on hyvää kes-
kustelua ollut myöskin tästä yksityisen ja julkisen välisestä toiminnasta, ja mielestäni tääl-
lä edustajat Kivisaari ja Laiho käyttivät hyvät puheenvuorot siitä, että kyllä meillä on laa-
tupuutteita sekä julkisella että yksityisellä, mutta meillä on aivan myös priimaa molemmil-
13



Pöytäkirjan asiakohta PTK 79/2019 vp
la puolilla. Elikkä ei se omistajuus ole aina se, joka siinä korreloi tähän laatuun, vaan minä
kuitenkin olen urani aikana monta kertaa nähnyt sitä, että se yksityinen kyllä nostetaan äk-
kiä tikunnokkaan, jos siellä on puutteita, mutta sitten julkisella puolella saa olla melkein
mitä vain. Elikkä kyllähän noiden arvioijien, esimerkiksi avin, luuppi, niin kyllähän hyvin
herkästi puututaan siihen yksityiseen — ja siinä on jo se luvanvaraisuus ja kaikki tämmöi-
nen. Että kyllä minä tiedän, että molemmissa on ongelmia, molemmissa on niitä haasteita
ja molemmissa on hyviä esimerkkejä ja hyviä käytäntöjä.

Sitten ihan vain vielä lopuksi tähän sanon sen, että olen paljon keskustellut varhaiskas-
vatuksen opettajien kanssa ja päiväkotihenkilökunnan kanssa, niin muistutan nyt kuiten-
kin vielä sen, että vaikka meillä olisi kuinka hyvä ja laadukas varhaiskasvatus — mikä
meillä on, me voimme olla ylpeitä siitä — niin se ei kuitenkaan korvaa sitä vanhempien
kasvatusta ja luotettavia vanhempia ja luotettavia aikuisia. Se on kuitenkin vain sellainen
täydentävä kasvatusmuoto. Totta kai sellaisilla lapsilla, joilla on vaikeat elinolosuhteet ja
joiden perheissä on ongelmia ja vanhemmat eivät kykene ottamaan sitä vanhemmuuden
vastuuta, niin silloin varhaiskasvatukselle tulee suurempi rooli. Mutta minä toivon, että me
muistamme myöskin sen vanhemmuuden tukemisen ja sen, että vanhemmat ottaisivat,
koska se päävastuu kasvattamisesta on kuitenkin vanhemmilla, ja he tarvitsevat siihen pal-
jon apua. Toivon, että niitä palveluja löytyy kunnissa myöskin.

19.52 Merja Mäkisalo-Ropponen sd: Arvoisa puhemies! Ihan loppuun lyhyesti. Itse
asiassa se tulikin jossakin puheenvuorossa esille, että pienet yhdistysten ylläpitämät ja
myös tämmöiset oman alueen pienet yksityiset päiväkodit ovat kyllä aivan eri asia kuin esi-
merkiksi suuret monikansalliset yritykset. Näissä isoissa monikansallisissa yrityksissä on
vain luonnollista ja ihan ymmärrettävää, että siellä helpommin tulee voiton tavoittelu esil-
le ja se tulee osaksi toimintaa, ja se saattaa aiheuttaa näitä ongelmia. Mutta minä olen kyllä
edustaja Risikon kanssa samaa mieltä siitä, että ei sinällään se yksityinen tai julkinen ole
laadun tae tai laadun este. Kysymys on pikemminkin organisaatiokulttuurista, miten siellä
sitä arkea viedään eteenpäin, mimmoista johtamista siellä on ja millä arvoilla siellä sitä
työtä tehdään. Se on toki varma asia.

Sitten on näin, että perheillä on varmasti se perimmäinen vastuu kasvatuksesta, mutta
siitä huolimatta varhaiskasvatus on tärkeää myöskin oppimisen tasoittamisen näkökulmas-
ta, niin että jokaisella lapsella olisi mahdollisuus saada yhtäläiset valmiudet lähteä sinne
koulutielle. Sen takaa tämä yhtenäinen varhaiskasvatus kaikkein parhaiten. Siinä mielessä
minusta se on myöskin lapsen oikeus, ja pitää pitää huolta, että lapsella on mahdollisuus
osallistua varhaiskasvatukseen.

19.54 Mikko Ollikainen r: Arvoisa puhemies! Päävastuu on vanhemmilla koskien kasva-
tusta, mutta toki laadukas varhaiskasvatus on todella tärkeää kokonaisuudessa.

Tässä haluaisin nostaa esille tämän positiivisen, myönteisen oppimiskulttuurin. Jos se
tulee jo varhaiskasvatuksessa esille, niin se on todella tärkeää ja auttaa sitten myöhemmin-
kin oppimisessa. Ja kun nyt tässä puhutaan jatkuvasta oppimisesta ja puhutaan siitä, niin
mitä nopeammin sen parempi, jos on myönteinen ilmapiiri oppimiselle. Tämä on todella
tärkeää. Tämä subjektiivinen oikeus nyt on osa tätä kokonaisuutta.

Keskustelu päättyi ja asian käsittely keskeytettiin.
14


	11
	18.54
	18.59
	19.03
	19.07
	19.11
	19.15
	19.18
	19.20
	19.21
	19.23
	19.26
	19.28
	19.31
	19.34
	19.37
	19.39
	19.41
	19.44
	19.46
	19.47
	19.49
	19.50
	19.52
	19.54


