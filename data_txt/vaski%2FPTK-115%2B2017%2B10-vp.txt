















































DEM81F3.tmp.xml


Pöytäkirjan asiakohta PTK 115/2017 vp

 Tarkistettu
4.1

Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

10. Hallituksen esitys eduskunnalle laiksi yleisradioverosta annetun lain 2 §:n muuttami-
sesta

Hallituksen esitys HE 108/2017 vp
Valiokunnan mietintö VaVM 11/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on valtiovarainvaliokunnan mietintö VaVM
11/2017 vp. Nyt päätetään lakiehdotuksen sisällöstä.

Keskustelu

18.46 Pia Viitanen sd: Arvoisa puhemies! Arvoisat kuulijat! Myös tässä suhteessa on ky-
symys yksimielisestä mietinnöstä valtiovarainvaliokunnassa, ja se ei ole mikään ihme,
koska kaiken kaikkiaanhan tämä esitys perustuu myös parlamentaariseen yhteistyöhön,
jossa työryhmässä kaikkien puolueiden kesken sovittiin niistä muutoksista, joita yleisra-
dioveroon tehdään, ja toisaalla samassa ryhmässä sovittiin mielestäni myös tärkeästä asias-
ta eli siitä, että päädyttiin turvaamaan Ylen rahoitus vuodelle 2019, että sinne sitten nämä
täysimääräiset indeksikorotukset tulevat.

Minusta tämä työryhmä teki tärkeää työtä: oli tärkeää, että eduskunnassa löydettiin eri-
näisten vaiheiden jälkeen myös tällä hallituskaudella jälleen kerran sitten se kultainen jyvä
eli se, että Yleisradion asioista tulee päättää parlamentaarisesti. Siksi halusin tässäkin yh-
teydessä tämän puheenvuoron käyttää ja korostaa, että yksimielisyyttä näissä asioissa kai-
vataan. Se on vuosikymmenten historian perinne ja tärkeää, että voimme näin yhteisesti
päättää.

Toteanpa nyt sen, viitaten toissa viikolla käytyyn pitkään keskusteluun, että jonkinmoi-
nen pettymys oli, että toisessa yhteydessä sitten perussuomalaiset tekivät lakialoitteen, jos-
sa olivat leikkaamassa kovastikin Ylen rahoitusta. Mielestäni se oli hyvin hämmästyttävää
siinä suhteessa, kun yleensä varsinkin [Puhemies koputtaa] täällä opposition päässä toi-
vomme, että parlamentarismi säilyisi ja että voisimme sitten tulevinakin vuosina — aina
vaihtuvat nämä oppositio—hallitus-paikat — aina lähteä siitä, että yhdessä päätämme.

Yleiskeskustelu päättyi.

Eduskunta hyväksyi hallituksen esitykseen HE 108/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


