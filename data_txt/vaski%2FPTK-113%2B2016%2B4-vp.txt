















































DEMAA41.tmpSave.xml


Pöytäkirjan asiakohta PTK 113/2016 vp
Pöytäkirjan asiakohta 

PTK 113/2016 vp

Täysistunto

Perjantai 11.11.2016 kl. 12.58—13.30

4. Hallituksen esitys eduskunnalle laeiksi pelastuslain ja hätäkeskustoiminnasta annetun 
lain muuttamisesta

Hallituksen esitys HE 100/2016 vp
Valiokunnan mietintö HaVM 15/2016 vp

Toinen käsittely

Puhemies Maria Lohela:  Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.02 Arja Juvonen ps:  Arvoisa rouva puhemies! Tällä hallituksen esityksellä ehdote-
taan muutettavaksi pelastuslakia ja hätäkeskustoiminnasta annettua lakia. Ehdotusten vai-
kutukset ovat hyviä kansalaisten turvallisuuden ja viranomaisten tehtävien tehokkuuden
kannalta. Tiedonsaantia parannetaan: muun muassa pelastusviranomaisen laajat maksutto-
mat tiedonsaantioikeudet tiettyjen väestörekisteritietojen osalta. Tiedonsaantia paranne-
taan myös eräiden muiden viranomaisten rekisteritietojen myötä, ja samalla tietojen luo-
vuttamista koskevat laajennukset tehdään.

Myös Hätäkeskuslaitoksen ja Rajavartiolaitoksen tiiviimpi yhteistyö meripelastustoi-
messa sisältyy hyviin uudistuksiin. (Hälinää) Pelastusviranomaisen tiedonsaantioikeuk-
sien tarkistaminen ehdotetulla tavalla luo edellytyksiä pelastustoiminnan tehokkuuden ja
tuloksellisuuden sekä työturvallisuuden parantumiselle. Tiedonsaantioikeuksilla turva-
taan pelastustoimen tehokkuutta, jolla on vaikutusta toisaalta siihen, ettei vakavia onnetto-
muuksia pääse syntymään, ja myös siihen, että sattuneiden onnettomuuksien seurauksia
pystytään rajoittamaan merkittävästi. (Hälinää) Myös hätäkeskustoiminnasta annetun lain
muutoksilla on ihmisten turvallisuutta parantava vaikutus. Tällä lainmuutoksella turvattai-
siin Hätäkeskuslaitoksen toiminnan ja muiden viranomaisten operatiivisen toiminnan te-
hokkuutta. Samalla parannetaan oikealaatuisen avun saantia apua tarvitsevalle taholle.
(Hälinää)

Ja vielä yritän puhua, yritän nyt täältä tulla kuulluksi. Tällä lailla ei missään tapauksessa
heikennetä ihmisten perusoikeuksia, vaan samalla perusoikeudet paranevat. (Hälinää) Val-
taosa viranomaisille välitetyistä tehtävistähän liittyy poliisitoimeen sekä sosiaali- ja ter-
veystoimeen. Elikkä kansalaisen kannalta hyvä lakiesitys. Parantaa turvallisuutta ja tilan-
netta Suomessa onnettomuuksien kohdatessa. (Hälinää)

Puhemies Maria Lohela:  Hyvät edustajat, siirtäkäähän muut keskustelut tämän salin ul-
kopuolelle niin, että puhutaan täällä tästä asiasta.
 Tarkistettu
4.0



Pöytäkirjan asiakohta PTK 113/2016 vp
13.04 Mika Raatikainen ps: Arvoisa rouva puhemies! Hallituksen esitys hätäkeskustoi-
minnasta annetun lain muuttamisesta tulee selkeyttämään ja parantamaan viranomaisten
tiedonsaantioikeuksia. Pelastuslain muutokset liittyvät pelastustoiminnan suunnitteluun ja
toteutukseen sekä pelastustoimelle säädettyjen valvontatehtävien hoitamiseen. Hätäkes-
kustoiminnasta annetun lain muutokset liittyvät Hätäkeskuslaitoksen oikeuksiin saada tie-
toja hälytystehtävän alkutoimenpiteiden tai työturvallisuuden varmistamiseksi. On myös
hyvä, että samalla Rajavartiolaitoksen asema selkiytyy ja sille annetaan oikeus valtakun-
nallisen hätäkeskustietojärjestelmän käyttämiseen.

Mielestäni lainmuutos vastaa uusiin haasteellisiin käytännön tarpeisiin. Meille on tulos-
sa pian myös muita suuria uudistuksia, kuten maakunta-, sosiaali- ja terveystoimen sekä
pelastustoimen uudistuksia. Niiden myötä tulee tarve tarkastella lainsäädäntöä uudelleen.
Katson, että esityksen muutokset tulevat tehostamaan viranomaisten toimintaa ja ovat tar-
peellisia laadukkaiden hätäkeskuspalveluiden turvaamisen kannalta.

Pelastuslain 89 §:ssä ehdotetaan säädettäväksi muun muassa pelastusviranomaisen oi-
keudesta saada hätäkeskustietojärjestelmästä pelastusviranomaisen turvallisuuden tai työ-
turvallisuuden kannalta tarpeellisia työturvallisuustietoja, niin sanottuja varotietoja. Tämä
muutos tulee ehdottomasti parantamaan pelastusviranomaisten työturvallisuutta sekä ope-
ratiivisessa toiminnassa että valvontatehtävissä.

Varotiedot koskevat henkilön oman turvallisuuden tai työturvallisuuden kannalta tar-
peellisia tietoja, kuten tietoa kohteen tai henkilön vaarallisuudesta tai arvaamattomuudes-
ta. Tieto voi koskea myös esimerkiksi kohteen räjähdys- tai säteilyvaaraa. Selkeästi muut-
tuneessa toimintaympäristössä, jossa riskit ovat kasvaneet, näidenkin tietojen saaminen pa-
rantaa turvallisuutta.

On myös tarpeellista, että esityksessä selkeytetään Rajavartiolaitoksen asemaa. Meripe-
lastuksella on oma hälytysnumero, mutta myös numeroon 112 otetaan yhteyttä. Tämän
vuoksi on välttämätöntä, että Rajavartiolaitos voi antaa Hätäkeskuslaitokselle ohjeet meri-
pelastukseen liittyvien puheluiden käsittelemisestä. Ohjeiden ja suunnitelmien antaminen
nopeuttaa auttamisketjua ja helpottaa tehtävään sopivan avun määrittämistä. Se myös va-
pauttaa eri viranomaisten yksiköitä niiden ydintehtäviin. Ohjeet ja suunnitelmat vaste-eh-
dotuksineen laaditaan Rajavartiolaitoksen johdolla yhteistyössä poliisin, pelastus- sekä so-
siaali- ja terveystoimen kanssa.

Tällä hetkellä Rajavartiolaitoksella ei ole oikeutta tallettaa tietoja suorakäyttöisesti hä-
täkeskustietojärjestelmään. Hätäkeskustoiminnasta annettuun lakiin ehdotetaan nyt lisättä-
väksi säännös Rajavartiolaitoksen oikeudesta käyttää hätäkeskustietojärjestelmää sekä tal-
lettaa sinne omaa toimialaansa koskevia tietoja. Näin 16 §:ssä. Säännös on tarpeellinen
joustavan viranomaisyhteistyön takaamiseksi sekä Hätäkeskuslaitoksen työmäärän vähen-
tämiseksi. — Kiitos.

13.07 Timo Heinonen kok:  Arvoisa rouva puhemies! Edustaja Raatikainen kävi hyvin
läpi tätä esitystä pelastuslain ja hätäkeskuslain uudistamisesta. Ne tehostavat meidän viran-
omaistoimintaamme. Kyllä sisäinen turvallisuus on nyt sellainen, joka puhuttaa ja huolet-
taa montaa suomalaista, ja pidän hyvänä sitä, että myös tällä sektorilla nyt edetään.

Tällä viikolla myönteinen uutinenhan oli se, että maamme hallitus ja sisäministeri Ri-
sikko kertoivat, että he tulevat ensi vuoden täydentävään talousarvioon tuomaan 10 miljoo-
naa lisäeuroa poliisimiesten ja poliisinaisten määrän turvaamiseksi myös ensi vuonna.
Meillähän olisi muuten ollut tilanne se, että poliisien määrä olisi vähentynyt tämän vuoden
2



Pöytäkirjan asiakohta PTK 113/2016 vp
lopussa, mutta tämä sisäministeri Risikon kertoma tieto tästä 10 miljoonan lisämäärärahas-
ta poliisien pitämiseksi työssä tulee takaamaan sen, että me pystymme takaamaan vuoden-
vaihteen jälkeenkin työn näille 200 määräaikaiselle poliisille, jotka olisivat nyt muuten ol-
leet joutumassa pois poliisin tehtävistä.

Meillä, arvoisa puhemies, ei yksinkertaisesti ole varaa tinkiä sisäisestä turvallisuudesta.
Aika ajoin tuntuu siltä, että tiettyihin asioihin rahaa löytyy, kuten Talvivaaraan taikka maa-
hanmuuton kustannuksiin. Mutta tämä sisäinen turvallisuus, mikä huolettaa ihan jokaista
suomalaista, on sellainen, mihin näyttää olevan vähän vaikea löytää rahaa, ja sen takia ha-
luan nyt antaa kiitosta myös pääministerille, joka tänne tuli, siitä, että tähän poliisimäärään
nyt sitten palataan tuon täydentävän hallituksen esityksen myötä.

Ei muuta kuin hyvää tulevaa isänpäiväviikonloppua kaikille!

13.09 Päivi Räsänen kd:  Arvoisa rouva puhemies! Suomessa viranomaisten yhteistyö
toimii perinteisesti kansainvälisesti vertaillen hyvin, mutta aina näitä puutteita löytyy. Kun
olen tutustunut tähän hallituksen esitykseen, niin pidän tätä kyllä ihan käytännön näkökul-
mastakin tarpeellisena. Eli tässähän edistetään tiedonsaantioikeuksia eri viranomaisten —
pelastustoimen ja hätäkeskustoimen viranomaisten, samoin Rajavartiolaitoksen viran-
omaisten — kesken, kun parannetaan mahdollisuuksia erityisesti pelastusviranomaisten
osalta tiedonsaantiin sellaisista rekistereistä, joiden tietoja tarvitaan pelastustehtävissä.
Tässä suhteessa Hätäkeskuslaitoksen ja viranomaisten operatiivisten tehtävien hoitamisen
ja erityisesti kiireellisten tehtävien tukipalvelujen osalta tarvitaan tätä tiedonvaihdon jous-
tavoittamista. Tämä on tärkeää niin pelastustoimen, poliisitoimen kuin sosiaali- ja terveys-
toimen viranomaisten näkökulmasta.

Tässähän myös huomioidaan nämä niin sanotut varotiedot, jotka ovat arkaluonteisia tie-
toja. Eli hätäkeskustietojärjestelmäänhän talletetaan työturvallisuuden kannalta arkaluon-
teisia henkilötietoja, esimerkiksi tietoja rikollisista teoista, terveydentilasta, ja sellaisia
vihjetietoja, joita hyödynnetään poliisitoimessa. On tietysti ihan kansalaisten perusoikeuk-
sien kannalta tärkeää, että näistä säädetään huolellisesti eivätkä näihin tietoihin pääse kä-
siksi sellaiset henkilöt, joiden ei tule päästä. Mutta se, että työturvallisuus taataan kaikille
niille viranomaisille, (Puhemies koputtaa) jotka ovat näiden henkilöiden kanssa tekemisis-
sä, on oleellista, ja silloin heidän täytyy saada ne tiedot... [Puhemies keskeytti puheenvuo-
ron puheajan ylityttyä.]

13.11 Markku Rossi kesk: Arvoisa rouva puhemies! Kun hätäkeskustoiminnasta puhu-
taan, niin silloin pitää lainsäädännön uudistuksen yhteydessä ja organisaatioiden rakenta-
misen yhteydessä huomioida hyvin tarkkaan myös kansalaisten tarpeet eli ne kohteet, jot-
ka juuri ovat sitten koko tämän toiminnan polttopisteessä. Hätäkeskuksien kohdalla ihmis-
ten tarpeet ovat juuri sitä, että tieto menee perille ja tarvittava apu tulee myös vastaavasti
oikeaan aikaan oikeaan paikkaan. Tässä tapahtuu jatkuvasti muutoksia, kun on esimerkik-
si kuntaliitoksia. Osoitteistojen vaihtuessa on ilmennyt myös ongelmia, apu ei ole löytänyt
oikeaan paikkaan. Meillä syntyy myös tietokatkoksia hyvin helposti. Silloin kun on esi-
merkiksi laajoja sähkökatkosalueita, eivät toimikaan enää verkot, eivät kännykät pelaa, lin-
kit eivät välttämättä pelaa. Tämäkin pitää huomioida silloin, kun tehdään varsinkin laaja-
alaisia uudistuksia. Ei riitä yksistään, että se organisaatio on ikään kuin kunnossa, vaan sen
pitää toimia ihan sieltä kansalaiselta hätäkeskukseen ja myös sitten takaisin.
3



Pöytäkirjan asiakohta PTK 113/2016 vp
Varmaan tarvitaan myös lainsäädännössä tarkastelua siinä rajapinnassa, että kun hätä-
keskukseen tulee puhelu kansalaiselta, niin hätäkeskuksella ei ole muuta mahdollisuutta
kuin lähettää sinne apua. Monessa tapauksessa voi ollakin niin, että se apu ei ole sen kal-
taista, että se vaatisi esimerkiksi ambulanssin paikalle tuloa, vaan se pitäisi pystyä jollakin
lailla, muulla lailla tarkistamaan. Meillä on tällä hetkellä sairaanhoidossa tilanne, jossa
nämä hätäkeskuksen kautta tulevat hälytykset ovat lisääntyneet voimakkaasti. Senkin tut-
kiminen, miksi näin on käynyt, on kyllä paikallaan, ja silloin on tarkkaan huomioitava, että
voikin olla, että resurssit menevät vähän vääriin kohteisiin. Resurssien hyödyntämisestä on
siinä viime kädessä myös kysymys. Eli uudistuksissa pitää huomioida myös tekninen toi-
mivuus. Valitettavasti on hyvin usein käynyt niin, että, erityisesti valtion tietohallinnossa,
ilmenee pahoja puutteita ja ongelmia. (Puhemies koputtaa) Ja tässä mielessä kyllä tämä on
hyvin laaja-alainen uudistus ja vaatii myös suurta teknistä osaamista.

13.13 Päivi Räsänen kd: Arvoisa puhemies! Edustaja Rossi laajensi keskustelua hiukan
tämän aloitteenkin yli mutta tärkeään asiaan eli siihen, että kansalaisen kannalta todellakin
on oleellista se, että hätäkeskuslaitokseen ja hätäkeskuksiin saa yhteyden nopeasti ja että
sitten tarvittava apu, olipa kysymys ambulanssista tai paloautosta tai poliisiautosta, hädän
hetkellä saapuu paikalle nopeasti. Ja tässä toki lainsäädännöllä ja järjestelmillä on suuri
merkitys, mutta väitän, että tällä hetkellä se varsinainen kipupiste on resurssit eli se, että
meillä todella ne hätäkeskusten resurssit ovat myös tulevina vuosina turvatut niin, että siel-
lä on yksinkertaisesti riittävästi henkilöstöä vastaamaan näihin puheluihin, riittävän am-
mattitaitoista henkilöstöä, niin että se apu saadaan, puhelujen viiveajat eivät kasva ja apu
saadaan nopeasti perille. Tässä suhteessa olen kyllä huolestunut edelleenkin niistä kehyk-
sistä, joiden varassa olemme, koska jos ne toteutuvat sellaisenaan, niin hätäkeskuslaitos-
tenkin ja hätäkeskusten toimintaedellytykset valitettavasti tulevina vuosina tulevat rapau-
tumaan, ja siihen tarvitaan tätä resurssitarkastelua, toivon mukaan seuraavissa kehysneu-
votteluissa, hyvin huolellisesti.

13.15 Maria Tolppanen sd: Arvoisa puhemies! Varsinkin tuolla maaseudulla on äärim-
mäisen tärkeää, että se hätäkeskuksen virkailija, joka vastaa siellä "hätäkeskus", tuntee sen
paikan, mihin ollaan apua tilaamassa. Mitä vähemmän on näitä pisteitä, sitä hatarammaksi
tämä paikallistuntemus menee. Se, mikä on erittäin harmittavaa, on, että samalla paikalla,
samalla alueella saattaa olla useampia osoitteita, jotka ovat sama osoite, vaikka ne ovat eri
kunnassa, ja se aiheuttaa tämmöistä hämminkiä, ja tämä on semmoinen asia, mihin pitäisi
kiinnittää huomiota.

Mutta ennen muuta haluaisin sanoa tuosta, mitä edustaja Rossi sanoi. Hän otti esille sen,
että pitäisi pystyä jo siinä vaiheessa, kun soitetaan hätäkeskukseen, määrittelemään se, tar-
vitaanko ambulanssia vai ei. Varmaankin näinkin. Mutta toinen, missä vielä suurempi koh-
ta on, missä pitäisi talonpoikaisjärkeä käyttää, on se, että silloin kun ambulanssi tulee pai-
kalle, kun esimerkiksi vaikkapa käsi on murtunut tai venähtänyt ja siihen pannaan lasta,
niin sen jälkeen ambulanssi lähtee pois ja sanoo henkilölle, että nyt teidän pitää mennä sit-
ten keskussairaalaan tai terveyskeskukseen, tilatkaa taksi tai menkää omalla autolla. Meil-
lä Vaasassa esimerkiksi on tilanne se, että ambulanssi ajaa edessä ja taksi ajaa perässä tä-
män loukkaantuneen tai itsensä teloneen kanssa. Tämä on minun mielestäni semmoinen
käsittämättömyys. Että tässä pitäisi kyllä pikkusen miettiä sitä, mikä on kansantaloudelli-
sesti kannattavaa ja mikä on ihan talonpoikaisjärjellä järkevää. Ymmärrän sen, jos ambu-
4



Pöytäkirjan asiakohta PTK 113/2016 vp
lanssia tarvitaan sillä aikaa muualla, mutta kun ambulanssin pitää kuitenkin mennä se 2 ki-
lometriä sinne omalle asemapaikalleen, niin pikkusen voisi ajatella, että mikä on kannatta-
vaa, mikä ei. Onko se kannattavaa, että ambulanssi menee sinne ja tulee tyhjänä takaisin ja
potilas ottaa taksin ja ajaa taksilla sairaalaan ja kaikki nämä korvataan erikseen?

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 100/2016 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
5


