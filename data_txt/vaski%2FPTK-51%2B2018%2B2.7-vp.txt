















































DEM4A86.tmp.xml


Pöytäkirjan asiakohta PTK 51/2018 vp
Pöytäkirjan asiakohta 

PTK 51/2018 vp

Täysistunto

Torstai 17.5.2018 klo 16.03—18.18

2.7. Suullinen kysymys vaarallisiksi arvioitujen henkilöiden valvonnasta (Antti Kurvinen 
kesk)

Suullinen kysymys SKT 72/2018 vp

Suullinen kyselytunti

Puhemies Paula Risikko: Aivan kuten perinteisesti, kyselytunti on erityisesti opposition
kyselytunti, niin kuin tälläkin kertaa on ollut. Täällä on kuitenkin vielä kolmen ryhmän ky-
symykset, otetaan ne yksitellen.

Edustaja Kurvinen esittää keskustan eduskuntaryhmän kysymyksen. — Olkaa hyvä.

Keskustelu

16.52 Antti Kurvinen kesk: Arvoisa puhemies! Tänään poliisi tiedotti, että 4.5. paljastu-
neesta, Helsingin Alppiharjussa tapahtuneesta henkirikoksesta vangittuna oleva mieshen-
kilö on myöntänyt tehneensä tämän teon. Kyseinen mieshenkilö on aiemmin tuomittu kol-
mesta muusta henkirikoksesta. Lisäksi hänellä on kontollaan lukuisia muita vakavia sek-
suaali- ja väkivaltarikoksia. Julkisuudessa olleiden tietojen mukaan tämä mieshenkilö on
niin suomalaisten kuin ulkomaistenkin viranomaisten arvioinneissa todettu erittäin vaaral-
liseksi ja hänen rikosten uusimisriskinsä on katsottu suureksi. Suomessa on ilmennyt vii-
me vuosina myös muita tapauksia, joissa esimerkiksi elinkautista istuneet ja ehdonalai-
seen päässeet henkilöt ovat pian sen jälkeen uusineet rikoksensa. THL tekee vakavista ri-
koksista syytetyille ja tuomituille henkilöille vaarallisuusarvioita, ja tällaisia henkilöitä,
joiden on arvioitu Terveyden ja hyvinvoinnin laitoksen tutkimuksissa olevan vaarallisia,
on ehkä noin 30 henkilöä Suomessa. Kysyisin oikeusministeriltä: mihin toimiin oikeusmi-
nisteriö aikoo ryhtyä, että nämä henkilöt saataisiin paremmin yhteiskunnan kontrolliin ja
valvontaan?

16.53 Oikeusministeri Antti Häkkänen (vastauspuheenvuoro):  Arvoisa puhemies! Kii-
tos edustaja Kurviselle varsin ajankohtaisesta kysymyksestä. Ensinnäkin lukumäärällises-
tihän näitä henkilöitä on vähän, mutta tämä on periaatteellisesti äärimmäisen tärkeä kysy-
mys, jos meillä ei ole mekanismeja tai kapasiteettia ja lainsäädännön keinoja pitää tällaisia
henkilöitä eristyksissä. Koville väkivaltarikollisille, jotka uusivat niitä rikoksia, täytyy olla
vielä tarkempia ja kovempia keinoja. Me olemme lisäämässä väkivaltarikollisille riskiar-
viointia heidän vapautuessaan. Riskiarviointiin on jo neuvoteltu lisää rahaa. Sitten uusijoi-
den osalta tulee yleistä kiristystä heidän rangaistuksiinsa ensikertalaisuussäännöksiä kiris-
tämällä. Samaan aikaan me selvitämme ministeriössä myös sitä, miten valvontaa voitaisiin
lisätä juuri näille henkilöille erilaisilla mekanismeilla. Olen myös käynnistänyt kevään ai-
kana selvityksen, miten näiden kovimpien väkivaltarikollisten vapautumista ja heidän tuo-
 Tarkistettu
4.1



Pöytäkirjan asiakohta PTK 51/2018 vp
mioidensa pitenemistä [Puhemies koputtaa] yleisesti pitäisi vielä arvioida Suomessa kan-
sainvälisten esimerkkien pohjalta.

Kysymyksen käsittely päättyi.
2


	2.7
	16.52
	16.53


