















































DEMD1CD.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

5. Hallituksen esitys eduskunnalle laiksi Liikenne- ja viestintäviraston perustamisesta, Lii-
kennevirastosta annetun lain muuttamisesta ja eräiksi niihin liittyviksi laeiksi
Hallituksen esitys eduskunnalle laiksi Liikenne- ja viestintäviraston perustamisesta, Lii-
kennevirastosta annetun lain muuttamisesta ja eräiksi niihin liittyvistä laeista annetun hal-
lituksen esityksen (HE 61/2018 vp) täydentämisestä

Hallituksen esitys HE 61/2018 vp
Hallituksen esitys HE 104/2018 vp
Valiokunnan mietintö LiVM 21/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

16.01 Katja Taimela sd: Arvoisa rouva puhemies! Tällä hallituksen esityksellä Liiken-
teen turvallisuusvirasto, Viestintävirasto sekä Liikenneviraston tietyt toiminnot uudistet-
taisiin uudeksi virastoksi, Liikenne- ja viestintävirastoksi. Liikenneviraston jäljellä olevat
tehtävät ja toiminnot tulisivat Väyläviraston tehtäväksi.

Se valiokuntakäsittely, joka tästä kyseisestä hallituksen esityksestä oli, johti siihen, että
sosiaalidemokraatit, perussuomalaiset ja vasemmistoliitto joutuivat jättämään tähän vasta-
lauseen, joka pitää sisällänsä hylyn. Ja koska lähetekeskustelussa ja ensimmäisessä käsit-
telyssä käytiin aika rapsakkaa keskustelua tästä aiheesta muuten, niin nyt ajattelin sitten pi-
dättäytyä siinä, että luen tämän vastalausepohjan.

Perustelut tälle vastalauseelle: 
”Voimme varmasti todeta, ettei eduskunnan liikenne- ja viestintävaliokunnalla riitä vii-

saus kertomaan, miten liikenne- ja viestintäministeriön hallinnonalalla virastotehtävät oli-
si tehokkainta järjestää. Sen sijaan voimme vaatia, että liikenne- ja viestintäministeriö pys-
tyisi ne hallituksen esityksen muodossa huolella perustelemaan. Jaamme monen lausunno-
nantajan valitettavan huolen siitä, että korvaava malli hukkaa erityisesti Liikenneviraston
asiantuntijatietoa, jota tullaan tarvitsemaan tulevissa tehtävissä jo päätetyn uuden liiken-
teenohjausyhtiön asiakkaana.”

”Sinällään kannatettava roolijako valvovan ja toimeenpanevan viraston välillä hukkuu
hallituksen esityksessä kuvailuissa eri toimijoiden rooleista. Ministeriön eri virastot valvo-
vat toisiaan ja neuvottelevat paikallisten toimijoiden kanssa yhtä aikaa liikennejärjestelmä-
suunnittelun ja maankäytön saralla. Kokonaisvastuu toiminnasta ja kehittämisestä hukkuu
nopeasti tässä mallissa. Sama omituinen tilanne on jo päätetyn liikenneohjausyhtiön ja sen
 Tarkistettu
4.0



Pöytäkirjan asiakohta PTK 105/2018 vp
toistaiseksi ainoan asiakkaan, Väyläviraston, välillä, joita molempia ohjaa liikenne- ja
viestintäministeriö.”

”Kannatamme valtion hallinnon tehostamista, valitettavasti tästä esityksestä ei välity,
miten tämä tulisi käytännössä toteutumaan, viittaukset esiselvitystyöhön eivät perustele,
miten juuri esitetty malli olisi toimivin tapa. Suurin osa tulopuolesta lasketaan erillisellä
esityksellä perustetun liikenteenohjausyhtiön varaan, itse virastouudistuksen mahdollista-
mista säästöistä tai tuomista kustannuksista ei löydy kattavaa kokonaisarviota.”

”Tilannetta ei helpota annettu hallituksen täydentävä esitys, jolla virastouudistus erotet-
tiin maakuntauudistuksen aikataulusta. Lakiteknisellä muutoksella maakuntien tehtävät
siirrettiin ely-keskuksille ilman, että ely-keskuksiin olisi kohdennettu voimavaroja tehtä-
vien hoitamiseen. Maakuntien tehtävät on tarkoitus palauttaa tehtäviin, kun samaan aikaan
eduskunnassa käsiteltävä maakuntauudistuksen aikataulu ratkeaa.”

”Pidämme tätä moninkertaista lainsäädäntöä vaarallisena tapana säätää kokonaisen val-
tionhallinnon sektorin viranomaisten tehtävistä, kun samalla kiirehditään uudistusta vuo-
denvaihteen määräaikaan, ettei edes laintarkastusta ehditä tekemään. Nostamme esiin va-
liokunnan mietinnössäänkin arvosteleman heikon lainvalmistelun tason esityksessä ja
edellytämme liikenne- ja viestintäministeriöltä parempaa valmistelua. Viimeksi ministeri-
ön lainvalmistelun tasoon on puuttunut eduskunnan perustuslakivaliokunta lausunnossaan
2/2018. 

”Yllä kuvatuista syistä esitys onkin syytä valmistella uudelleen ja tuoda perusteluiltaan
ja vaikutusarvioinniltaan täydennettynä eduskunnan uudelleen käsiteltäväksi maakuntauu-
distuksen aikataulun selvittyä.”

Edellä olevan perusteella esitän, että hallituksen esitykseen 61/2018 sisältyvät 1.—89.
lakiehdotus ja hallituksen esitykseen 104/2018 sisältyvät 1.—60. lakiehdotus hylätään.

16.05 Jari Myllykoski vas: Arvoisa rouva puhemies! Jo alkuunsa haluan tässä puheen-
vuoroni aluksi sanoa, että kannatan edustaja Taimelan tekemää hylkäysesitystä.

Toki historiani eduskunnassa on kuitenkin vasta noin kansakouluiässä — 7 vuotta —
mutta täytyy sanoa, että tämä on ollut yllätyksiä täynnä. Kuinka ministeriö voi tuoda sel-
laisen lakipaketin, josta oikeusministeriö sanoo meille valiokuntakuulemisessa, että emme
ole kerinneet tutustumaan näihin muutoksiin? Meidän olisi ollut valiokunnassa varmasti
ihan kohtuullista esittää pykälämuutoksia, mutta jos ministeriön lakia osaavilla virkamie-
hillä ei ole siihen ollut mahdollisuutta, niin kuinka valiokunta kykenisi sitä tekemään? Yh-
dyn niihin perustuslakivaliokunnan moitteisiin, jotka esitteli edustaja Taimela tuossa äs-
ken, että näin ei voi olla. Ei valiokunnalle — ei valiokunnan virkamiehille eikä valiokun-
nan kansanedustajille — voi sysätä sellaista taakkaa ja lain kirjaimen osaamista, että me
kykenisimme parsimaan huonosti valmisteltuja lakiesityksiä.

Siksi on erittäin hyvä, että on vain tämä yksi esitys. Toivon todellakin, että eduskunta
voisi pohtia uudelleen sitä, kuinka tätä lakia viedään. On erittäin hyvä, että tässä hylkäy-
sesityksessä tuotiin juuri se tärkeä asia esille: maakuntauudistuksen aikataulun mukaisesti
olisi kohtuullista viedä tätä esitystä eteenpäin.

16.08 Katja Taimela sd: Arvoisa puhemies! Koska tavallaan ihan ymmärrettävistä syis-
tä, niin kuin omassa ensimmäisessä puheenvuorossanikin toin esille, lähetekeskustelu oli
rapsakka ja viime viikolla ensimmäinen käsittely oli myös melko rapsakka, tänään nyt sit-
ten ei hirveästi ole puheenvuoroja tästä aiheesta edustajakollegoilla.
2



Pöytäkirjan asiakohta PTK 105/2018 vp
Haluan tuoda vielä toisen kerran esiin sen, että kun mietintöluonnosta liikenne- ja vies-
tintävaliokunnassa tästä virastouudistuksesta teimme, niin siellä viimeisenä kappaleena,
kappaleena 9, on seuraavan kuuloinen kappale:

”Valiokunta kiinnittää huomiota lainvalmistelun laatuun. Alkuperäinen hallituksen esi-
tys on tosin laaja, mutta vielä hallituksen täydentäväänkin esitykseen on jäänyt paljon kor-
jattavaa. Tämä ilmenee yksityiskohtaisissa perusteluissa olevasta luettelosta lakiteknisistä
ja teknisistä korjauksista. Valiokunta korostaa oikeusministeriön laintarkastuksen keskeis-
tä merkitystä ja katsoo, että laintarkastuksen hyödyntämättä jättäminen saa tulla kyseeseen
vain poikkeustapauksissa ja erityisistä syistä. Valiokunta kiinnittää liikenne- ja viestintä-
ministeriön virkamiesjohdon huomiota lainvalmistelun tasoon ja pitää välttämättömänä,
että ministeriö ryhtyy toimenpiteisiin lainvalmistelun parantamiseksi.”

Niin kuin sanoin viime viikollakin täällä salissa, arvoisat kollegat, tämä kaikki on todel-
lakin valiokunnan mietintöluonnoksessa olevaa tekstiä. Toivon, että tämänkaltainen lain-
valmistelun taso ei laajemmin laajene tähän taloon jatkossa.

Keskustelu päättyi ja asian käsittely keskeytettiin.
3


