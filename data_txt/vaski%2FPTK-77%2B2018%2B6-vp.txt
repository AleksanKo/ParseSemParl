















































DEMB11B.tmp.xml


Pöytäkirjan asiakohta PTK 77/2018 vp
Pöytäkirjan asiakohta 

PTK 77/2018 vp

Täysistunto

Tiistai 4.9.2018 klo 14.02—17.48

6. Hallituksen esitys eduskunnalle laiksi kotoutumisen edistämisestä
Hallituksen esitys HE 96/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään hallintovalio-
kuntaan, jolle sivistysvaliokunnan, sosiaali- ja terveysvaliokunnan ja työelämä- ja tasa-ar-
vovaliokunnan on annettava lausunto.

Keskustelu

15.52 Työministeri Jari Lindström (esittelypuheenvuoro): Arvoisa puhemies! Nyt men-
nään toiseen kokonaisuuteen, lakiin kotoutumisen edistämisestä. Tällä ei ole tarkoitus
muuttaa voimassa olevan kotoutumislain rakennetta, soveltamisalaa eikä laissa määritelty-
jä kotoutumista edistäviä alkuvaiheen palveluja. Niihin tämä ei puutu.

Jatkossa maakunta olisi merkittävä kotoutumista edistävä toimija, kun kotoutumista
edistäviä palveluja järjestetään maakunnan järjestämisvastuulla olevina sote-palveluina,
kasvupalveluina ja muina kotoutumista edistävinä palveluina. Maakunnalla on yleis- ja yh-
teissovittamisvastuu maahanmuuttajien kotouttamisen kehittämisestä, suunnittelusta ja
seurannasta maakunnassa. Näitä kotoutumista edistäviä palveluja järjestettäisiin osana
maakunnan järjestämisvastuulla olevia kasvupalveluita ja sosiaali- ja terveyspalveluita,
kunnallisia peruspalveluita, kansallista koulutusjärjestelmää ja sitten muina kotoutumista
edistävinä palveluina, ja maakunnalla olisi velvoite yhteensovittaa kotoutumisen suunnit-
telu alueensa kuntien kanssa.

Kuntien tehtäväkentässä tapahtuu sote- ja maakuntauudistuksen johdosta merkittäviä
muutoksia, jotka otetaan tässä esityksessä huomioon. Kunta säilyy jatkossakin keskeisenä
kotouttamisen toimijana, eikä nyt annetulla esityksellä muuteta kunnan yleisvelvoitetta
vastata kunnan maahanmuuttaja-asukkaiden kotoutumista edistävien palveluitten suunnit-
telusta ja kehittämisestä siellä kuntatasolla. Sekä maakunnan että kunnan olisi suunnitte-
lussaan otettava huomioon kotouttamisen valtakunnalliset tavoitteet ja arvioitava ennak-
koon ja otettava huomioon päätöstensä vaikutukset eri maahanmuuttajaryhmiin. Sen lisäk-
si on kehitettävä kotouttamista monialaisena yhteistyönä ja huolehdittava oman henkilös-
tönsä osaamisesta kotouttamisessa.

Valtion kotouttamista edistävät toimet pysyvät tässä esityksessä ennallaan. Voimassa
olevassa kotouttamislaissa säädetyt kotoutumista edistävät palvelut, kuten alkukartoitus,
kotoutumissuunnitelma ja kotoutumiskoulutus, pysyvät esityksessä sisällöllisesti saman-
kaltaisina kuin nykyisinkin. Lain soveltamisalan henkilöpiiriin ei myöskään ehdoteta muu-
toksia, eli lakia sovelletaan henkilöön, jolla on ulkomaalaislaissa tarkoitettu voimassa ole-
 Tarkistettu
4.2



Pöytäkirjan asiakohta PTK 77/2018 vp
va oleskelulupa Suomessa tai jonka oleskeluoikeus on rekisteröity tai jolle on myönnetty
oleskelukortti ulkomaalaislain mukaisesti. Laki ei koskisi jatkossakaan turvapaikanhaki-
joita, joille ei ole myönnetty vielä oleskelulupaa.

Maakunta voisi antaa palveluntuottajan hoidettavaksi myös maahanmuuttajan palvelu-
prosessiin liittyviä toimia, jos se katsotaan tarkoituksenmukaiseksi. Palveluntuottaja voisi
hoitaa asiakkaan alkukartoituksen ja kotoutumissuunnitelman laatimisen, seurannan sekä
ohjaamisen palveluihin. Palveluntuottaja huolehtisi niistä laissa ja sen nojalla säädetyistä
tehtävistä, jotka määräytyisivät maakunnan kanssa tehdyn sopimuksen tai maakunnan pal-
veluntuottajan hyväksymistä koskevan päätöksen ja palvelun tuottamista koskevien ehto-
jen perusteella.

Kuntaan ohjaamisesta muutama sana: 
Kuntaan ohjaamisen osalta esityksellä vahvistetaan kuntaan ohjaamisen yhteyttä alue-

kehittämiseen ja maakunnan strategiseen kotoutumisen suunnitteluun. Maakunta vastaisi
jatkossa kuntaan ohjaamisen suunnittelusta ja kehittämisestä maakunnassa. Kuntaan oh-
jaamisen suunnittelu perustuisi osana aluekehittämisestä ja kasvupalveluista annetun lain
mukaisessa valtakunnallisessa aluekehittämispäätöksessä laadittuihin tavoitteisiin ja pai-
nopisteisiin, jotka valtioneuvosto voisi tarvittaessa määrittää sitten tarkemmin kuntaan
muuton sujuvuuden ja valtakunnallisen jakautumisen varmistamiseksi.

Työ- ja elinkeinoministeriö valmistelisi kuntaan ohjaamisen valtakunnallisen suunnitte-
lun, tarvittaessa yhteistyössä kuntaan ohjaamisen kannalta keskeisten ministeriöiden ja
maakuntien kanssa. Kuntia kuullaan sitten myös tarvittavassa laajuudessa. Pakolaisten
kuntaan ohjaamisesta vastaisi esityksen mukaan maakunta. Laissa säädetään myös toimin-
tamallista, jossa myös vastaanottokeskus voisi ohjata oleskeluluvan saavan turvapaikanha-
kijan vastaanottokeskuksesta kuntaan. Kiintiöpakolaisten osalta maakunta vastaa kuntaan
ohjaamisesta yhteistyössä Maahanmuuttoviraston kanssa.

Oleskeluluvan saanut henkilö voisi siirtyä kuntaan myös itsenäisesti ilman maakunnan
tai vastaanottokeskuksen ohjaamista, jolloin hän järjestää asuntonsa ja kuntaan muuttonsa
itse.

Esityksen mukaan valtio maksaisi jatkossakin laskennallista korvausta kansainvälistä
suojelua saavien vastaanotosta ja kotoutumista edistävien palvelujen järjestämisestä kun-
nille. Alkukartoituksen järjestämisestä maksettava laskennallinen korvaus sekä tulkitsemi-
sesta, tulkkauspalveluista, aiheutuvien kustannusten korvaus sisällytetään tähän laskennal-
liseen korvaukseen. Valtion kunnille maksamien erityiskustannusten korvaamisesta kui-
tenkin pääosin luovuttaisiin, ja ne siirrettäisiin maakuntien yleiskatteelliseen rahoitukseen.
Myös osa tulkitsemisesta aiheutuvista kustannuksista siirrettäisiin maakuntien yleiskat-
teelliseen rahoitukseen.

Näin ollen tällä esityksellä arvioidaan olevan hallinnollisia kustannuksia vähentävä vai-
kutus sekä kunnissa että maakunnissa, kun korvausten maksatus ei pääosin perustu nykyi-
sen kaltaisiin erillisiin hakemuksiin. 

Tässä, arvoisa puhemies.

15.58 Olli Immonen ps: Arvoisa puhemies! Ajattelin keskittyä tässä omassa puheessani
käsittelemään pääasiassa humanitaarista maahanmuuttoa ja humanitaariseen maahanmuut-
toon liittyviä ongelmia.

Olen tässä vuodesta toiseen ihmetellyt, miten suomalaiset päättäjät eivät tunnu ymmär-
tävän sitä tosiasiaa, etteivät nämä nykyisenkaltaiset kotouttamistoimenpiteet toimi. Nyky-
2



Pöytäkirjan asiakohta PTK 77/2018 vp
muotoinen kotouttaminen, jossa tulijalla ei ole lähes minkäänlaista vastuuta omasta kotou-
tumisestaan ja jossa toisaalta meitä suomalaisia painostetaan mukautumaan uusien tulijoi-
den tapoihin ja kulttuureihin, on lähtökohtaisesti täysin väärä tapa toimia. Me kaikki tie-
dämme sen, että maahanmuuttajien epäonnistunut kotoutuminen aiheuttaa suuria yhteis-
kunnallisia ongelmia, jotka ovat Länsi-Euroopassa arkipäivää: Autoja palaa. Kouluissa
opetuksen laatu ja lasten oppimistulokset heikkenevät. Lähiöt muuttuvat asuinkelvotto-
miksi. Tavalliset ihmiset, eritoten naiset ja lapset, eivät uskalla liikkua iltaisin ulkona. Tiet-
tyjen maahanmuuttajaryhmien työttömyys on moninkertaista kantaväestöön verrattuna,
minkä seurauksena taloudellinen huoltosuhde heikkenee ja niin edelleen. Tämä on se reaa-
litodellisuus, mitä humanitaarisesta maahanmuutosta seuraa.

Arvoisa puhemies! Ehkäpä suurin huolenaiheeni nyt tehtävässä lakiuudistuksessa liit-
tyy siihen, ettei kotouttamistoimenpiteiden poikkihallinnollisuutta saada toteutettua vaan
samankaltaisia toimintoja tapahtuu useilla eri tasoilla, kun kotouttamisesta sisällytetään
vastuu sekä maakunnille että kunnille. Kustannukset tulevat kasvamaan entisestään, eikä
valtion ohjaama tuki järjestäjille tule riittämään. Tällöin esimerkiksi kuntien on ohjattava
lisää muita varojaan kotouttamiseen. On tärkeää ymmärtää, että humanitaariseen maahan-
muuttoon ja kotouttamiseen käytetty raha on pois kaikista muista julkisen sektorin tehtä-
vistä ja julkisista palveluista.

Arvoisa puhemies! Yleisesti ottaen en voi käsittää, miten Suomessa päättäjillä on niin
naiivi suhtautuminen humanitaarisin perustein maahan tulleiden henkilöiden kotoutumi-
sen onnistumiseen. Miten meillä Suomessa edelleen päättäjät uskovat siihen, että voisim-
me Suomessa onnistua siinä, missä poikkeuksetta kaikki muut Länsi-Euroopan maat ovat
tähän asti epäonnistuneet? [Laura Huhtasaari: Aivopesu!] Väitän, että vaikka vastuuta ko-
touttamisesta siirrettäisiin minne tasolle tahansa, maakuntiin, kuntiin, niin kotouttamises-
sa ei tulla onnistumaan. Rehellisyyden nimissä on uskallettava todeta ääneen myös se to-
siasia, että kotouttamistoimenpiteitä tarvitaan pääasiassa vain niille ryhmille, jotka tulevat
Afrikasta ja Lähi-idästä pakolaisina tai turvapaikanhakijoina. Olivatpa he sitten olleet
maassa 10 tai 20 vuotta, heidän osuutensa työllisyystilastoissa ja tuottavan työn tekijöinä
on tutkitusti edelleen alhainen, mikä kertoo mistäpä muusta kuin siitä epäonnistuneesta ko-
toutumisesta.

Arvoisa puhemies! En usko uuden lain tuovan tilanteeseen muutosta. Kotouttamistoi-
menpiteissä tulisi ottaa aivan uusi suunta. Päävastuu kotoutumisesta tulee olla maahan-
muuttajalla itsellään. Lisäksi Suomen ei tule ottaa jatkossa vastaan humanitaarista maahan-
muuttoa, koska erilaisten tilastojen valossa tällainen maahanmuutto ei palvele suomalai-
sen yhteiskunnan etuja. Ja miksi otamme jatkuvasti vastaan uusia vaikeasti kotoutettavia
maahantulijoita, kun entisiäkään tulijoita ei ole saatu vielä kotoutumaan? Nykyisin harjoi-
tettava humanitaarinen maahanmuutto ja niin kutsuttu kotouttaminen, joka siis käytännös-
sä tarkoittaa sitä, että maahantulijoiden annetaan elää Suomessa aivan kuin he eivät olisi
koskaan omaa kotimaataan jättäneetkään, johtaa integraation sijaan segregaatioon eli maa-
hanmuuttajien eristäytymiseen valtavirtayhteiskunnan ulkopuolelle. Katsokaa Ranskaa,
katsokaa Saksaa, katsokaa Ruotsia ja niitä palavia lähiöitä: siinä näette Suomen tulevaisuu-
den, jos politiikan linjaa ei saada muutettua.

16.03 Pauli Kiuru kok: Arvoisa herra puhemies! Tämä on tärkeä laki, ja tähän asiaan pi-
tää suhtautua vakavasti. Niin kuin tässä hallituksen esityksessä sanotaan, segregaatio on
3



Pöytäkirjan asiakohta PTK 77/2018 vp
pääsääntöisesti Euroopan maissa lisääntynyt, ja se on todellakin huolestuttava kehitys, ja
sen takia tämä hallituksen esitys on paikallaan. 

Nostan muutamia asioita:
Ensinnäkin budjettiriihessä tähän lähiöpoliisitoimintaan, ehkäisevään työhön, annettiin

määrärahoja. Siihen suunnataan rahoja. Esimerkiksi Varissuolla, missä on kaikkein tihein
maahanmuuttajataustainen väestönosa, on saatu hyviä tuloksia. Kannattaa katsoa, mitä
siellä on saatu aikaan: ennaltaehkäisevää toimintaa, lähelle menevää toimintaa ja sellaista
toimintaa, jossa kohdataan ihan kasvotusten.

Kulttuurin ja liikunnan merkitystä kannattaa aina korostaa. Ne ovat sellaisia tekijöitä,
joissa eri väestöryhmät saadaan luontevalla tavalla toimimaan yhdessä, ja se poistaa niitä
kynnyksiä ja paineita, mitä ehkä sitten helposti muuten voisi syntyä. Jos otetaan lapset ja
nuoret, niin mikä on sen parempi keino ja paikka oppia esimerkiksi suomalaista kulttuuria
ja suomea tai ruotsia kielenä kuin urheilutoiminta tai kulttuuritoiminta? Lukuisia esimerk-
kejä on siitä, kuinka moni on kotoutunut mitä nopeimmin esimerkiksi jalkapallon parissa.
Yhtenä esimerkkinä mainitsen tämän.

Erityistä huolta kannan maahanmuuttajissa niistä ryhmistä, nimenomaan naisista, jotka
jäävät tai joutuvat jäämään ehkä valintansa tai ehkä painostuksen takia kotioloihin. Heillä
kynnys oppia kieltä on kaikkein suurin, ja sellaisia toimia, mitä tässäkin on lueteltu, missä
pääsee mukaan, on se sitten vapaata sivistystyötä tai näin, kannattaa kyllä viedä eteenpäin.

16.05 Olli-Poika Parviainen vihr:  Arvoisa herra puhemies! Olennainen muutos tosiaan
tässä lakiesityksessä on siinä, että maakunta vastaa jatkossa maahanmuuttajien kotoutta-
vista palveluista. Maakunnalle siirtyy vastuu maahanmuuttajien kotouttamisen suunnitte-
lusta, kehittämisestä ja seurannasta. Maakunta yhteensovittaa kotouttamisen suunnittelun
yhteen alueensa kuntien kanssa. Esityksen tavoitteethan ovat yleisesti kannatettavia: kou-
lutus- ja työllistymispolkujen nopeuttaminen eri kunnissa, kansainvälistä suojelua saavien
pääsy nopeammin tarvittavien palvelujen piiriin, perheiden, lasten ja nuorten monialaisen
yhteistyön saaminen nykyistä tehokkaammaksi, maahanmuuttajien osaamisen parempi
hyödyntäminen esimerkiksi elinkeinopolitiikassa ja kotouttamispalvelujen vaikuttavuu-
den ja toimivuuden parantaminen tietenkin myös.

Kuten ministeri totesi, kotoutumislaissa säädetyt kotouttamista edistävät palvelut, kuten
alkukartoitus, kotouttamissuunnitelma ja kotoutumiskoulutus, pysyvät sisällöllisesti sa-
mankaltaisina kuin nykyisinkin. Kunta säilyy jatkossakin keskeisenä kotouttamisen toimi-
jana, eikä nyt annetulla esityksellä muuteta kunnan yleisvelvoitetta vastata kunnan maa-
hanmuuttaja-asukkaiden kotoutumista edistävien palvelujen suunnittelusta ja kehittämi-
sestä paikallisella tasolla.

Kasvupalvelu-uudistuksen yhtenä tavoitteena, kuten myös edellisestä keskustelusta
huomasimme, on tietenkin siirtää myös nykyisiä viranomaistehtäviä jossain määrin tuotet-
tavaksi yksityisillä markkinoilla. Kotoutumispalvelujen tuottaminen markkinoilla tai esi-
merkiksi nykyistäkin laajemmin edelleen kolmannen sektorin kanssa — kolmas sektori
tuottaa jo nykyään paljon kotouttamispalveluita — voi kehittää toivottavasti myös uusia ta-
poja tuottaa kotoutumispalveluita ja edistää ylipäätään ihmisten kotoutumista. Tällöin pal-
velujen ja hankintojen vaikuttavuuden ja laadun seurannan merkitys kuitenkin korostuu.
Suomessa on menneinä vuosina ollut tilanteita, että kotouttavat palvelut ovat olleet hyvin-
kin erilaatuisia ja niitä on tarjottu hyvinkin kirjavasti eri paikoissa, ja olisi varmaan kaik-
kien etu, että palvelujen korkea laatu turvataan. Koska kotoutumislaki antaa, kuten nykyi-
4



Pöytäkirjan asiakohta PTK 77/2018 vp
sin, toiminnalle lähtökohtaisesti pelkät puitteet, määrittelevät maakunnat siis jatkossa hy-
vin pitkälti ne periaatteet, miten kotouttamista edistäviä palveluita alueella tuotetaan, ja
tässä kohtaa korostan seurannan merkitystä. Tällöin palveluita ja erilaisia toimintamalleja
voi syntyä esimerkiksi maakunnan paikallisten ominaispiirteiden tai elinkeinorakenteen
perusteella. Ja koska kunnat päättävät myös itse, miten kunnan palveluissa huomioidaan
kotoutumisen edistäminen ja miten kunnat järjestävät palveluja työmarkkinoiden ulkopuo-
lella oleville maahanmuuttajille, kannattaa myös siihen kiinnittää huomiota.

Kotouttamisen poikkihallinnollisuuden vuoksi esitysten yhteiskunnallisten vaikutusten
arviointiin liittyy kuitenkin myös haasteita ja selviä riskejä. Kotouttamispolitiikan ja -lain-
säädännön vaikuttavuus on tällä hetkellä riippuvainen useiden eri hallinnonalojen yhteis-
työstä ja toimista. Tietyllä tavalla pitäisi olla se koppi, joka otetaan, jotta palvelut saadaan
varmasti järjestettyä parhaalla mahdollisella tavalla.

Korostaisin, arvoisa puhemies, myös esimerkiksi esityksen tasa-arvo- ja sukupuolivai-
kutusten arviointia. Maahanmuuttajanaiset, kuten edustaja Kiurukin totesi, muuttavat Suo-
meen miehiä useammin perhesyyn takia ja hoitavat lapsia kotona useammin kuin miehet,
mikä lisää heidän riskiään jäädä kotoutumispalveluiden ulkopuolelle elämäntilanteeseen
soveltuvien palvelujen vähäisyyden ja suomalaisen yhteiskunnan vieraaksi jäämisen myö-
tä. Esimerkiksi Ihmisoikeusliitto painottaa lausunnossaan sukupuolinäkökulmaa: ”Kotou-
tumistoimet tulee suunnata tasa-arvoisesti sekä miehille että naisille. On tärkeää, että myös
muut kuin kansainvälisen suojelun kautta maahan tulleet saavat kotoutumissuunnitelman.
Nykyisellään esimerkiksi jotkut avioliiton myötä Suomeen tulleet naiset jäävät kokonaan
yhteiskunnan ja sosiaalisten verkostojen ulkopuolelle, erityisesti jos puoliso on esimerkik-
si kontrolloiva. Tasa-arvovaikutusten lisäksi olisi tärkeää varmistaa myös laajemmin, että
erityisesti haavoittuvassa asemassa olevia maahanmuuttajia, kuten väkivaltaa kokeneita
naisia, ohjataan aktiivisesti ja määrätietoisesti sellaisten toimenpiteiden ja palvelujen pa-
riin, jotka vahvistavat heidän osallisuuttaan yhteiskuntaan. Tämä edellyttää viranomaisille
annettavaa lisäkoulutusta erityisten väkivallan muotojen, kuten vaikkapa kunniaan liitty-
vän väkivallan, tunnistamiseksi.”

Kiinnittäisin huomiota lopuksi myös siihen, että ilman huoltajaa saapuvat alaikäiset ovat
vielä tässä oma kysymyksensä. Kotoutumislain mukaan alaikäiset voivat olla tukitoimen-
piteiden piirissä siihen saakka, kunnes he täyttävät 21 vuotta tai kunnes heidän huoltajansa
saapuu Suomeen. Ilman huoltajaa tulleita lapsia ja nuoria voidaan tukea itsenäistymisvai-
heessa lastensuojelun jälkihuoltoon rinnasteisilla palveluilla. Jälkihuollon järjestäminen
on kunnille tällä hetkellä vapaaehtoista, ja käytännössä palvelujen saanti ei ole aina ollut
riittävää. Tähän kannattaa puuttua, sillä oikea palvelu oikeassa paikassa ehkäisee syrjäyty-
mistä ja sitä kautta monia yhteiskunnallisia ongelmia.

16.10 Juho Eerola ps:  Arvoisa herra puhemies! Ennen kuin tulin tänne eduskuntaan
2011, olen aikanaan tällaiset 12 vuotta työskennellyt tämän nyt käsittelyssä olevan kohde-
ryhmän kanssa, ja sitä taustaa vasten ajattelin muutaman huomion tuoda esiin. 

Tärkein ehkä se, että tarvitaan erilaisia tasokursseja sen suhteen, minkälaista tämä ko-
toutuminen on. Eli aikaisemmin on ollut ongelmana lähinnä se, että hyvin erilaisista lähtö-
kohdista tulevat ihmiset on pistetty samalle luokalle, samoihin ryhmiin, ja tämä ei ole joh-
tanut ollenkaan hyvään lopputulokseen kenenkään kanssa. Edustaja Immonen tuossa mai-
nitsi muutamia väestöryhmiä, jotka eivät kotoudu, vaikka laitettaisiin rahaa kuinka paljon.
Sinänsä on hyvä, että he ovat näillä kotoutumiskursseilla — ovat ainakin pois kaikesta
5



Pöytäkirjan asiakohta PTK 77/2018 vp
muusta pahanteosta — mutta sitten samaan aikaan osa siitä väestä, jolle tästä kotoutumis-
kurssista olisi jotain hyötyäkin, turhautuu. Eli minun ratkaisuni tähän, minkä ajattelin va-
liokuntatyössäkin tuoda esille, olisivat tällaiset erilaiset tasokurssit eli erilaisille ryhmille
erilaista kototutumista.

Sitten toinen asia, mihin kiinnitin huomiota tässä hallituksen esityksessä: tässä puhuttiin
hyvien väestösuhteiden ylläpitämisestä. Tämä on erinomaisen tärkeä seikka. Nyt kun näitä
kotouttamistoimenpiteitä luodaan ja kehitetään, pitää pitää huoli siitä, että meidän kanta-
väestöömme kuuluville syrjäytyneille ja vähäosaisille ihmisille ei missään vaiheessa saa
tulla semmoista mielikuvaa, että nyt nämä muualta tulleet saavat enemmän ja helpommin
jotain, mikä kenties kuuluisi heille, ja että tähän toimintaan laitetaan rahaa ja nyt heiltä ote-
taan pois, ja heillä on kaiken maailman aktiivimallia ja muuta kiusaamista. Ei siis saa tulla
sellaista mielikuvaa. Jos tällainen saadaan vältettyä, tämmöisen mielikuvan syntyminen,
niin silloin nämä väestösuhteet saadaan pidettyä hyvällä tolalla.

Kolmas asia, minkä nostan esille, on se, mitä ministerikin tuossa sanoi, että tämän uu-
denkaan kotouttamislain myötä kotouttaminen ei tule koskettamaan turvapaikanhakijoita.
Vanhankaan lain mukaan näin ei ole ollut, mutta käytännössä on ollut siten, että turvapai-
kanhakijoita on kotoutettu, vaikka on ollut kenties päivänselvää, että tulee käännytyspää-
tös. Tämä on mielestäni varojen ja resurssien täydellistä hukkaan heittämistä. Pitää kiinnit-
tää huomiota siihen, että nämä kotouttamistoimenpiteet, jos näitä kerran nyt halutaan to-
teuttaa, ovat vain niille maahanmuuttajille, joilla on oleskelulupa. Niille, ketkä ovat turva-
paikanhakijoita ja odottavat sitä päätöstä on ok, ihan hyvä, että on jotain mielekästä teke-
mistä sinne keksitty, mutta resurssien satsaaminen näihin tämän tyyppisiin kuin suomen
kielen opiskelu ja tämmöinen sellaisten henkilöiden kohdalta, jotka kuitenkin käännyte-
tään maasta pois, on turhaa.

16.13 Simon Elo sin: Arvoisa puhemies! Tuossa ministeri Lindström sanoi hyvin selvästi
hyvin oleellisen asian tästä esityksestä, eli tietenkään kotouttamislaki itsessään ei muutu,
sen sisältö ei muutu. Kyse on maakunta- ja sote-uudistukseen liittyvästä, sanoisinko, aika
lailla teknisestä muutoksesta, eli totta kai, niin kuin minusta on aivan luontevaa, kunnat yh-
teistyössä maakunnan kanssa hoitavat tämän kotouttamisen. Suunnittelu- ja monissa muis-
sa kysymyksissä, mitä tulee maakuntauudistukseen, palveluita voidaan hankkia sitten eri
palveluntuottajilta. Tärkeää on myös monialaisuus, että voidaan ottaa huomioon päätösten
vaikutukset eri maahanmuuttajaryhmiin, koska varmasti on tilastollisestikin totta, että eri
ryhmissä on erilaisia tarpeita, erilainen tilanne työllisyyden ja monien muiden kysymysten
suhteen. Tämä voidaan myös ottaa hyvin huomioon. Tärkeää on tietysti myös se, että esi-
merkiksi maahanmuuttajajärjestöt otetaan maakuntienkin maailmassa mukaan tähän työ-
hön, koska muuten todennäköisesti ei näitä väestöryhmiä saada kotoutettua ja sitoutettua
suomalaiseen yhteiskuntaan, elleivät heidän niin sanotusti omatkin toimijansa ole heti mu-
kana siinä kotouttamistyössä.

Tässä edustaja Immosen puheenvuorossa oli sinänsä paljon perääkin. On erilaisia haas-
teita, mitä kotouttamiseen on liittynyt Euroopassa. Me voimme nähdä sen eri maista, sitä ei
voi kiistää, mutta se minua jäi ihmetyttämään tässä puheenvuorossa, että sanotaan toisaal-
ta, että meillä on suuri vaara, että kotouttaminen epäonnistuu ja sen myötä tapahtuu sellais-
ta kuin vaikkapa Ruotsissa nyt väitetysti, autojen polttamisia, lähiöt palavat — tämä taisi
olla kielikuva, mitä käytettiin — mutta seuraavissa lauseissa sanotaan, että olemme var-
masti, teimme mitä tahansa, tuomittuja epäonnistumaan kotouttamisessa, se ei voi onnis-
6



Pöytäkirjan asiakohta PTK 77/2018 vp
tua. Eli kädet nostetaan ilmaan jo tässä vaiheessa. Siihen siniset eivät ole valmiita, vaan me
pyrimme nimenomaan kotouttamaan, emme nostamaan käsiä pystyyn, koska minusta tämä
on juuri se omituinen lähtökohta, että toisaalta kritisoidaan sitä, että ei kotouduta, mutta sit-
ten seuraavassa lauseessa sanotaan, että emme halua edes yrittää, tämä on jo valmiiksi epä-
onnistunut toimenpide. 

Eli kyllä kotouttamisessa pitää lähteä siitä, että jokaisesta, joka Suomeen laillisesti jää ja
haluaa täällä elää, asua, yrittää, maksaa veroja ja kunnioittaa suomalaista lainsäädäntöä ja
kulttuuriakin, tehdään suomalainen. Tämähän maahanmuuton isoissa maissa on perintei-
sesti ajatuksena ollut, että voi pitää tiettyjä omia tapojaan mutta samaan aikaan pitää kun-
nioittaa valtakulttuuria, lainsäädäntöä ja omaksua myös sen maan identiteetti. Tämä on mi-
nun nähdäkseni se sinisten tolkun konservatiivi linja, mikä on monissa muissakin maissa
toiminut. On totta, että saapujan pitää totta kai sopeutua suomalaisiin käytäntöihin. Meillä
ei voi sallia esimerkiksi sellaista tilannetta, mitä joissain maissa on ollut, rinnakkaisia oi-
keusjärjestelmiä — šaria-laki tässä yhteydessä täytyy tietysti mainita — vaan nimen-
omaan täytyy kunnioittaa sen maan lainsäädäntöä, pelata samoilla pelisäännöillä kuin mui-
denkin suomalaisten. Maahanmuuttajalla täytyy totta kai olla itsellään päävastuu kotoutta-
misesta, mutta pidän erikoisena ajatusta, että millään tavalla ei ympäröivä yhteiskunta sii-
nä mukana olisi. Kyllä sitäkin tarvitaan.

Samaan aikaan on aivan suoraan puhuttava siitä ongelmasta, mikä kotouttamiseen liit-
tyy useimmissa Euroopan maissa, eli ääri-islamismista. Siihen liittyvää radikalismia on
pystyttävä ennaltaehkäisemään juuri näissä mainituissa lähiöissä. Tämä on ollut se suurin
haaste, että syntyy ihmisiä tai väestöryhmiä esimerkiksi nuorista miehistä, joilla ei näytä
olevan tulevaisuuden suunnitelmia, tulevaisuuden toiveita: joko he saattavat kääntyä rikol-
lisjoukkojen puoleen tai sitten tällaisten esimerkiksi ääri-islamististen ryhmien rekrytoijat
ottavat heidät huomaansa ja tarjotaan heille tulevaisuus sitä kautta. Tähän meidän tulee,
totta kai, puuttua, ja sinisetkin ovat sitä mieltä, että esimerkiksi ulkomainen rahoitus mos-
keijahankkeisiin on erittäin ongelmallista tässä suhteessa, koska silloin yleensä ajetaan us-
konnon varjolla sellaista maailmankuvaa, joka todennäköisesti ei sitä kotouttamista edistä. 

Toinen tärkeä kysymys on maahanmuuttajien yrittäjyys. Hyvin monella maahanmuutta-
jalla kaikissa maissa, missä on korkeakin työllisyys maahanmuuttajilla, työ liittyy yrittä-
jyyteen. Tässä kannattaisi saada mukaan erityisesti ne valmiit maahanmuuttajataustaiset
yrittäjät, jotka voisivat sitten ottaa huomaansa uusia tulijoita ja oman esimerkkinsä avulla,
tietojensa avulla saada myös uudet tulijat sen hyvän tuloksen piiriin. 

Lopuksi, arvoisa puhemies, sanon yhden esimerkin kotouttamiseen liittyen. Tämä halli-
tus käynnistää selvityksen, joka on myös tätä realismia ilman rasismia, eli se on anonyymi
työnhaku. Selvitetään, voisiko työnantaja halutessaan sitä käyttää. Silloin katsotaan var-
masti vain pätevyyttä, ei sitä taustaa. Ja kun yhdeltäkin taksikuskilta, joka ulkomaalais-
taustainen oli, tätä kysyin, niin hän sanoi, että se olisi kaikkein paras tapa edistää maahan-
muuttajataustaisten työllisyyttä, koska hänen kokemuksensa oli valitettavasti se, että jos
nimi on Faisal eikä Jari-Pekka, niin oli hankalampi saada töitä, vaikka olisi yhtä pätevä tai
jopa pätevämpi. 

Tällaisia kysymyksiä meidän pitää pystyä ratkaisemaan realistisesti ilman rasismia ja
meidän sinisten tolkun konservatiivisella linjalla, joka näyttää eroavan sekä perussuoma-
laisista että vihreistä. Katsotaan, eroaako se sitten muistakin.
7



Pöytäkirjan asiakohta PTK 77/2018 vp
16.21 Laura Huhtasaari ps: Arvoisa puhemies! Miksi Japanissa ei ole kotoutumisen on-
gelmia? Miksi Unkarissa ei ole kotouttamisen haasteita? Se johtuu siitä, että he eivät ole ot-
taneet massamäärin humanitääristä maahanmuuttoa omaan maahansa. Jos perussuomalai-
set olivat saaneet alusta asti laatia Suomen tolkun maahanmuuttopolitiikkaa, se olisi ennal-
ta ehkäissyt nämä kotouttamisen ongelmat. Jos et halua asua Lähi-Idässä tai Afrikassa, niin
älä sitten siirrä sieltä massamäärin väestöä tänne. Meidän tulee nyt tehdä sellaista politiik-
kaa, että me vähennämme humanitäärisen maahanmuuton määrää rajusti. Perussuomalai-
set haluavat lopettaa humanitäärisen maahanmuuton.

Mitä tulee kotouttamiseen, niin edustaja Elo, tästä puuttuu kantti ja rohkeus. Miten tämä
nyt eroaa Ruotsin kotouttamisen menetelmistä? Ei millään lailla. Itse asiassa Ruotsissa on
päinvastoin vähän tiukempi ainakin turvapaikkapolitiikka. Siellä ollaan kiristämässä, kos-
ka ruotsidemokraatit ovat onnistuneet luomaan painetta muihin puolueisiin, että hekin jou-
tuvat tulemaan edes vähän tolkun linjalle. Tästä puuttuu täysin kantti. [Simon Elon väli-
huuto]

Täällä on otettu esimerkiksi sivulla 49 esille tämä, että maahanmuuttajat eivät ole hete-
rogeeninen ryhmä. Se on aivan totta. Haasteet ovatkin humanitäärisen maahanmuuton
osalla. Täällä puhutaan perhe- ja lähisuhdeväkivaltaa kohtaavista maahanmuuttajanaisis-
ta. Hyvä, että me huomaamme, mitä haasteita ja ongelmia meillä on. Mutta tässä ei ole rat-
kaisuja yhtään mihinkään.

Miten tämä eroaa aikaisemmasta kotouttamispolitiikasta? Ei millään lailla. Itsekin sa-
noit, että tämä on vain tekninen lakimuutos, jossa siirretään tehtäviä... [Mikrofoni mykis-
tyy — Eduskunnasta: Ratkaisu oli mikrofonin katkaisu! — Hälinää — Puhemies koputtaa]

Ensimmäinen varapuhemies Mauri Pekkarinen: Jos edustaja Huhtasaari nyt jatkaisi, ja
kuunnellaan ja arvioidaan sen jälkeen.

Kiitoksia. Hyvä, että meillä on puhemies, joka pitää kuria. Itse asiassa tämmöistä kurin-
pitoa me tarvitsisimme myös luokkiin. Sveitsissä syyrialaispojat eivät kätelleet naisopetta-
jaa. Kansalaisuusprosessi keskeytettiin. Tällaista rohkeutta ja kanttia ei löydy mistään
muusta puolueesta Suomessa kuin sinisistä.

Mutta perussuomalaiset ovat valmiita tekemään täyskäännöksen kotouttamispolitiikas-
sa. Tällainen monikulttuurinen kotouttaminen johtaa vain gettoihin ja rikollisuuden lisään-
tymiseen ja niihin palaviin autoihin, mikä Ruotsissa on arkipäivää. Helsinki näyttää tänään
siltä kuin Tukholma näytti 15 vuotta sitten. Eli nyt on kiire saada perussuomalaisille val-
lanvaihto, jotta voimme pelastaa sen, mikä pelastettavissa on.

Tällainen kotoutumisteollisuus lähinnä ruokkii itseään, ja se elää maahanmuuton ongel-
mista. Suomessa kotoutumisen onnistumisena pidetään lähinnä sitä, kuinka monta moni-
kulttuurisuusprojektia meillä on ja kuinka paljon käytämme rahaa erilaisiin projekteihin.
Se on meillä kotoutumisen mittari, kun meillä kotoutumisen mittarin tulisi olla se, että
meillä on kanttia ja rohkeutta vaatia ihmisiä elämään maassa maan tavalla. Onko sinisillä
kanttia vaatia esimerkiksi, että burkaa ei saa pitää julkisilla paikoilla? Suomessa naisia ei
tule peittää.

Asuntopolitiikka ei myöskään ole ratkaisu, koska Suomessa meillä on hyvin pienet kau-
pungit. Meidän maamme on hyvin pieni, joten on mahdotonta, jos meillä on massamäärin
Suomeen tullut humanitääristä maahanmuuttoa, estää gettoutuminen pelkästään asuntopo-
litiikalla. Perussuomalaisten linja on selkeä. Meillä on konkreettisia ratkaisuja, ja se tär-
8



Pöytäkirjan asiakohta PTK 77/2018 vp
kein asia on se, että kun meillä on jo ongelmia ja haasteita, niin meidän ei tule kaivaa sitä
kuoppaa yhä syvemmälle. Meidän tulee lopettaa humanitäärinen maahanmuutto. Meidän
tulee ottaa itseämme niskasta kiinni, rohkeutta ja kanttia vaatia elämään maassa maan ta-
valla.

16.24 Simon Elo sin (vastauspuheenvuoro): Arvoisa puhemies! Ei siinä mitään, tämä vas-
tasi tietysti edustaja Huhtasaaren aikaisempaakin puheenpartta, niin että ei mitään yllättä-
vää, mutta kyllä minulta ne konkreettiset ratkaisut jäi kuulematta. Ainoa ratkaisu, minkä
kuulin, oli todellakin se, että lopetetaan humanitäärinen maahanmuutto. Mutta mikä on rat-
kaisu, mitä tehdään esimerkiksi ihmisille, jotka täällä jo ovat, joista monet ovat Suomen
kansalaisia, joiden lapset voivat olla syntyneet Suomessa, mutta jotka sattuvat olemaan ul-
komaalaistaustaisia, joista ymmärtääkseni teidän mielestänne monet eivät millään voi tän-
ne kotoutua, vaan kotoutuminen on aivan varmasti tuomittu epäonnistumaan? Mitä heille
tehdään? Onko teillä kanttia vai ei vastata tähän kysymykseen sillä tavalla, kuin minä epäi-
len? Mikä teidän näkemyksenne siitä on? Te ette kerro suoraan, mitä te haluatte. Ainoa,
minkä te kerrotte, on se, että lopetetaan humanitäärinen maahanmuutto, mutta entä ne suo-
malaiset ja Suomen kansalaisuuden saaneet, jotka täällä jo meidän keskuudessamme elä-
vät? Siniset haluavat kotouttaa. Mitä te haluatte?

16.25 Laura Huhtasaari ps (vastauspuheenvuoro): Juurihan minä sanoin, että esimerkik-
si Sveitsissä on kanttia vaatia elämään maassa maan tavalla. Siellä kansalaisuusprosessi
esimerkiksi keskeytyy ja sitten tulee sanktioita, jos ei elä maassa maan tavalla. Siellä pitää
naisopettajia kätellä, koska se kuuluu sveitsiläiseen kulttuuriin. Siellä ja esimerkiksi mo-
nessa muussa maassa on tosiaan kielletty nämä burkat. Eli pitää olla kanttia vaatia maahan-
muuttajia elämään maassa maan tavalla ja lopettaa tämä monikulttuurinen kotouttaminen,
joka ylläpitää heidän omaa kulttuuriaan ja tällä tavalla estää sopeutumasta suomalaiseen
kulttuuriin.

Ensimmäinen varapuhemies Mauri Pekkarinen:  Ja puhujalistaan.

16.26 Hanna Sarkkinen vas: Arvoisa puhemies! Tässä maakuntauudistuksen yhteydes-
sä tulee muutoksia siis myös kotouttamispalveluihin, ja itse olen hieman huolissani siitä,
voidaanko kotouttamispalveluissa tulla osin samaan problematiikkaan kuin kasvelupalve-
lu-uudistuksen yhteydessä, eli olen huolissani siitä, että maakunta ei välttämättä ohjaakaan
valtion sille suuntaamaa rahoitusta kotouttamiseen vaan rahat sitten palaavat sote-palvelui-
hin ja voidaan päätyä tilanteeseen, jossa eri maakunnissa on hyvin eritasoisia, eri lailla re-
sursoituja palveluita. Eli haluaisin tätä kysyä ministeriltä.

Toinen olennainen kysymys ja ongelma kotoutumisjärjestelmässä on se, että alkukartoi-
tukset ja kotoutumissuunnitelmat tehdään säännönmukaisesti työttömille työnhakijoille
sekä kansainvälistä suojelua saaville, mutta muiden ryhmien osalta se on harkinnanvarai-
sempaa, eli työmarkkinoiden ulkopuolella olevat työntekijät, esimerkiksi kotiäidit, työnte-
kijöiden puolisot, saattavat jäädä kotoutumisen ulkopuolelle. Haluaisin ministeriltä kysyä,
voitaisiinko tämän lain uudistuksessa tätä asiaa muuttaa ja laajentaa näitä alkukartoituksia
ja kotoutumissuunnitelmia säännönmukaisesti myös kaikkiin näihin ihmisryhmiin. Erityi-
sesti nämä maahanmuuttajataustaiset naiset on olennainen ryhmä. Heille olisi saatava rää-
9



Pöytäkirjan asiakohta PTK 77/2018 vp
tälöityjä palveluita, ja heidät olisi saatava palveluiden piiriin, niin etteivät he jää kotoutu-
misen ja sitä myötä yhteiskunnan ulkopuolelle.

Olisi yhteiskuntaan kiinnittymisen osalta olennaista myös, että työperäisten maahan-
muuttajien, töissä olevien maahanmuuttajien, olisi mahdollista esimerkiksi töiden ohessa
kielikouluttautua ja siten myös kiinnittyä paremmin yhteiskuntaan ja varmistaa myös jat-
kotyöllistymismahdollisuudet paremmin.

Arvoisa puhemies! Olennainen kysymys on myös yhteisöjen ja järjestöjen rooli kotout-
tamisessa. Se on erittäin tärkeää, sillä ihmissuhteet on se, mikä sitoo ihmistä lopulta yhteis-
kuntaan, ja usein erilaisessa yhteisötoiminnassa ja järjestöissä tehtävässä työssä tulee sitä
inhimillistä kohtaamista ja sitä myötä ystävyyksiä, kaveruuksia, erilaisia ihmissuhteita ja
sitä myötä kiinnittymistä ja kotoutumista yhteiskuntaan. Eli kysymys kuuluu, miten me
voisimme kotoutumisjärjestelmän puitteissa ja julkisten toimijoiden taholla tukea ja kan-
nustaa myös kolmannen sektorin tekemää erittäin arvokasta kotoutumistyötä nykyistä
enemmän.

Arvoisa puhemies! Kansainvälisen suojelun perusteella myönnetään noin yksi kymme-
nesosa oleskeluluvista, eli se on ehdottomasti vähemmistönä, mutta se on kuitenkin olen-
nainen kysymys. Tässäkin salissa on puhuttu humanitaarisesta maahanmuutosta ja heidän
kotouttamisestaan.

Itse näkisin, että työelämän opetusta ja työelämäyhteistyötä tulisi olla jo vastaanottokes-
kuksissa, sillä tämä turvapaikanhakuprosessi on hyvin pitkäkestoinen, liiankin pitkäkestoi-
nen. Sitä täytyisi tietysti nopeuttaa, se olisi kaikkien etu, mutta koska se vie aikaa ja siellä
vastaanottokeskuksessa voidaan olla pitkäänkin, niin olisi hyvä, että kotouttamistoimenpi-
teitä aloitettaisiin jo siellä ja myös työelämäopetusta ja työelämäyhteyksiä synnytettäisiin
jo siinä vastaanottovaiheessa, jotta sitten niiden osalta varsinkin, ketkä maahan jäävät, ko-
toutuminen ei alkaisi nollapisteestä sitten siinä vaiheessa, kun oleskelulupa saadaan, vaan
oltaisiin kotoutumispolulla jo pidemmällä.

Arvoisa puhemies! Rasismi, ennakkoluulot ja syrjintä ovat erittäin suuri este kotoutumi-
selle ja työhön pääsemiselle. Haluaisinkin kysyä ministeriltä, miten me voisimme suunni-
telmallisesti vähentää maahanmuuttajien syrjintää työhönotossa. On todettu, että anonyy-
mi työnhaku olisi yksi keino siihen. Se kuulostaa hyvältä suunnitelmalta, ja haluaisin ky-
syä ministeriltä, miten tämän kanssa käytännössä edetään ja miten päästäisiin eteenpäin ja
laajennettaisiin sitä. Olisi olennainen kysymys, nyt kun eri aloilla ja eri alueilla kärsitään
työvoimapulasta ja tulevaisuudessa ehkä vielä enemmänkin, että todella tämä syrjintä työ-
hönotossa vähenisi, työnantajat saisivat työvoimaa ja toisaalta sitten maassa olevat maa-
hanmuuttajat saisivat työpaikkoja ja pääsisivät yhteiskuntaan kiinni.

Mutta täytyy todeta, että eihän tätä syrjinnän vähentämistä työhönotossa ja koko yhteis-
kunnassa tietenkään helpota se, jos uhkakuvia ja ennakkoluuloja lietsotaan tässäkin salissa
ja päätöksenteon korkeimmalla tasolla, eli kyllä tässä salissa täytyisi myös asettaa yhteis-
kunnalle esimerkkiä siitä, miten puhutaan kunnioittavasti toisista ihmisistä. Kotoutumi-
seen liittyy haasteita, ja on nähty myös epäonnistumista, mutta on kyllä rasistista ja ennak-
koluuloista sanoa, että jotkut ihmisryhmät eivät olisi kotoutettavissa ja sitä myötä tervetul-
leita Suomeen. Rasismia on se, että ihminen kohdataan ja leimataan ei yksilönä vaan etni-
syytensä edustajana eli ihminen tuomitaan jo ennalta hänen etnisyytensä, kulttuurinsa, ul-
konäkönsä, ihonvärinsä perusteella ja sitä kautta kielletään heidän yksilöllisyytensä. Eli jo-
kainen voi miettiä, esiintyykö tätä tässä salissa.
10



Pöytäkirjan asiakohta PTK 77/2018 vp
16.32 Olli Immonen ps (vastauspuheenvuoro): Arvoisa puhemies! Rasismillahan tarkoi-
tetaan etnisin perustein tapahtuvaa syrjintää, jossa eri ihmisrodut asetetaan arvohierarkioi-
hin, ja tällaista linjaahan esimerkiksi me perussuomalaiset emme missään nimessä allekir-
joita.

Mutta mitä tulee tähän edellä mainittuun anonyymiin työnhakuun, tätä on kokeiltu laa-
jasti Euroopassa, ja esimerkiksi Ranskassa tämä anonyymi työnhaku heikensi maahan-
muuttajien työllistymistä, koska se vei työnantajilta mahdollisuuden suosia maahanmuut-
tajahakijoita tietoisesti tai tiedostamattomasti. Tätä on kokeiltu eri puolilla Eurooppaa, ja
tulokset ovat sellaisia, että sillä ei ole mitään vaikutusta maahanmuuttajien työllistymi-
seen. [Eduskunnasta: Sillä on heikentävä vaikutus!] — Sillä on heikentävä vaikutus ni-
menomaan.

16.33 Riitta Mäkinen sd (vastauspuheenvuoro): Itse asiassa tämä anonyymi työnhaku
otti minullakin korviin. Se, millä tavalla yleensä ottaen pystytään edistämään myös maa-
hanmuuttajataustaisten ihmisten työllistymistä, on tässä ajassa ihan äärettömän tärkeä ky-
symys, ja tiedetään, että näillä ihmisillä työllistymisen haasteet voivat olla ja ovatkin vielä
kantaväestöäkin vaikeampia.

Mutta sellainen ihan tuolta käytännön elämästä ja käytännön työstä todettu huomio tästä
anonyymistä työnhausta on se, että se voi tiettyyn pisteeseen asti edistää maahanmuuttaja-
taustaisten ihmisten etenemistä näissä rekryprosesseissa, mutta usein se akilleenkantapää
ja kompastuskivi tulee siinä vaiheessa, kun on varsinaisen haastattelun aika. Eli on varmas-
ti pohtimisen arvoinen asia, miten sitä voitaisiin hyödyntää, mutta jos ei ole kielitaito kun-
nossa tai [Puhemies koputtaa] jos siellä on varsinaisesti asenneongelmaa, [Puhemies ko-
puttaa] niin se pompsahtaa esille viimeistään sitten siinä vaiheessa.

Ensimmäinen varapuhemies Mauri Pekkarinen: Puhujalista.

16.34 Sirpa Paatero sd: Arvoisa herra puhemies! Jotenkin tuntuu, että tulen kertaamaan
äskeisen kohdan puheenvuoroni, koska tässä on samalla tavalla kyse tehtävien siirrosta,
maakuntahallinnon rakentamisesta ja koska ongelmat tai kipukohdat tuntuvat hieman sa-
mantyyppisiltä. Elikkä täällä on jo esille nostettu rahoituksen riittävyys tulevaisuudessa:
kun siellä maakunnassa on yleiskatteellinen budjetti, niin kuinka paljon sieltä sitten sote-
palveluiden ja muiden työllistymispalveluiden, liikenteen ja muiden tehtävien lisäksi siir-
retään tai kohdennetaan kotouttamispalveluihin? Voi olla, että kaikissa maakunnissa se ei
ole prioriteetissa välttämättä kovin ylhäällä, eikä tietenkään tilanne monissa maakunnissa
olekaan samantapainen. 

Samalla tavalla on tämä haaste, että on velvollisuus sekä kunnilla että maakunnilla teh-
dä terveydenedistämistä tai hoitaa kotouttamista, jolloinka joudutaan tilanteeseen, että
työnjaon tekeminen tulee taas kertaalleen pohdittavaksi, eikä se todellakaan vähennä by-
rokratiaa, vaan näin ollen lisää sitä.

Ja kolmantena, on sama ongelma kuin tuossa äskeisessä tai on kysymysmerkki siinä,
mitä tarkoittaa se, että asetetaan samalle viivalle myöskin kotouttamispalveluita niin, että
ne toimivat osin markkinaehtoisesti? Mikä on se kriteeri, laatu, ynnä muut? Ja mitenkä sit-
ten ajatellaan siellä maakunnissa, että nämä ihmiset, jotka ovat kotouttamispalveluiden tar-
peessa, osaavat valita näistä monista erilaisista markkinaehtoisista ja julkisista palveluis-
11



Pöytäkirjan asiakohta PTK 77/2018 vp
ta? En tiedä, mitenkä ministeriö tai ministeri ovat ajatelleet tämän ongelman sitten selät-
tää, koska näin tämmöinen esitys on tänne tuotu.

Tähän äskeiseen ongelmaan: Kun aikaisempi kollegamme, Susanna Huovinen, teki Eu-
roopan neuvostolle raporttia ja analyysia siitä, mitenkä kotouttamista on tehty eri Euroo-
pan maissa ja mikä olisi se esitys, niin se esitys oli yhden luukun periaate. Siitä on hyviä
kokemuksia eri maissa. Ja nyt minulle tulee tämän esityksen osalta pelko, että me peruu-
tamme Suomessa, emme mene kohti yhden luukun periaatetta, vaan hajotamme nämä ih-
miset eri luukuille ja eri palveluihin. Erityisesti ihmisille, joilla ei ole tietoa tästä rakentees-
ta, jolla suomalainen yhteiskunta toimii, olisi hyvä, että olisi yksi paikka, josta kaikki pal-
velut sitten pystyy saamaan. Ja tästä on siis kansainvälistä vertailua ja on tehty raportti ja
selvitys.

Sitten se tärkein asia: se kieli, johon täällä jo viitattiin. Me tiedämme tämän talon eli tar-
kastusvaliokunnan analyysistä ja raportista, että meillä on tarvetta skarpata, sillä vielä jopa
toisen polven maahanmuuttajilla on heikompi koulumenestys siitä syystä, että kieli on jää-
nyt heikosti opituksi. Tästä syystä kielen oppiminen on ihan ensiarvoisen tärkeää. Samalla
me tiedämme — ja siihen on myöskin erilaisia keinoja mietitty — miten tärkeää olisi, että
kielitaidon puuttuminen työllistymisen esteenä saataisiin mahdollisimman nopeasti selä-
tettyä elikkä mitenkä opittaisiin mahdollisimman helposti ja nopeasti se kieli, jolla pärjä-
tään työelämässä. Tässä on ollut skarppausta, ja sitä tarvittaisiin yhä edelleenkin lisää.

Näissä molemmissa kohderyhmissä se koulutuksen tuottaja on pääosin kunta, ja tässä
kohtaa kunnat ovat hyvin erilaisessa asemassa ja tilanteessa, koska eri kunnissa kielen
opiskelua eri väestöryhmille ja eri kielitaustasta tuleville tarvitaan eri tavoin. Siitä syystä
minun toivomukseni on myöskin se, että tämä huomioitaisiin kuntien valtionosuusjärjes-
telmissä nykyistä paremmin. Meillä on siellä semmoinen pieni siivu, mutta meillä tälle
puolelle tarvittaisiin enemmän panostuksia, sillä näillä lapsilla, niin kuin tiedetään, jotta
ongelma ei jatku sukupolvesta toiseen, mutta myöskin työelämään siirtyvillä ihmisillä se
kielikoulutus on ensiarvoisen tärkeä. Ja toivoisin, että kunnille tulisi tähän lisäsatsauksia,
eikä niin kuin tässä lakiesityksessä näyttää olevan, että täältä viedään kunnilta jonkun ver-
ran rahoitusta pois. Mutta ehkä tämä sopii siihen samaan ideologiaan kuin se äskeinenkin,
että kunnilta viedään niin rahoitusta kuin erilaisten palveluiden järjestämistä pois ja halu-
taan siirtää se jonnekin muualle, vaikka se kunta on se lähinnä ihmistä oleva, vaikka siellä
ovat ne kuntapäättäjät, jotka tekevät niitä päätöksiä, ovat tehneet niitä vastuullisesti sata
vuotta. Nyt sitten ne siirretään valtionhallintoon, valitettavasti.

16.40 Teuvo Hakkarainen ps: Arvoisa puhemies! Nämä esitykset ovat todella hienoja ja
hyvin tehtyjä, ja ne kuulostavat hyviltä, mutta todellisuudessa ne poikkeavat kyllä käytän-
nöstä niin kuin itä lännestä. Niillä ei ole mitään tekemistä käytännön kanssa. Puhun nimen-
omaan humanitäärisestä maahanmuutosta.

Edellisessä esityksessä ministeri puhui työttömistä, että työttömät eivät työllisty ja sii-
hen laitetaan ja yritetään tehdä... Minulla olisi siihen kyllä ollut esitys, mutta se jäi nyt, kun
olin vähän myöhässä. Mutta jos me nyt alamme näitä maahanmuuttajia, joista on varmasti
osa vuohipaimenia, kamelinkesyttäjiä ja tämmöisiä, tänne Pohjolan olosuhteisiin kotoutta-
maan näitten entisten työttömien joukkoon, niin kyllähän se on ihan selvää, että siitä ei tule
mitään.

Kunnille, maakunnille siirretään vastuita. Meillä justiinsa viime viikolla oli juttu iltapäi-
välehdessä siitä, kuinka paljon on näitä kuntia ja kaupunkeja, joissa on miespuolisia paljon
12



Pöytäkirjan asiakohta PTK 77/2018 vp
enempi kuin naispuolisia, 30 prosenttia. Miten kotoutuvat nämä miehet? Ne ovat miehiä,
jotka tulevat. Jos nainen tulee, niin hän on julkkis. Se on melkein tuolla Ylen uutisissa, että
nyt tuli nainen tänne. He ovat nimittäin miehiä.

Minä kävin Torniossa silloin katsomassa, kun maahanmuuttoaalto oli päällä. Kymme-
nen linja-autolastia tuli sieltä, kaikki olivat miehiä. Ylen uutiset uutisoi siellä sitten, kun
kummasti kävelikin siellä nainen ja lapsi. En tiedä, mistä he nämä sinne saivat.

Mutta käytäntö on se, miten he kotoutuvat tänne. He ovat ihmisiä niin kuin mekin. He
haluavat puolison. Annammeko me pumpattavan barbaran vai jarrua vai mitä? Ei se onnis-
tu. [Puhemies koputtaa] Nämä asiat on vain puhuttava niin kuin ne ovat. [Puhemies koput-
taa] Tämmöisillä hienoilla lakiesityksillähän ne tosiasiat vain ohitetaan. [Simon Elo: Nyt
tuli konkreettinen esitys!]

16.42 Riitta Mäkinen sd (vastauspuheenvuoro):  Arvoisa puhemies! Tähän Hakkaraisen
edelliseen puheenvuoroon viitaten: varmaan kaikki olemme sitä mieltä, että tämä kotout-
taminen ja maahanmuutto itsessään ovat aivan keskeisiä kysymyksiä meidän yhteiskun-
nassamme ja sillä, miten siinä onnistutaan, on varmasti iso merkitys myös meidän tulevai-
suuteemme liittyen.

Minä olen pitkään tässä toivonut, että näistä asioista voitaisiin jokseenkin asiallisesti
keskustella, ja nyt kun puhutaan siitä, että istumme kansanedustajina tässä istuntosalissa,
niin arvostaisin henkilökohtaisesti erittäin paljon sitä, että ihan tällaista kieltä ei jatkossa
käytettäisi. — Kiitos.

Ensimmäinen varapuhemies Mauri Pekkarinen: Edustaja Elomaa seuraavana puhuja-
listan mukaan. — Löin muutaman kerran nuijaa pöytään, ja se oli viesti edustaja Hakka-
raiselle todellakin siitä, että sellaista kielenkäyttöä, josta joku voi kokea, että se on vähät-
televää tai kyseenalaistavaa jonkun toisen ihmisen suuntaan, mieluusti tässä salissa ei sal-
lita käytettävän. Huomasin, että edustaja Hakkarainen lopetti äsken puheenvuoronsa, mut-
ta tämä oli tarkoitukseni. — Jos edustaja Elomaa sallii, niin annetaan vielä vastauspuheen-
vuoro edustaja Hakkaraiselle. 

16.44 Teuvo Hakkarainen ps (vastauspuheenvuoro):  Kiitos kovasti, kun sain puheen-
vuoron, mutta ei tässä nyt ollut tarkoitus ketään loukata eikä sillä tavalla. Ei minulla sem-
moinen tarkoitus ole. Minulla on vain oma tapani puhua näistä asioista, ja minä kerron hy-
vin suoraan asiat, omalla tyylilläni. Minä en ole korkeakouluja käynyt enkä mitään puhe-
opistoja, eikä minua ole millään tavalla koulutettu käyttäytymään eduskunnassa. Minä
olen käytännön elämässä ollut, ja tätä kieltä yleensä käytetään tuolla kansan keskuudessa.
Minä olen kansan edustaja ja tulen käyttämään myös sitä kansan kieltä. Kiitos puheenjoh-
tajalle, kun nuhtelitte, ja kiitos siitä, että ohjaatte seuraavissa puheenvuoroissa, jos käytän
vääränlaisia sanoja.

Ensimmäinen varapuhemies Mauri Pekkarinen: Puhujalista, edustaja Elomaa.

16.44 Ritva Elomaa ps: Arvoisa puhemies! Lain tarkoitus on edistää maahanmuuttajien
kotoutumista eri tavoin. Tuleva maakunta- ja sote-uudistus tulee vaikuttamaan luonnolli-
sesti myös maahanmuuttajille järjestettäviin palveluihin. Se, miten esimerkiksi kunnat tu-
levat toteuttamaan omaa rooliaan, jää nähtäväksi. 
13



Pöytäkirjan asiakohta PTK 77/2018 vp
Haluan yleisesti todeta, että maahanmuuttoon liittyviin ongelmiin on alettava löytyä rea-
listisia ratkaisuja ja pian. Ensinnäkin Euroopan ja Suomen on saatava hallitsematon maa-
hanmuutto kuriin. Nykyinen tilanne ei ole kestävä. 

Meille perussuomalaisille esitetään tuolla turuilla ja toreilla usein kysymys: miksi teillä
on mahdollisuus antaa varoja ja tukea maahanmuuttoa mutta ei vanhustenhoitoa? Tämä
esitetään ainakin meille hyvin usein. Ja osa suomalaisista vanhuksista on tosiaankin aivan
heitteillä kotonaan ja parasta aikaa Narinkkatorilla on tästä johtuen mielenilmaus ja syys-
tä. Tässä kohtaa jotkut tietysti kysyvät, miten näitä kahta asiaa voi mitenkään rinnastaa.
Minä vastaan siihen, että jos on mahdollista suunnata varoja kotouttamiseen — on sekin
tärkeää tietysti — pitää löytyä rahat ja varat myös vanhustemme riittävään, hyvään hoi-
vaan. 

Hallituksen tulee miettiä, onko nykyisenlainen kotouttaminen toimivaa ja tehokasta. Tu-
lokset eivät ainakaan ole olleet kovin vakuuttavia: maahanmuuttajien työllisyysaste ei ole
toivotulla tasolla, rikostilastot ovat pitkät, ja osassa maahanmuuttajayhteisöjä sukupuolten
välinen tasa-arvo ei toteudu, ei sitten alkuunkaan. Päästäisiinkö parempiin tuloksiin, jos
järjestelmä ohjaisi vahvemmin opettelemaan suomen kielen, kouluttautumaan ja käymään
töissä elannon eteen? Myös näitä seikkoja tulisi miettiä nyt hallinnollisen uudistuksen yh-
teydessä. Mielestäni erityisesti nopeaa työllistymistä ja kielen oppimista pitäisi pyrkiä
edistämään. Myös maahanmuuttajataustaisten naisten asema vaatii erityistä huomiota.
Heidät on saatava opiskelemaan ja töihin. Tällä hetkellä suuri osa maahanmuuttajanaisista
on vain kotona. 

Hallituksen esityksen vaikuttavuuden arviointi on vähintäänkin haastavaa. Toivottavas-
ti tämä uudistus ei tule ainakaan hankaloittamaan asioiden sujuvuutta käytännön tasolla. 

Arvoisa puhemies! Nyt kun ministeri Lindström on paikalla, olisi kaksi kysymystä hä-
nelle: Jos ajatellaan maahanmuuttajahenkilöä, joka on ollut kymmeniä vuosia Suomessa
eikä vielä puhu suomen kieltä, pitäisikö siinä olla joku velvoite, että häntä velvoitettaisiin
sitä opiskelemaan? Ja sitten näiden maahanmuuttajanaisten asema, heidän, jotka ovat ko-
tona usein kulttuurillisista syistä ja ovat myös alisteisia siellä kotona eivätkä pääse oikeas-
taan, varmaan vaikka olisi oma tahtokin, niin sanotusti ihmisten ilmoille. Monet heistä jopa
haluaisivat töihin. Mitä erikoisesti heidän kohdallaan, ministeri Lindström, voitaisiin aja-
tella? Olisiko heidänkin kohdallaan joku velvoite, vai mitä hallitus on miettinyt? — Kiitos.

16.48 Wille Rydman kok:  Arvoisa herra puhemies! Itse ymmärrän kotoutumisella ni-
menomaisesti sitä, että maahanmuuttaja todella tulee osaksi sitä yhteiskuntaa, johon hän on
muuttanut. Tämä onkin täysin ratkaiseva kysymys maahanmuuttopolitiikan pitkän tähtäi-
men onnistumisessa. Kautta Euroopan tässä tavoitteessa on onnistuttu jokseenkin heikosti,
eivätkä Suomenkaan tulokset kaikilta osin ole aivan mairittelevia. Perusongelma lähtee tie-
tysti siitä, että parasta kotoutumista on työllistyminen ja työpaikan saanti, mutta tulijoiden
koulutustasot ja valmiudet siihen työelämään, jota Suomessa tällä hetkellä eletään, ovat
useissa tapauksissa valitettavan heikot. Jos koulutustausta ja kielitaito eivät mahdollista
kilpailukykyistä asemaa suomalaisilla työmarkkinoilla varsinkaan maailmassa, jossa auto-
matisaatio ja robotisaatio syrjäyttävät jatkuvasti yhä enemmän matalan osaamisen työtä
yhteiskunnassamme, niin kyllä se aiheuttaa aikamoisia haasteita sellaisille maahanmuutta-
jille, jotka tulevat koulutuksellisesti puutteellisesta ympäristöstä.

Toinen kysymys ovat sitten kulttuuriset erot. Mitä kaukaisemmasta kulttuurista tulee
suomalaiseen yhteiskuntaan, sitä hankalammaksi kulttuurisen kuilun ylittäminen voi muo-
14



Pöytäkirjan asiakohta PTK 77/2018 vp
toutua, ja myös kotoutuminen voi tulla hankalaksi. On tärkeää, että tähän kysymykseen
vastataan myös lainsäädännöllisin elementein, mutta on selvää, että jos maahanmuuton
määrä, etenkin sellaisen maahanmuuton, joka tulee kulttuurisesti kaukaisista maista ja joka
painottuu matalasti tai ei lainkaan koulutettuun väestöön, on kohtuuttoman suuri, niin mit-
kään resurssit ja lainsäädännölliset viitekehykset eivät pysty kotoutumista takaamaan, ja
siksi onnistuneen kotoutumisen edellytyksenä on myöskin maahanmuuton määrän pitämi-
nen rajallisena.

16.50 Simon Elo sin: Arvoisa puhemies! Edustaja Rydman puhui tässä asiallisesti ja vii-
saasti, kuin tolkun konservatiivi, mikä hän minun tuntemanani henkilönä kyllä varmaan
onkin.

Taloudellinen kantokyky on tässä hyvin tärkeä kysymys. Niin kuin edustaja Rydman
tuossa nosti esille, tietysti täytyy olla sillä tavalla laadittua ja hallittua maahanmuuttopoli-
tiikkaa, että taloudellinen kantokyky huomioidaan. Valitettavasti silloin vuonna 2015 syk-
syllä tilanne oli hallitsematon ja sillä tavalla mikään ei tietenkään toiminut.

Yksi asia, mikä työperustaiseen maahanmuuttoon ja sitä kautta kotouttamiseen pitäisi
ottaa käyttöön, on Kanadan tyylinen pisteytysjärjestelmä. Sillä tavalla pystyttäisiin työpe-
rustaisessa maahanmuutossa katsomaan mahdollisimman hyvin se, että henkilöllä on val-
miuksia Suomessa työllistyä. Tämä tosiaan esimerkiksi Kanadassa on toiminut erinomai-
sesti.

Toinen merkittävä kysymys on tietysti meidän sosiaaliturvamme, jota täytyy seuraavan
hallituksen uudistaa joka tapauksessa. Kyllä sinisten näkemys on se, että täytyisi asumis-
perusteisesta sosiaaliturvasta siirtyä kansalaisuusperusteiseen sosiaaliturvaan. Se on yksi
tapa myös kannustaa siihen kotoutumiseen ja lopulta kansalaisuuden saamiseen, että on
aluksi hieman pienempi sosiaaliturva, jonka toki sitten saa samanlaisena kuin kaikki muut-
kin kansalaiset siinä vaiheessa kun kansalaisuuden saa. Tämä tosin tarkoittaa sitä, että to-
dennäköisesti perustuslakimuutos pitäisi tehdä, jotta tähän voidaan siirtyä.

Lopuksi, puhemies, totean toisen esityksen, jonka kotouttamisesta olemme tehneet, eli
tietysti sen, että jollain tavalla pitää todentaa se sitoutuminen Suomeen ja suomalaiseen yh-
teiskuntaan. Esimerkiksi Britanniassa, Yhdysvalloissa, Saksassa, monessa maassa, on ol-
lut käytössä kansalaisuusvala, uskollisuuden vala. Sinisten mielestä meidän tapauksessam-
me perusteltua olisi se, että se olisi Suomen valtiolle, jota me tietysti yhdessä kaikki edus-
tamme tavallaan — se on meidän yhteisömme — ja sitten Suomen perustuslaille, jossa on
kirjattu mahdollisimman tarkasti ja meidän yhteisesti hyväksymästi se, mille arvoille ja
linjalle tämä maa ja valtio ja oikeusjärjestys perustuvat. Uskon, että kun tällainen uskolli-
suudenvala otettaisiin uusille kansalaisille käyttöön, se olisi yksi tapa osoittaa uusille kan-
salaisille sitä arvostusta, mitä varmasti haluamme osoittaa.

16.53 Juho Eerola ps:  Arvoisa herra puhemies! Itse asiassa pyysin tätä puheenvuoroa
edustaja Elon edellisen puheenvuoron jälkeen, siitä inspiroituneena, kun tuli näiden tolkun
konservatiivien esitys tästä anonyymista työnhausta. No, sen edustaja Immonen tuossa jo
kertoikin, että tätä on testattu tosiaan muutamissa Euroopan maissa ja muutamilla alueilla,
ja siellä on tosiaan käynyt niin, niin kuin tässä jo todettiin, että se on heikentänyt maahan-
muuttajien työllistymistä juuri sen tähden, että nämä työnantajat eivät sitten ole päässeet
ikään kuin suosimaan näitä maahanmuuttajahakijoita. Mutta se siitä.
15



Pöytäkirjan asiakohta PTK 77/2018 vp
Harmi, että edustaja Sarkkinen poistui täältä. Olisin hänelle sanonut, että ei ole minkään-
näköistä rasismia se, jos todetaan, että joistain eri maista tulevat henkilöt kotoutuvat huo-
nommin kuin joistain toisista maista tulleet. Olen tämän ihan käytännössä itse havainnut, ja
tästä syystä minun näkemykseni olisi, että kun tulevaisuudessa tätä kotouttamista puuha-
taan ja säädetään lakeja, niin määriteltäisiin tällaiset tasokurssit eri puolilta tuleville hen-
kilöille, niin kuin äsken jo sanoin, tai jos ei haluta tätä suoraan maantieteellisesti laittaa,
niin vaikka mitattaisiin se lähtötaso sitten. No, sen sitten kyllä näkisi, minkälaisia ihmisiä
missäkin luokissa istuisi. Joka tapauksessa tarvitaan eri tasokurssit, niin että niiden jo val-
miiksi pidemmällä kotoutumisessa olevien, jo edistyneempien henkilöiden, jotka tänne tu-
levat, ei tarvitsisi istua näillä apuluokilla, missä opettajan aika käytännössä menee pelkäs-
tään paimentamiseen.

Tässä edustaja Elomaa omassa puheenvuorossaan ihmetteli sitä, että on kymmenenkin
vuotta saattanut olla täällä ja vieläkään ei ole suomen kieltä oppinut. Tässä on yksi seikka,
mihin toivoisin, että panostettaisiin. Tämähän on nimittäin sellainen, että lainsäädännön
mukaan ei ole mitenkään määritelty, kuinka kauan tämä tulkkaus kestää. Eli henkilö, joka
on tullut humanitäärisin perustein Suomeen, saattaa saada vaikka 20 vuotta sen tulkkauk-
sen, jos kokee sitä tarvitsevansa, vaikka tämmöiset muut maahanmuuttorahat, mitä kunnil-
le on korvattu — no, tulevaisuudessa maakunnille — loppuvat sitten neljässä vuodessa tai
kolmessa vuodessa riippuen siitä, onko ollut kiintiöpakolainen vai turvapaikanhakijataus-
tainen. Mutta tämä tulkkausoikeus säilyy vaikka kuinka pitkään, ja tämä on omasta mie-
lestäni yksi semmoinen seikka, mikä jopa estää näitä henkilöitä opiskelemasta ja oppimas-
ta sitä kieltä, kun aina voi luottaa siihen, että tulkki sitten tulee.

Nyt tämä siirtyy kunnilta maakunnille ja valtiolta tulee maakunnille rahoitusta ja näin.
Tämä saattaa olla hyväkin, mutta se, mikä ainakin tässä tulee sitten eteen, on se, että tule-
vaisuudessa osana näitä maakuntia nekin kunnat, jotka eivät ole ottaneet humanitääristä
maahanmuuttoa, joutuvat maksumiehiksi, ikään kuin pelastamaan ne kunnat, jotka tätä hu-
manitääristä maahanmuuttoa ovat harrastaneet.

16.56 Timo V. Korhonen kesk: Arvoisa puhemies! Muutama ranskalainen viiva itse täs-
tä lakiesityksestä ja sitten ehkä myös hiukan laajemmin. Mutta ensinnäkin on pakko tode-
ta, että edustaja Rydmanin äskeinen puheenvuoro oli monella tavalla viisas, kuten hänen
puheenvuoronsa yleensäkin.

Ensinnäkin tästä lakiesityksestä on todettava, että esitys on totta kai hyvin perusteltu.
Kotouttamispolitiikkaan tarvitaan ehdottomasti pitkäjänteisyyttä. Meidän on pyrittävä ha-
kemaan mahdollisimman laaja, vaalikaudet ylittävä yhteisymmärrys valtakunnallisesti po-
liittisten päättäjien, viranomaisten, työmarkkinaetujärjestöjen, kansalaisjärjestöjen, kirkon
ja muiden yhteiskunnan toimijoitten kesken tähän kokonaisvaltaiseen kotouttamiseen. Ko-
touttamisen onnistuminen edellyttää totta kai myös käytännönläheistä yhteistyötä alueelli-
sesti ja paikallisesti, johon omalta osaltaan tämä lakiesitys myös antaa edellytykset. On sel-
vää, että turvapaikanhakijoitten on mahdollisimman nopeasti päästävä töihin tai muun te-
kemisen piiriin. Pelkkä joutenolo voi johtaa moniin ongelmiin, käytännössä myös rikolli-
suuteen.

Maahanmuuttoahan suuntautuu Suomeen pakolaisina mutta myös erityisosaajina, työn-
tekijöinä, opiskelijoina sekä EU:n vapaan liikkuvuuden puitteissa, ja jokaiselle näistä on
oma lainsäädäntönsä. 
16



Pöytäkirjan asiakohta PTK 77/2018 vp
Kuten kaikki tiedämme, niin pakolaisuus on maailmanlaajuinen ongelma. Sen ratkaise-
minen on mahdollista vain kansainvälisellä yhteistyöllä. Lisäksi se edellyttää, että yhdessä
tehtyjä sopimuksia noudattavat kaikki maat. Eurooppa ja Suomi tarvitsevat keinoja ja ka-
navia maahanmuuttajien hallittuun tulemiseen. Se edellyttää koko Euroopan laajuista tur-
vapaikkapolitiikkaa ja turvapaikkajärjestelmää, sellaista järjestelmää, joka kykenee autta-
maan hädänalaisessa asemassa olevia ihmisiä, sellaista järjestelmää, joka ei ruuhkaudu ja
joka voi auttaa heikoimpia. Aidosti hädänalaisia ihmisiä, etenkin naisia ja lapsia, on autet-
tava. Heitä on pyrittävä auttamaan mahdollisimman lähellä lähtömaita. Sen sijaan pelkäs-
tään parempaa elintasoa tavoittelevia ei ole perusteltua ottaa Suomeen turvapaikanhakijoi-
na. He voivat tulla maahamme työperäistä maahanmuuttoa koskevien sääntöjen mukaises-
ti, mikäli maahantulon edellytykset ovat kunnossa. Mutta tosiasia on myös, että Suomi tar-
vitsee maahanmuuttoa, erityisen vahvasti työperäistä maahanmuuttoa sekä totta kai erit-
täin toimivaa kotouttamisjärjestelmää.

Haluan tässä yhteydessä myös korostaa nimenomaan hallittua maahanmuuttoa. Hallit-
sematon maahanmuutto, maahantulo, on omiaan heikentämään ihmisten turvallisuuden-
tunnetta, ja tähän liittyy myös se — ja haluan korostaa sitä — että Suomessa jokaisen on
noudatettava voimassa olevia lakeja sekä viranomaisten tekemiä lainvoimaisia päätöksiä,
olivatpa kyseessä sitten maahanmuuttajat tai suomalaiset itse. [Simon Elo: Näin on!]

Ja viimeisenä haluan todeta vain ranskalaisen viivan siitä, että rasismille tässä maassa ei
saa antaa minkäänlaista sijaa.

17.00 Sami Savio ps: Arvoisa puhemies! Tämä käsittelyssä oleva lakiesitys tosiaan liit-
tyy hyvin kiistanalaiseen maakuntauudistukseen ja on toki sisällöltään hyvin tekninen. Va-
litettavasti se ei siten tarjoakaan juurikaan ratkaisuja tähän varsinaiseen ongelmaan eli ko-
touttamistoimien erittäin heikkoon hinta—laatu-suhteeseen. Kotouttamisen vuosittaiset
kustannukset ovat vähintään satoja miljoonia euroja, ja aihe on kyllä valtiontalouden kan-
nalta erittäin merkittävä. Menoerä on kasvava, ja siitä on syytä keskustella täällä eduskun-
nassa hyvin kattavasti. Useimmissa tapauksissa kotoutumistoiminnassa onnistuminen riip-
puu ennen kaikkea kotoutujan omasta motivaatiosta, siitä, omaksuuko hän ja haluaako hän
omaksua uuden asuinmaansa kulttuurin ja tavat vai ei.

Arvoisa puhemies! Tässä esityksessä on todettu muun muassa seuraavaa: ”Varhaiskas-
vatuksesta näyttävät hyötyvän erityisesti maahanmuuttajaperheiden lapset.” Asia varmasti
on näin, en sitä asiaa kiistä. Mutta nyt hallitus kuitenkin kaavailee muun muassa kaksivuo-
tista pakollista esiopetusta, joka ulottuisi koko 5- ja 6-vuotiaiden ikäluokkaan. Me perus-
suomalaiset pidämme tätä esitystä, joka todennäköisesti hallitukselta on tulossa, täysin yli-
mitoitettuna toimenpiteenä, ja tämä on vain yksi esimerkki siitä, mihin kaikkeen nämä ko-
touttamistoimet lopulta vaikuttavat.

Arvoisa puhemies! Tätä omavastuun ja oma-aloitteisuuden merkitystä kotoutumisessa
on mahdotonta korostaa liikaa, ja tästä esimerkkinä on se kielitaidon omaksumisen vaati-
mus, mihin edustaja Eerolakin edellä viittasi.

Arvoisa puhemies! Haluan lopuksi kiittää edustaja Rydmania hänen pitämästään asial-
lisesta ja hyvästä puheenvuorosta. Hän jo ehti poistua salista, mutta olisin todennut hänel-
le, että koska näytätte olevan puolueenne johdon kanssa hiukan eri linjoilla näistä maahan-
muuttopoliittisista kysymyksistä, niin jos joudutte joskus pahaan ristiriitaan kokoomuksen
sisällä, niin uskon, että teille löytyisi turvapaikka vaikkapa perussuomalaisista ilman ko-
vin mittavia kotouttamistoimenpiteitä. [Naurua]
17



Pöytäkirjan asiakohta PTK 77/2018 vp
17.03 Simon Elo sin: Arvoisa puhemies! Tervehdin ilolla sitä, että edustaja Savio ja pe-
russuomalaiset ovat valmiita turvapaikkoja myöntämään. Tämän tässä kuulimme.

Edustaja Eerola nosti esille, että jos anonyymi työnhaku otettaisiin käyttöön, muissa
maissa se on tarkoittanut sitä, että työnantaja ei niin sanotusti pystyisi suosimaan sitten
maahanmuuttajahakijoita. Näin voi olla, mutta sitten minulla herää kysymys, että no, ei-
vätkö silloin perussuomalaiset tätä esitystä kannata, kun eipähän ainakaan maahanmuutta-
jahakijoita sitten voi suosia vaan kaikki ovat samalla viivalla. Sehän se meidän sinistenkin
ajatus tässä nimenomaan on. Toisaalta minusta syrjintä ei ole koskaan positiivista, eli suh-
taudun itse hyvin varauksellisesti niin sanottuun positiiviseen syrjintään. Kun pistetään
kaikki samalle viivalle ja samat velvollisuudet ja vastuut ja mahdollisuudet, niin silloin ti-
lanne on hyvä.

Toisaalta edustaja Elomaa täällä ihan ansiokkaasti nosti esille esimerkiksi kielikoulu-
tuksen merkityksen. Se on tärkeä asia, ja tästä edustaja Eerolakin toivoi, että siihen panos-
tettaisiin. Mutta kyllä täytyy sanoa, että on tässä nyt ristiriita sitten minusta aika vahvasti:
edustaja Immosen puheenvuoroissa annettiin suoraan ymmärtää, että kaikki kotouttamis-
toimenpiteet, joihin kyllä perinteisesti kielikoulutuskin lasketaan, ovat täysin tuomittuja
epäonnistumaan. Eli kyllä teillä tuntuu nyt vähän kahta linjaa olevan: joko halutaan panos-
taa tai sitten ei haluta panostaa yhtään. Peräänkuulutan sitä, mikä se puolueen linja nyt sit-
ten varsinaisesti on.

Sinisten näkemys on se, että rajoja ei pidä laittaa auki eikä niitä pidä laittaa kiinni vaan
rajoista pitää pitää huolta — hallittua maahanmuuttoa, sellaista linjaa, mitä tämä hallitus on
nyt onnistunut tässä viimeisen kahden vuoden aikana vetämään. Viime vuonnahan tuli
vain alle 2 000 uutta turvapaikkahakemusta. Verrattuna vuoden 2015 hallitsemattomaan ti-
lanteeseen — 32 000 hakemusta — linja on selvästi toiminut, ja tällä samantyyppisellä lin-
jalla on syytä jatkaa. Tarvitaan sekä rajoja että rakkautta, arvoisa puhemies. 

17.04 Pauli Kiuru kok: Arvoisa rouva puhemies! Ilmastonmuutos on asia, joka on tässä
viime aikoina ollut erityisen paljon esillä, ja samoin tietysti nämä maahanmuuttoasiat.
Nämä kaksi asiaa liittyvät kiinteästi toisiinsa. Kannattaa kiinnostua ilmastonmuutoksesta,
jos on kiinnostunut maahanmuutosta ja muuttopaineista.

Jotta nämä suuruusluokat pysyvät jollain tavalla hahmotettavina, kerron yhden esimer-
kinkin. Afrikan väkiluku on tällä hetkellä 1,3 miljardia. YK:n pessimistisimmän arvion
mukaan Afrikan väkiluku vuonna 2100 on 4,8 miljardia. Pelkkä väestönlisäys vuosisadan
loppuun mennessä on 3,5 miljardia. Mitä se tarkoittaa? Kun sitä verrataan Euroopan väki-
lukuun, se tarkoittaa viittä Euroopan väkilukua tai vastaavasti se tarkoittaa 600:aa Suomen
väkilukua. Tai jos suhteutan sen Pirkanmaahan ja Tampereeseen, niin se tarkoittaa noin
15 000:ta Tampereen kokoista yksikköä, jotka pitäisi sijoittaa Afrikkaan tämän väestön-
kasvun seurauksena. Jokainen tietää, että se on mahdotonta, jokainen tietää, mihin suun-
taan muuttopaine suuntautuu, ja nämä ovat niitä syitä, minkä takia ilmastonmuutoksesta
täytyy keskustella. Siihen täytyy tarttua todella tiukasti. Se, että me keskustelemme, onko
meidän maahanmuuttokiintiömme 750 vai onko se 1 000 vai 1 200, on täysin merkitykse-
töntä kokonaisuuden kannalta. Yksilön kannalta tietysti, jolle siinä bingossa ikään kuin
osuu maahanmuutto-oikeus Eurooppaan, se on, totta kai, ratkaiseva asia, mutta kokonai-
suuden kannalta se on täysin häviävän merkityksetön asia.
18



Pöytäkirjan asiakohta PTK 77/2018 vp
17.06 Mauri Pekkarinen kesk: Arvoisa puhemies! Me varapuhemiehet täällä harvaksel-
taan käytämme puheenvuoroa, vaikka siihen periaatteessa on oikeus. Minä kuuntelin tätä
keskustelua 1,5 tuntia ja tuon hyvänkin ja mielenkiintoisen keskustelun seurauksena ha-
luan oikeastaan vaan pohdiskella ääneen kaikkien kuullen todella sitä, mitä tässä edustaja
Kiurukin vähän pohdiskeli hivenen toisesta näkökulmasta kuin mihin minä nyt tulen —
mutta periaatteessa samaa asiaa pohdiskeli.

Onko pakolaiskysymys sellainen asia ja pysyykö se sellaisena asiana, joka on jossakin
kaukana Afrikassa tai kaukana Aasiassa ja niin poispäin, vai voiko se joku päivä kohdata ja
koskea meitä vähän konkreettisemminkin kuin se nyt tässä pari kolme vuotta sitten meitä
kohtasi? Ei ole aihetta spekuloida sitä, että näin voisi tapahtua ja näin voisi tapahtua, mutta
kun sellaisen tilanteen edessä oltiin ei kovin kaukaisessa historiassa, niin sen haluan tässä
meille kaikille sanoa.

Minä olin Suomessa neljä vuotta ministerinä silloin, vastasin ulkomaalaispolitiikasta
elokuun 21. ja 22. päivänä, jolloin naapurissa oli — Helsingin Sanomatkin kirjoitti sen en-
simmäisen päivän jälkeen — ilmiselvä vallankumousuhka, kun Janajev ja kumppanit teki-
vät, mitä tekivät — en puutu siihen. Me jouduimme silloin miettimään sitä, mikä tästä voi-
si tulla, meidän piti varautua erilaisiin tilanteisiin, ja tässä on rohjettava se sanoa, että kyllä
silloin yksi tilanne, mihinkä piti varautua, oli myös se, että jos jotain todella isoa tapahtuu,
niin voi olla, että Suomeen suuntautuu ei pieni määrä pakolaisia vaan suuri määrä pakolai-
sia. Miten me ajattelimme silloin, että tämä kysymys hoidetaan? Niinkö, että niiden, jotka
ovat Suomesta vähän kauempana, Ruotsissa, Saksassa, Ranskassa ja Italiassa ja niin pois
päin muualla Euroopassa, ei tarvitse kantaa mitään vastuuta kaikesta siitä, joka voisi tapah-
tua, vaan että me hoidamme ne sadattuhannet tai miljoonat ihmiset, jotka pahimmillaan
tänne voivat tulla? Emme me niin ajatelleet. Me ajattelimme niin, että Eurooppa jakaa ja
maailma jakaa yhteisesti sitä vastuuta, jos jotain todella pahaa tapahtuisi. Näin me ajatte-
limme — enkä spekuloi ollenkaan sillä, etteikö näin jatkossa voisi tapahtua, mutta maail-
ma on erikoinen yhteisö, ja ei sitä koskaan tiedä, mitä siellä tapahtuu.

Tämä vaan ajatuksen juoksutteluna siihen tilanteeseen puuttumatta ollenkaan tässä yh-
teydessä vähän roolistanikin johtuen siihen, minkäsisältöinen sen kotouttamispolitiikan pi-
tää olla. Mutta siihen pitää varautua, että meillä on kotouttamispolitiikka. Me emme elä yk-
sin täällä umpiossa muusta maailmasta. Me olemme osa laajaa maailman yhteisöä, oli ky-
symys ilmastoasioista tai erilaisista vallankaappaus- tai -kumousjutuista ja muista vastaa-
vista.

17.09 Olli Immonen ps: Arvoisa puhemies! Ensinnäkin haluan lausua koko salille kiitok-
set siitä hienosta keskustelusta, jota täällä tänään on käyty. Tämä on hyvä esimerkki siitä,
että asioista voidaan keskustella, niistä voidaan olla eri mieltä. Keskustelu on rikasta. 

Edustaja Elo tässä aikaisemmin ihmetteli ja laittoi vähän sanoja suuhuni siitä näkökul-
masta, että minun mielestäni kotouttaminen on jotenkin turhaa tai siinä tullaan epäonnis-
tumaan. Totta kai minä olen sitä mieltä, että täällä Suomessa jo nykyisin olevat maahan-
muuttajat täytyy kotouttaa suomalaiseen yhteiskuntaan tai kotiuttaa takaisin kotimaahan-
sa, jos heillä ei ole halua kotoutua Suomeen. Mutta uskon, että jos maahanmuuton volyymi
pysyy nykyisellään tai kasvaa entisestään, niin silloin pienen Suomen resurssit eivät yksin-
kertaisesti vaan riitä enää kotouttamistoimiin. 

Nyt kun täällä on vielä hallituksesta ministeri paikalla, haluaisin kysyä teiltä sitä, aiot-
teko te nyt tässä loppuvuoden aikana tehdä jotakin sellaisia lainsäädännöllisiä uudistuksia
19



Pöytäkirjan asiakohta PTK 77/2018 vp
tai muita toimia, joilla Suomi tulee välttämään sen, että ajaudumme Ruotsin tielle tai Sak-
san tielle tai Ranskan tielle, ja vältämme tämän maahanmuuttokatastrofin. 

17.11 Eero Suutari kok: Arvoisa puhemies! Suomi on avoin yhteiskunta, ja tähän tulok-
seen me olemme tulleet ihan käytännön syistä, koska me olemme pieni valtio. Me tarvit-
semme ympärillemme ostajia ja tarvitsemme tavaroita ja kanssakäymistä ulkomaalaisten
kanssa. Maailmantuskaa Suomi ei pysty pakenemaan millään tavalla, ja meidän pitää kyllä
ottaa tähän yhteisöön sillä tavalla osaa, että meidät hyväksytään sitten näitten arvojen pe-
rusteella siinä länsimaisessa yhteisössä, missä me kauppaa muitten maitten kanssa käym-
me. Sen takia tällaista maahanmuuttoa, jossa on perusteena se, että paetaan sitä tuskaa,
mitä siellä lähdemaassa on, ei voida kyllä kategorisesti Suomessa kieltää. Se varmasti
muuttaisi Suomen perustuslakia väärällä tavalla. 

Vuosi sitten suuressa valiokunnassa oli pakolaiskomissaari, kyproslainen — en muista
hänen nimeään, hänellä oli sen verran vaikea nimi lausuttavaksi muillekin, että en muista
yhtään hänen nimeään — ja hän ennusti samantyyppistä ajattelua kuin mistä edustaja Kiu-
ru tässä kertoi. Täytyy sanoa, että ei ehkä välttämättä ole kaikille selvillä se kuva, mitä tällä
hetkellä täällä puhutaan tänä päivänä. 

17.12 Teuvo Hakkarainen ps:  Arvoisa rouva puhemies! Ei meillä perussuomalaisissa
ole tässä mitään maahanmuuttovastaisuutta, vaan haittamaahanmuutto-. Me olemme asut-
taneet aikanaan karjalaiset, 400 000 ihmistä, tähän maahan, ja se on onnistunut aivan hy-
vin, kun ei ole kulttuuriristiriitoja ollut ja tämmöisiä. Siitä ne ongelmat tulevat tähän maa-
han, jos me alamme asuttaa tänne... niin kuin äsken mainitsin, suurin osa, 80 prosenttia, on
näistä tulijoista miehiä, ja meillä on jo ennestään ongelma maakunnissa se, että miehiä on
enempi kuin naisia. Se kotouttamisprosessi, tähän pitää... siellä tulee yhteentörmäyksiä,
siitä ei kyllä päästä mihinkään, sen käytäntö tulee näyttämään teille. 

Asioista pitää pystyä puhumaan suoraan, ilman sitä rasistikorttia. Ja jos nyt vähän louk-
kaantuu, minä pyydän kyllä anteeksi kielenkäyttöäni, jos se on semmoista, että se ei sovi
tähän taloon. Mutta vajavainen näiltä osilta olen. 

Sitten tästä ilmastonmuutoksesta, mitä puhutaan. Meillä on maailmassa kahdeksan suu-
rinta saastuttajajokea, jotka tuottavat 90 prosenttia maailman muoveista muun muassa me-
riin. Niitä ongelmia kannattaa mennä sinne alkulähteille katsomaan eikä täällä ruveta. Me
saamme hypätä vaikka kuinka korkealle ja taputella karvattomaan rintaan, että täältä pe-
see, mutta maailman tilanne ei muutu mihinkään. 

Ja jos ollaan esimerkkeinä, ollaan esimerkkeinä, mutta ollaan esimerkkeinä myös siinä
maahanmuutossa, niin että se he haittamaahanmuutto pistetään semmoiselle tolalle, ettei
tule niitä ongelmia, mitä Ruotsissa ja Ranskassa ja Keski-Euroopassa ja muualla on. Ei ote-
ta ongelmia tänne. [Eero Suutarin välihuuto] Tehdään sillä samalla tavalla kuin Unkarissa
Orbán on tehnyt — sai vaalivoiton, koska piti vaalilupauksensa, sen, mitä kansalle lupasi,
sai vaalivoiton, eikä ole ongelmia.

17.15 Simon Elo sin: Arvoisa puhemies! Jää nähtäväksi, saavatko siniset vaalivoiton, kun
pitävät sen, minkä kansalle ovat luvanneet eli 100 000 työpaikkaa. Mutta se jää myöhem-
mäksi. 

Edustaja Kiuru nosti tässä esille tämän muuttopaineen, mikä Eurooppaan on. Tuossa ke-
väällä osallistuin erittäin arvokkaalle kurssille, tärkeälle kurssille, valtakunnalliselle maan-
20



Pöytäkirjan asiakohta PTK 77/2018 vp
puolustuskurssille, ja sielläkin korkeat suomalaiset asiantuntijat juuri tätä viestiä toivat, eli
me emme pääse siitä mihinkään — ajateltiin kysymyksen ratkaisusta mitä tahansa — että
tämä on Euroopalle yksi keskeisiä kysymyksiä, joka pitää pystyä ratkaisemaan. 

Kun tässä viitattiin jopa karjalaisiin evakkoihin, niin kyllä täytyy nostaa esille yksi hen-
kilö, joka heitä asutti, eli Veikko Vennamo, [Teuvo Hakkarainen: Perussuomalainen!] niin
kuin edustaja Eerola jo varmasti arvasikin. Hän totesi viisaasti — mikä tähänkin keskuste-
luun sopii, ja toivon, että koko sali siihen ajatukseen tästä asiasta yhtyy — että jokaisella
ihmisellä on yhtäläinen ja jakamaton ihmisarvo. Meidän pitää löytää Suomen ja Euroopan
tasolla sellaisia ratkaisuja, joissa tämä huomioidaan samalla, kun myönnetään se, että haas-
teita tähän on liittynyt ja vakavia ongelmiakin. Ei sitä voi kukaan kiistää, etteivätkö Rans-
kassa ollut terrorismi, Ruotsissa tapahtuneet autopoltot olisi lieveilmiöitä niistä ongelmis-
ta, joita tähän kysymykseen on liittynyt. 

Mutta haluan uskoa, että meillä ei ole varaa eikä mahdollisuutta nostaa käsiä pystyyn ja
sanoa, että me emme voi tehdä mitään, että olemme tuomittuja epäonnistumaan, vaan tämä
voidaan ratkaista, ja me voimme saada sellaiset ratkaisut, joilla pystytään auttamaan niitä
ihmisiä, jotka sitä apua eniten tarvitsevat, ja pystytään katsomaan siitä joukosta myös ne
ihmiset, jotka valitettavasti yrittävät myös hyötyä, väärinkäyttää tätä meidän turvapaikka-
järjestelmäämme — sitäkin on. Tämä järjestelmä pystytään hoitamaan niin silloin, jos me
Euroopan tasolla löydämme ratkaisut. Valitettavasti, niin EU-kriittinen kuin olenkin, ja
aion olla jatkossakin, siniset eivät usko siihen, että pelkästään Suomen kansallisella lain-
säädännöllä voidaan tätä asiaa ratkaista, vaan me tarvitsemme myös Euroopan tason — eli
meidän tapauksessamme, kun EU:n jäsen olemme, niin EU:nkin — ratkaisuja kysymyk-
seen. Turvapaikkakäsittely EU:n ulkopuolelle olisi yksi keskeinen ratkaisu tähän ongel-
maan. 

17.17 Eero Suutari kok:  Arvoisa puhemies! Tässä on hyvä esitys alla. Nimenomaan ko-
touttamisen kehittämistä me Suomessa tarvitsemme. Meidän volyymimme eivät missään
tapauksessa ole samoja, mitä Ruotsissa tällä hetkellä on ollut tai aikaisemmin historiassa
siellä on ollut. Me kyllä nyt selviämme tämäntyyppisestä maahanmuutosta, mitä tällä het-
kellä on. 

Se tilanne pitää tietysti huomioida, mikä tulevaisuudessa tulee olemaan, ja siihen pitää
varautua, se on toinen asia. Mutta minä haluaisin, että perussuomalaiset sanovat suoraan
sen, onko humanitäärisen maahanmuuton kielto kokonaan se heidän ajamansa asia, sitäkö
te haluatte, vai onko se tällaista liirumlaarumia, mitä tässä äsken sanottiin.

17.17 Juho Eerola ps:  Arvoisa rouva puhemies! Suoraan kysymykseen suora vastaus,
näinhän me olemme linjanneet. Tämä on meidän ohjelmamme mukainen. [Eero Suutarin
välihuuto] — Kyllä, kyllä. — Ja kun katsotaan maailmaltakin esimerkkejä, niin Tanska,
Itävalta tästä lähialueelta Euroopasta ovat huomattavasti kiristäneet linjaansa ja vähentä-
neet humanitääristä maahanmuuttoa.

Kävin Japanissa vuosi sitten syksyllä. Siellä tutustuin hyvin läheisesti sen maahanmuut-
tolinjaan. Ei sinne käytännössä oteta yhtään ketään. Ei sitäkään ole poistettu länsimaisesta
arvoyhteisöstä. Tai joku Australia. 

Kyllä Suomeen saa muuttaa, Suomessa saa olla ja Suomessa saa työskennellä muualta
tullut ihminen, mutta en näe mitään järkeä siinä, että otetaan maahanmuuttoa, joka aiheut-
taa meille ongelmia ja kustannuksia. Ei siinä ole mitään järkeä, ei yhtään mitään järkeä. 
21



Pöytäkirjan asiakohta PTK 77/2018 vp
Toinen varapuhemies Tuula Haatainen: Pyydän edustajia huomaamaan, että vastauspu-
heenkäytäntö ei ole päällä. Pyydän varaamaan normaaleja puheenvuoroja, jos haluatte. 

17.19 Teuvo Hakkarainen ps: Arvoisa puhemies! Eerola vastasikin Suutarille jo aika hy-
vin. Mutta mitä tässä eurooppalaiset voivat tehdä tällä rahalla, mitä Eurooppa syytää tä-
män ongelman hoitamiseen, joka sillä tavalla jää ikuiseksi ongelmaksi? Tehdään siihen
semmoinen ratkaisu, että Pohjois-Afrikkaan laitetaan koulutusjärjestelmä ja sinne ihan
kylä perustetaan — rahaa nimittäin niin paljon menee, että pystytään tämä tekemään — ja
terveydenhuolto ja nimenomaan naiset saadaan siellä koulutettua, kaikki kuntoon, ja rau-
hanturvaajat sinne pitämään järjestystä eikä ympäri maailmaa ramppaamaan joka kylälle
tulipesäkkeisiin. Siellä tulee rauhanturvaajille hyvää kokemusta, ja he pystyvät pitämään
järjestyksen. Naisia ei raiskata eikä lapsia, kun he pitävät järjestyksen siellä, eikä miehiä-
kään — nykyään sekin taitaa olla ihan normaalia jo siellä. Jos nämä resurssit laitetaan sin-
ne, niin pystytään varmasti rakentamaan ihan yhteiskunta, kaupunki, mitä tahansa näillä ra-
hoilla, ja se ongelma pysyy silloin tuon meren takana ja asia on kunnossa.

17.20 Eero Suutari kok: Arvoisa puhemies! Suomi on ulkomaankaupasta kaikista riippu-
vaisin maa, ja se liittyy tähän juuri sen takia, että me tarvitsemme muita maita ja kanssa-
käymistä niitten kanssa. Täällä verrattiin Suomea sellaisiin maihin, jotka hyvin pärjäävät
enemmän omillaan, kun Suomi pärjää osaamisellaan ja sitten yhteistyöllä muitten kanssa.

Toinen varapuhemies Tuula Haatainen:  Oliko edustaja Mäkinen pyytänyt puheenvuo-
ron? Pyydän painamaan nappia. — Edustaja Immonen ensin.

17.21 Olli Immonen ps: Arvoisa puhemies! Haluaisin tässä edustaja Suutarille sanoa sen,
että vapaakaupalla ja kansainvälisellä kaupankäynnillä ei ole mitään tekemistä humanitaa-
risen maahanmuuton kanssa. Japani ei harjoita humanitaarista maahanmuuttoa, mutta se
harjoittaa hyvin paljon kansainvälistä kauppaa. [Teuvo Hakkarainen: Ja on siitä riippuvai-
nen!] — Ja on siitä riippuvainen.

Vielä haluaisin todeta tähän keskusteluun sen tosiasian, että Suomella on tällä hetkellä
Pohjoismaiden löysin maahanmuuttopolitiikka. Suomeen tuli viime vuonna enemmän tur-
vapaikanhakijoita kuin väestöllisesti samankokoisiin Tanskaan ja Norjaan. Tämä on se
uusi normaali, jota kohti ollaan Euroopassa koko ajan menossa. Jokainen Euroopan maa
tulee tiukentamaan omaa maahanmuuttopolitiikkaansa, ja väitän, että Suomi tulee seuraa-
maan perässä.

Toinen varapuhemies Tuula Haatainen:  Nyt annan sitten ministeri Lindströmille vas-
tauspuheenvuoron. Riittääkö 5 minuuttia? — Olkaa hyvä.

17.22 Työministeri Jari Lindström: Kiitos, arvoisa puhemies! Kiitos hyvästä keskuste-
lusta. Tosi mielenkiintoista, ja melko laaja skaalakin tässä käytiin läpi. Tämä alkoi edusta-
ja Immosen sinällään ihan asiallisesta puheenvuorosta. Muutama lainaus. 

Olen aivan samaa mieltä siitä ja olen joka ikisessä puheessa ja keskustelussa aina pitä-
nyt huolen siitä, että sinne tulee teksti: ”Kotouttaminen on ensisijaisesti sen henkilön itsen-
sä vastuulla.” Siitä lähdetään, ja tämä on aivan selvä asia. 

Täällä oli erinomaisia puheenvuoroja.
22



Pöytäkirjan asiakohta PTK 77/2018 vp
Edustaja Eerola, ei ole rasismia todeta, ettei eri etnisissä ryhmissä kotoutuminen ole on-
nistunut. Ei olekaan, ja sekin on sanottu ääneen. Meillä pitää olla kotouttamispolitiikka,
kuten varapuhemies Pekkarinen tuossa omassa puheenvuorossa sanoi. Jos näistä lähtee
liikkeelle, niin tullaan siihen, mitä kotouttamispolitiikka oli ennen 2015:tä ja mitä se on
nyt. Meidän on aivan liian aikaista arvioida niitä tuloksia, mitä me olemme saaneet aikaan,
mutta se on sanottu ääneen ja minä olen sanonut monta kertaa, että ei ole onnistuttu. Ja se
on näin, että eri etnisissä ryhmissä, kun näitä tilastoidaan, se on fakta, että se työllisty-
misaste — joka on jonkunlainen mittari, millä näitä asioita mitataan — on eri tasoilla, ja
itse näen, että kotouttaminen ja työllistyminen menevät käsi kädessä. Jos se työllisyysaste
siellä ei ole edes sillä tasolla, missä se on kantasuomalaisella, niin emmehän me ole silloin
onnistuneet. 

Syyllistä on turha lähteä katsomaan yhdestä suunnasta, vaan kyllä se on kaksivaikutteis-
ta, ja silloin tullaan nimenomaan tähän, että jos valtio tekee päätöksiä, linjaa joitain asioita,
että näin ja näin tehdään, niin kyllä me odotamme, että myös se kotoutettava itse ja ne ryh-
mät tulevat mukaan siihen ja vastaan puolitiehen ja ylikin. Ja me olemme sanoneet tämän
näille ryhmille, kun me olemme järjestäneet erilaisia keskustelutilaisuuksia tavallaan he-
rättääksemme, että hei, teidänkin täytyy tehdä asioita paremmin. Tässä ei ole minun mie-
lestäni mitään rasistista eikä mitään ongelmaa, vaan ongelman toteaminen: meillä on on-
gelma — mitä tälle asialle pitäisi tehdä, jotta me pääsemme tässä asiassa eteenpäin. 

Edustaja Elomaa puheenvuorossaan sanoi, että pitäisi edistää nopeaa työllistymistä, kie-
lenopetusta. — Aivan samaa mieltä. Me olemme 2015:n jälkeen tehneet maahanmuutta-
jien koulutus- ja työllistymispolkuja, on tehty mittavaa rakenteellista uudistustyötä yhdes-
sä OKM:n kanssa. Nämä asiat eivät vain tapahdu ihan hetkessä. Järjestelmiä on uudistettu
työelämälähtöisemmiksi, luotu uusia mahdollisuuksia perustaitojen, ammatillisen osaami-
sen, työkokemuksen hankkimiseksi.

Kuten sanoin, näitten uudistusten vaikutuksia on toistaiseksi vielä vaikea arvioida, tämä
on aivan liian aikaista, mutta mielestäni tämä on se suunta, mihin suuntaan tätä pitää viedä.
Työ pitää ottaa entistä tiiviimmäksi osaksi kotouttamista. Kaikkien palveluitten ja koulu-
tuksen tavoitteena on tukea joustavia reittejä työhön. Ei voi olla niin, että tämä kestää vuo-
sikausia.

Täällä nostettiin esille naisten kotouttaminen, ja tämä on asia, jonka me olemme kerto-
neet myös näille maahanmuuttajaryhmille, että hei, ei ole oikein se, jos täällä maassa on ih-
minen ollut vaikka 20 vuotta eikä osaa suomen kieltä. Silloin joku on mennyt pieleen. Tä-
mäkin pitää sanoa ääneen. Kun tässä on nyt puhuttu siitä, että mitä uskaltaa sanoa, niin kyl-
lä minä olen tämän uskaltanut sanoa ääneen ja tunnustanut, että tässä on epäonnistuttu. Ei
pidä pelätä sanoa, että tämä asia pitää saada parempaan kuosiin. Naiset mukaan kotoutta-
miseen. Väitän, että ne tulokset alkavat tulla ihan toisella tavalla paremmiksi kuin ne ovat
tähän saakka olleet. 

Siihen liittyvät nämä hyvät väestösuhteet, se, että maahanmuuttajilla on ihan samanlai-
set työnhakuvelvoitteet kuin kantasuomalaisilla. Kaikki mitä luomme... muun muassa
tämä niin sanottu SIB-malli, tämmöinen vaikuttavuusinvestointi, tuli alun perin maahan-
muuttajille kotouttamistyökaluksi. Nyt sitä laajennetaan pitkäaikaistyöttömiin. Tätä olen
tarkoittanut sillä, että jos me teemme joitain ratkaisuja, niin niiden pitää istua kaikille, eikä
voi olla niin, että on joitain ohituspolkuja joillekin. Ja tässä tulee yksi asia, jossa tulee se
ero. Se on se kielikoulutus. Tässäkin me olemme koettaneet viedä sitä siihen suuntaan, että
23



Pöytäkirjan asiakohta PTK 77/2018 vp
me emme istuta ihmisiä jossakin luokassa, vaan me teemme sen työelämälähtöisesti. Sillä
tavalla saadaan nämä väestösuhteet, toivottavasti, ja nämä mamu-järjestöt mukaan tähän.

Kysymys, kotoututetaanko vai ei: Tästä vastaavana ministerinä sanon, että kannattaa
yrittää. Vaikkeivat tulokset ole olleet mitään hyviä, niin siitä huolimatta ei kannata luovut-
taa, vaan tähän pitää panostaa, mutta tämä pitää tehdä rohkeasti ja sanoa myös ne epäkoh-
dat, mitkä tähän liittyvät. Huomenna julkaistaan OECD:n raportti tästä asiasta. Me olem-
me sen itse tilanneet, ja sieltä kuullaan, mitkä ovat sitten OECD:n huomiot suomalaisesta
kotouttamispolitiikasta. Se raportti loppuu vuoteen 15. Sen jälkeen on tehty paljon erilaisia
toimenpiteitä, ja uskon, että sieltäkin tulee myös kannusteita siihen, mitä Suomen pitäisi
tehdä paremmin.

17.27 Riitta Mäkinen sd: Rouva puheenjohtaja! Täällä on kuultu nyt paljon puheenvuo-
roja ja käyty varsin kirjavaakin keskustelua tämän tärkeän teeman osalta. Ollaan varmasti
yhtä mieltä siitä, että kotouttamisen yleisenä tavoitteena on ennen kaikkea helpottaa näi-
den maahanmuuttajataustaisten ihmisten pääsyä osalliseksi ja ennen kaikkea antaa oikeus
osallistua meidän yhteiskuntaamme. Tässä nimenomaan työllistymisellä ja pääsyllä työ-
markkinoille on aivan keskeinen rooli.

Täällä on myös nostettu esille hyvin vahvasti kielen oppimisen tärkeys, ja esimerkiksi
työllistymisen osalta se on yksi aivan keskeisiä edellytyksiä. Tässä on meillä ollut varmas-
ti erilaisia ongelmia aikaisemmin, ja yksi on muun muassa liittynyt tähän kotouttamislain-
säädäntöön ja sen mukaiseen kielenopetukseen. Se on ollut hyvin rajallista ja usein kestol-
taan täysin riittämätöntä suhteessa siihen tarpeeseen, mikä maahanmuuttajataustaisella ih-
misellä usein on.

Mutta tiedämme sen, että ei kieltä opi pelkästään kielioppia tankkaamalla vaan sitä opi-
taan myös nimenomaan sosiaalisessa vuorovaikutuksessa ja kanssakäymisessä ihmisten
kanssa. Sitä opitaan nimenomaan työyhteisön myötä, työn kautta, ja ennen kaikkea keskus-
telemalla, ja kyllä minä tässä vaiheessa toteaisin sen, että me kantasuomalaiset olemme ai-
van avainasemassa siinä, millä tavalla me annamme maahanmuuttajille mahdollisuuden
tähän osallisuuteen. Kyllä meidän tehtävänämme on pyrkiä omalta osaltamme siihen, että
me otamme kontaktia ja rohkaisemme yhteistyöhön ja ennen kaikkea pyrimme avaamaan
myös niitä omia sosiaalisia verkostojamme maahanmuuttajataustaisille.

17.29 Simon Elo sin:  Arvoisa rouva puhemies! Haluan kiittää ministeriä viisaasta pu-
heenvuorosta, sillä voin kuvitella, että kun työministeri vastaa tosiaan myös kotouttamis-
kysymyksistä, niin joissain kansalaispiireissä se, että niistä kysymyksistä vastaatte ja to-
dellakin jopa vastaatte eli puhutte niistä asioista ja tuotte ratkaisuja, ei välttämättä aina kii-
tosta herätä vaan enemmänkin jotain muuta. Kuitenkin sekä hallituksen että sinisten linja
on tosiaan se, että ei näissä asioissa hanskoja tiskiin pidä heittää, vaikka totuus on, että Eu-
roopan laajuisesti tulokset kotouttamisessa eivät ole olleet sellaisia kuin niiden pitäisi olla.
Työtä on silti jatkettava, mutta varmasti tietyllä tavalla uudenlaiselta pohjalta. Tähän vai-
kuttaa tietysti politiikka, se, mitkä puolueet nyt kulloinkin hallituksessa ovat ja minkälai-
sesta maailmankuvasta asioita katsoo.

Tämä sinisten edustama tolkun konservatiivilinja on juuri se, että kaikista, jotka tänne
laillisesti jäävät ja haluavat Suomessa elää, asua ja yrittää, pitää tehdä suomalaisia. Näin-
hän se on Yhdysvalloissakin toiminut, maassa, joka minun nähdäkseni varsin hyvin tässä
kysymyksessä on onnistunut. Nykyään siellä on hyvin mutkaton asennoituminen maahan-
24



Pöytäkirjan asiakohta PTK 77/2018 vp
muuttoon. Kaikista tehdään amerikkalaisia. Se on tavallaan kunniakysymys sekä sille yh-
teiskunnalle että niille ihmisille, joista amerikkalaisia tulee, mutta tulijat voivat tosiaan
myös pitää tiettyjä omia kulttuurisia piirteitään, joita liittyy niihin maihin, mistä he tulevat.

Tämä sama käytäntö kyllä toimii Suomessakin, jos se tehdään järkevällä tavalla niin,
että kumpikin joutuu tosiaan tulemaan vastaan, ja päävastuun kotoutumisesta pitää totta
kai olla sillä, joka Suomeen tulee. Tämäkin on sinisille toki maailmankuvakysymys. Oli
sitten kantasuomalainen tai maahanmuuttaja, niin ensi sijassa jokainen on oman onnensa
seppä, ja sitten sitä seppää voidaan auttaa ja tukea tarvittaessa.

Keskustelu päättyi.

Asia lähetettiin hallintovaliokuntaan, jolle sivistysvaliokunnan, sosiaali- ja terveysvalio-
kunnan ja työelämä- ja tasa-arvovaliokunnan on annettava lausunto.
25


	6
	15.52
	15.58
	16.03
	16.05
	16.10
	16.13
	16.21
	16.24
	16.25
	16.26
	16.32
	16.33
	16.34
	16.40
	16.42
	16.44
	16.44
	16.48
	16.50
	16.53
	16.56
	17.00
	17.03
	17.04
	17.06
	17.09
	17.11
	17.12
	17.15
	17.17
	17.17
	17.19
	17.20
	17.21
	17.22
	17.27
	17.29


