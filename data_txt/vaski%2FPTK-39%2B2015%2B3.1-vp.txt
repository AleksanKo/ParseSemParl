















































DEMD842.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

3.1. Suullinen kysymys pakottavasta lainsäädännöstä (Rinne Antti sd)
Suullinen kysymys SKT 18/2015 vp

Suullinen kyselytunti

Puhemies Maria Lohela: Edustaja Rinne.

Keskustelu

16.01 Antti Rinne sd: Arvoisa puhemies! Herra pääministeri, te olette toivoneet työmark-
kinajärjestöiltä ehdotusta tuottavuutta ja kilpailukykyä parantaviksi esityksiksi. Olette toi-
voneet, että työmarkkinajärjestöt tekisivät paremman ehdotuksen kuin teidän oma pak-
koon perustuva esityksenne, joka on epäoikeudenmukainen poliiseja, palomiehiä, sairaan-
hoitajia, kaupan kassoja, satojatuhansia muita työssä käyviä kansalaisia kohtaan.

Tänään SAK on pyytämänne työmarkkinaratkaisuehdotuksen tehnyt. Tämä ratkaisu on
parempi ja oikeudenmukaisempi kuin teidän oma ehdotuksenne. Tämä parempi ehdotus ei
leikkaa tuhansia euroja suomalaisten työntekijöitten ansioista, ja tämä ehdotus nostaa tuot-
tavuutta sekä parantaa kilpailukykyä 4 prosenttia heti. Tämä ehdotus takaisi työrauhan ja
palkkamaltin jatkumisen.

Nyt kysyn teiltä, arvoisa pääministeri: vedättekö te nyt nämä pakkolait pois?

16.02 Pääministeri Juha Sipilä (vastauspuheenvuoro): Arvoisa puhemies! Kuten tuossa
jo hetki sitten totesin, niin tervehdin ilolla tätä neuvotteluavausta, tätä ehdotusta, mikä on
nyt pöydällä, ja olen patistellut työmarkkinajärjestöjä nyt istumaan neuvottelupöytään.

Meillä on ensi viikon keskiviikkona täällä tiedonanto tästä hallituksen paketista ja käy-
tännössä aikaa maanantaina kello 16:een saakka löytää parempi ratkaisu tähän. Mielihyvin
otan paremman ratkaisun vastaan, niin kuin olen monta kertaa toivonut. Toivon, että tä-
män avauksen pohjalta, minkä SAK nyt on tehnyt, pystytään sitten sellainen löytämään
maanantai-iltapäivään mennessä.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan painamalla V-painiketta ja nousemalla seisomaan.

16.03 Antti Rinne sd (vastauspuheenvuoro): Arvoisa puhemies! Perinteisesti tämmöiset
esitykset tulisivat yhteisesti työnantaja- ja palkansaajapuolelta. Nyt tällä hetkellä työnan-
tajapuolta ei tunnu neuvottelutoiminta kiinnostavan. Herra pääministeri, tiedättekö, miksi
näin on?
 Tarkistettu
4.0



Pöytäkirjan asiakohta PTK 39/2015 vp
Minä oikeastaan kerron sen teille. Työnantajan ei tarvitse neuvotella, sillä hallitus on ot-
tanut Elinkeinoelämän keskusliiton asiamiehen roolin tässä kokonaisuudessa. Te olette an-
taneet työnantajille kaiken sen, mitä työnantajat ovat toivoneet. 

Arvoisa pääministeri, entinen EK:n työmarkkinajohtaja Lasse Laatunen totesi eilen Aa-
mulehdessä näin: en ole neuvottelijana joutunut koskaan epäilemään palkansaajan käden-
puristusta. Te lupasitte ottaa vastaan ehdotuksen palkansaajapuolelta ja olette olleet val-
miita luopumaan pakkolakipaketista. Herra pääministeri, voidaanko teidän kädenpuristuk-
seenne nyt luottaa?

16.04 Pääministeri Juha Sipilä (vastauspuheenvuoro):  Arvoisa puhemies! Odotan tie-
tenkin nyt, että neuvottelut alkavat ja jatkuvat. Tiedän, että parasta aikaa työmarkkinajär-
jestöt ovat koolla ja neuvottelevat tältä pohjalta, mikä on hyvä asia. Odotan, että sieltä tu-
lee yhteinen ehdotus sitten maanantaina kello 16:een mennessä.

Se, miksi ollaan nyt tässä tilanteessa, ei ole palkansaajajärjestöjen vika tai elinkeinoelä-
män järjestöjen vika, vaan yhdessä on sovittu Suomi tämmöiseen tilanteeseen, missä tällä
hetkellä ollaan. Meidän pitää löytää kilpailukykyloikka ja tähän kilpailukykyeroon, joka
on noin 15 prosenttia meidän tärkeimpiin kilpailijamaihimme, täytyy löytää ratkaisuja il-
man, että me syytämme tässä ketään. Jos ei sitä ratkaisua synny neuvottelemalla, niin sit-
ten hallituksen täytyy edetä omilla käytettävissä olevilla keinoilla.

Vielä näihin pakkolakeihin, niin kai kaikki lait ovat pakollisia. Ei punaista päin saa ajaa
ja niin edespäin. (Vasemmalta: Ohhoh!) Kyllä lait ovat pakottavia aina. 

16.05 Jukka Gustafsson sd (vastauspuheenvuoro): Arvoisa puhemies! Kuulosti hyvältä,
että pääministeri odottaa työmarkkinajärjestöiltä nyt rakentavaa neuvottelua. Katson itse
tätä mittakaavaa, minkä nyt SAK esitti, että 4,2 prosenttia ja kilpailukyvyn parantuminen
heti eikä sen tyyppistä epävarmaa hyppyä, mitä hallituksen esitys pitää sisällään, joka jou-
tuu käymään perustuslakivaliokunnan lävitse, ja jollei sopua synny, on iso riski, että syn-
tyy äärimmäisen vakava työehtosopimuskierros vuoden päästä. Jos SAK esittää kahdelle
vuodelle äärimaltillista ratkaisua, ekalle vuodelle nollasopimus ja toiselle käytännössä hy-
vin lähelle sitä, niin voidaan sanoa, että nämä suuruusluokat ovat lähellä toisiaan. Nyt vain
pitää hallituksen vaikuttaa, että elinkeinoelämä vedetään sieltä samasta poterosta pois, mi-
hin hallitus on nyt EK:n ottanut. Nyt pitää myöskin (Puhemies: Edustaja Gustafsson, ky-
symys!) elinkeinoelämältä edellyttää toimia. Oletteko samaa mieltä? (Naurua)

16.07 Pääministeri Juha Sipilä (vastauspuheenvuoro): Arvoisa puhemies! Olen samaa
mieltä. Neuvotteluja ei synny, elleivät kaikki osapuolet ole hakemassa aidosti sitä ratkai-
sua. Nyt meidän pitää löytää tähän kilpailukykyyn 5 prosentin kilpailukykyhyppy, sitten
me tarvitsemme sen lisäksi maltillista palkkaratkaisua, ja me tarvitsemme monia muita toi-
mia, jotka parantavat tuottavuutta tuolla yritysten tasolla. Se on lähinnä yritysten ja yhtei-
söjen oma tehtävä sitten se viimeinen 5 prosenttia. Tässä SAK:n esityksessä on paljon auki
olevia kysymyksiä, esimerkiksi siitä puuttuu tämä sotumaksujen alentamisen 1,72 prosent-
tia, sen rahoitus. Tässä hallituksen esityksessä siihen on rahoitus, se maksaa noin 800 mil-
joonaa, ja siihen täytyy rahat jostakin löytää.

16.08 Eero Heinäluoma sd (vastauspuheenvuoro): Arvoisa puhemies! Nythän on todel-
lakin saatu tänään uusia ehdotuksia. SAK:lta tuli ehdotus, ja myös STTK ja Akava ovat il-
2



Pöytäkirjan asiakohta PTK 39/2015 vp
moittaneet, että heillä on myös omia ehdotuksia, ja keskustelu olennaisesti on mennyt
eteenpäin. Yksi ehdotus kuitenkin kokonaan puuttuu tästä, ja se on tämä työnantajien eh-
dotus. Elinkeinoelämän ehdotusta ei ole tähän mennessä tullut. Nyt moni epäilee, että se
johtuu siitä, että he katsovat, että tämä hallituksen esitys on heille paras, siis se heikentää
suoraan työsuhteen ehtoja.

Ja kun te, arvoisa pääministeri, sanotte, että pakkolakeja ovat kaikki lait, niin te olette
ensimmäistä kertaa Suomen historiassa puuttumassa työehtoihin pakkolainsäädännöllä,
jolla te estätte sopimasta työehdoista paremmin kuin mitä täällä hyvin kyseenalaisella pe-
rustuslakia rikkovalla tavalla päätettäisiin. Elinkeinoelämän keskusliiton erittäin tunnus-
tettu neuvottelujohtaja ja myös lakimies, Laatunen, itse epäili, että tämä on perustuslain
vastaista. (Puhemies koputtaa) Kysyn teiltä: oletteko valmiit omaa ehdotustanne edes
muuttamaan, jos työnantaja ei tule tähän neuvottelupöytään mukaan, niin kuin nyt näyttää?

16.09 Pääministeri Juha Sipilä (vastauspuheenvuoro): Arvoisa puhemies! Hallitus päät-
tää omasta tiedonannostaan ensi viikon maanantaina klo 18 ja tiedottaa siitä välittömästi tä-
män jälkeen. Siihen saakka tilanne on auki. Niin kuin olen moneen kertaan sanonut, olem-
me valmiita muuttamaan nyt pöydällä olevaa ehdotustamme. Mutta minulle on vastenmie-
listä ajatella sillä tavalla, että tässä olisi joku, joka hyötyy, ja joku, jolta on pois. Me haem-
me nyt ratkaisua siihen, että Suomen työllisyystilanne paranee. Me haemme 110 000:ta
uutta työpaikkaa, ja se lähtee sieltä, että panemme Suomen kilpailukyvyn rakenteita kun-
toon. Tämä on yksi pienen pieni toimenpide siinä kokonaisuudessa, mitä tarvitsemme, että
työllisyysaste lähtee positiiviseen kehitykseen Suomessa. Tähän vastakkainasetteluun
meidän ei pitäisi nyt langeta vaan lähteä siitä, että haemme yhdessä ratkaisua, joka on Suo-
men edun mukainen, (Puhemies koputtaa) ja se työtön saisi toivoa siitä, että työpaikka vie-
lä jonakin päivänä löytyy.

16.10 Jari Myllykoski vas (vastauspuheenvuoro): Arvoisa rouva puhemies! Pääministeri
Sipilä esittää argumentteja, että vastakkainasettelua ei saa suorittaa eikä siihen pitäisi ke-
tään pakottaa, mutta en ihmettele yhtään, että Hakaniemessä ei suostuttu yhteiskuntasopi-
muksen osalta painamaan päätä siihen yhteiskuntasopimuksen giljotiiniin, minkä te laitoit-
te sinne ylle. Nyt kysyn, niin kuin edustaja Heinäluoma edellä: Voisiko hallitus laittaa,
edes pienen toiveen kuiskata EK:n korvaan Etelärantaan, että esittäkää te myös oma vaih-
toehtonne, mitenkä tästä eteenpäin mennään? Vai onko niin, että hallitus purkaessaan tam-
mikuun kihlauksen, puuttuessaan sopimusoikeuteen katselee vain sivusta tätä tilannetta?

16.11 Pääministeri Juha Sipilä (vastauspuheenvuoro):  Arvoisa puhemies! Olen tänään
keskustellut Lauri Lylyn kanssa, ja hän esitti toivomuksen, että voisinko olla työnantaja-
puoleen yhteydessä ja koettaa saada osapuolet neuvottelupöytään. Olen tuota pyyntöä nou-
dattanut, ja he istuvat tällä hetkellä neuvottelupöydässä. (Eduskunnasta: Hyvä!) Tämän
enempää en nyt tälle asialle pysty tekemään.

16.11 Paavo Arhinmäki vas (vastauspuheenvuoro): Arvoisa rouva puhemies! Pääminis-
teri Sipilä, te toistatte koko ajan sitä, että ratkaisun pitää olla maanantaina valmis yhdessä
itse asiassa Suomen historian suurimpia työmarkkinaratkaisuja. Tämä takaraja, jonka te
asetatte, ei perustu mihinkään muuhun kuin teidän omaan päätökseenne. Jos ajatellaan näi-
tä pakottavia lakeja, joilla te haluatte viedä pienipalkkaisilta sairaanhoitajilta, palomiehil-
3



Pöytäkirjan asiakohta PTK 39/2015 vp
tä, poliiseilta sunnuntailisät ja haluatte, että ihmisillä ei ole varaa sairastaa, niin näiden la-
kien käsittely kestää varmasti vähintään vuoden. Teidän pitää tehdä lakiesitykset, teidän
pitää tuoda ne eduskuntaan, ne pitää käsitellä perustuslakivaliokunnassa. Mikä kiire tässä
on? Nimittäin hallituksella on aina oikeus ja mahdollisuus vetää oma huono lakiesityksen-
sä pois eduskunnasta. Eikö näin vakavassa tilanteessa hallituksen kannattaisi (Puhemies
koputtaa) nyt panostaa siihen, että saadaan hyvä ratkaisu, (Puhemies koputtaa) eikä jäärä-
päisesti viedä todella huonoa ratkaisua eteenpäin?

16.12 Pääministeri Juha Sipilä (vastauspuheenvuoro): Arvoisa puhemies! Edustaja Ar-
hinmäki, olette oikeassa. Juuri näin haluamme toimia. Olemme vapusta asti käytännössä
yrittäneet hakea tähän asiaan ratkaisua neuvottelemalla ja neuvottelemalla, tekemällä
kompromissiehdotuksia. Nyt hallitus tekee oman ehdotuksensa, lähtee viemään sitä eteen-
päin. Juuri niin kuin sanoitte: tulee kestämään tuonne ensi kesään saakka, että nämä lait
ovat valmiita.

Jos en maanantaina saa ehdotusta ja matkan varrella tulee joku superidea, joka on pa-
rempi kuin hallituksen idea ja se on yhdessä sovittu, niin aina olemme valmiita harkitse-
maan myöskin matkan varrella asioita uudelleen. Aina olemme valmiita harkitsemaan uu-
delleen. Mutta keskiviikkona on tiedonanto, ja siitä juna lähtee eteenpäin nyt sitten tämän
hallituksen paketin kanssa. Se on päätetty ja sovittu myöskin eduskunnan kanssa.

16.13 Valtiovarainministeri Alexander Stubb (vastauspuheenvuoro):  Arvoisa rouva
puhemies! Edustaja Arhinmäki kysyi, minkä takia on kiire. Kiire sen takia, että meidän
bruttokansantuote on edelleen alle sen, mitä se oli vuonna 2008. Kiire sen takia, että mei-
dän kasvu on hidasta. Kiire sen takia, että meidän työttömyystilanne heikkenee jatkuvasti.
Kiire sen takia, että meillä on heikko kilpailukykytilanne. Kiire sen takia, että me olemme
tällä hetkellä Euroopan sairas mies.

Loppupelissä tämä yhtälö on yksinkertainen: Jos meillä ei ole kilpailukykyä, ei ole vien-
tiä. Jos ei ole vientiä, ei ole kasvua. Jos ei ole kasvua, ei ole työpaikkoja. Jos ei ole työpaik-
koja, ei ole verorahoja. Jos ei ole verorahoja, ei ole hyvinvointia.

Tällä on kiire.

16.14 Peter Östman kd (vastauspuheenvuoro):  Arvoisa rouva puhemies! Tässä kun
kuuntelee ja seuraa tätä keskustelua, niin saa tällaisen käsityksen, että ei ole vieläkään ym-
märretty sitä, että meidän heikko kilpailukykymme johtuu siitä, että yritykset eivät pärjää
vientimarkkinoilla.

Kysyisin sitten pääministeriltä, että eikö tämän logiikan mukaan, kun täällä peräänkuu-
lutetaan myöskin, että yrityssektori toisi pöytään jotain vastinetta näille eduille, mitä nyt
ollaan sitten lupaamassa, jos me parannamme kilpailukykyä, niin eikö se sama logiikka toi-
mi sitten myöskin, että Suomi on valmis auttamaan pakolaisia, mutta samalla me vaatisim-
me heiltä jotain vastinetta siitä, että me autamme heitä. Siis eikö hallituksen tavoite ole sitä
nimenomaan, että haetaan yrityksille parempaa kilpailukykyä, ja siinä tilanteessa me
emme voi edellyttää, että yritykset laittaisivat jotain omaa pöytään?

16.15 Pääministeri Juha Sipilä (vastauspuheenvuoro):  Arvoisa puhemies! Kyllä läh-
demme siitä, että yritysten kilpailukyky paranee, yritykset lähtevät työllistämään, investoi-
maan Suomeen. Kun tämä ilmapiiri ja luottamus suomalaisen yhteiskunnan selviämiseen
4



Pöytäkirjan asiakohta PTK 39/2015 vp
haasteistaan paranee, niin investoinnit lähtevät liikkeelle. Meillä on todellakin tavoitteena
110 000 uutta työpaikkaa tämän hallituskauden aikana, ja ne eivät itsestään synny. Kilpai-
lukyvyn eteen täytyy tehdä toimia. Tämä on yksi toimi siellä toimien joukossa.

Mutta kyllä tässä työnantajiltakin vaaditaan ihan samalla tavalla. Jos tätä termiä nyt ha-
lutaan käyttää, niin "pakottavalla lainsäädännöllä" tehdään työntekijän muutosturvaa. Irti-
sanomistilanteessa tulee kuukauden muutosturva, koulutus. Olemme myöskin säätämässä
lakia, jossa työterveydenhuolto samassa tilanteessa jatkuisi puoli vuotta. Ja samassa yhtey-
dessä olemme myöskin parantamassa naisvaltaisten alojen ongelmaksi kokemaa vanhem-
painvapaan kustannusten tasaamista. (Puhemies koputtaa) Nämä kolme asiaa ovat pakot-
tavia myöskin työnantajapuolella.

16.16 Antti Rantakangas kesk (vastauspuheenvuoro):  Arvoisa puhemies! Pääministeri
on tehnyt erittäin vastuullisella tavalla tätä Suomen johtamista, ja on harmi, että tämä yh-
teiskuntasopimus kaksi kertaa kaatui. Mutta pääministeri ja hallitus ovat edelleen antamas-
sa mahdollisuuden työmarkkinajärjestöille löytää ratkaisuja kilpailukyvyn parantamisek-
si. Tänään Suomen Pankin SDP-taustainen pääjohtaja Erkki Liikanen totesi, että tämä
SAK:n esitys ei valitettavasti ole riittävä tähän tilanteeseen. Sen takia olisikin tärkeää, että
lähipäivien aikana löytyisi ratkaisu, jossa tällainen kertaluontoinen kilpailukyvyn paranta-
misratkaisu saataisiin aikaan ja totta kai myöskin maltillinen ja pitkäkestoinen palkkarat-
kaisu. Se on kaikkien intressi. Toivoisin, että SDP:n puolellakin ja vasemmistoliiton puo-
lella pantaisiin kaikki ruuti siihen, että tällainen yhteinen ratkaisu löytyy.

On hieno asia, että hallitus on tehnyt päätöksiä ja linjauksia, joilla Suomen kilpailuky-
kyä parannetaan. Kysyisin pääministeriltä: oletteko edelleen valmiit käyttämään tätä noin
miljardin veroporkkanaa sitten osana tätä kokonaisratkaisua, jos tällainen äärimaltillinen
palkkaratkaisu (Puhemies koputtaa) syntyy tässä kokonaispaketin yhteydessä?

16.17 Pääministeri Juha Sipilä (vastauspuheenvuoro): Arvoisa puhemies! Tähän paket-
tiin tosiaan kuuluu — se aina tahtoo täällä keskustelussa jäädä vähän taustalle — miljardin
euron veronkevennykset. Kun saamme nyt tämän vietyä hallitusti ja määrätietoisesti maa-
liin, miljardin euron veronkevennykset parantavat huomattavasti ihmisten ostovoimaa ja
sitä kautta luovat myöskin osaltaan talouskasvua.

Meillä on myöskin lisäsäästöjen paine. Ellemme pääse tässä talouskasvussa liikkeelle
kilpailukykyä parantaen, joudumme tekemään lisäsäästöjä. Myöskin näistä voidaan siinä
tilanteessa luopua, että päästään näissä asioissa eteenpäin.

Tässä yhteydessä haluaisin kyllä antaa kiitokseni edustaja Ihalaiselle erityisesti siitä,
että olen saanut käydä kanssanne taustakeskusteluja tästä tilanteesta. Niistä on ollut paljon
hyötyä, kun tätä taustakeskustelua on käyty matkan varrella. Kiitos siitä.

16.18 Antti Lindtman sd (vastauspuheenvuoro):  Arvoisa puhemies! Pakko on pelolla
johtamista ja mennyttä maailmaa. (Perussuomalaisten ryhmästä: Niin on pakkoruotsikin!
— Naurua)

Pakko on pelolla johtamista ja mennyttä maailmaa. Näin, arvoisa pääministeri, te sanoit-
te vielä viime vuonna. Tänään olemme saaneet lukea lehdistä, että Nokia kaatui pelolla
johtamiseen. Nyt te vertasitte näitä pakkolakeja, sanoitte, että nämä työnantajalle tulevat
pakkolait ovat ihan samanlaista pakkoa kuin työntekijöille. Oli sitten kyse työterveyshuol-
losta tai irtisanomisturvasta, niistä voi aina sopia paremmin. Nyt te työntekijöille annatte
5



Pöytäkirjan asiakohta PTK 39/2015 vp
sellaisen pakon, että vaikka siellä olisi halua, niin ei voi sopia paremmin. Eikö tämä ole
pakkoa, ja eikö tämä ole pelolla johtamista?

Sanoitte, että kaipaatte superideaa. Nyt on tullut esitys, joka vaikuttaa nopeasti, välittö-
mästi ensi vuodesta alkaen viennin kilpailukykyyn, takaa työrauhan pitkäksi aikaa (Puhe-
mies koputtaa) ja on oikeudenmukaisempi. Ja tämä teidän tienne on epävarma. (Puhemies
koputtaa) Kannattaisiko luopua pelolla johtamisesta ja siirtyä esimerkillä johtamiseen?

16.20 Pääministeri Juha Sipilä (vastauspuheenvuoro): Arvoisa puhemies! Kaikki lain-
säädäntö on pakkoa. Kyllä se vain näin on, että lainsäädännöllä me haluamme ohjata yh-
teiskuntaa tiettyyn suuntaan ja niin tässäkin tapauksessa. Tämän tarkoituksen, 5 prosentin
kilpailukykyhypyn, lähtökohtana on se, että työtön saa töitä. Ja minusta meidän pitäisi löy-
tää nyt yhdessä tähän parempi polku ja paras mahdollinen polku. Valitettavasti tässä
SAK:n ehdotuksessa tähän 5 prosenttiin ei ole vielä tarpeeksi vastauksia. Mutta kuten sa-
noin, niin tämä on hyvä alku, että on ehdotus pöydällä, ja tästä voidaan lähteä keskustele-
maan. Työmarkkinajärjestöt sitä parastaikaa tekevät. Ja toivon, että tämä jalostuu nyt vii-
konlopun aikana sellaiseksi, että tuo 5 prosentin tavoite saadaan täyteen. Tässähän oli ele-
menttejä jo siitä toisestakin (Puhemies koputtaa) palikasta eli maltillisesta palkkaratkaisus-
ta.

16.21 Arto Satonen kok (vastauspuheenvuoro): Arvoisa puhemies! SAK:n ehdotuksen
ydin on siinä, että siinä on maltillinen palkkaratkaisu vuosille 17 ja 18. Se osoittaa sitä, että
sielläkin on ymmärretty tilanteen vakavuus, ja se on hyvä asia. Mutta samaan aikaan mei-
dän on ymmärrettävä se, että maltillisia palkkaratkaisuja on tehty tähänkin asti, mutta siitä
huolimatta me emme ole saaneet käännettyä työllisyyttä kasvuun. Eli sen takia on tärkeää,
että siinä on mukana myös se, mitä STTK ja Akava ovat esittäneet, että siellä on oikeuden-
mukaisempi ja tasapuolisempi tapa tehdä tämä 5 prosentin kilpailukykyhyppy.

Yhdyn niihin puheenvuoroihin, mitä täällä on sanottu, että myöskin EK:n tulee olla mu-
kana rakentamassa tällaista kokonaisvaltaista ratkaisua. Tässä on siis elementit olemassa,
kun nämä pystytään yhdistämään. Mutta kysynkin työministeriltä: eikö ole niin, että mei-
dän pitää saada sekä maltillinen palkkaratkaisu että (Puhemies koputtaa) 5 prosentin kil-
pailukykyhyppy, jotta työllisyys lähtee kasvuun?

16.22 Oikeus- ja työministeri Jari Lindström (vastauspuheenvuoro):  Arvoisa puhe-
mies! Veitte jalat suustani. Olen aivan samaa mieltä, ja tästä koko ajan on ollut kyse. Ei ole
ollut kyse siitä, että olisi joku yksi keino tai kaksi keinoa, millä tämä ongelma ratkaistaan.
Se on se kokonaisuus, ja kokonaisuus on hallitusohjelma, ja hallitusohjelmaa noudatetaan.
Ja on hyvä, että nämä työmarkkinaosapuolet ovat nyt tuoneet näitä ratkaisuesityksiä. Nyt
on aikaa viikonloppuun, ja maanantaina sitten katsotaan ja hallitus tekee johtopäätöksiä.

Hyvä, että keskustellaan. Hyvä, että tulee vaihtoehtoja. Toivon, että tämä johtaa siihen,
että päästään tässä yhteiskunnassa eteenpäin tämänkin asian puolella.

16.22 Ville Niinistö vihr (vastauspuheenvuoro):  Arvoisa puhemies! Tosiaan nyt tarvi-
taan maltillista valtiomiesjohtajuutta ja kykyä sopia. Tähän liittyen on kiinnostavaa, että
kun te, pääministeri, piditte tv:ssä poikkeuksellisen puheen viime viikolla, niin te esititte
joukon tilannekuva-arvioita, jotka olivat varsin voimakkaita ja kärjekkäitä, ja niitten poh-
jalta te sanoitte, että teillä on nämä politiikan päätöksen tavoitteet, joista te ette voi tinkiä.
6



Pöytäkirjan asiakohta PTK 39/2015 vp
Arvoisa pääministeri, monet asiantuntijat pitävät kuitenkin näitä väitteitänne hieman lii-
oiteltuina. Esimerkiksi se, että Suomi olisi vaarassa joutua Brysselin ohjaamaksi, ei pidä
paikkaansa, koska alijäämämenettelyssä on valtaosa Euroopan maista jo ollut ja siinä on
lähinnä kysymys raportointivelvoitteesta.

90-luvulla Suomi oli vaikeuksissa saada ylipäätään lainaa, koska maksukykymme oli
heikko. Nyt saamme lainaa historiallisen halvalla korolla, (Välihuutoja) ja meidän luotto-
luokitus on hyvä. Suomen talouden tilanne on vaikea, mutta ei kannata myöskään luoda lii-
oitelluilla mielikuvilla pelkoa ja epätoivoa ihmisille, vaan luoda positiivista (Puhemies ko-
puttaa) uskoa siihen, että nämä ongelmat voidaan ratkoa.

Kysyn, pääministeri: oletteko edelleen asiantuntijoiden kritiikistä riippumatta yhtä miel-
tä tämän tilannekuva-arvionne kanssa edelleen ja oletteko sitä mieltä, että näin kovat kei-
not leikata hoitajien palkoista ovat perusteltuja, vaikka pehmeämpiäkin keinoja olisi ole-
massa?

16.24 Pääministeri Juha Sipilä (vastauspuheenvuoro): Arvoisa puhemies! Kyllä olen sa-
maa mieltä tilannekuvasta. Meidän velkatasomme verrattuna moneen muuhun Euroopan
maahan on vielä kohtuullinen: 60 prosentin paikkeilla on tämä julkisen talouden velka suh-
teessa bruttokansantuotteeseen.

Mutta meidän alijäämämme ja sen kehitys on ollut surkea. Me olemme nyt toista vuotta
peräkkäin tässä yli 3 prosentin kategoriassa. Tänä vuonna lähellä 3,5:tä prosenttia bkt:stä
on siis julkisen talouden alijäämä, kun yhdessä sovittu raja tälle on 3 prosenttia. Jos tämä
3,5 ylittyy, niin me olemme automaattisesti tässä liiallisen alijäämän menettelyssä, joka
tarkoittaa sitä, että tuo ensi viikolla käsittelyyn tuleva budjettikirja käytetään sitten tuolla
komission hyväksynnässä. On siellä toki muitakin maita ollut tässä menettelyssä, (Puhe-
mies koputtaa) ei se maailmanloppu ole sekään, mutta kyllä minusta meidän nyt pitäisi
panna itse omat asiamme kuntoon ja...

Puhemies Maria Lohela: Nyt on aika täynnä.

...korjata tämä 10 miljardin kestävyysvaje.

16.25 Sampo Terho ps (vastauspuheenvuoro): Arvoisa puhemies! SAK:n avaus on todel-
lakin myönteinen, ja kehityssuunta on tällä hetkellä hyvä. Toivon hartaasti, että tämä on
ensimmäinen askel laajempaan sopuun tästä kysymyksestä.

Hallitus on vaikeinakin hetkinä ja kovassa paineessa ollut sovitteleva ja pyrkinyt yhteis-
työhön, jotta ei jouduttaisi ratkaisuihin, jotka joidenkin osapuolten mielestä ovat yksipuo-
lisia. Hallitus on tavoitellut kaksiosaista ratkaisua yhteiskuntasopimuksen ja palkkamaltin
muodossa. Meillä on tällä hetkellä 110 000 pitkäaikaistyötöntä, eli korjausliikkeellä kiel-
tämättä on kiire.

Arvoisa pääministeri, miten näette näiden meidän kahden tavoitteemme suhteen, jos me
edelleen pidämme kiinni sekä yhteiskuntasopimuksesta että palkkamaltista? Ovatko mo-
lemmat välttämättömiä, ja miten käy, jos turvaudumme vain toiseen?

16.26 Pääministeri Juha Sipilä (vastauspuheenvuoro):  Arvoisa puhemies! Nämä mo-
lemmat tarvitaan, ja nämä molemmat toteutuessaan parantaisivat julkisen talouden tasapai-
noa puolella prosentilla, ja se tarkoittaa sitä, että silloin voisimme toteuttaa tämän miljar-
7



Pöytäkirjan asiakohta PTK 39/2015 vp
din euron veronkevennyksen ja jättää sitten ne ehdolliset säästötoimenpiteet tekemättä.
Tämä on tämän kaiken takana.

Ja vielä näistä yhteiskuntasopimusneuvotteluista, mihin viittasitte: Tosiaan vapusta
saakka on käyty keskustelua siitä, voimmeko ottaa yhteiseksi tavoitteeksi Suomelle, että
kustannuskilpailukyky paranee 5 prosentilla. Tästä keskustelimme vapusta saakka eri vai-
heissa elokuun 21. päivään saakka, ja me emme päässeet tästä sopimukseen, voidaanko ot-
taa tämmöinen yhteinen tavoite vai ei. Sen takia (Puhemies koputtaa) hallitus joutui teke-
mään sitten omia ratkaisuja.

Puhemies Maria Lohela: Viimeinen kysymys tähän aiheeseen, edustaja Rinne.

16.27 Antti Rinne sd (vastauspuheenvuoro): Arvoisa rouva puhemies! Te, herra päämi-
nisteri, olette tällä pakkolainsäädäntöhankkeellanne aiheuttaneet työmarkkinoille ristirii-
taa asettumalla tässä selkeästi Elinkeinoelämän keskusliiton eli toisen osapuolen puolelle.
Te olette taannut Elinkeinoelämän keskusliitolle lottovoiton tässä keskustelussa.

Te lähditte hakemaan tuottavuusloikkaa, silloin vaaditte 100:aa tuntia lisää työaikaa.
Kun siihen ei suostuttu, te totesitte: "Kannet kiinni, eikä neuvotteluja jatketa." Sitten pää-
dyitte kilpailukykyloikkaan, miinus 5 prosenttia: tarkoittaa palkanalennuksia, niin kuin
näistä pakkolaeista voi selkeästi havaita.

Jos EK nyt hyväksyy tässä työmarkkinaratkaisun, jolla saadaan syntymään tulosta
SAK:n esityksen pohjalta, onko hallitus nyt valmis hyväksymään sen, mitä työmarkkina-
pöydästä tulee, ilman että hallitus itse pakkolakeja sen jälkeen enää vie eteenpäin?

16.28 Pääministeri Juha Sipilä (vastauspuheenvuoro):  Arvoisa puhemies! Tässä on
monta termiä. Meidän kilpailukykyeromme meidän kilpailijamaihin on 15 prosenttia, ja
enemmänkin ehkä. Me tarvitsemme kustannuskilpailukyvyn paranemista ja tuottavuuden
paranemista. Kustannuskilpailukyky paranee esimerkiksi työaikaa jatkamalla tai sitten
näillä muilla toimilla, mitkä ovat täällä keskustelussa olleet. Tuottavuus paranee sitten lä-
hinnä niillä toimilla, mitä siellä yrityksissä tehdään: tuottavuuden parantamista prosessien
paranemiseksi, tuotteen kehittämiseksi ja prosessikehitykseksi. Nämä ovat niitä toimia,
mitä tehdään siellä yrityksissä.

Näistä olen valmis keskustelemaan. Otan ehdotuksen vastaan maanantaina, ja hallitus
päättää sitten jatkotoimista maanantaina kello 18. Ja tässä salissa keskiviikkona keskustel-
laan sitten siitä, onko se pohja nyt hallituksen esittämä pohja vai tuleeko joku uusi pohja, ja
sen me näemme maanantaina.

Kysymyksen käsittely päättyi.
8


