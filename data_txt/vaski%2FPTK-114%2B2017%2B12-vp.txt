















































DEM38E.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

12. Hallituksen esitys eduskunnalle laiksi yleisestä asumistuesta annetun lain muuttamises-
ta

Hallituksen esitys HE 161/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään ympäristöva-
liokuntaan, jolle perustuslakivaliokunnan on annettava lausunto.

Keskustelu

20.59 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Käsittelemme nyt lakia yleisestä asumistuesta. Tämä on avoimesti todeten
haastava kokonaisuus, jonka taustoja haluan teille nyt hieman avata.

Hallituksen alaisena istui viime talven taitteessa kannustinloukkuja ja niiden purkamis-
ta pohtinut ryhmä, joka jatkoi pohdintaansa myös hallituksen puoliväliriihtä varten. Osana
työnteon kannustavuuden vahvistamista ja asumistuessa vuokrien nousun hillitsemistä ta-
vallaan yhdistävää ratkaisua hallitus teki kevään riihessä päätöksen ottaa käyttöön kunta-
ryhmittäisen neliövuokrakohtaisen katon. Lisäksi tuossa yhteydessä hallitus päätti, että
yleisen asumistuen enimmäisasumismenot sidotaan vuokraindeksin sijasta elinkustannus-
indeksiin.

Kun sitten kesällä, niin kuin aina poliittisista päätöksistä pitää viranhaltijoiden ja virka-
miesten tehdä konkretiaa ja lainsäädäntöä, tuota päätöstä neliövuokraleikkurista ruvettiin
käytännössä valmistelemaan, huomattiin, että se olisi monimutkaistanut huomattavasti ny-
kyistä asumistukijärjestelmää ja heikentänyt huomattavasti pieniin asuntoihin maksetta-
vaa asumistukea. Siksi hallitus syksyn budjettiriihessä päätti toteuttaa muutoksia asumis-
tukeen, mutta luopui suunnitellusta neliövuokraleikkurista keinona tähän. Sen sijasta hal-
litus päätti palauttaa asumistukeen niin sanotun osa-asunnon enimmäisasumismenon, joka
oli käytössä ennen vuoden 2015 asumistuen kokonaisuudistusta. Kyseessä ei ole uusi asia,
vaan osa parin vuoden takaista järjestelmää, joka palautetaan.

Osa-asunnolla tarkoitetaan itsenäisestä asunnosta vuokrattua osaa. Osa-asunnon enim-
mäisasumismenoa sovellettaisiin myös alle 20 neliön asuntoihin, koska rakentamismää-
räysten perusteella asunnon vähimmäiskoko on 20 neliötä. Kuitenkin tiedämme, että eri-
tyisesti pääkaupunkiseudulla tätäkin pienempiä on olemassa. Osa-asunnon enimmäisasu-
mismeno olisi 80 prosenttia nykyisistä enimmäisasumismenoista. Osa-asunnon enimmäis-
asumismenon lisäksi yleisen asumistuen enimmäisasumismenot säilytetään vuoden 18 ai-
kana tämän vuoden tasolla sekä mainitulla tavalla pidettiin kiinni päätöksestä sitoa enim-
mäisasumismenot elinkustannusindeksiin, mutta vasta vuodesta 2019 lukien. Näin saatiin
 Tarkistettu
4.3



Pöytäkirjan asiakohta PTK 114/2017 vp
jotakuinkin kokonaisuudessaan kasaan se säästö, josta hallitus asumistukien kasvun taltut-
tamiseksi puoliväliriihessä päätti. Tämän nyt käsittelyssä olevan esityksen tavoitteena on
siis hillitä asumistukimenojen kasvua ja erityisesti hyvin pienten asuntojen kohtuuttomia
vuokrapyyntöjä.

Tällä esityksellä on siis valtiontalouden menoja pienentävä vaikutus, mutta tietenkin
ikävimmät vaikutukset kohdistuvat tuensaajiin. On arvioitu, että osa-asunnon normi alen-
taa 12 000 asumistuen saajan tukitasoa keskimäärin 30 euroa kuukaudessa. Jos katsotaan
erityisesti opiskelijoita, niin heidän osaltaan osa-asunnon enimmäisasumismenon keski-
määräinen vaikutus yhden hengen opiskelijaruokakuntien tuen tasoon on kuntaryhmästä
riippuen 13—24 euroa kuussa. Suurimmat vaikutukset olisivat Helsingissä ja muissa isois-
sa kaupungeissa yksin asuville asumistuen tasossa.

Arvoisat kollegat, tämän aiheen ympärillä on käyty ymmärrettävästi ja aika odotetusti-
kin kiivastakin julkista keskustelua. Olemme tunnistaneet voimakkaan edunvalvonnan,
jonka opiskelijajärjestöt tähän erityisesti ovat kohdistaneet. Siihen liittyen haluankin tä-
män keskustelun taustaksi todeta, että osa-asunnon normi vaikuttaa asumistuen tasoon vain
silloin, kun asumismenot ylittävät tuon osa-asunnon normin mukaisen enimmäisasumis-
menon, ei siis aina. Asumistuen taso ei muutu, jos vuokra on alle ehdotetun osa-asunnon
enimmäisasumismenon — rohkenisin sanoa, että kun vuokra on jotakuinkin kohtuullinen.
Tuen pieneneminen on aina tuensaajalle menetys, enkä sitä täällä yritä muuksi puhua. Mut-
ta on silti hyvä muistaa, että osa-asunnon enimmäisasumismenon käyttöönoton jälkeenkin
osa-asuntoon maksettava asumistuen enimmäismäärä on nyt kun opiskelijat ovat uudessa
järjestelmässä suurempi kuin opintotuen asumislisän enimmäismäärä aikanaan oli. Tuntuu
vain, että joskus historian muisti on meillä kaikilla kovin lyhyt.

Arvoisa puhemies! Vielä viimeisenä saatteena tähän lähetekeskusteluun haluan sanoa,
että on tärkeää seurata muutosten vaikutuksia asumistuen saajien toimeentuloon, ja tähän
hallitus on sitoutunut. On myös kohtuullista arvioida kokonaisvaikutuksia päätöksistä eri
väestöryhmiin. Meillä on selkeä kokonaistarve asumistuen isolle kehittämistyölle. Lisäksi
on hyvä aina muistaa, että erityisesti pienituloisten asumisen turvaamiseksi tukijärjestel-
mää ja asuntopolitiikkaa tulisi tarkastella ja kehittää kokonaisuutena. Tämäkin äskeinen
huomioon ottaen pääministeri Juha Sipilän hallitus on asettanut kokonaisen hankkeen val-
mistelemaan tiekarttaa perusturvan ja toimeliaisuuden kokonaisuudistukseksi. Asumistuki
on osa tuota työtä. Siinä selvitetään kustannus-, työllisyys-, tulonjako- sekä muut vaikutuk-
set, jos asumisen tukeminen irrotetaan toimeentulotuesta ja toteutettaisiinkin yksinomaan
asumisen tukien kautta. Eri vaihtoehtoja käsittelevä valmistelutyö koordinoidaan yhteen
Juho Saaren eriarvoisuustyöryhmän kanssa.

Lisäksi toinen opiskelijoita puhututtanut teema, ruokakuntakäsite: STM selvittää yhteis-
työssä Kansaneläkelaitoksen kanssa yleisen asumistuen ruokakuntakäsitettä ja sen uudis-
tamista niin, että kimppakämppäläisten asuminen helpottuisi.

21.05 Olli-Poika Parviainen vihr: Arvoisa herra puhemies! Kiitos ministeri Saarikolle
avoimesta ja kattavasta alustuksesta liittyen tähän vaikeaan kokonaisuuteen.

On kuitenkin varsin ymmärrettävää, että erityisesti monet opiskelijat ovat peloissaan,
koska heiltä on jo otettu varsin paljon. Enää ei siis oikeastaan edes yllätäkään, että opiske-
lijoilta ollaan jälleen leikkaamassa lisää. Tämä osa-asunnon normi leikkaa kimppa-asujien
ja pienten asuntojen vuokralaisilta asuinseudusta riippuen erikokoisen summan. Opiskeli-
2



Pöytäkirjan asiakohta PTK 114/2017 vp
jat asuvat näet muita asumistuen saajia useammin näet. Näin ollen osa-asunnon normin
vaikutukset kohdistuvat tällä hetkellä pääosin opiskelijoihin.

Osa-asunnon normi heikentäisi edullisimpien asumismuotojen suosiota opiskelijoiden
keskuudessa, mitä varmasti emme tavoittele. Yleisen asumistuen ruokakunta- ja avoliitto-
tulkintojen vuoksi yhteisasuminen aiheuttaa opiskelijoissa huolta ja hankalia tilanteita sekä
turhaa selvittelytyötä jo entuudestaan. Toivon, että ministerin mainitsema selvitys siitä,
voitaisiinko tätä vanhentunutta ruokakuntatulkintaa tarkistaa ja muuttaa nykyaikaisem-
maksi, etenee mahdollisimman nopeasti.

Yhteisasumisen väheneminen uhkaa ajaa opiskelijoita asumaan yhä enemmän kalliim-
piin yksiöihin ja pieniin kaksioihin, mikä samalla myös lisää asumismenokustannuksia.
Tämä käyttäytymisvaikutus tunnustetaan hallituksen esityksessäkin. Mikään laskelma ei
osoita, että esityksessä toivotut säästöt oikeasti toteutuisivat. Lakiesitys tunnustaa myös
sen, että asumistuen säästöistä arviolta yli 40 prosenttia voi siirtyä toimeentulotuen me-
noiksi. Toimeentulotuki nähdään yhtenä pahimmista kannustinloukuista. Sen tulisi olla
viimesijaista sosiaaliturvaa, toimeentulotuen tarkoituksena kun ei ole toimia jatkuvais-
luonteisena ensisijaisten etuuksien täydentäjänä eikä korvata niitä. Koska asumistuen ta-
son alentaminen lisää toimeentulotukimenoja ja toimeentulotukiriippuvuutta, esitys voi
kaikkien tavoitteiden vastaisesti heikentää monen kohdalla työnteon kannusteita. Tätä on
nyt syytä tarkastella todella kriittisesti.

Toisin kuin muut asumistuen saajat, opiskelijat eivät pääsääntöisesti ole oikeutettuja toi-
meentulotukeen, koska opintolaina katsotaan opiskelijan tuloksi. Näin ollen opiskelijat
joutuvat rahoittamaan kasvaneita asumismenoja opintorahalla, opintolainalla ja työtuloil-
la. Opiskelijan tehtävä on opiskella, mutta kumma kyllä kokopäiväisestä opiskelusta ol-
laan jälleen tekemässä taloudellisesti jos ei täysin mahdotonta, niin jälleen kerran vähem-
män houkuttelevaa.

Työssäkäynnin lisääntyminen puolestaan voi pidentää tutkintoaikoja, vaikka nimen-
omaan opintoaikojen lyhentyminen on ollut hallituksenkin tavoitelistalla — ristiriitaista
toimintaa, puhumattakaan siitä, että taas kerran ylipäätään kehdataan mennä leikkaamaan
opiskelijoilta. Joko unohtui opintorahan suuri megaleikkaus, joka vasta tänä syksynä astui
voimaan? Kun puhutaan yksittäisistä kympeistä, ne voivat olla meille kansanedustajille
pieniä rahoja mutta opiskelijoilla voidaan puhua viikkojen ruokarahoista.

Asumisen tukijärjestelmää tulisi uudistaa johdonmukaisesti ja selkeyttäen. Nyt ollaan
liikkeellä mielestäni epäjohdonmukaisesti ja väärin keinoin. Tämä hallituksen esitys itses-
säänkin tunnistaa monia ongelmia, joihin esityksen toteuttaminen voi johtaa. Toivon har-
taasti, että näihin ongelmiin myös puututaan jatkossa. Nyt olisi syytä pitää tuumaustauko ja
jättää tämäkin laki ehkä vielä hautumaan, kunnes saadaan ratkaisuja asumisen kokonais-
kysymyksiin. Olen sitä mieltä, että se on monimutkainen yhtälö, jota ei voida ratkaista het-
kessä. Mutta toivoisin, että näitä ei palasteltaisi eteenpäin vaan pyrkisimme tuomaan val-
miimpia kokonaisuuksia käsiteltäväksi.

Toinen varapuhemies Arto Satonen: Otamme vielä edustajien Räsänen ja Modig pu-
heenvuorot ja sen jälkeen menemme debattiin.

21.09 Joona Räsänen sd: Arvoisa puhemies! Puuttuisin tässä ensimmäisessä puheenvuo-
rossa oikeastaan kahteen asiaan tässä isossa kokonaisuudessa, ja molemmat liittyvät osa-
asunnon normiin ja sen palauttamiseen.
3



Pöytäkirjan asiakohta PTK 114/2017 vp
Ministeri aikaisemmin avauspuheenvuorossaan tämän asiakokonaisuuden kävi läpi ja
äsken myös edustaja Parviainen tätä hyvin läpivalaisi, mitä tämä tarkoittaa. Tässähän
konkreettinen muutos on todella se, että arvioiden mukaan tämä osa-asunnon normi ja sen
palautus alentaa noin 12 000:n kimppakämpässä asuvan tukea, ja keskimääräisenä summa-
na on käytetty 30:tä euroa. Kun ajatellaan tätä 30:tä euroa, se varmasti monelle täällä tun-
tuu pieneltä rahalta, mutta jos nyt ajattelee sitä siinä opiskelijan kukkarossa, jos opiskeli-
jalounaan hinta olisi 3 euroa, niin puhutaan siis 10 päivän lounasrahoista — 10 päivän lou-
nasrahoista. Tämä aika hyvin konkretisoi sen, mistä on kysymys, elikkä siis 10 arkipäivän
lounasraha on kaksi viikkoa koulussa, mitä tällä kolmellakympillä olisi syönyt, joten se on
kohtuullisen suuri summa. Varsinkin kun tämä leikkaus tätä kautta toteutetaan jälleen si-
ten, että sen jälkeen kun ensin on tehty megaluokan opintotukileikkaukset, niitä on yritetty
paikata tällä asumistuen muutoksella ja sitten on keksitty jälleen uusi tapa käydä opiskeli-
jan kukkarolla, moni opiskelija kokee tämän ihan ymmärrettävästi erittäin epäoikeuden-
mukaiseksi.

Mutta laajempi kysymys liittyy tähän käyttäytymisvaikutukseen, mitä myös edustaja
Parviainen jo aikaisemmin kävi läpi. Jos käy niin, että tämän takia useampi opiskelija siel-
tä kimppakämpästä muuttaa esimerkiksi isompaan yksiöön tai kaksioon, [Silvia Modig:
Niin!] niin tämähän tulee nostamaan asumismenoja, jolloin myös asumistuessa tämä var-
masti näkyy. Ja kyllä toivoisi, että ministeri hieman kävisi läpi tätä, millä tavalla on arvi-
oitu, että tämä käyttäytymisvaikutus tulee näkymään tulevaisuudessa asumistukimenois-
sa: tuleeko tästä se toivottu 4 miljoonan euron säästö, [Puhemies koputtaa] vai käykö niin,
että säästöt jäävät olemattomiksi?

21.12 Silvia Modig vas: Arvoisa puhemies! Ministeri esittelypuheenvuorossaan puhui
siitä, että hallituksella on tässä tavoitteena vuokrien nousun hillitseminen, varsinkin pien-
ten asuntojen suhteen. Hallitus tuntuu tässä nojaavan ajattelunsa siihen oletukseen, että
asumistuen muutokset näkyvät vuokrissa. Tällehän ei löydy tutkimusnäyttöä. Sen ovat ky-
seenalaistaneet niin Kelan tutkijat kuin Valtion taloudellisen tutkimuskeskuksen tutkijat.
Esimerkiksi 90-luvulla oli monen vuoden putki, jolloin asumistuki ei noussut mutta vuok-
rat nousivat. Mikään tilasto ei tue tätä olettamaa.

Nyt tässä on itse asiassa se riski, että pienten asuntojen hinnat nousevat. Jos kimppakäm-
pässä asuminen ei ole enää kannattavaa ja asumistukea saa enemmän omaan yksiöön tai
pieneen kaksioon, niin on oletettavaa, että osa näistä ihmisistä lähtee sinne yksiöiden ja
kaksioiden markkinoille. Se on juuri se asuntokanta, jossa on kovin paine tällä hetkellä,
missä on kysyntää paljon enemmän kuin on tarjontaa, ja jos sinne lisätään ihmisiä, jotka
näitä asuntoja hakevat, niin se voi itse asiassa johtaa täysin päinvastaiseen tilanteeseen
kuin mitä hallitus toivoo, eli siihen, että näitten kaikkein kysytyimpien asuntojen vuokrat
itse asiassa nousevat. Miten hallitus on ottanut tämän huomioon? Onko tätä skenaariota
käyty läpi, mikä tämän vaikutus muihin asuntoihin on? Tämä ongelmahan on kaikkien kas-
vavien kaupunkiseutujen, että asumisen hinta on liian korkea, mutta erityisen iso tämä on
Helsingissä, ja kun meillä puolet asukkaista on yksin eläviä, niin nimenomaan niistä yksi-
öistä on valtava pula. Minä pelkään myös, samalla tavalla kuin edustaja Räsänen täällä to-
tesi, että tämä voi itse asiassa johtaa kustannusten nousuun ja tämä saattaa johtaa pahim-
millaan siihen — koska Helsingissä meillä siis on jo todellinen ongelma siitä, että osa ih-
misistä joutuu turvautumaan toimeentulotukeen saadaksensa asumiskustannuksensa katet-
tua — että tämä vie, taas kerran, useampia ihmisiä toimeentulotuen varaan, jonka me kaik-
4



Pöytäkirjan asiakohta PTK 114/2017 vp
ki tiedämme erittäin passivoivaksi ja hankalaksi tukimuodoksi, jota ei ole tarkoitettu arjen
pyörittämiseen vaan siihen viimesijaiseen apuun, kun on todellinen hätä.

Toinen varapuhemies Arto Satonen:  Nyt on mahdollisuus pyytää tähän asiaan vastaus-
puheenvuoroja. 

21.14 Eva Biaudet r (vastauspuheenvuoro): Arvoisa puhemies! Tuntui hyvältä kuitenkin
kuulla ministerin keskustelevan ja käsittelevän näitä haasteita ja ongelmia. Tulee se käsi-
tys, että hän oli kyllä hyvin tietoinen tämän esityksen ongelmista. Siinä mielessä tietenkin
tunnen olevani vähän hämilläni, koska en oikein tiedä, miten voi vastustaa ministeriä, joka
itse asiassa kuulostaa siltä, että hän ei koe, että se esitys on niin hirveän hyvä. Mutta onhan
tämä nyt jonkinnäköinen osoitus siitä, että me emme ole löytäneet asuntopolitiikkaan rat-
kaisuja. Se on tietenkin pidemmän ajan kysymys kuin vain yhden hallituksen. Se on pitkä-
aikainen asia. Mutta tuntuu silti aika epäoikeudenmukaiselta, että juuri silloin haetaan täl-
laisia mahdollisia ratkaisuja, jotka kohdistuvat juuri opiskelijoihin, joilla muutenkin on
aika kovat oltavat. Varsinkin Helsingin — tai kaupunkien — opiskelijoilla on erityisen
hankala tilanne. Onko tämä nyt välttämätöntä, ministeri Saarikko?

21.15 Johanna Karimäki vihr (vastauspuheenvuoro): Arvoisa puhemies! Opiskelijajär-
jestöt ovat hyvinkin ymmärrettävästi huolissaan ja tuohtuneita tästä esityksestä, joka enti-
sestään heikentää opiskelijoiden asemaa. Opiskelijoiden entisten toimeentuloleikkausten
päälle tämäkin lisäleikkaus vielä. Herää kysymys, koska tulee raja vastaan, että opiskeli-
joiden kuritus lopetetaan.

Tässä keskustelussa on noussut esiin todella varteenotettavia ja tärkeitä kysymyksiä sii-
tä, että tämä heikentää kimppa-asumisen houkuttavuutta, sysää ihmisiä toimeentulotuelle
mutta sitten taas toisaalta lisää pienten asuntojen tarvetta ja kysyntää, joka entisestäänkin
nyt on erittäin suurta varsinkin täällä pääkaupunkiseudulla. Onko tässä varmasti tehty kaik-
ki vaikutusarviot huolella? Arvoisa ministeri, voitteko kuitenkin harkita vielä, että tässä
esityksessä olisi muutettavaa tai parannettavaa tai jopa että tämä vedettäisiin pois?

21.16 Hannu Hoskonen kesk (vastauspuheenvuoro): Arvoisa herra puhemies! On hyvä,
että asumistukimuotoihin haetaan uusia ratkaisuja, mutta tämäkin lakiesitys on kuitenkin
vain sitä oireen hoitamista ja itse tautiin ei puututa pätkän vertaa. Se ei ole hallituksen vika,
vaan olemassa olevien olosuhteiden hoitamista. Siitähän tässä on kysymys.

Mutta katsokaapa tätä asumistukisysteemiä tässä maassa, miten järjettömyyksiin se on
mennyt. Aikoinaanhan asumistuki luotiin sitä varten, että vähävaraisille ihmisille annettai-
siin mahdollisuus laadukkaampaan asumiseen kuin sillä hetkellä heillä oli varaa. Mihin
tämä homma on mennyt? Nyt tässäkin kaupungissa muuan ruotsalaismiljardööri omistaa
9 000 asuntoa ja nostaa valtiolta asumistukirahoja maksimiin vedettyjen vuokrien kautta
noin 20 miljoonaa joka vuosi. Onko tämän valtion tarkoitus tukea jotain ruotsalaista moni-
miljonääriä? Joku voi sanoa tietysti, että Caymansaarilla asuvana miljardöörinä pitäähän se
joka vuosi uusi Ferrari ostaa, koska se maalihan rapautuu jo vuoden aikana, suolavesihän
sitä syö.

Pitäisikö meidän ruveta vihdoin ja viimein miettimään, mitä me oikeasti tästä aluekehi-
tyksestä tässä maassa haluamme? Jos me jatkamme jääräpäisesti tätä tietä, [Puhemies ko-
5



Pöytäkirjan asiakohta PTK 114/2017 vp
puttaa] mitä opposition edustajiltakin olen kuullut, että pitää keskittää valtavasti, niin sitä
tietä vastaan tulee varmasti susi ja paljon muutakin.

21.17 Anneli Kiljunen sd (vastauspuheenvuoro): Arvoisa herra puhemies! On todella
harmillista, että hallitus ei ole tehnyt todellisia vaikutusarvioita tälle esitykselle, joka vai-
kuttaa opiskelijoitten toimeentuloon ja lapsiperheitten toimeentuloon ja joka tulee vaikut-
tamaan myös meidän asuntorakentamiseen ja meidän sosiaaliturvaan. Meidän pitäisi pi-
kemminkin parantaa ensisijaisia etuuksia, kun tämänkin vaikutuksista nyt meillä ihmisiä
siirtyy pysyvästi taas toimeentulotuen piiriin. Erityisesti opiskelijalapsiperheet tulevat kär-
simään tästä sen takia, että vaikka tulee huoltajakorotus, niin tämä huoltajakorotus ei tule
kompensoimaan tästä aiheutuvia leikkauksia. Tämän asian seurauksena myös perheelliset
opiskelijat joutuvat siirtymään opiskelun ohella työelämään, mikä tulee viivästyttämään
sitten opiskelijoitten valmistumisia. Kysyisin nyt ministeriltä: minkälaisia kokonaisvaiku-
tusarvioita on tehty tästä, [Puhemies koputtaa] että miten tämä vaikuttaa ihmisten toimeen-
tuloon sekä meidän asuntorakentamiseen?

21.18 Toimi Kankaanniemi ps (vastauspuheenvuoro): Arvoisa puhemies! Tässä esityk-
sessä on tietysti niitä epäkohtia, jotka ovat ilmi tulleet tässä yhteisasumisessa ja järjestel-
mässä, ja on valiokunnassa syytä käydä ne hyvin huolella läpi, ettei kohtuuttomuuksia ta-
pahdu eikä opiskelu ainakaan keneltäkään tämän takia vaarannu, koska opiskeluun meidän
on satsattava. Mutta tämä on myös osa, pieni oire siitä, että meidän koko asumispolitiikka
ja asumisen tukipolitiikka ovat kyllä kokonaisremontin tarpeessa. Alueellinen kehitys Suo-
messa on tällä hetkellä hurjan eriarvoista. Syrjäseudulla, maaseudulla autioituu asuntoja, ja
kasvukeskuksissa eletään nousevien asumiskustannusten kanssa ja opiskelijat ovat niitten
korkeitten asumiskustannusten kourissa. Kysynkin ministeriltä: onko tämä asumistukijär-
jestelmän kokonaisuudistus menossa tämän hallituksen aikana eteenpäin, [Puhemies ko-
puttaa] vai onko se täysin unohdettu? 

21.20 Olli-Poika Parviainen vihr (vastauspuheenvuoro): Herra puhemies! Palaisin vielä
tähän ruokakunta- ja avoliittotulkintaan, joka tässä kulki rinnalla keskustelussa. Olen jo-
tenkin kavahtanut sitä jo pitkään. Se on mielestäni invasiivinen opiskelijoille nykyisessä
muodossaan — siis se, miten näitä selvityksiä pitää tehdä. Otin iloisena vastaan sen ajatuk-
sen, kun ministeri sanoi, että tähän aiotaan puuttua tai ainakin tarkistaa asia, joten kysyi-
sinkin teiltä, ministeri Saarikko: osaatteko sanoa, milloin meillä on odotettavissa jonkinnä-
köinen raportti tai tulos siitä, ja milloin pääsemme keskustelemaan siitä, voisimmeko me
tämän pienen epäkohdan korjata?

21.20 Silvia Modig vas (vastauspuheenvuoro): Arvoisa puhemies! Ajatus siitä, että asu-
mistukimenot pitää saada pienenemään, on ymmärrettävä. Mutta pitää ymmärtää, että asu-
mistukimenot eivät ole kasvaneet vain sen takia, että vuokrat ovat nousseet, vaan myös sen
takia, että yhä useampi tarvitsee asumistukea pärjätäkseen. Ainoa kestävä tapa vähentää
asumistukimenoja on luoda tarpeeksi kohtuuhintaista asuntotuotantoa. Siihen valtiolla ja
hallituksella on keinonsa: pitkän korkotukimallin kehittäminen, johon hallitus on tarttunut
ja jota se tekee — mikä ansaitsee kiitosta — rakentamisen vauhdittaminen erilaisin inves-
tointiavustuksin — tässä valitettavasti on nähty huonoja leikkauksia — ja MAL-sopimuk-
sen muodossa tarjottu porkkana, josta annan myös kiitosta hallitukselle. Nämä ovat niitä
6



Pöytäkirjan asiakohta PTK 114/2017 vp
ainoita kestäviä keinoja, joilla päästään siihen, että asumistukimenot vähenevät, koska se
tuen tarve ei vähene sillä, että sitä ei anneta, vaan se vähenee sillä, että sitä ei enää tarvita.
Ja tämä on se, mistä edustaja Hoskonen minun mielestäni puhui: itse tauti pitää parantaa
eikä etsiä erilaisia laastareita.

21.21 Joona Räsänen sd (vastauspuheenvuoro): Arvoisa puhemies! Tuossa avauspu-
heenvuorossa ministeri hieman antoi ymmärtää, että niillä, jotka tätä osa-asunnon normia
vaikkapa arvostelevat, on hieman lyhyt muisti. On ehkä kuitenkin paikallaan käydä läpi,
että muistaakseni aika moni hallituspuolueidenkin edustaja kannatti nimenomaan opiske-
lijoiden siirtoa yleiseen asumistukeen juuri sen takia, että sillä kompensoitiin näitä valta-
via opintotukileikkauksia. Ei silloin puhuttu siitä, että sitten kun tämä siirto tehdään, niin
edelleen tullaan leikkaamaan, että edelleen tullaan käymään siellä opiskelijoiden kukka-
roilla. En edes mene siihen lyhytmuistisuuteen, mikä on näkynyt tässä salissa vaikkapa tä-
män koulutuslupauksen osalta. Jotenkin niin tämä näyttää edelleen olevan, että aika mo-
nella on lyhyt muisti sen suhteen, minkälaisten kylttien kanssa oli valokuvissa ennen vaa-
leja, ja sitten niiden toimenpiteiden suhteen, mitä täällä on sitten vaalien jälkeen ollut, niin
että tämä lyhytmuistisuus on varmaan puolin ja toisin ollut tässä pienoisena ongelmana 

Toinen varapuhemies Arto Satonen: Ja nyt ministeri Saarikko, 3 minuuttia. 

21.23 Perhe- ja peruspalveluministeri Annika Saarikko:  Arvoisa puhemies! Muuta-
ma huomio:

Ensinnäkin yritän asettaa tämän asumistukikysymyksen mittakaavaan. Tämän nyt kes-
kustelussa olevan osa-asunnon normin nettosäästövaikutus on 2,4 miljoonaa asumistuki-
potissa, jossa puhutaan itse asiassa useammasta miljardista. Kysymys on periaatteellinen
ja, kyllä, valtiontalouden säästöjä tuova. Kuitenkin tämän kokonaisesityksen isommat
säästövaikutukset tulevat tästä elinkustannusindeksiin sitomisesta nykyisen vuokraindek-
sin sijaan ja sitten myöskin menojäädytyksestä tämän vuoden tasolle.

Sitten muutama huomio vielä: 
Meidän alkuperäinen ajatuksemme oli, että tämä kannattaisi toteuttaa palauttamalla ajal-

ta ennen vuoden 2015 asumistukiuudistusta tämä neliövuokraleikkuri, koska ajattelimme
sen olevan toimiva, mutta näimme, että siinä olisi ollut riski vielä suuremmasta pieniin
asuntoihin kohdistuvasta vaikutuksesta, joka olisi kohdistunut ehkä laajempaan väestöryh-
mään mutta ollut monella tavalla vielä ikävämpi kokonaisratkaisu.

Edustaja Biaudet kysyi, voisinko harkita tämän perumista. En voi, [Naurua] tai aina har-
kita voi, mutta minulla ei ole, arvoisa puhemies, minkään sortin valtuuksia tehdä sitä täältä
aitiosta tänä iltana. Mutta kyllä näen, että on järkevää kuitenkin asettaa mittasuhteisiin
tämä muutos, varsinkin siihen, kun viittasin muistiin. Kyllä, näissä keskusteluissa tiedän,
että se ei ole aina erityisen tahdikasta, koska itse kullakin se pätkii, mutta halusin vain huo-
mauttaa, että osa-asunnon enimmäisasumismenojen käyttöönoton jälkeenkin — siis tämä
palauttaminen näistä enimmäisasumismenoista osa-asuntoasujille — osa-asuntoon mak-
settavan asumistuen enimmäismäärä on suurempi kuin aikanaan opintotuen asumislisän
enimmäismäärä. Tämä asettaa minusta tämän toiminnan nyt jonkin sortin mittakaavaan,
minkä vuoksi voin tämän kuitenkin suoraselkäisesti esitellä, vaikka olen avoimesti myön-
tänyt tämän olevan esityksenä kivulias tietyille väestöryhmille, käytännössä eniten opiske-
lijoille.
7



Pöytäkirjan asiakohta PTK 114/2017 vp
Edustaja Kiljusen arviota siitä, että tässä kärsijöitä olisivat lapsiperheet, en ylenkatso
enkä väitä tietäväni mutta luulen, että erityisen paljon lapsiperheitä Suomessa ei opiskeli-
joina tai muutoin asu alle 20 neliön asunnoissa. Näinkin voi olla, mutta luulen, että moni ei
asu, ja hyvä niin.

Edustaja Kankaanniemi tiedusteli tästä asumistukiuudistuksesta. Hallitus kytkee tämän
osaksi isompaa kuvaa, perusturvan ja toimeliaisuuden kokonaisuudistusta, jossa asumistu-
kea arvioidaan osana nimenomaan laajemmin sosiaaliturvaa, myös sen kytköstä toimeen-
tuloon ja muihin etuuksiin. Minusta se on järkevää, ja koen, että salissa on varmasti tästä
yksimielisyys, että järjestelmä pitää katsoa kokonaisuutena. Tuo ei valmistu tämän vaali-
kauden aikana vaan on asia, johon varmasti kaikki puolueet ottavat seuraavien vaalien ai-
kana 2019 kantaa: miten kukin puolue haluaa tuohon nyt hallituksen virkamies- ja asian-
tuntijapohjalta laatimaan tiekarttaan suhtautua.

Arvoisa puhemies! Vielä edustaja Modigin sinällään oikeutettuun pohdintaan, onko asu-
mistuella ja vuokrien hinnannousulla yhteyttä: Tutkimustulokset ovat ristiriitaisia. On
myös paljon tutkimuksia ja arkikokemuksellisuutta, jotka väittävät, että näin kuitenkin oli-
si. [Puhemies koputtaa] On tutkimuksia vaikutuksista jopa 70 prosentin verran siitä, miten
asumistukijärjestelmä on tässä heijastunut. Luotettavaa, aukotonta vahvistusta suuntaan tai
toiseen tästä teemasta on hyvin hyvin vaikeaa saada. Ainoa selkeä todiste on se, että menot
ovat olleet vuosia valtava kasvumomentti [Puhemies koputtaa] valtion budjetissa.

Toinen varapuhemies Arto Satonen: Nyt menemme puhujalistaan.

21.27 Johanna Karimäki vihr: Arvoisa puhemies! Ministeri perusteellisesti esitteli esi-
tystä, jossa tavoitteena on hillitä asumistukimenoja, mutta on kuitenkin selvää, että ne va-
luvat osittain toimeentulotukimenoihin eli toiseen kannustinloukkuun, ja tämä ei ole ihmi-
selle sen parempi. Toimeentulotuki on kuin katiska, josta ihmisen on vaikea uida pois. Li-
säksi tämä esitys vähentää kimppa-asumisen houkuttavuutta. On kuitenkin tärkeää, että
ministeri itsekin totesi, että ruokakuntakäsite on tänä päivänä haaste ja että se tullaan sel-
vittämään. Toivon, että ne selvitykset johtavat parannuksiin, ja toivon itsekin, että ne sel-
vitykset tehdään todella nopeasti. Kuitenkin tämä muutos lisää pienten asuntojen kysyn-
tää, joista jo nyt on pulaa pääkaupunkiseudulla.

Muutosta on vaikea hyväksyä sen takia, että tämä kurittaa opiskelijoita kohtuuttomasti.
Opiskelijoilla ei ole mahdollisuutta siirtyä toimeentulotuelle, joten muutos on heille erityi-
sen raskas. Opiskelijoiltahan on leikattu jo hyvinkin paljon. Kaiken kaikkiaan hallituksen
koulutusleikkaukset ovat mittavat. Te leikkaatte koulutuksesta miljardi euroa vuositasolla.
Opintotuesta, opiskelijoiden perustoimeentulosta, olette leikanneet noin neljänneksen ja
siirtäneet opintotukea lainapainotteisemmaksi.

Kiitosta voi toki antaa siitä, että olette ottaneet käyttöön opintotuen huoltajakorotuksen.
On todella tärkeää, että ojennetaan kättä opiskeleville vanhemmille, jotta voidaan yhdistää
opinnot ja vanhemmuus paremmin. Mutta tosiasia on se, että tuonkin korotuksen jälkeen
opiskelevien perheiden käteen jäävät tulot ovat kaikkien teidän tekemienne leikkausten jäl-
keen pienemmät.

21.29 Anneli Kiljunen sd: Arvoisa herra puhemies! Muutamia huomioita vielä.
Ensinnäkin haluaisin todeta, että meillä on noin 30 000 opiskelijalapsiperhettä, joiden-

ka toimeentulo on heikentynyt erilaisten leikkausten seurauksena, muun muassa opintotu-
8



Pöytäkirjan asiakohta PTK 114/2017 vp
keen ja sitten tähän asumistukeen liittyen, ja selvitysten perusteella myöskään huoltajako-
rotus ei ole pystynyt kompensoimaan opiskelijalapsiperheitten toimeentuloa kaikilta osin,
mutta en siihen puutu nyt sen enempää.

Surullista on, että hallitus on jälleen tekemässä leikkauksia asumistukeen. Hallitus siir-
tää jälleen ihmisiä toimeentulotuen piiriin, kun tavoitteena tulisi pikemminkin olla se, että
vahvistetaan ensisijaisia etuuksia ja vähennetään ihmisten riippuvuutta toimeentulotuesta.

Hallitus on heikentänyt kaudellaan monin tavoin opiskelijoiden taloudellista asemaa.
Myös sinänsä myönteinen uudistus opiskelijoiden siirtämisestä yleisen asumistuen piiriin
johti joidenkin opiskelijoiden toimeentulon kohtuuttomaan heikentymiseen. Pienitulois-
ten ja korkeita asumismenoja maksavien, yksin vuokralla asuvien opiskelijoiden asumisen
tuki parani uudistuksessa, elikkä opiskelijoitten kannattaa ottaa pikemminkin yksiö tai sit-
ten pieni kaksio, sillä heidän asumistukensa on suurempi kuin näiden alle 20 neliön so-
luasunnoissa asuvien. Opiskelijat joutuvat myös tämän kokonaisuuden takia rahoittamaan
kasvaneita asumismenoja opintorahalla, opintolainalla ja työtuloilla. Tämän seurauksena
opiskelijoiden työssäkäynti tulee lisääntymään, ja sitä kautta tutkintoajat tulevat pitene-
mään.

Kuten ministerikin äsken totesi, hallituksen esityksen mukaan tämä 20 neliön asunto-
normi, osa-asuntonormi, vaikuttaa noin 12 000:een nykyisen asumistuen saajaan. Heistä
merkittävä osa on opiskelijoita, jotka selvityksen mukaan asuvat muita väestöryhmiä
useammin kimppa- ja soluasunnoissa tai opiskelija-asuntoja tuottavien yhteisöjen tarjoa-
missa alle 20 neliön asunnoissa. Näin leikkaus kohdistuu erityisesti opiskelijoihin. Nyt on
ollut selvästi nähtävillä myös se, että opiskelija-asuntoyhtiöt ovat muuttamassa soluasun-
toja pieniksi yksiöiksi, koska ne ovat huomanneet opiskelijoiden toiveen muuttaa näistä
solu-kimppa-asunnoista pois, ja sen seurauksena tämä tulee vaikuttamaan myös näitten
opiskelija-asuntosäätiöitten ja -yhtiöitten asuntorakentamiseen ja sitä kautta myös, voisiko
sanoa, tällä hetkellä hyvin kohtuuhintaisten ja tehokkaitten solu-kimppa-asuntojen vähe-
nemiseen. Sitä kautta tämä tulee myös vääristämään tehokasta asuntorakentamista, ja tä-
hän viittasin myös näillä kokonaisvaikutuksilla, joita ministeriltä äsken tuossa peräsin.

Tästä syystä me kaikki varmaan olemme yhtä mieltä siitä, että asumiskustannusten nou-
sua tulee hillitä, mutta on väärin tavoitella sitä heikentämällä etuudensaajien arkista toi-
meentuloa. Yhteiskuntapoliittisesti kestävämpi ratkaisu on ensisijaisten etuuksien hyvä
taso sekä kohtuuhintaisen asuntorakentamisen tukeminen ja asuntorakentamisen edistämi-
nen ylipäätään, kuten täällä on useissa puheenvuoroissa jo todettukin.

21.33 Hannu Hoskonen kesk: Arvoisa herra puhemies! Laki yleisen asumistuen muutta-
misesta on mielestäni esimerkki siitä, mihin tämä suomalainen keskittämispolitiikka kar-
meimmillaan vie. Asumistukeahan tässä maassa maksetaan suurin piirtein 2,5 miljardia
euroa, ja päälle on pakko laskea osa ihmisten hakemasta toimeentulotuesta, kun taloudel-
linen tilanne nimenomaan älyttömän kalliin asumisen takia on aiheuttanut sen, että toi-
meentulotukea on pakko hakea: on arvioitu, että toimeentulotuesta noin 600 miljoonaa eli
0,6 miljardia menee tänne asumiskustannusten peittämiseen. Elikkä puhutaan yli 3 miljar-
din euron kustannuksesta. Kun siihen lisätään valtiontaloutta rasittavat noin 5 miljardin
työttömyysmenot viime vuodelta — 5,1 miljardia meni työttömyysmenoihin vuonna 2016
— olemme luvussa 8 miljardia euroa. Jos tässä salissa joku vielä kysyy, minkä tautta val-
tiontalous voi huonosti, niin ei liene vaikea selittää. Tässä on 8 miljardin reikä, ei se sen
suurempi ole. 
9



Pöytäkirjan asiakohta PTK 114/2017 vp
Mitä sitten tulee tähän asumistukeen, se on tärkeä asia niille ihmisille, joille se on vält-
tämättömyys, sitä ei saa väheksyä, mutta emmehän me tällä tiellä, hyvät edustajakollegat,
voi jatkaa, emme yhtään. Jos joku kuvittelee ja haukkuu vaikka hallitusta siitä, että asumis-
tuki on liian vähäinen ja huono, kuvitteleeko joku, että esimerkiksi Erik Selin, ruotsalainen
miljardööri, joka omistaa ne 4 000 asuntoa... Pahoittelen äsken sanomaani väärää lukua,
muistin sen väärin, korjaan, tarkistin äsken, se on 4 000, oikea luku on 4 000. [Silvia Mo-
digin välihuuto] — Anteeksi, pahoittelen virhettäni, mutta tarkistin sen äsken tietolähtees-
tä, se on 4 000. Ei tästä edustaja Kiljusen kannata mieltään pahoittaa, kuten... [Silvia Mo-
digin välihuuto] — Anteeksi, edustaja Modig pahoitti mielensä. Anteeksi, jos olin vääräs-
sä, mutta korjasin virheeni, kun huomasin sen. — Mutta joka tapauksessa, pitääkö meillä
maksaa tällaisille henkilöille asumistukia kymmenien miljoonien edestä, että he saavat
omistaa täällä asuntoja? Siihenhän voi puuttua vaikka verotuksella, hyvänen aika. Demarit
olivat aikanaan kuuluisia siitä, että veroja pitää rakastaa. Tässä olisi oiva kohde. Jos olette
seuraavan kerran vaikka hallituksessa, tässä on oivallinen kohde pistää vähän tuulemaan ja
ottaa vähän rahoja pois sieltä. Joka tapauksessa kun tällä keinoin menemme eteenpäin, niin
ei kerta kaikkiaan valtiontalouden hoidosta tule yhtään mitään. Siinä on 8 miljardin reikä.

Ja asumistukilaissa, mikä nyt on käsittelyssä ja mitä ministeri Saarikko oivallisesti äs-
ken esitteli, puhutaan muutamien miljoonien säästöstä — oliko 2,6 miljoonaa, minkä mi-
nisteri Saarikko äsken sanoi — elikkä siis erittäin, erittäin vähäisestä summasta. Niille ih-
misille, keille se raha menee, se on äärimmäisen tärkeä, mutta valtiontalouden kannalta
tämä on aivan mitätön. Ja kun katsoo sitten näitä ökysijoittajia, niin mitä he käytännössä te-
kevät tässä kaupungissa ja suurissa keskuksissa? Luodaan aivan hirvittävää kuplaa, joka
jonain päivänä aivan varmasti räjähtää. Siellä on sellaisia taloyhtiöitä, joista suursijoittajat
ostavat kaikki asunnot kerralla. Sitten huudatetaan vuokrat aivan pilviin, kun ihmisten on
kuitenkin pakko jossakin asua, ja sitten valtio maksaa viulut. Tällainen noidankehä on pak-
ko jonain päivänä keskeyttää. Ei tästä tule yhtään mitään, jos me valtiontaloutta aiomme
kuntoon laittaa. Se, että talouskasvu tällä hetkellä auttaa asiassa, on hyvä asia, mutta tämä-
kään nousukausi ei kestä pitkään. Ja mitä tehdään sen jälkeen? Sitten joudutaan tekemään
pakkotoimenpiteitä.

Elikkä kun asumistukea nyt opiskelijoille ja monelle muulle porukalle jaetaan tässä
maassa, se on aivan oikein, sitä lämpimästi kannatan, mutta tälle rakennevialle, mikä tähän
järjestelmään on tullut... Alun perinhän asumistuki oli sitä varten, että köyhien ja vähäva-
raisten ihmisten asumista tuetaan, että heilläkin on mahdollisuus laadukkaaseen asumi-
seen hyvässä ympäristössä. Sehän se tarkoitus alun perin oli. Nyt se kyseinen tavoite on
vieraantunut niin kauas kuin maa on kuusta. Elikkä hyvät ystävät, hyvät kollegat, kyllähän
tälle jotakin pitää tehdä. Eihän tällä keinoin voi jatkaa, että meillä on 8 miljardin reikä pel-
kän työttömyyden ja asumiskustannusten takia ja kuilu ei kun kasvaa. Ja se ei varmasti ole
erinomaisesti virkaansa hoitaneen ministeri Saarikon vika. Hän on tehnyt parhaansa omal-
la alueellaan. Tämä muutaman miljoonan säästö, mikä tällä saavutetaan, on askel oikeaan
suuntaan, mutta se on vasta ensimmäinen askel.

Toinen varapuhemies Arto Satonen:  Ja tässä vaiheessa pyydän edustajia huomioimaan,
että istunto päättyy kello 22. 

21.37 Joona Räsänen sd: Arvoisa puhemies! On täysin ymmärrettävää, että hallituksella
on tavoite hillitä asumistukimenojen kasvua. Se on aivan täysin ymmärrettävä tavoite. Ky-
10



Pöytäkirjan asiakohta PTK 114/2017 vp
symyshän on nyt siitä, päästäänkö siihen tavoitteeseen niillä toimenpiteillä, jotka nyt on
valittu. Ja niin kuin ministerikin totesi, niin itse asiassa tässä kokonaispaketissa puhutaan
siis kymmenien miljoonien eurojen säästöstä, kun tämä osa-asunnon normi on ensi vuoden
osalta se reilu 2 miljoonaa ja kun tässä tullaan nyt tähän periaatteeseen, että säästöjä pitää
tehdä. Sen takia nyt pitää sieltä opiskelijoilta ottaa myös tämä 2 miljoonaa euroa — joka
siis keskimääräisesti on näiden kimppa-asujien tai pienissä yksiöissä asuvien osalta se 30
euroa elikkä suurin piirtein kahden viikon ruokarahat. Tästä herää kysymys — jos muistan
oikein, niin ministerin oma ministeriökin arvioi, että itse asiassa tämän osa-asunnon nor-
min säästövaikutukset ovat kuitenkin aika epävarmalla pohjalla — saadaanko tästä edes
niitä parin miljoonan säästöjä, joita tällä haetaan. 

Sen takia herää kysymys, että jos kerran täytyy saada tässä vaiheessa säästöjä kun näillä
muilla toimenpiteillä niitä luultavasti tullaan kyllä siellä saamaan — koska se vaikuttaa sit-
ten ihmisten asumistukeen, ihmisten asumistuki laskee, jonkun verran sitten toimeentulo-
tukimenot kyllä nousevat, mutta valtio tästä jonkun verran säästöjä saa — niin eikö tässä
kokonaisuudessa nyt olisi ollut ihan kohtuullista jättää ainakin tämä osa-asunnon normi
rauhaan ja suosia siis niitä pienituloisia opiskelijoita, joilta tämä hallitus on ottanut jo esi-
merkiksi opintotuen leikkauksen muodossa aika paljon. Elikkä kymmenien miljoonien eu-
rojen kokonaisuudessa olisi nyt ollut paikallaan pieni kädenojennus antaa opiskelijoille tä-
män osa-asunnon normin poistamisen osalta tämän asian yhteydessä. Ja olisi kyllä viisas-
ta, että tämä asia nyt vielä täällä valiokunnissa katsottaisiin perusteellisesti läpi, ja toivoi-
sin, että tässä hallituspuolueiden edustajat käyttäisivät sitä kuuluisaa harkintaa ja miettisi-
vät vähän tätä kokonaisuutta.

21.40 Silvia Modig vas: Arvoisa puhemies! Ajattelen hyvin samalla tavalla kuin edustaja
Räsänen tässä edellä. Nimenomaan tämä osa-asumisen normi on se, mistä tässä voitaisiin
luopua ilman, että hallituksen tarvitsee luopua suurista säästötavoitteista tai muusta, kos-
ka, kuten tässä keskustelussa on käynyt ilmi, se voi itse asiassa päinvastoin johtaa kustan-
nusten nousuun. Tässä myös minä toivon hallituspuolueiden jäseniltä valiokuntakuulemi-
sessa rohkeutta katsoa, voisiko tämmöinen olla mahdollista.

Edustaja Hoskoselle minun on pakko todeta, että se, että pääkaupunkiseutu ja pääkau-
punki kasvaa, on lähes luonnonlaki. Totta kai ihmiset hakeutuvat opiskelun, töiden, rak-
kauden perässä pääkaupunkiin, mutta sitten myös tämän hallituksen päätökset ovat lisän-
neet muuttoa tänne sen takia, että elämän edellytyksiä muualla Suomessa on heikennetty
esimerkiksi koulutusleikkausten ja muun takia. Mutta ainoa tapa saada tähän ongelmaan
ratkaisu on saada asumisen markkinahintaa laskemaan. Se tarkoittaa lisää tuotantoa, ja se
tarkoittaa kaikkia niitä keinoja, joita valtiolla on. Se on aivan totta, niin kuin edustaja Hos-
konen sanoi, että osa asumistukimenoista menee sellaisten tahojen taskuun, jotka pyytävät
aivan kohtuuttomia vuokria. Mutta ei se ratkaisu ole rankaista niitä kaikkein heikoimmas-
sa asemassa olevia eli opiskelijoita, joita tämä eniten koskee. 

Ainakin Helsingistä meillä on arvio, että noin viidennes opiskelijoiden ruokakunnista
löytyy kimppa-asunnoista, joten just tämän kimppa-asumisnormin tai osa-asumisen nor-
min poistaminen vähentäisi tämän vaikutusta opiskelijoihin. Suunnattomasti se ei vaaran-
taisi hallituksen tavoitteita, ja se olisi inhimillisesti ja taloudellisesti järkevää.

Toinen varapuhemies Arto Satonen:  Ja ministeri Saarikko, 2 minuuttia.
11



Pöytäkirjan asiakohta PTK 114/2017 vp
21.41 Perhe- ja peruspalveluministeri Annika Saarikko: Arvoisa puhemies! Ensinnä-
kin korjaan sellaisen keskustelussa esiin nousseen huomion, että sosiaali- ja terveysminis-
teriö ei itsekään omissa arvioissaan usko näihin säästöihin. Ikään kuin toinen väite on, että
vaikutusarvioita ei olisi tehty. Tähän jälkimmäiseen totean, että kyllä itse asiassa juuri lau-
suntokierroksen jälkeen vaikutusarvioita opiskelijoihin vielä täsmennettiin. Mitä tulee näi-
hin arvioituihin säästöihin, tämä summa, vajaa 3 miljoonaa, josta puhun, on se nettosäästö.
Me olemme avoimesti myöntäneet, että kuten muissakin sosiaaliturvaan kohdistuneissa
säästöpäätöksissä niin tällä kuin viime vaalikaudella ja aina ennen kuin nykyjärjestelmä on
ollut olemassa, osa oletettavista säästöistä on valunut toimeentulotukeen — joka on ihmis-
ten perusoikeus, saada apu myös siltä niin sanotulta viimesijaiselta luukulta — ja arvioi-
den mukaan tietyt opiskelijaryhmät tulevat tätä mahdollisuutta käyttämään. Ehkä haluai-
sin kuitenkin korostaa, että me elämme opiskelijoiden asumistuen suhteen hyvin uuden-
laista aikaa. Yleinen asumistuki ei ole ollut vielä kauaakaan voimassa, ja siihen liittyviä
käyttäytymisvaikutuksia ja myöskään opiskelijoiden toimeentulovaikutuksia ei voi vielä
aivan aukotta ennustaa.

Siihen edustaja Modigin arvioon yhdyn täysin, että tämä asumisen kokonaisuus pääkau-
punkiseudulla ja muuallakin on isompi kokonaisuus, ja arvostan tunnustustanne hallituk-
selle siitä panostuksesta, minkä olemme toisaalla tehneet lisäasuntojen rakentamiseen ja
niiden tukemiseen. Paljolti tämän kaiken pitää nojata myös kaupunkipäättäjiin, että ollaan
halukkaita ratkaisemaan asia rakentamalla kohtuuhintaista asumista.

Mitä tulee, vielä kerran painottaakseni, opiskelijoiden asumiseen osa-asunnoissa eli
käytännössä isommissa kämpissä, joissa on useampi opiskelija, niitä tämä väistämättä eni-
ten koskee. Niistä kaikista ei suinkaan nyt muodostu säästöjä, vaan ainoastaan niistä, joi-
den asumisen hinta ylittää tuon enimmäisasumismenon rajan. Eli niissä, [Puhemies koput-
taa] mitkä ovat kohtuullisia, muutoksia ei tapahdu.

21.43 Anneli Kiljunen sd: Arvoisa puhemies! Kysyisin vielä tarkennuksena ministeriltä
näiden seurauksien vaikutusarvioinnista: Elikkä kun tämän osa-asuntonormin seuraukse-
na opiskelijat hakeutuvat kalliimpiin yksiöihin tai pieniin kaksioihin, niin todennäköistä
on, että tämän seurauksena asumistukikustannukset tulevat kasvamaan. Onko huomioitu
nyt siinä kokonaisuudessa, että tämän leikkauksen seurauksena opiskelijoitten käyttäyty-
minen muuttuu, mikä tulee vaikuttamaan myös sitten asumistukimenojen kasvuun? Mikä
on se todellinen nettosäästö, joka tästä tullaan saamaan, ja mikä on tämän käyttäytymisen
muutoksen seuraus pitemmälläkin ajanjaksolla? Esimerkiksi meillä Etelä-Karjalassa Lap-
peenrannassa ihan selkeästi on suunnitteilla, että kaikki kimppa-asunnot, jotka siellä tällä
hetkellä ovat peruskorjauksessa, muutetaan yksiöiksi, minkä seurauksena kimppa-asunto-
jen tämänhetkinen, voisiko sanoa, tehokas käyttö tulee muuttumaan, koska opiskelijat ei-
vät halua enää asua näissä kimppakämpissä tämän asumistukimuutoksen seurauksena.

21.45 Silvia Modig vas: Arvoisa puhemies! Lupaan, että tämä on viimeinen puheenvuo-
roni. — On pakko ministerille todeta, kun sanoitte, että tämä säästövaikutus tulee ainoas-
taan niiltä, joilla vuokra ylittää sen enimmäisasumismenon: eli suurimmalla osalla. Ei
meillä Helsingissä oikein löydy ihmistä, jolla asumistuki kattaisi vuokran täysin. Ministeri
Orpo vastasi minulle kyselytunnilla keväällä, että jos me katamme vuokran sataprosentti-
sesti, onhan se nyt selvää, että vuokrat nousevat. Siinä oli aika monta virhettä ja suurta ym-
märtämättömyyttä siitä, miten asumistuki oikeastaan muodostuu, mutta siis kenelläkään-
12



Pöytäkirjan asiakohta PTK 114/2017 vp
hän se ei lähtökohtaisesti kata sataa prosenttia vuokrasta, ja se pitää pitää mielessä, koska
tuntuu, että oletus siitä, että kaikki asumistuen pienet muutokset näkyisivät heti vuokrissa,
tuntuu perustuvan aivan vääriin lähtökohtiin.

Itse kannan huolta siitä, että tällähän on isompi vaikutus, kun mietitään, että tämä kos-
kee nyt eniten opiskelijoita. He siirtyivät just yleisen asumistuen piiriin, ja on totta, niin
kuin ministeri sanoi, että emme vielä tiedä kaikkea, miten se tulee näkymään ja vaikutta-
maan. Ja nyt sitten leikataan asumistukea juuri niistä asunnoista, joissa opiskelijat asuvat.
Pahimmillaanhan tietysti jos opiskelija tarvitsee enemmän rahaa, hän menee töihin, hän
opiskelee vähemmän ja hän tekee työtä enemmän ja hänen valmistumisensa venyy. Eli toi-
voisin nyt rohkeutta hallituspuolueiden edustajilta miettiä, voisiko tämän osa-asuntonor-
min osalta tehdä valiokuntakäsittelyssä muutoksen.

21.46 Joona Räsänen sd: Arvoisa puhemies! Vielä tähän muutama huomio, mikä jäi ai-
kaisemmin sanomatta. 

Todella tässä asiassa ei voi liikaa korostaa sitä, missä nämä vaikutukset ovat todella suu-
rimmat. Kun mietitään vaikkapa Helsinkiä, minkä tilannetta edustaja Modig hyvin ansiok-
kaasti kävi läpi, niin on juuri näin, että täällä se kirpaisee kaikista eniten näihin opiskelijoi-
hin. Sitten tällä on totta kai myös tässä asuntotuotannossa merkitystä. Edustaja Kiljunen
kuvasi hyvin sitä kehitystä, joka nyt jo opiskelija-asunnoissa on menossa, että vanhoja so-
luasuntoja ollaan nyt sitten muuttamassa yksiöiksi. Sitten meillä on myös valtavan paljon
sellaisia aikaisempia yksiöitä, jotka ovat siis alle tämän 20 neliön, jota tämä leikkuri nyt
koskee. Mitäs sitten näissä opiskelija-asuntoja omistavissa yhtiöissä, monesti opiskelija-
asuntosäätiöissä, tulee eteen? Siellä tulee mietittäväksi se, millä tavalla nämä yksiöt saa-
daan siihen käyttöön, mihin ne on tarkoitettu, elikkä siellä opiskelija asuisi, vaikka se on tä-
män uudistuksen myötä taloudellisesti vähemmän kannattavaa kuin se oli aikaisemmin.

Tavallaan tätä kokonaisuutta peilaten, todella muistaen, että nyt tämän osalta puhutaan
niistä muutaman miljoonan euron säästöistä, olisi ollut kyllä paikallaan pohtia sitä, että
tämä olisi jätetty tekemättä. Se ei vaarantaisi todella näitä hallituksen säästötavoitteita, jot-
ka tapahtuvat kyllä näillä muilla toimenpiteillä, joista tässä asiassa myös keskustellaan,
mutta tämä osa-asunnon normin poistaminen tästä esityksestä olisi kyllä ollut sellainen
joululahja, jonka eduskunta olisi voinut opiskelijoille antaa jo ihan siitäkin syystä, että kyl-
lä opiskeluun meidän kannattaa tässä maassa satsata. Se on kyllä tämän 100-vuotiaan isän-
maan ja tulevaisuudenkin elinehto, että meillä on korkeaa osaamista.

Toinen varapuhemies Arto Satonen:  Ministeri Saarikko, 2 minuuttia.

21.48 Perhe- ja peruspalveluministeri Annika Saarikko:  Arvoisa puhemies! Suhtau-
dun vakavasti siihen kritiikkiin, jota sekä lausuntokierros että nyt tämä salikeskustelu esi-
tyksestä ovat osoittaneet, ja olen aivan varma siitä — ja käsitykseni mukaan ympäristöva-
liokunta on jo aloittamassa tämän esityksen kuulemista — että kriittinen palaute huomioi-
daan varmasti painokkaasti. Joululahja tästä eteenpäin olisi tietysti myös, edustaja Räsä-
nen, jokavuotinen, koska tämä ei ole päätös vain ensi vuodelle vaan ikään kuin järjestel-
män rakenteellinen osa, jossa sinänsä on vaikea verrata mitään, mikä on ollut aiemmin, kun
opiskelijat yleisessä asumistuessa ovat olleet vasta kovin vähän aikaa ja tämä ikään kuin
poisto enimmäisasumismenojen vaikutuksesta osa-asunnoissa on ollut vasta pari vuotta
osa järjestelmää, eli me puhumme aika lyhyen aikavälin muutoksista. Kyllä itse ajattelen
13



Pöytäkirjan asiakohta PTK 114/2017 vp
niin, että kenelle se joululahja tässä sitten kohdistuisi, jos tässä esityksessä muutoksia ha-
luttaisiin tehdä. Kyllä käytännössä vuokranantajien osaltahan tämä vaikutus on voimak-
kain, mutta ymmärrän oikein hyvin, mitä tarkoitatte opiskelijoiden toimeentulon kokonai-
suudella, enkä sitä halua väheksyä.

Mutta totean kuitenkin sen, että tämä spekulatiivinen huomio siitä, että opiskelijat siir-
tyisivät yksiöihin ikään kuin tämän myötä voimakkaammin, on vaikea todentaa ensinnä-
kin siksi, että yksiöiden osalta omavastuu olisi yhä korkeampi eli ei se asuminen välttämät-
tä tulisi halvemmaksi yksiöissä. Itse asiassa me kaikki tiedämme, että opiskelija-asunnois-
sa riippumatta tukiratkaisuista suunta on ollut vahvasti soluasunnoista yksiöiden suuntaan
ja monia perinteisiä soluasuntoja, muutama vuosikymmen sitten rakennettuja, on jo muu-
tettu opiskelijoille yksiöiksi riippumatta tukijärjestelmästä, ehkä enemmän opiskelijoiden
mieltymysten mukaan. Ja vielä ehkä korostaisin näiden yksiöiden osalta, että tämähän ei
tuo muutosta silloin, jos yksiö on yli 20-neliöinen, eli puhutaan silloin todella pienistä
asunnoista, joita tämä enimmäisasumismenon leikkuri koskisi [Puhemies koputtaa] vastaa-
valla tavalla kuin osa-asunnoissa. — Kiitos keskustelusta.

Keskustelu päättyi.

Asia lähetettiin ympäristövaliokuntaan, jolle perustuslakivaliokunnan on annettava lau-
sunto.
14


