















































DEM5845.tmp.xml


Pöytäkirjan asiakohta PTK 99/2018 vp
Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.3. Suullinen kysymys hallituksen ilmastopolitiikasta (Emma Kari vihr)
Suullinen kysymys SKT 154/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Kari.

Keskustelu

16.41 Emma Kari vihr: Arvoisa rouva puhemies! Kansainvälinen ilmastopaneeli muis-
tutti meitä tällä viikolla siitä, että lähivuodet ovat todennäköisesti tärkein ajanjakso ihmis-
kunnan historiassa. Ilmastonmuutoksessa ei ole kyse mistään vähemmästä kuin siitä, mil-
laiset elinmahdollisuudet me jätämme lapsillemme. Meillä on kiire, mutta polku on selvä.
Fossiilisille polttoaineille pitää asettaa eräpäivä. Ilmastolle haitalliset tuet on ajettava alas,
ja metsiemme kykyä sitoa hiiltä on parannettava. Suomen on oltava hiilineutraali vuoteen
2030 mennessä.

Me kiitämmekin teitä, pääministeri Sipilä, siitä, että kutsuitte tämän pyöreän pöydän
keskustelun kokoon. Me tarvitsemme yhteistä näkemystä kunnianhimoisesta ilmastopoli-
tiikasta. Nyt tarvitaan tekoja, eikä meillä ole varaa lykätä kaikkea ensi vaalikauteen. Pää-
ministeri Sipilä, te olette aivan oikein todenneet, että meidän on tehtävä enemmän ja no-
peammin ilmastonmuutoksen torjumiseksi. Siksi kysynkin teiltä: Aikooko hallitus nyt uu-
distaa ilmastostrategiaansa uuden tiedon valossa? Ja aikooko hallitus tehdä uusia konkreet-
tisia ilmastotoimia vielä tällä hallituskaudella, nyt, kun niiden tarve on niin selvä?

16.42 Pääministeri Juha Sipilä (vastauspuheenvuoro): Arvoisa puhemies! Kysymys on
äärettömän vakavasta asiasta, ja tämä ilmastoraportin viesti pitää ottaa äärimmäisen vaka-
vasti.

Se, mitä Suomessa on tehty ja eduskunnassa hyväksytty, niitten toimien osalta meille on
tärkeää se, että me toimeenpanemme kaiken erittäin huolellisesti ja keskitymme nyt siihen,
että saamme asetettua sen, mitä on sovittu, toimeksi.

Se, mitä teen koko ajan, kierrän EU-puheenjohtajakauden merkeissä ja tapaan kollegoi-
tani, viimeksi viime viikolla Espanjan ja Portugalin kollegat. Esimerkiksi Espanjassa oli
pitkä keskustelu siitä, mitkä ovat Espanjan käytännön toimet, ja miten voimme yhdessä
vahvistaa niitä EU:n tasolla tehtäviä toimia.

Se, missä me teemme tällä hetkellä liian vähän ja mistä puhumme liian vähän, on hiili-
nielut. Eli me olemme keskittyneet siihen, että kulutusta vähennetään, mitä tarvitaan toi-
saalta — meidän jokaisen kulutustottumuksissa pitää ruveta näkymään ilmastonmuutos.
Mutta se, mitä me voimme yhdessä tehdä [Puhemies koputtaa] hiilinieluille, niin tästä mei-
 Hyväksytty
1.0



Pöytäkirjan asiakohta PTK 99/2018 vp
dän pitää puhua myöskin enemmän Suomessa. [Li Andersson: Tästähän on puhuttu jo
kauan!]

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. Otetaan ainoas-
taan muutama kysymys tähän, koska käytimme 40 minuuttia viime kyselytunnilla tähän ai-
heeseen. — Elikkä edustaja Kari jatkaa.

16.44 Emma Kari vihr (vastauspuheenvuoro): Arvoisa rouva puhemies! Minä kiitän
pääministeri Sipilää siitä, että hän ottaa tämän tärkeän asian näin vakavasti. Olemme täy-
sin samaa mieltä, että tästä hiilen sidonnasta on puhuttava paljon enemmän. 

Meidän ongelmana on se, että hallitus torjuu ilmastonmuutosta suurilta osilta biotalou-
della, eli lisäämällä metsien käyttöä. Kuitenkin Suomen ilmastopaneelin puheenjohtaja
Markku Ollikainen kehotti tällä viikolla hallitusta arvioimaan uudelleen metsien hakkuu
-politiikkaansa. Tutkijoiden viesti on tässä asiassa selvä. Hallituksen ajamat jättihakkuut
heikentävät metsiemme kykyä sitoa hiiltä ilmakehästä niin paljon, että se nollaa kaikki
päästövähennystoimemme, Suomi ei vähentäisi nettopäästöjään yhtään vuoteen 2030 men-
nessä. Ilmastoa ei suojella hiilinieluja pienentämällä. Jokainen ymmärtää, että jos päästöjä
vähennetään toisaalla, mutta samalla sidotaan vastaava määrä vähemmän hiiltä toisaalla, ei
hiilidioksidin määrä ilmakehässä muutu miksikään. [Puhemies: Kysymys!] 

Pääministeri Sipilä, miten hallitus aikoo ottaa tutkijoiden varoitukset metsähakkuiden il-
mastovaikutuksista huomioon?

16.45 Pääministeri Juha Sipilä (vastauspuheenvuoro): Arvoisa puhemies! Suomen met-
sätalous on kestävää. Tästä keskustelimme esimerkiksi Portugalissa, meillä on paljon an-
nettavaa myöskin muille maille tässä. — Eli Suomen metsät kasvavat noin 110 miljoonaa
kuutiota vuodessa ja me hyödynnämme 70—85 miljoonaan kuutiota, ja se on vielä kestä-
vällä alueella. 

Mutta se, mistä me emme ole tarpeeksi keskustelleet, on se, voisiko Suomessakin olla
tämän lisäksi myöskin metsitysohjelma, jossa lisäisimme metsien pinta-alaa istuttamalla
uutta metsää. Minusta tämä keskustelun aihe on yksi sellainen kulma, josta voisimme sit-
ten pyöreän pöydän keskustelussa noin kuukauden päästä Kesärannassa keskustella, että
löydämmekö tältä alueelta myöskin Suomessa uusia toimia, jotka tukevat toisaalta tätä
kestävää metsänhoitoa, mutta samalla tukevat hiilinielujen kasvattamista myöskin Suo-
messa. 

Mutta tärkeää on nyt se, että esimerkiksi Afrikka-yhteistyössä [Puhemies koputtaa] ja
kaikessa muussa yhteistyössä otamme nämä hiilinielukysymykset yhdeksi tärkeäksi asiak-
si agendalle. 

Kysymyksen käsittely päättyi.
2


