















































DEM57AE.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

7. Hallituksen esitys eduskunnalle laeiksi tulotietojärjestelmästä annetun lain, perintö- ja 
lahjaverolain 28 a §:n sekä tuloverolain 112 a §:n muuttamisesta

Hallituksen esitys HE 244/2018 vp
Valiokunnan mietintö VaVM 26/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä. Asian käsittely keskeytettiin 11.1.2019 pidetyssä täys-
istunnossa.

Keskustelu

16.46 Timo Harakka sd: Arvoisa puhemies! Perjantain istunnossa käytiin hyvin hedel-
mällistä keskustelua tulorekisteristä ja sosiaaliturvan välittömän uudistamisen tarpeesta,
johon lähes reaaliaikainen tulotietojärjestelmä on keskeinen työkalu. Haluankin kiittää
kaikkia rakentavista puheenvuoroista ihan salin joka laidalta. Kyynikko sanoisi, että kun
median huomio viikonloppua odotellessa ei ollut täällä salissa, niin pystyttiin yhteistuu-
min ja toisiaan jopa kannustaen etsimään yhteisiä tavoitteita ja päämääriä. Vaalit tietenkin
lähestyvät ja vastakkainasettelu kärjistyy, mutta on myös asioita, joista vallitsee laaja yk-
simielisyys. Kuten edustaja Kontula kertoi erinomaisessa uudessa kirjassaan Eduskunta —
Ystäviä ja vihamiehiä, jota suosittelen jokaiselle luettavaksi, itse asiassa varsin suuri osa
hallituksen esityksistä käsitellään ja niitä tarvittaessa parannetaan yhteisymmärryksessä il-
man erimielisyyksiä.

Tulorekisteri selkiyttää ja yksinkertaistaa ensi vaiheessa työnantajan ja viranomaisen
menettelyitä, mutta pitemmällä jänteellä palvelee nimenomaan kansalaista, oli hän yrittä-
jä, palkansaaja tai etuudensaaja, ja varsinkin tilanteessa, jossa hän siirtyy yhdestä tuloase-
masta toiseen. Silloin sosiaaliturva voisi siirtyä mukana katkeamatta ilman viivästyksiä ja
karensseja ja osaltaan rohkaista ihmisiä työttömyydestä työhön tai työstä yrittäjyyteen tai
kartuttamaan osaamistaan.

Tulorekisteri on myös keskeinen osa SDP:n sosiaaliturvan uudistamismallia eli yleistur-
vaa, jonka vaasalainen Matias Mäkynen on puolueelle valmistellut. Siinä etuuden määrä
riippuu aktiivisuuden asteesta, ja se rekisteröidään reaaliajassa, niin että pienikin työjakso
tai koulutuksen tuki tulee saajalleen välittömästi käteen ja hyödyksi ja näin kannustinvai-
kutus on välitön ja tuntuva.

Yhtä lailla tulotietojärjestelmää tarvitaan toiseen SDP:n esittämään uudistukseen eli pie-
nipalkkaiseen työhön kannustavaan työtulotukeen. Meillä on paljon osa-aikaista, määräai-
kaista, kausiluontoista työtä, josta vuositulo on alle 15 000 euroa eli alle valtionverotuksen
 Tarkistettu
4.0



Pöytäkirjan asiakohta PTK 141/2018 vp
rajan, jopa kokoaikaisiakin pienipalkkaisia ammatteja, kuten metrosiivoojan arvokas työ.
Kannustin siirtyä työttömyydestä pienille tuloille on nyt huono, koska etuuksia voi menet-
tää. Työtulotuessa etuudet säilyvät, mutta verotus voi olla jopa negatiivinen eli käteen jää
enemmän kuin on nimellispalkka. Silloin tarvitaan reaaliaikaista tulotietoa, jonka ansiosta
joka kuukausi ennakonpidätyksen sijaan suoritetaan ennakkoveronpalautus. Silloin kan-
nustin vaikuttaa välittömästi ja lisää heti kouriintuntuvasti toimeentuloa ja ostovoimaa.

Puhemies! Kaikilla tässä salissa on tavoitteena työllisyysasteen nosto ainakin 75 pro-
senttiin. Kullakin on tähän yhteiseen tavoitteeseen omat keinonsa, joko enemmän tai vä-
hemmän valmisteltuja malleja, ja varmaankin tulotietojen sujuva rekisteröiminen yhdistet-
tynä tekoälyn tuomiin mahdollisuuksiin takaa sen, että yhä useampi suomalainen saa ai-
dosti [Puhemies koputtaa] sen tulon, minkä ansaitsee, ja on kannustettu ansaitsemaan
enemmänkin, jos on tarve.

16.49 Pia Viitanen sd: Arvoisa puhemies! Tämä on perusteltu, hyvä esitys, ja hyvä, että
se on nyt jälleen kerran etenemässä.

Tuossa muuten ihan tänään, hetki sitten olimme muun muassa edustaja Hassin kanssa
ARA-päivillä asuntopoliittisessa paneelissa, ja myös siellä tämä tuli ilmi siitä näkökulmas-
ta, kun puhuttiin asumistuen kehittämistarpeista. Varmasti tämänkaltaiset mekanismit ovat
hyviä tulevaisuutta ajatellen, jotta voimme koko sosiaaliturvajärjestelmää ja eri tukijärjes-
telmiä kehittää siten, että sitten tämä tietynlainen kannustavuus ottaa vastaan työtä ja kaik-
ki tämä toimisi tätä päivää paremmin. Eli tämä linkittyy myös tämän päivän teemaan liit-
tyen tähän.

Samoin tätä teemaa aukaisi edustaja Harakka tuossa edellisessä puheenvuorossaan ker-
toessaan muun muassa SDP:n vaihtoehdosta. Minusta on tärkeää nähdä, että nyt kun tätä
koko sosiaaliturvaa tullaan tulevaisuudessa uudistamaan, samoin verotusta, niin tämä tar-
joaa helpomman mahdollisuuden päästä siihen päämäärään, mitä esimerkiksi itse tavoitte-
lemme tällä työtulotuki- ja negatiivinen tulovero -ajattelulla.

Eli tässä suhteessa, puhemies, on hyvä konsensuksessa viedä näitä uudistuksia eteen-
päin.

16.51 Toimi Kankaanniemi ps: Arvoisa herra puhemies! Tästä esityksestä on syytä an-
taa täysi kiitos hallitukselle ja valtiovarainvaliokunnalle, joka on tämän käsitellyt ja yksi-
mielisesti saanut vietyä eteenpäin. Saadaan tämä nyt käsittelystä pois ja voimaan. Se on
erittäin hyvä valtion ja monien muiden tahojen ja tekijöiden näkökulmasta.

Täällä nousi esille hyviä kohtia, joihin en nyt puutu sen enempää, mutta totean, että so-
siaaliturvan uudistus ja verotuksen uudistus — varsinkin verotuksen siinä tapauksessa, jos
maakuntauudistus sattuisi toteutumaan — ovat edessä kuitenkin, ja silloin tämä on todel-
lakin hyvä työkalu viedä järkevällä tavalla näitä isoja uudistuksia tältä osin eteenpäin.

Arvoisa puhemies! Yksi asia tässä nyt hieman aiheuttaa huolta. Eräs pienyrittäjä eilen
kertoi tästä, että tämä lisää kyllä pienten yritysten, pienten työnantajien työmäärää aika ta-
valla suhteessa niiden toimintaan ja tulokseen. Siinä mielessä voisi olla ihan paikallaan,
että vaikka täällä ankarasti on yrittäjävähennystä aina moitittu ja yrittäjävastaisuutta ollut
siltä osin aika voimakkaasti, niin kuitenkin nyt hallitus tutkisi, onko pienten yritysten yrit-
täjävähennystä esimerkiksi mahdollista korottaa sillä perusteella, että tämä tulotietojärjes-
telmä aiheuttaa niille lisää kustannuksia tilitoimistojen kautta ja omaan työhön. Se olisi
vastaantulo niille yrittäjille, jotka joutuvat taas ikään kuin byrokratian lisäkahleita kanta-
2



Pöytäkirjan asiakohta PTK 141/2018 vp
maan. Hallitushan on toiminut ohjelmansa mukaisesti byrokratiatalkoissa niin päin, että
sitä yritetään vähentää ja on vähennetty, mutta tässä nyt tulee pikkuisen lisää, ja tämä huoli
on ihan aiheellinen. Mutta kaiken kaikkiaan hyödyt ovat niin paljon suuremmat, että tätä
on ilo viedä eteenpäin.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 244/2018 vp sisältyvät 1.—3. lakiehdotuksen. Lakiehdotusten toinen käsittely
päättyi. Asian käsittely päättyi.
3


