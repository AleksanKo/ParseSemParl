















































DEMD8BE.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

11. Hallituksen esitys eduskunnalle tavaramerkkilaiksi ja siihen liittyviksi laeiksi sekä ta-
varamerkkioikeudesta tehdyn Singaporen sopimuksen hyväksymiseksi ja voimaansaatta-
miseksi

Hallituksen esitys HE 201/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 11. asia. Puhemiesneuvosto ehdottaa, että asia lähetetään talousvaliokuntaan, jol-
le lakivaliokunnan on annettava lausunto.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 12. asiakohtaan.

Keskustelu

17.21 Elinkeinoministeri Mika Lintilä (esittelypuheenvuoro): Arvoisa rouva puhemies!
Esityksessä ehdotetaan säädettäväksi uusi tavaramerkkilaki, joka korvaisi voimassa ole-
van, säännösteknisesti jo vanhentuneen tavaramerkkilain sekä yhteismerkkilain. Esityksel-
lä pantaisiin täytäntöön Euroopan parlamentin ja neuvoston tavaramerkkidirektiivi. Samal-
la saatettaisiin kansallisesti voimaan tavaramerkkioikeudesta tehty Singaporen sopimus.

Oikeus tavaramerkkiin antaa haltijalleen yksinoikeuden tiettyyn rekisteröityyn tai va-
kiintuneeseen merkkiin. Tämä yksinoikeus sisältää myös kielto-oikeuden, joka tarkoittaa,
että tavaramerkin haltija voi tietyin edellytyksin kieltää muita käyttämästä samaa tai sa-
mankaltaista merkkiä. Tavaramerkki on osa elinkeinonharjoittajan omaisuutta, ja sitä voi-
daan hyödyntää kaupallisesti. 

Tavaramerkkilaissa säädettäisiin muun muassa tavaramerkkiä koskevan yksinoikeuden
sisällöstä ja edellytyksistä, tavaramerkin rekisteröinnistä, tavaramerkin menettämisestä ja
mitätöinnistä sekä tavaramerkin loukkauksesta. Laissa säädettäisiin lisäksi yhteisö- ja tar-
kastusmerkeistä sekä kansainvälisistä rekisteröinneistä. Esityksessä ehdotetaan säädettä-
väksi myös eräiden tavaramerkkien tavara- ja palveluluetteloiden täsmentämistä koskevas-
ta menettelystä, jolla pyritään muun muassa selkeyttämään tavaramerkkirekisteriä ja yh-
denmukaistamaan sen tulkintaa. 

Esityksessä ehdotetaan säädettäväksi uudesta tavaramerkin hallinnollisesta menettä-
mis- ja mitätöintimenettelystä ja toiminimen hallinnollisesta kumoamismenettelystä Pa-
tentti- ja rekisterihallituksessa. Nämä uudet hallinnolliset menettelyt tarjoaisivat edulli-
semman ja nopeamman vaihtoehdon tavaramerkin tai toiminimen kumoamiselle tuomiois-
 Tarkistettu
4.0



Pöytäkirjan asiakohta PTK 106/2018 vp
tuinmenettelyssä. Toiminimen hallinnollisen kumoamismenettelyn lisäksi esityksessä eh-
dotetaan myös muutoin muutoksia toiminimilakiin. Toiminimilakia ehdotetaan muutetta-
van siten, että toiminimi olisi mahdollista kumota myös osittain vain jonkin toimialan osan
osalta. Esityksessä ehdotetaan lisäksi, että toiminimen haltijan tulisi tietyin edellytyksin
osoittaa tavaramerkkiä koskevissa väite- ja mitätöintimenettelyissä toiminimensä tosiasi-
allinen käyttö. 

Esityksessä ehdotetaan muutettavaksi rikoslakia teollisoikeusrikosta koskevan säänte-
lyn ja mallioikeuslakia mallioikeusrikkomusta koskevan sääntelyn osalta. Lakeja täsmen-
nettäisiin siten, että kyseiset rikosta ja rikkomusta koskevat säännökset kattaisivat myös
Euroopan unionin laajuiset tavaramerkki- ja mallioikeudet. Vastaavanlainen muutos ehdo-
tettaisiin tehtävän myös uuteen tavaramerkkilain tavaramerkkirikkomusta koskevaan sään-
nökseen. 

Ehdotettujen lakien on tarkoitus tulla voimaan 1. päivänä tammikuuta 2019. Asetuksel-
la säädettäisiin kuitenkin Singaporen sopimusta koskevan lain voimaantulosta. Singapo-
ren sopimusta koskeva laki on tarkoitettu tulemaan voimaan samana ajankohtana kuin so-
pimus tulee voimaan Suomen osalta.

Keskustelu päättyi.

Asia lähetettiin talousvaliokuntaan, jolle lakivaliokunnan on annettava lausunto.
2


