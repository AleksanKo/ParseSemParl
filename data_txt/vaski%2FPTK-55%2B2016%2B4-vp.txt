















































DEM41E2.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

4. Yleisradion hallintoneuvoston kertomus eduskunnalle yhtiön toiminnasta vuonna 2015 
Kertomus K 7/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

18.06 Kimmo Kivelä ps (esittelypuheenvuoro): Puhemies! On järjestyksessä kolmas ker-
ta, kun eduskunnan täysistunto käsittelee hallintoneuvoston vuosikertomusta. Vuosittain
annettavan kertomuksen perinne alkoi vuodesta 2013. Ajankohta käsitellä Ylen toiminta-
kertomusta on mitä optimaalisin. Viime syksynähän eduskunta käsitteli vuoden 14 kerto-
musta ja oli siinä mielessä pahasti aikataulullisesti myöhässä. Tätä optimaalisuutta käydä
tätä keskustelua juuri nyt lisää erityisesti se, että Ylen ympärillä käytävä keskustelu on täl-
lä hetkellä äärimmäisen vilkasta ja hallitusohjelmaan on kirjattu parlamentaarisen työryh-
män perustaminen Ylen julkisen palvelun tehtävää ja rahoitusta käsittelemään. Ja kuten tie-
dämme, tämä työryhmähän on viime vuoden lopulta jo työskennellyt kansanedustaja Arto
Satosen puheenjohdolla ja saanut jatkoaikaa kesäkuun loppuun asti.

Kadunmies ymmärrettävästi hyvin usein luulee, että eduskunnan valitsema hallintoneu-
vosto käsittelee ohjelmapolitiikkaa ja vaikuttaa ohjelmien sisältöihin. Ohjelmapolitiikan ja
hallintoneuvoston välillä on kuitenkin palomuuri, ja ohjelmien sisältö ei kuulu hallintoneu-
vostolle. Hallintoneuvoston tehtävänä on valita ja vapauttaa vuosittain yhtiön hallitus ja
sen puheenjohtaja sekä päättää yhtiön asioista, jotka koskevat toiminnan huomattavaa su-
pistamista tai laajentamista. Edelleen hallintoneuvostolle kuuluu huolehtia ja valvoa julki-
sen palvelun tehtävien asianmukaisesta suorittamisesta ja myös laatia palveluiden ja toi-
mintojen ennakkoarviointi suhteessa julkiseen palveluun ja viestintämarkkinoiden koko-
naisuuteen sekä suhteessa siihen, vastaavatko ne yhteiskunnan demokraattisiin, sosiaali-
siin ja kulttuurisiin tarpeisiin. Edelleen hallintoneuvostolle kuuluu päättää talouden ja toi-
minnan suuntaviivoista, hyväksyä ja tarkastaa hallituksen toimintakertomus, valvoa yhti-
ön hallintoa ja antaa lausunto yhtiökokoukselle tilintarkastuskertomuksesta — ja tietenkin
sitten tämä nyt käsillä oleva hallintoneuvoston kertomus.

Puhemies! Yle, niin kuin on todettu, on julkisen palvelun yhtiö. Julkinen palvelu on laa-
ja, yhteiskuntaa monin tavoin rakentava palvelu. Tämä julkinen palvelu, jota Yle harjoit-
taa, vahvistaa myös kansalaisten yhdenvertaisuutta. Tämä on koko julkisen palvelun pe-
rusajatus, ja se on kirjattu myös moniin eurooppalaisiin asiakirjoihin. Kansalaisten yhden-
vertaisuutta rakentava julkinen palvelu edellyttää lähtökohtaisesti kolmea perustavoitetta:
 Tarkistettu
4.0



Pöytäkirjan asiakohta PTK 55/2016 vp
Ensinnäkin julkisen palvelun on saavutettava riittävä kattavuus väestöllisesti ja maantie-
teellisesti. Julkisen palvelun pitää olla sisällöllisesti ja julkaisullisesti monipuolista. Lisäk-
si yleisön tulee kokea julkinen palvelu luotettavaksi ja uskottavaksi mediatoimijaksi. Näi-
den kolmen ehdon — kattavuuden, monipuolisuuden ja luotettavuuden — on täytyttävä
riittävässä määrin, jotta julkisen palvelun yhtiö voi onnistuneesti toteuttaa mitään sille an-
nettua tehtävää. Tämä on edellytys niin suuremmille, koko yhteiskunnan ja kulttuurin kat-
taville tehtäville kuin kohdennetummille erityistehtäville tai erityisryhmien palveluille.
Nämä lähtökohdat ovat myös edellytys Euroopan yleisradioyhtiöiden liiton Ebun jäsenyy-
delle. Ylehän on EBUn jäsen, ja EBUhan on kaikelle kansalle tuttu ainakin suomalaisille
valitettavan usein surullisiksi muodostuvista Eurovision laulukilpailuista.

Perusedellytysten täyttyminen alkaa kattavuudesta. Maantieteellisesti Ylen palvelut kat-
tavat koko maan niin yhtäläisin ehdoin kuin se käytännössä on yhtäältä järkevää tai mah-
dollista. Suomessa jakelupeittovelvoitteet ovat tiukemmat kuin missään muualla Pohjois-
maissa tai Britanniassa.

Myös verkkopalvelut ovat yleisön saatavilla tasavertaisemmin kuin useimmissa verrok-
kimaissa johtuen Suomen verraten hyvistä tietoliikenneverkoista. Tältä osin Yle siis täyt-
tää kattavuutta koskevan perusehdon kansainvälisestikin vertaillen erinomaisen hyvin.

Yle ei pyri markkinajohtajuuteen, vaan yhtiön päämääränä on tavoittaa mahdollisim-
man moni suomalainen edes jollain sisällöllä. Viime vuonna Yle tavoitti palveluillaan päi-
vittäin 72 prosenttia ja vuositasolla käytännössä kaikki suomalaiset. Ylen päivittäinen ta-
voittavuus on samaa luokkaa kuin pohjoismaisilla sisaryhtiöillä. Pohjolan luvut ovat Eu-
roopan korkeimpia.

Liikenneministeriö tekee vuosittain tutkimuksen suomalaisten televisiokanavien sisäl-
löllisestä monipuolisuudesta. Tämä tutkimus osoittaa, että suomalaiset tv-kanavat ylipää-
tään ja Ylen tv-kanavat erityisesti tarjoavat kansalaisille monipuolista sisältöä. Ylen tv-ka-
navien erityispiirre on, että parhaaseen katseluaikaan tarjotaan vahvaa journalismia, uutis-,
ajankohtais- ja asiaohjelmia. Tämä poikkeaa useista vertailumaista, joiden yleisradioyh-
tiöidenkin prime time -tarjonnassa korostuvat viihde, elokuvat ja draama.

Luotettavuus on Ylen kolmas kivijalka. Ylen tavaramerkki, Yle-brändi, koetaan mit-
tausten mukaan suomalaisten keskuudessa luotettavaksi. Viime vuonna tehdyn Ylen arvo
suomalaisille -tutkimuksen mukaan 77 prosenttia luottaa Yleen erittäin paljon tai melko
paljon. Yle Uutiset on mittausten mukaan viime vuonna peräti nostanut luotettavuusindek-
siään. Uutisarvostuksia selvittävässä tutkimuksessa 92 prosenttia suomalaisista ilmoitti
luottavansa Ylen uutisiin vähintään melko paljon, puolet suomalaisista erittäin paljon. Li-
säksi puolet suomalaisista piti jotakin Ylen uutispalvelua tärkeimpänä uutislähteenään.
Erityisesti Ylen tv-uutisten asema vahvistui edellisvuodesta. Vaikka verkkomedioiden
käyttö lisääntyykin, oli Ylen tv-uutiset viime vuonna tärkein uutislähde 37 prosentille suo-
malaisista. Suomalaiset kokevat siis varsin laajasti, että Ylen viestintään ja sisältöihin voi-
daan luottaa. Näin pitää ollakin. Tämä on yksi tärkeimpiä Yleen kohdistettuja odotuksia
kansalaisten taholla.

Yhteenvetona voidaan siis sanoa, että Yle suoriutui julkisen palvelun perusedellytyksis-
tä eli kattavuudesta, monipuolisuudesta ja luotettavuudesta hyvin. Lisäksi on sanottava,
että maissa, joissa on vahva ja hyvin organisoitu yleisradiotoiminta, sananvapaus ja media-
kentän monipuolisuus pääsääntöisesti toteutuvat hyvin.

Mutta sitten muutama sana Ylen viime vuoden tarjonnasta, käsittelemmehän nimen-
omaan Ylen hallintoneuvoston toimintakertomusta viime vuodelta.
2



Pöytäkirjan asiakohta PTK 55/2016 vp
Television ja radion asema on pysynyt yhä melko vakaana. Ylen tv-kanavat tavoittivat
57 prosenttia yli 4-vuotiaista suomalaisista ja radio 40 prosenttia. Ylen TV1 on yhä suosi-
tuin tv-kanava ja Radio Suomi kuunnelluin radiokanava. Yle Areena taas pitää paikkansa
Suomen arvostetuimpana verkkobrändinä. Verkkopalveluillaan Yle tavoitti päivittäin kes-
kimäärin 18 prosenttia yli 15-vuotiaista. Eniten suomalaiset käyttävät kansainvälisten
verkkopalveluiden, kuten Googlen ja Facebookin, sekä kotimaisten iltapäivälehtien verk-
kosivustoja.

Ylen tarjonnan suurimpia panostuksia viime vuonna olivat eduskuntavaalit. Politiikan
sisältöjä tehtiin radioon, televisioon ja verkkoon uusin ja vanhoin tavoin. Erityisesti edus-
kuntavaaliehdokkaat suomeksi, ruotsiksi ja saameksi esitellyt Vaaligalleria herätti kan-
sainvälistäkin kiinnostusta ja kiitosta. Sibeliuksen 150-vuotisjuhlan ohjelmisto sekä uusi
kotimainen draama herättivät myös kansainvälistä kiinnostusta.

Ylen alueellinen palvelu ja kattavuus paranivat viime vuonna, kun alueelliset tv- ja ra-
diolähetykset saivat lisää lähetysaikaa. Yle aloitti alueelliset tv-uutiset Lapissa ja Pirkan-
maalla, mikä nosti suomenkielisten alue-tv-uutislähetysten määrän kymmeneen. 

Erityisryhmien palvelut ovat julkisen palvelun ydintä. Yle paransi palvelujen esteettö-
myyttä viime vuonna tekemällä lisää viittomakielistä ohjelmaa kuuroille. Uutis- ja urhei-
lusivusto teki parannuksia näkövammaisia ajatellen, ja selkouutiset tuotiin myös televisi-
oon.

Yle lisäsi ohjelmahankintoja kotimaisilta tuotantoyhtiöiltä, ja aivan erityisesti satsattiin
laatuun ja kansainvälistymiseen. Samalla on huomioitava, että valmiiden ohjelmien lisäksi
Yle ostaa luovalta ja digitaaliselta alalta paljon erilaista työtä, maksaa tekijänoikeusmak-
suja luovan alan työntekijöille, ostaa erilaisia tuotantopalveluja ja osallistuu vahvasti tuo-
tekehitykseen niin sisällöissä kuin uusissa palveluissa, mikä hyödyttää monenlaisten alo-
jen toimijoita, ja sillä on luonnollisesti myös merkittävä työllistävä vaikutus.

Vahva digitaalisen ja luovan alan veturin rooli onkin yksi Ylen tehtävä. Digitaalinen me-
diamurros ei tästä laannu, vaan muutos jatkuu vahvana. Ylen tehtävä on ottaa riskejä, vie-
dä tuotekehitystä eteenpäin ja huolehtia siitä, että suomalaisten mahdollisuus seurata maa-
ilman tapahtumia, osallistua keskusteluun, oppia, sivistyä ja viihtyä säilyy laadukkaana
myös muuttuvien medioiden maailmassa.

18.19 Arja Juvonen ps: Arvoisa puhemies! Hallintoneuvoston puheenjohtaja Kimmo Ki-
velän puheenvuorosta kävikin jo ilmi kaikki se, mitä tämä kertomus sisältää. Nostan muu-
tamia asioita tässä esille. Kiitän Kimmo Kivelää puheenvuorosta.

77 prosenttia suomalaisista kertomuksen mukaan luottaa Yleen erittäin paljon tai melko
paljon, ja se on iso osa ihmisiä. Pidän itse hyvänä, että kertomuksessa nostetaan esille eri-
tyisesti nämä erityisryhmät, ja kuten puheenjohtaja mainitsikin, viittomakieliset tv-uutiset
ja Yle Uutiset selkosuomeksi ovat niitä, joita myös on parannettu, ja ilmeisesti tämä on ol-
lut aiempien linjausten mukaista. On tehty siis lisää viittomakielisiä ohjelmia ja parannettu
uutis- ja urheilusivuston käytettävyyttä muun muassa näkövammaisille. Myös monia käyt-
täjäryhmiä palvelevat selkouutiset laajeni radion ja verkon lisäksi televisioon.

Ohjelmasisältö ei kuulu hallintoneuvostolle, mutta nostalgisia sarjojahan ihmiset kai-
paavat ja varsinkin ne, jotka ovat siellä television ääressä melkein sen koko pitkän päivän,
ja niitä ihmisiähän on. Ikääntyneiden ihmisten päivät muun muassa hoivalaitoksissa koos-
tuvat siitä, että aamulla televisio tai radio avataan ja sitä seurataan pitkin päivää. Se on se
ainoa ikkuna sinne ulkomaailmaan, mitä ulkomaailmassa tapahtuu. Perinteet kunnioittavat
3



Pöytäkirjan asiakohta PTK 55/2016 vp
jo, että Yle on siellä kanava, joka pyörii, ja ikääntyneet ihmiset tykkäävät seurata siellä niin
uutisia kuin myös näitä erilaisia sarjoja. Yle Areenahan on todella hyvä verkkoareena, ja
jos jotakin parannettavaa siihen voisi sanoa, niin se on se, että ehkä jos hieman helpommin
löydettäviksi saisi nämä ohjelmat sieltä Yle Areenan sivustolta, niin ne olisivat sitten vielä
paremmin sieltä saatavissa.

Tämä hallintoneuvoston kertomus on hyvä läpileikkaus, ja sitä on hyvin mukava lukea.

18.22 Olli Immonen ps: Arvoisa herra puhemies! Tämä Yleisradion hallintoneuvoston
kertomus eduskunnalle yhtiön toiminnasta vuonna 2015 on kokonaisuudessaan ihan hyvin
laadittu, ja siitä saa melko hyvän kokonaiskuvan Ylen toiminnasta viime vuodelta. Toimin
itsekin tällä hetkellä tuoreena Yleisradion hallintoneuvoston jäsenenä, ja siitäkin näkö-
vinkkelistä tähän vuosikertomukseen on ollut ihan mielenkiintoista tutustua.

Mutta suurin asia, mikä minua itseäni henkilökohtaisesti ja monia muita kansalaisia
Ylen toiminnassa ja siinä Ylen suuressa linjassa tällä hetkellä häiritsee, on se, että Yle ei
kaikin puolin valitettavasti täytä sille kuuluvaa tehtävää tasapuolisesta, neutraalista ja koko
kansaa palvelevasta tiedonvälityksestä. Kaiken saamani kansalaispalautteen ja omien ko-
kemusteni valossa tässä vuosikertomuksessa maalaillaan liian ruusuista kuvaa Ylestä ja
kansan tyytyväisyydestä Ylen toimintaa kohtaan.

Yleisradion toiminta on ollut viime vuosina hyvin vahvasti monikulttuurisuutta painot-
tavaa, kuten esimerkiksi viime vuotta käsittelevän kertomuksen kohdasta 3.4 voidaan ha-
vaita. Kyseisessä kohdassa muun muassa todetaan: "Lastenohjelmissa monikulttuurisuus
on määritelty erityiseksi ohjelman teossa huomioitavaksi näkökulmaksi." Tällainen tietyn
poliittisen ideologian eli monikulturismin korostaminen Ylen tiedonvälityksessä juontaa
tietysti osittain juurensa nykyisestä Yleä koskevasta lainsäädännöstä, jossa Ylen tehtäväk-
si on linjattu edistää monikulttuurisuutta. Minun mielestäni tällainen ideologinen pakko-
syöttö, arvoisa puhemies, on yksiselitteisesti väärin.

Yleisradion tulevaisuus näyttää tämän vuosikertomuksen perusteella myös siinä mieles-
sä huolestuttavalta, että monikulttuurisuuden kuvaamista pelkästään positiivisena ilmiönä
halutaan yhä lisätä siten, että erilaisten etnisten vähemmistöjen edustajia aiotaan nostaa jat-
kossa ohjelmien tekijöiksi, osallistujiksi ja asiantuntijoiksi aiempaa enemmän. Henkilö-
kohtaisesti toivon todella, ettei Yle lähde valitsemaan ohjelmantekijöitä ja ohjelmiin osal-
listujia etnisen taustan perusteella. On nimittäin rasismia valita toimittajia tai asiantuntija-
haastateltavia ohjelmiin etnisin perustein. Siksi toivonkin, että tämä vuosikertomuksen kir-
jaus on jonkinlainen lipsahdus ja että tekijät valitaan tehtäviin nimenomaan pätevyyden pe-
rusteella. Lisäksi etninen jaottelu luo helposti kuilun kantaväestön ja etnisten vähemmistö-
jen välille eikä Ylen tavoitteiden mukaisesti tuo erilaisia ihmisiä lähemmäksi toisiaan.

Ylen toimintaa tarkasteltaessa täytyy myös kiinnittää huomiota siihen, miten Yle kohte-
lee — ja tällä hetkellä valitettavasti eriarvoistaa — poliittisia toimijoita uutisoinnissaan.
Tämä käy ilmi esimerkiksi Ylen nostaessa uutisiin ja yleisen paheksunnan kohteeksi ni-
menomaan perussuomalaisia poliitikkoja ja heidän sanomisiaan. Tämä asia aidosti ihme-
tyttää kansalaisia, koska myös muiden puolueiden vaikuttavissa asemissa olevat poliitikot
ovat todistettavasti tuoneet julki vähintään yhtä kyseenalaisia kannanottoja, mutta tapauk-
set ovat kuitenkin jääneet Ylessä kokonaan huomiotta. Tästä minulla löytyy useita esi-
merkkitapauksia, jos joku haluaa tietää asiasta enemmän.

Arvoisa puhemies! Yleisesti länsimaiseen journalistiseen näkemykseen sisältyy ajatus,
että kansalaisilla on oltava oikeus vapaaseen ja laaja-alaiseen tiedonsaantiin. Tämän peri-
4



Pöytäkirjan asiakohta PTK 55/2016 vp
aatteen on toteuduttava myös silloin, kun välitettävä tieto on ristiriidassa tietoa välittävän
toimittajan henkilökohtaisten näkemysten ja asenteiden kanssa. Valitettavasti myös osa
länsimaisista toimittajista sortuu tarkoituksenmukaiseen tiedonvälitykseen.

On selvää, että Ylen uskottavuus tiedonvälittäjänä kärsii puolueellisen tiedonvälityksen
seurauksena. Yle ei saa syöttää kansalle ideologisesti väritettyä uutisointia ja ohjelmatar-
jontaa, vaan tiedonvälityksen tulee olla mahdollisimman tasapuolista, neutraalia, objektii-
vista, puolueetonta, useita eri näkökulmia huomioon ottavaa ja näin koko kansaa palvele-
vaa.

Arvoisa puhemies! Toivon, että nyt tämä Ylen tulevaisuuden toimintaa pohtiva parla-
mentaarinen työryhmä ottaa nämä edellä esittämäni näkökulmat huomioon, ja itse asiassa
olen kuullut, että näin on myös tapahtunut. Toivon todella, että Ylen toiminnassa saadaan
muutos aikaan.

Ensimmäinen varapuhemies Mauri Pekkarinen: Otetaan pieni debatti.

18.27 Ilkka Kantola sd (vastauspuheenvuoro): Arvoisa puhemies! Edustaja Immosen pu-
heenvuoro on historiallinen. Juuri noin vahvoja puheenvuoroja, joissa Yleisradion omista-
jataho eduskunta ottaa kantaa Yleisradion ohjelmasisältöihin, ei ole täällä eduskunnassa
tietääkseni aikaisemmin kuultu. (Olli Immonen: Suuri kunnia!)

Hallintoneuvoston puheenjohtaja, edustaja Kivelä mielestäni linjasi arvokkaalla ja hy-
vällä, Yleisradion hallintoneuvoston perinteitä vastaavalla tavalla sitä, millä tavalla on pa-
lomuuri — tätä sanaahan edustaja Kivelä käytti — olemassa Yleisradion ohjelmatoimin-
nan sisältöjen ja eduskunnan eli hallintoneuvoston välillä.

On tärkeätä, että Yleisradiolla on journalistinen vapaus määritellä ohjelmasisältönsä ja
sillä tavalla tuottaa juuri sitä monipuolista sisältöä, mitä edustaja Immonenkin tässä pe-
räänkuulutti. Moniarvoisuus minun tulkintani mukaan tarkoittaa juuri sitä, että me tarjo-
amme monipuolisia sisältöjä, ja Yleisradio mahdollistaa sen ja tuo hyvin monipuolisesti
erilaisia kulttuureja esiin eikä niin, että sinne juntataan jokin yksittäinen, (Puhemies koput-
taa) esimerkiksi moniarvoisuuden vastainen, ideologia.

18.28 Silvia Modig vas (vastauspuheenvuoro): Arvoisa puhemies! Tähän monikulttuuri-
suuden pelkoon haluaisin todeta, että minusta on hieman erikoista, että juuri perussuoma-
laiset kaikkein eniten kritisoivat ja sanovat, että Yle on puolueellinen ja poliittisesti moti-
voitunut eli ei-riippumaton, ja eniten juuri perussuomalaiset kertovat, millaista ohjelmasi-
sältöä Yleisradion pitäisi tehdä. Joko halutaan riippumaton Yle tai sitten ei. Koettakaa
päättää. Toivon, että minun Yleisradioni on monikulttuurinen, koska Suomi on monikult-
tuurinen. Se on ollut sitä paljon ennen kuin se pakolaisvirta, joka meillä nyt on käsillä, on
tänne saapunut. Meillä on ollut tataariväestö, meillä on ollut saamelaiset, meillä on ollut
suomenruotsalainen väestö, meillä on ollut juutalaisväestö — me olemme aidosti moni-
kulttuurinen kansa. Ja minä toivon, että Ylen kuvastossa näkyy meidän moninaisuutemme
ja koko se kulttuurien kirjo, joka Suomeen kuuluu.

18.29 Jani Mäkelä ps (vastauspuheenvuoro): Arvoisa puhemies! Edustaja Kantola ei nyt
ihan ollut asian ytimessä. Immonen ei käsitykseni mukaan ottanut kantaa sisältöön vaan
otti kantaa linjaan, siihen linjaan, millä sitä sisältöä tuotetaan. Ja se linja ja siihen kannan
ottaminen kylläkin kuuluu hallintoneuvostolle tehtävänmäärityksen mukaisesti — mitä
5



Pöytäkirjan asiakohta PTK 55/2016 vp
siellä on demokraattista tiedonvälitystä ja tasapuolisuutta ja muuta. Jos siinä linjassa on on-
gelmaa, silloin hallintoneuvoston kuuluu ottaa kantaa.

Mitä tulee monikulttuurisuuteen, niin monikulttuurisuus voidaan mieltää monilla tavoil-
la. Ja tämä, mitä edustaja Modig esitti, on se tyypillinen argumentointivirhe, mihin vedo-
taan, että voidaan johtaa keskustelu siihen toiseen tulkintaan eli siihen, mitä on monikult-
tuurisuus tai monikulturismi. Ei se, että monia kulttuureita on ollut Suomessa vuosisatoja,
ole sama asia kuin tämä tämänpäiväinen monikulttuurisuusideologia, josta tässä nyt puhu-
taan.

Ensimmäinen varapuhemies Mauri Pekkarinen: Vastauspuheenvuoro, edustaja Zysko-
wicz. (Ben Zyskowicz: Arvoisa puhemies! En ole pyytänyt puheenvuoroa.) — Havaitsin,
että edustaja Zyskowicz suoristi vartalonsa, (Naurua) mutta se ei ollut mainitussa tarkoi-
tuksessa, mistä syystä edustaja Meri.

18.31 Leena Meri ps (vastauspuheenvuoro): Kiitos, arvoisa puhemies! Me olemme Zys-
kowiczin kanssa melko lailla samannäköisiä, joten pidän tässä osittain hänen puolestaan
puheenvuoroa, mutta hän ei vastaa sisällöstä.

Minun täytyy edustaja Kantolalle sanoa, että olen täällä joskus kuullut näissä eri valio-
kuntakeskusteluissa, että ei ole ollut tapana puuttua tämäntyyppisiin asioihin. Kansa on va-
linnut tänne nyt aika paljon uusia kansanedustajia, ja perussuomalaiset on kuitenkin edus-
kunnan toiseksi suurin puolue. Meillä voi olla vähän raikkaita ja uudenlaisia argumentteja.
Olemme kuitenkin toimineet täällä aina asiallisesti, emme käytä epämääräistä kieltä. Mi-
nun mielestäni meilläkin on oikeus puhua.

Ja toisekseen olen sitä mieltä, että ei kai meillä voi olla niin, että Yleisradion yleinen lin-
ja on sellainen, mistä me emme saisi täällä ollenkaan keskustella. Kaikesta täytyy voida
yhteiskunnassa keskustella, erityisesti kansanedustajalaitoksessa.

18.32 Olli-Poika Parviainen vihr (vastauspuheenvuoro): Arvoisa puhemies! Tässä esi-
merkiksi edustaja Immoselle voin todeta, että mielestäni olette hyvinkin väärässä mutta
minä kunnioitan teidän oikeuttanne olla sitä mieltä kuin te olette. Minusta sekin on ihan oi-
kein, että on tarpeen käydä myös kriittistä keskustelua, jos siltä tuntuu. Se on ihan ok mi-
nun mielestäni. Ja Yle ei mielestäni ole sikäli jalustalla, että siitäkin sopii keskustella.

Mutta jos puhumme monikulttuurisuudesta ja monokulttuurisuudesta, niin olen samaa
mieltä kuin edustaja Modig: Suomi on monikulttuurinen, Suomi ei ole itse asiassa koskaan
ollut monokulttuurinen. Esimerkiksi mekin täällä, kaksi etnisesti kantaväestön edustajaa,
keskustelemme nyt asioista, joista olemme hyvinkin eri mieltä. Täällä on laaja yhteiskun-
nallinen keskustelu eri asioista riippumatta siitä, mikä meidän taustamme on tai jotakin
muuta. Se, että Yle tukee monikulttuurisuutta toiminnassaan ja pyrkii sitä tuomaan esiin,
on mielestäni kohtuullista, koska se on osa Suomea.

18.33 Vesa-Matti Saarakkala ps (vastauspuheenvuoro): Arvoisa herra puhemies! Mie-
lestäni edustaja Immonen käytti hyvän ja ansiokkaan puheenvuoron, ja näen sen itse Ylen
puolustamisena, että keskustellaan Ylestä myös kriittisesti. Immonen ei kyseenalaista mi-
tenkään sitä, ettemmekö me tarvitsisi Yleisradiota, vaan hän peräänkuulutti nimenomaan
tätä linjaa. Kyllä me kaikki tiedämme, kun katselemme ja kuuntelemme Ylen ohjelmia, pu-
heohjelmia, että ne ovat varsin liberaalissävytteisiä. Sieltä ei löydy juurikaan konservatii-
6



Pöytäkirjan asiakohta PTK 55/2016 vp
visia yhteiskunnallisia mielipiteitä edustavia henkilöitä, vaan päänsääntöisesti nämä vaki-
esiintyjät ja -kommentaattorit näissä ohjelmissa — nämä ohjelman tekijät siis — edustavat
liberaaleja mielipiteitä, ja se näkyy ja kuuluu siinä viikoittain useamman kerran. Ja kuten
tiedämme, propagandassahan toistaminen on se keskeinen elementti, ja pakko olla kyllä
kriittinen. Jos te löydätte jonkun (Puhemies koputtaa) konservatiivisen mielipiteen esittä-
jän sieltä, niin ilmoittakaa.

18.34 Olli-Poika Parviainen vihr (vastauspuheenvuoro): Arvoisa herra puhemies! Mikä-
li yksittäiset toimittajat tekisivät jotain sellaista, jonka joku tulkitsee jonkinlaiseksi "vää-
ränlaiseksi" väärässä paikassa kannan ottamiseksi, niin se on sitten Julkisen sanan neuvos-
ton asia sellaista arvioida, jos toimittajat jollain tavalla ylittävät valtuuksiaan. Mutta meillä
on riippumaton media Suomessa, ja se on tärkeää, että me pidämme sen riippumattomana.

Itse kyllä olen sitä mieltä, että Yleisradiolta löytyy hyvin monenlaista sisältöä. On mon-
ta asiaa, joista olen itse Yleisradion kanssa eri mieltä silloin, kun Yle ottaa kantaa. Mutta
minä korostan, että Yle ei ole organisaatio, jonka tehtävä on ottaa kantaa. Se on organisaa-
tio, jonka tehtävä on viestiä. Se täyttää kansallista lakisääteistä velvoitettaan. Mutta silloin
kun otetaan kantaa, niin se liittyy johonkin ohjelmaan, jossa on tarkoitus esimerkiksi tuoda
erilaisia kantoja esiin. Ja korostan: silloin Yleisradio instituutiona ei ota kantaa, vaan esi-
merkiksi keskusteluohjelmassa ne henkilöt, jotka keskustelevat.

Ensimmäinen varapuhemies Mauri Pekkarinen: Arvoisat edustajat, myönnän vielä täs-
sä debatin osassa puheenvuorot edustajille Kantola ja Modig, ja mikäli edustaja Immonen
haluaa keskustelun avaajana vielä vastauspuheenvuoron, niin myönnän sen myöskin hä-
nelle.

18.35 Ilkka Kantola sd (vastauspuheenvuoro): Arvoisa puhemies! Edustaja Meri, edus-
taja Immonen, kun käytin puheenvuoron, jossa kommentoin edustaja Immosen puhetta, en
tarkoittanut sanoa sitä, etteikö täällä kaikilla olisi puhevapaus. En tietääkseni sanonut mi-
tään sellaista. Sanoin vain, että ensimmäisen kerran kuulen tämäntyyppistä puhetta, ja to-
tesin vain, että näin on tilanne. Arvostan sitä, että täällä kritisoidaan Yleisradiota. Se ja eri-
laisten mielipiteiden esittäminen kuuluu tähän instituutioon. Olkoon meillä puhevapaus, ja
olen valmis sitä puhevapautta myös puolustamaan.

Mitä tulee termeihin "monikulttuurisuus" ja "monikulturismi", jotka termit täällä esiin-
tyivät keskustelussa, niin yleisradiolaissa ei ole säädetty eikä Yleisradion tehtäväksi ole
määritelty monikulturismin edistämistä, mitä se sitten lieneekään. Kun olin aikaisemmin
Yleisradion hallintoneuvoston puheenjohtaja viime kaudella, niin sain hyvin paljon palau-
tetta kansalaisilta, myös minä: milloin syytettiin siitä, että Yleisradio on täysin kokoomuk-
sen hallussa ja sen johtamaa propagandaa sieltä tulee, milloin syytettiin siitä, että se on täy-
sin demarien hallussa ja sieltä tulee punaista propagandaa, ja kaikkea tältä väliltä. Kyllä me
saamme kuulla erilaisia mielipiteitä siitä ja arvioita, kenen hallussa ja kenen poliittisessa
ohjauksessa Yleisradio on. Juuri sen takia on tärkeätä se, mitä edustaja Kivelä, hallintoneu-
voston puheenjohtaja, (Puhemies koputtaa) sanoi...

Ensimmäinen varapuhemies Mauri Pekkarinen: Ja nyt vastauspuheenvuoro, edustaja
Modig. — Anteeksi, että jouduin tulemaan päälle. Silloin, kun ylittyy aika merkittävästi,
on pakko tehdä se.
7



Pöytäkirjan asiakohta PTK 55/2016 vp
18.36 Silvia Modig vas (vastauspuheenvuoro): Arvoisa puhemies! Edustaja Saarakkala
peräänkuulutti esimerkkejä siitä, mikä olisi konservatiivista kommentointia Ylellä. Minä
en osaa määritellä toisen puolesta, mikä on konservatiivista ja mikä ei. Uskoisin, että on ih-
misiä, jotka kokevat olevansa konservatiivisia ja jotka kuitenkin voivat ajatella hyvin eri
tavalla asioista. Yritän hakea esimerkkiä semmoisista kysymyksistä, mitkä ehkä itselläni
liittyvät arvoihin, jotka minä ja edustaja Saarakkala olemme yhteisen työkaveruutemme ai-
kana nähneet toisin, ja minulle tulee mieleen tasa-arvoinen avioliittolaki. Minä koen sen
hyvin konservatiiviseksi, että Yleisradio ei suostunut puhumaan tasa-arvoisesta avioliitto-
laista vaan sitkeästi loppuun asti puhui sukupuolineutraalista avioliittolaista. Että kyllä
meillä kaikilla varmasti on omat näkemyksemme sanoista, kaiuista, konnotaatioista ja
muusta, mutta kyllä minä väittäisin, että Yle on hyvin moniääninen ja puhuu meidän kaik-
kien suulla. Jos me kerran kaikki olemme joskus ärsyyntyneet myös jostakin, mitä Yleis-
radio sanoo, se jo kertonee siitä.

18.38 Olli Immonen ps (vastauspuheenvuoro): Arvoisa puhemies! Minun mielestäni on
ainakin tärkeää, että me käymme täällä keskustelua siitä, mikä sen Yleisradion ison linjan
tulisi olla. Siis minun mielestäni keskustelu on tärkeää, ja aion sitä aivan varmasti jatkos-
sakin käydä.

Minua ei lainkaan kyllä yllätä se, että nämä monikulttuurisuutta puolustavat näkemyk-
set tulevat nyt nimenomaan sieltä vasemmalta laidalta. Tämä Yleisradion monikulttuuri-
suusagenda palvelee nimenomaan teidän poliittisia ja ideologisia päämääriänne. Nyt on
puolusteltu tätä monikulttuurisuusagendaa sillä, että monikulttuurisuus on Suomessa val-
litseva asiantila. No, miten te näette, kun sanotaan sosialistisissa maissa, että sosialismi on
se vallitseva tila ja sillä linjalla pitää mennä? Tämä on tietysti tätä, miten asiat haluaa näh-
dä.

Itse peräänkuulutan sitä, että kyllä Ylen tiedonvälityksen ja ohjelmatarjonnan tulee olla
neutraalia, objektiivista, ei ajaa mitään tiettyä ideologiaa, kuten monikulturismia tässä ta-
pauksessa. (Puhemies koputtaa) Monikulturismilla tarkoitan sitä, että edistetään massa-
maahanmuuttoa (Puhemies: Kiitoksia, edustaja, teille varattu aika on päättynyt!) ja puhu-
taan monikulttuurisuudesta pelkästään positiiviseen sävyyn.

Ensimmäinen varapuhemies Mauri Pekkarinen: Nyt siirrymme varsinaiseen puhujalis-
taan.

18.39 Olli-Poika Parviainen vihr: Arvoisa herra puhemies! En ole Ylen hallintoneuvos-
ton jäsen, mutta käytän tämän tilanteen hyväkseni, koska täällä on mahdollisuus keskustel-
la meille kaikille selvästi merkityksellisen ja tärkeän Yleisradion asioista.

Nyt esitellystä kertomuksestakin käy hyvin ilmi se laaja muutos, minkä digitalisaatio on
tuonut viestintä- ja sisältöaloille ja Yleisradioonkin. Esimerkiksi ihmisten mediankäyttö-
tottumusten murros ja alustatalous haastavat voimakkaasti koko mediaa. Erityisen voimak-
kaasti tämä ilmiö näkyy kaupallisten medioiden puolella. Ylekin on osaltaan vastannut näi-
hin muutoshaasteisiin sekä esimerkiksi tiukentuneeseen taloustilanteeseen uudistamalla
toimintaansa, keskittämällä esimerkiksi alueuutisensa ja tuottamalla uusia verkkomediasi-
sältöjä ja tekemällä entistä laajemmin yritysyhteistyötä.

Riippumaton yleisradiolaitos täyttää paitsi kansallisesti tärkeitä lakisääteisiä tehtäviään
myös tasapainottaa markkinoita, mahdollistaa tarpeelliset ei-kaupalliset sisällöt, joita ei
8



Pöytäkirjan asiakohta PTK 55/2016 vp
muuten olisi välttämättä saatavilla, varmistaa yhteiskunnan eheyden kannalta tärkeän eri-
tyisryhmien huomioinnin ja turvaa omalta osaltaan myös riippumatonta mediakenttää ja
monipuolista ja mahdollisimman neutraalia tiedonvälitystä.

Yleisradio onkin myös tärkeä demokratian edistäjä ja turvaaja. Tähän on kiinnitetty vii-
me aikoina huomiota koko Euroopassa, jossa keskustellaan laajasti median riippumatto-
muudesta ja vapaudesta — tai joissakin tapauksissa tämän vapauden heikkenemisestä ja
poliittisen kontrollin kasvamisesta. Esimerkit maista, joissa median riippumattomuutta ja
tilaa on kavennettu, ovat huolestuttavia. On Suomen etu, että Suomessa toimii riittävästi
resursoitu Yleisradio. Tämä toivottavasti muistetaan, kun Ylen tehtäviä ja asemaa pohdi-
taan parhaillaan parlamentaarisessa työryhmässä.

Ylen rinnalle tarvitaan tietenkin jatkossakin myös monipuolinen kenttä erilaisia ja eri
kokoisia kaupallisia medioita, joiden riittäviä toimintaedellytyksiä olisi myös edistettävä.
Jos haluamme media-alan osaamisestamme myös nykyistä enemmän vientimenestystä, on
media-alan toimintaedellytyksiä kehitettävä reippaasti nykyisestä. Eri tavoin toimivat me-
diat täydentävät tosiaan siinä missä eri mediamuodotkin. Olennaista on, että se suomalai-
nen mediamaisema, josta me päivittäisen mediamme haemme, pysyy monipuolisena.

Yle voikin toimia myös strategisena työkaluna ja mahdollistajana. Kohdentamalla esi-
merkiksi palvelutilauksia erilaisille yrityksille se voi vahvistaa alueiden elinvoimaisuutta
ja tukea yrittäjyyttä. Oli kyse sitten indie-tuotantojen tekijöistä, elokuvista, sarjojen tuotan-
noista, pienten animaatiostudioiden tilauksista tai verkon sisällöntuotannosta, maastamme
löytyvää osaamista kannattaisi hyödyntää nykyistä laajemmin. Yrityksemme tarvitsevat
myös näyttöjä taidoistaan.

Hyvä esimerkki tällaisesta mahdollistamisesta on Tampereen Mediapoliksessa Ylen,
ammattikorkeakoulun ja yksityisten tuotantoyhtiöiden välinen yhteistyö eri tasoilla myös
sisällöntuotannossa. Luonnollisesti myös monipuolista Yleisradion omaa tuotantoa tarvi-
taan nyt ja jatkossakin. Yle voikin toimia myös fasilitaattorina ja koollekutsujana, jos me
haluaisimme esimerkiksi lähteä rakentamaan vaikkapa laajempaa kansallista sisältöalus-
taa eri toimijoille. Tätä kannattaa ainakin harkita. Tällä hetkellä kaikki sisältöalustat, joita
käytämme, ovat hyvin pitkälti ulkomaisten suuryhtiöiden hallinnassa. Hallintoneuvosto on
mielestäni luonteva paikka käydä keskustelua myös näistä kysymyksistä. Sen aseman vah-
vistaminen voi olla tarpeen, kunhan politiikka ei lähde sorkkimaan Ylen varsinaisia sisäl-
töjä eikä vaaranna median riippumattomuutta ja kaikkien yhdenvertaisuutta.

Ja viitaten täällä salissa äsken käytyyn monikulttuurisuusvelvoitekeskusteluun liittyen
Yleisradioon toistan kommenttini siitä, että minun Yleni on monikulttuurinen, koska Suo-
mi on monikulttuurinen, mutta journalismi olkoon riippumatonta.

18.43 Silvia Modig vas: Arvoisa herra puhemies! Koko mediakenttä on tällä hetkellä
murroksessa. Digitalisaatio on mullistanut kentän kokonaisuudessaan, ja se on myös muut-
tanut monien toimijoiden ansaintalogiikkaa. Printtimedia on minun mielestäni tiensä pääs-
sä, ja haikailu aikaan, jolloin printti myy samalla tavalla ja samalla ansaintalogiikalla kuin
aiemmin, on mielestäni turhaa. Se juna meni jo.

Mutta se, että kaupallinen media ei ole kyennyt kehittämään toimintaansa vastaamaan
uuden digitaalisen median haasteita, ei ratkea heikentämällä Yleisradiota. Lobbaus Yleis-
radiota vastaan on tällä hetkellä tavattoman kovaa. On luotu mielikuva, että Yle on paisu-
nut kohtuuttoman suureksi eikä Ylen ole tarvinnut millään tavalla sopeuttaa toimintaansa
niin kuin muiden alan toimijoiden tai niin kuin koko muun yhteiskunnan. Tämä ei pidä
9



Pöytäkirjan asiakohta PTK 55/2016 vp
paikkaansa. Viimeisten vuosien aikana Ylellä on käyty yt-neuvottelut ja väkeä on vähen-
netty myös muilla toimilla. Toimintaa on tehostettu ja omaisuutta on myyty.

Ajatus siitä, että Yle porskuttaisi riippumattomana muun yhteiskunnan haasteista, ei
pidä paikkaansa. Ylen tulevaisuutta käsitellään tällä hetkellä parlamentaarisessa työryh-
mässä. Toivon työryhmän jäsenille viisautta ymmärtää Ylen merkitys sivistykselle ja koko
suomalaisen mediakentän laadukkuudelle. Tässä kohtaa haluan kyllä ihmetellä sitä, että tä-
män tärkeän työryhmän kokous on ajoitettu samaan aikaan, kun täällä täysistunnossa käsi-
tellään Ylen kertomusta. Tämän kertomuksen yhteydessä on mahdollisuus käydä, kuten
olemme käyneet, keskustelua Ylen roolista ja tehtävästä laajemmin, ja työryhmän jäsenten
osallistuminen tähän keskusteluun olisi ollut erittäin suotavaa. Tätä kokousta samaan ai-
kaan, tätä valintaa, en voi kuin ihmetellä ja pahoitella.

Arvoisa puhemies! Näen, että on erittäin tärkeää, että Ylen rahoitus pysyy jatkossakin
valtion kehyksen ulkopuolella. Se on ensiarvoisen tärkeää, jotta Yle pysyy riippumattoma-
na. Jos Ylen rahoitus on pelinappulana pöydällä joka kerta, kun valtion budjettia tehdään,
sen riippumattomuus on vaarassa. Olen järkytyksekseni todistanut, miten ihmiset tässä sa-
lissa, mutta myös Yle-työryhmän jäsenet, ovat kertoneet, millaisia ohjelmasisältöjä heidän
mielestään Ylen tulisi tehdä. (Olli Immonen: Eikä ole!) — Ylen työryhmän jäsenet, vii-
meksi Arkadia-seuran järjestämässä paneelissa, jossa olivat kaikki paitsi yksi paikalla,
heistä puolet kertoi, mimmoisia ohjelmasisältöjä he haluaisivat Yleisradion tekevän. Tämä
striimattiin, se varmaan löytyy jostain. — Yleisradion tehtävänä on tehdä ratkaisunsa jour-
nalistisin perustein eikä poliitikkojen toiveiden mukaan.

Kun vertaamme Euroopan sisällä, voimme nähdä, kuten hallintoneuvoston perussuoma-
lainen puheenjohtaja hyvässä puheenvuorossaan totesi, että vahva Yleisradio heijastelee
sananvapauteen, sen tasoon, koko mediakentän laadukkuuteen ja sen moniäänisyyteen. Se,
jos mikä, mahdollistaa kriittisen keskustelun. Haluan tässä kohtaa myös sanoa, että minun
mielestäni on surullista, että meillä on asetettu nyt kaupallinen media ja Yleisradio vastak-
kain, koska Suomessa on poikkeuksellisen laadukas kaupallinen media. Oletteko koskaan
laittaneet uutiset päälle kaupalliselta kanavalta ja ajatelleet, että tämä ei pidä paikkaansa,
tai toisin päin? Meillä on todella laadukas kaupallinen media, ja kun nämä asetetaan vas-
takkain, se näyttää siltä, että toinen on toista huonompi tai toinen toista parempi, ja se ei mi-
nusta ole tarkoituksenmukaisuutta.

Monikulttuurisuus on keskusteluttanut meitä tänään. Ehkä minä ja edustaja Immonen
löydämme jonkin toisen kohdan, jossa me voimme pureutua itse aiheeseen, kun tänään me
kuitenkin keskustelemme siitä Ylen kautta. Tyydyn kuitenkin toteamaan, että minä olen
työskennellyt 16 vuotta freelance-toimittajana. Minä olen työskennellyt sekä Yleisradiolle
että lukuisille, lukuisille kaupallisille tahoille. Minun oma kokemukseni toimittajana on
kyllä se, että Yleisradiossa journalismin vaatimustaso on erittäin korkea, ja minä en ole
koskaan journalistina työskennellessäni törmännyt mihinkään poliittisesti motivoitunee-
seen valintaan yhdenkään journalistisen sisällön kohdalla. Tämä on subjektiivinen koke-
mukseni, mutta se on näin. — Kiitoksia.

18.48 Jani Mäkelä ps: Arvoisa puhemies! Kun debatissa jäi pari asiaa sanomatta, niin sa-
non nytten tässä kohtaa.

Elikkä edustaja Parviaiselle kommenttina: Julkisen sanan neuvosto on itsesäätelyelin,
tavallaan eräänlainen toverituomioistuin, joka puuttuu, jos puuttuu, yksittäiseen väärinkäy-
tökseen, ei toimitukselliseen yleislinjaan, josta tässä ollaan nyt keskusteltu. Mitä tulee toi-
10



Pöytäkirjan asiakohta PTK 55/2016 vp
mittajakuntaan noin muuten, niin vuonna 2012 oli sellainen uutinen tutkimuksesta toimit-
tajien poliittisista näkökannoista. Tutkimuksen otsikkona oli, että Vihreät on toimittajien
suosikkipuolue. Tutkimuksen mukaan yli puolet toimittajista ei koskaan voisi äänestää pe-
russuomalaista. On täysin absurdia väittää, että näin suuri mielipide-ero ei vaikuttaisi mi-
tenkään uutisointiin ja sumentaisi uutisoinnin objektiivisuutta. Tämä kannattaa huomioi-
da: toimittajakin on ihminen.

Mutta itse asiaan. Viime vuoden marraskuun loppupuolella keskusteltiin eduskunnassa
Yle-veron indeksin jäädytyksistä. Pidin tuolloin puheenvuoron, jossa peräsin Yleisradiolta
tämän varsin loivan säästöliikkeen lisäksi myös muita tehostustoimia ja toin esiin tarpeita
toiminnan korjaamiseen. Kysynkin nyt: Onko Yleisradio lähtenyt tämän jälkeen keskitty-
mään paremmin perustehtäväänsä, jolla oikeutetaan Yle-veron kerääminen kansalaisilta?
Onko pyritty eroon mielipiteen muokkauksesta, klikkijournalismista ja kohuotsikoiden ha-
kemisesta? Onko pyritty riippumattomaan uutistoimitukseen, tutkivaan journalismiin, sy-
välliseen analyysiin ja taustoitukseen, kuten silloin vaadin?

Arvoisa puhemies! Edustaja Immonen otti puheenvuorossaan esille merkittäviä ja huo-
lestuttavia näkökantoja. On toivottavaa, että Yleisradio kuuntelee herkällä korvalla hallin-
toneuvostonsa jäsenen sekä myös muiden kansanedustajien näkemyksiä toiminnastaan.
Näihin kysymyksiin vastaaminen on oleellista. Yle tuottaa myös paljon hyvää ohjelmaa.
Sen pohjaa ei kannata nakertaa huonolla.

18.50 Jari Ronkainen ps: Arvoisa herra puhemies! Yleisradion asema ja rooli puhuttaa
kaiken aikaa. Meillä on asetettu parlamentaarinen työryhmä selvittämään muun muassa,
mitä pitäisi kuulua julkisen palvelun tehtävään ja miten Yleisradion toimintaa voidaan te-
hostaa ja kehittää. Nykyisellään Yleisradio on aivan liian kallis. Työ on vielä kesken, mut-
ta odotan sen tuottavan tulosta. Olen Ylen hallintoneuvoston jäsen ja olen siellä tuonut esil-
le näkemyksiäni, ja tässä yksi sellainen.

Onko Yle onnistunut olemaan riippumaton ja tasapuolinen? Sitä on kysytty täällä salis-
sa tänään jo muutaman kerran. Varsinkin tasapuolisuus uutisoinnissa herättää kysymyk-
siä. Hallintoneuvoston kertomuksessa todetaan sivulla 32, että "suomalaisten luottamus
Ylen uutistoimintaan vahvistui entisestään". Kuitenkin kun palataan sivulle 23, niin huo-
maamme ristiriidan, joka voi kertoa siitä, että uutisointia ei pidetä tasapuolisena. Tekstissä
todetaan: "Samalla voimistunee jo nähtävissä oleva kehitys, jossa osa suomalaisista hakeu-
tuu valtamedian sijaan vaihtoehtoisten tietolähteiden äärelle." Syy on myös selvä, sillä
maahanmuuttokysymykset nousivat entistä voimakkaammin esille. Yleisradio nähdään
osana punavihreää kuplaa.

Nyt Yleisradiolla ei pidä pelkästään huolestua vaan oikeasti tehdä jotain. On aivan turha
kampanjoida vaihtoehtomediaa vastaan, sillä siitä hyötyvät vain ne samaiset vaihtoehto-
mediat. Mieluummin pitää tehdä entistä parempaa työtä uutistoimituksessa, ja ennen kaik-
kea tasapuolisuuden näkyminen on tärkeää.

18.52 Vesa-Matti Saarakkala ps: Arvoisa herra puhemies! Liberalismi—konservatismi-
akseli on tärkein vedenjakaja nykypolitiikassa. Yle on tässä suhteessa puolensa valinnut.
Sen keskusteluohjelmien vakiokommentaattorit ovat järjestään liberaaleja, sillä he esittä-
vät erittäin liberaaleja mielipiteitä. En ymmärrä, miksi Yle ei lanseeraa jotakin puheohjel-
maa, jota juontaisi konservatiivi. Voisi olla jopa sellainen keskusteluohjelma, jossa kaikki
11



Pöytäkirjan asiakohta PTK 55/2016 vp
keskustelijat olisivat enemmän tai vähemmän konservatiiveja, koska vastaavia versioita li-
beraaleista kokoonpanoista on jo olemassa.

Mielestäni Ylen nykyinen linjaus edistää monikulttuurisuutta on puhtaasti poliittinen ja
siten ideologinen, ellei siihen sisälly myös konservatiivisten ajatusten esilletuontia muu-
tenkin kuin lähinnä niin, että otetaan jokin ajankohtainen konservatiivinen näkemys poru-
kalla ihmeteltäväksi ja lytättäväksi pelkkien liberaalien toimesta. Tämä kaava toistuu Ylen
ohjelmissa viikoittain, itse asiassa useamman kerran viikossa. No, toisintohan on propa-
gandassa kaiken a ja o. Olisi sääli, että tällaisen epäkohdan takia Ylen toimintaan yleisem-
minkin pitää alkaa suhtautua kriittisesti, mutta on mahdotonta olla huomaamatta ja ohittaa
olankohautuksella Ylen totaalisuutta monikulttuurisuuden ideologisessa tulkinnassa ja sen
edistämisessä.

Arvoisa puhemies! Yle on tarpeellinen toimija tiedon ja näkemysten välittäjänä. Sillä on
todella iso valta. Onkin esitettävä kysymys, onko nykyinen Yle sellainen vastuullinen toi-
mija, joka on tehtäviensä tasalla. Itselleni on tullut käsitys, että ainakin Helsingin päässä
Ylessä eletään periaatteella "tämä on meidän hiekkalaatikkomme, me teemme, mitä tah-
domme, älkää tulko pilaamaan leikkejämme".

Julkisen sanan neuvostolta langettavan päätöksen saaneen toimittaja Kaarina Hazardin
Yle on palkinnut nostamalla hänet vakiokeskustelijaksi yhteiskunnallisista aiheista viikoit-
tain. Tietenkin myös aikuisviihteestä tunnetuksi tullut Rakel Liekki on Ylen mielestä niin
ansioitunut, että häntä näemme useissa ohjelmissa viikoittain. Ehkä tässä on kyse positii-
visesta erityiskohtelusta ja sen uudesta sisällöstä ja tulkinnasta.

18.55 Ilkka Kantola sd: Arvoisa puhemies! Tämä kysymys Ylen liberaaliudesta tai kon-
servatiivisuudesta on tietysti kiinnostava, ja voin yhtyä edustaja Saarakkalan toivomuk-
seen siitä, että... Tai minunkin käsitykseni mukaan monikulttuurisuuden tulisi merkitä
myös sitä, että liberaalien arvojen tai niiden heijastamisen lisäksi on nähtävissä myös kon-
servatiivisia näkemyksiä Ylen kanavilla, ja minusta tämä tällaisen toivominen ja sellaisen
edistäminen on aidosti monikulttuurista. Kansalaisilla täytyy olla mahdollisuus peilata
omia näkemyksiään erilaisiin näkemyksiin, joita sitten keskusteluissa ja muissa ohjelmis-
sa Yleisradiossa näkyy.

Arvoisa puhemies! Yleisradion asemasta keskustellaan, sen rahoituksesta ja mahdolli-
sista tarpeista muuttaa yleisradiolakia, ja tämän ison keskustelun taustana ovat tietysti kau-
pallisen median erittäin suuret vaikeudet selviytyä kovassa kilpailussa ja hyvin muuttu-
neessa toimintaympäristössä digitalisaation, kansainvälistymisen, teknologisen muutok-
sen ja ehkä ennen muuta heikomman markkina- ja taloustilanteen takia, jossa mainos-
myynnin edellytykset ovat todella paljon heikommat kuin hyvinä, taloudellisen nousun
kausina.

On selvää, että median monipuolisuus Suomessa tavoitteena tarkoittaa sitä, että meillä
pitää olla myös elävä kaupallinen, yksityinen media monipuolisesti katsojien ja kansalais-
ten saatavilla. Tämä on meidän yhteinen huolemme. Ja mitä sen eteen voidaan tehdä, että
kaupallinen media pärjäisi paremmin — siitä varmaan kuullaan tänään vielä puheenvuoro-
ja, kun katson, keitä täällä salissa istuu. Mikä on Yleisradion vaikutus siihen, että kaupal-
lisella medialla on vaikeuksia tässä tilanteessa? Sitä varmasti tuo edustaja Satosen vetämä
työryhmäkin parhaillaan arvioi, ja siitä joitakin selvityksiä, myös kansainvälisiä selvityk-
siä, on tehty.
12



Pöytäkirjan asiakohta PTK 55/2016 vp
Arvoisa puhemies! Nostan tästä Yleisradion hallintoneuvoston kertomuksesta pari koh-
taa esiin, joissa kuvataan Yleisradion suhdetta kaupalliseen mediaan kiinnostavalla tavalla.

Ensimmäinen on sivulla 79, jossa on tällainen graafi, tolppakuvaus siitä, millä tavalla
yleisradioyhtiöiden rahoitus eräissä meihin vertailtavissa olevissa maissa on järjestetty.
Tästä paljastui hyvin se meillä itsestään selvä tosiasia, että Suomessa Yleisradiota ei rahoi-
teta vähimmässäkään osin mainosrahoitteisesti. Tämä on lailla estetty ja määritelty, niin
että Yleisradio ei voi kerätä mainostuloja toimintansa rahoittamiseksi. Voisimme vain ku-
vitella, kuinka herkullista olisi vaikka puoli yhdeksän uutisiin myydä viisi minuuttia mai-
nosaikaa, ostajia varmaan löytyisi. Mutta tämä on lailla kielletty, ja tämä tarkoittaa sitä,
että Yleisradio ei kilpaile lainkaan siellä mainosmarkkinoilla siinä mielessä, että hakisi
sieltä joitakin tuloja itselleen. Ja tämä toivoakseni säilyy jatkossakin Yleisradion osalta,
vaikka joitakin muutoksia tehtäisiinkin, että ei päästetä Yleisradiota mainosmarkkinoille
vaan se rahoitus järjestetään muulla tavoin. Suurempi tai pienempi rahoitus, se on kovan
keskustelun paikka se, mutta ei mainosmarkkinoille, niin kuin esimerkiksi Itävalta, Sveit-
si, Hollanti, Belgia ja Irlanti saavat kaikki osan tuloistaan mainoksia myymällä.

Arvoisa puhemies! Toinen mielestäni tärkeä kohta, joka liittyy siihen keskusteluun
Yleisradion ja kaupallisen median suhteesta, on hallintoneuvoston kertomuksen sivulla 52,
jossa kuvataan ohjelmatyyppien jakautumista eri tv-kanaville Suomessa. Ja kun lähdetään
otsikoista Kulttuuri, Uutiset, Ajankohtaiset, Urheilu, Asia, Lapset ja päädytään sitten Elo-
kuvat- ja Tositelevisio-puolelle, niin nähdään tuosta kuvasta, että kulttuurin puolella Yleis-
radiolla on valtavan suuri panostus verrattuna kaupalliseen mediaan. Uutisissa, ajankohtai-
sissa, urheilussa on edelleenkin suurempi panostus kuin kaupallisella medialla — ja asia-
ohjelmissa ja myös lastenohjelmien osalta. Mutta sitten kun tullaan kotimaiseen fiktioon,
ulkomaiseen fiktioon, viihteen ja musiikin kautta, elokuvien kautta tositelevisioon, niin sil-
loin kaupallisen tv-kanavien osuus kasvaa vastaavasti ja Yleisradion, julkisen palvelun,
osuus pienenee. Eli tämä markkina-alue, jossa kaiken kaikkiaan tv-kanavat lähettävät oh-
jelmia, näyttää olevan jakautunut varsin selvästi siihen, että kaupallisella medialla on vä-
hän toisentyyppinen painotus — tai selkeästikin toisentyyppinen painotus — kuin julkisen
palvelun yhtiöllä. Emme toimi ikään kuin samalla ohjelma-alueella tai formaatilla, vaan
Yleisradion osalta on lainsäädännön pohjalta muodostunut ja kaupallisen median kannalta
katsojien ja mainostajien kiinnostukseen perustuva ohjelmatyyppien jakautuminen, ja
tämä on mielestäni tärkeää pitää mielessä, kun pohditaan sitä, kuinka paljon me häiritsem-
me toisiamme, kuinka paljon Yleisradio häiritsee kaupallisen median toimintaa.

19.00 Mikko Alatalo kesk: Arvoisa puhemies! Jääkiekon MM-kisoissa Suomi—Tanska
5—1. Suomi pääsi mitalipeleihin, ja lähettäjä oli MTV3. Hyvä näinkin, että kaupallinen te-
levisio lähettää myös näitä tärkeitä kisoja, mutta totta kai Suomessa Ylelle kuuluu myös
velvollisuus lähettää isoja urheilutapahtumia, koko kansaa kerääviä urheilutapahtumia. Se
on juuri sitä katsojasuhteenkin kannalta tärkeää ohjelmaa. Muun muassa olympialaiset tu-
levat nyt sitten Riosta, ja ovathan sieltä tulleet jo MM-kisat Pekingistä ja nuorten MM-ki-
sat Helsingistä, tämmöisiä jopa kansakuntaa yhdistäviä lähetyksiä.

Jos nyt kuitenkin puhuttaisiin itse päivän aiheesta eli Yleisradion hallintoneuvoston
vuosikertomuksesta. Täytyy ensinnäkin sanoa se, että kuinka monta kertaa syyhyävät sor-
met päästä puhumaan yksittäisistä ohjelmista hallintoneuvostossa, mutta hallintoneuvosto
ei ole ohjelmaneuvosto. Aikoinaanhan oli ohjelmaneuvostot Yleisradiossa, ja siellä käsi-
teltiin hyvinkin yksityiskohtaisesti Ylen ohjelmia. Meidän tehtävämme hallintoneuvostos-
13



Pöytäkirjan asiakohta PTK 55/2016 vp
sa on piirtää Yleisradion toimintaa isolla pensselillä, ja Ylen operatiivinen johto ja hallitus
sitten toteuttaa Ylen toimintaa journalistisin perustein, niin kuin täällä on sanottu.

Kuuntelin mielenkiinnolla perussuomalaisten kritiikkiä. USA:ssahan on sillä tavalla,
että konservatiiveilla siellä on Fox TV ja sitten liberaaleilla on CNN. Eli kun katsot mo-
lempia, niin voit saada jonkunlaisen käsityksen niin kuin harmaasti, mitä siellä suurin piir-
tein on. Kyllä yhdyn edustaja Kantolan kantaan siitä, että toki Yleisradion täytyy muuttua
maailman mukaan, myös monikulttuurisuudessa, mutta täytyy tuoda myös Suomen suuren
kansan enemmistön näkemyksiä, sen hiljaisen enemmistön näkemyksiä, että siellä on mo-
nenlaisia näkökulmia.

Mutta toisaalta, kun puhutaan Yleisradion tehtävästä, puurot ja vellit eivät saisi mennä
sekaisin, mitä Yle sinällään on ja mitä siellä ne ohjelmasisällöt ovat. Minäkin voisin arvos-
tella monia ohjelmia, minkälaista journalismia siellä on tehty, esimerkkinä nyt vain yksi
asenteellinen ajankohtaisohjelma maaseudun laajakaistasta, kuinka se on epäonnistunut.
Viitasaarella se tehtiin. Onneksi silloin edustaja Pekkarisella oli puheoikeus ja hän televi-
siossa korjasi suorastaan vääriä väitteitä, mitä siinä esitettiin. Minusta tämä ei ole oikea
tapa lähteä leimaamaan, etukäteen miettimään jo sapluuna valmiiksi, mitä sanotaan jostain
asiasta, ja sitten lähdetään tekemään ohjelma haastatellen sellaisia henkilöitä, jotka var-
masti tukevat tämän toimittajan näkemyksiä.

Mutta mitä Ylen toimintaan tulee, niin julkinen palvelu säilyy kuitenkin entisen laajui-
sena ottaen huomioon, että rahaa on vähemmän, ja se on merkittävää, eli Ylekin on pistä-
nyt vyötä tiukemmalle. Radion ja tv:n tavoittavuus on pysynyt kutakuinkin ennallaan, kun
taas verkkosisältöjen tavoittavuus on noussut yhteensä 16 prosenttia. Tämä on sellainen
asia, joka on ärsyttänyt myös kaupallista mediaa, että Yle on niin vahva nyt verkossa. Minä
sanoisin kyllä ihan puolueettomasti, että kyllä kaupallisten medioiden verkkosivut mones-
ti ovat paljon värikkäämpiä ja houkuttelevampiakin kuin Ylen, mutta tietysti olisi ehkä
hyvä mennä siihen suuntaan, mitä Atte Jääskeläinen on ehdottanut, että muun muassa kau-
pallinen media ja sanomalehdet saisivat käyttöönsä Yleisradion sisältöjä, liikkuvaa kuvaa
ja näin, ja Yle palvelisi ikään kuin alustana koko Suomen medialle. Ehkä siihen päästään-
kin.

Yle Areena oli taloustutkimuksen mittauksessa jälleen arvostettu, ja arvostetuin, koti-
mainen verkkobrändi. Suomalaisista 76 prosenttia pitää Ylen palveluja vähintään yhtä
kiinnostavana, ja luottamus Ylen uutistoimintaan on vahvistunut. Olen ollut toimittajana
tv-uutisissa siihen aikaan, kun Mainos-tv:llä ei ollut vielä uutisia, MTV:llä, ja silloin nau-
reskeltiin sille, että mitä, MTV:lle uutiset? Mutta niinhän ne loppujen lopuksi sitten tuli-
vat, ja minusta se on ollut hyvä asia. Tämä uutisten kilpailu on jopa parantanut Yleisradion
uutisten asemaa, koska minusta MTV:n ja jopa Nelosenkin uutiset ovat aika hyvin toimi-
tettuja ja ne ovat tärkeitä tiedonvälityksen kannalta ja demokratian kannalta, että on erilai-
sia uutislähetyksiä.

Sen verran vielä, että Ylehän aloitti alueelliset tv-uutiset nyt Lapissa ja Pirkanmaalla, ja
täytyy kiittää tamperelaisena kansanedustaja sitä, että myös Pirkanmaalla on omat alueuu-
tiset, koska Häme on niin iso alue, että kyllä siinä täytyy muistaa, että Pirkanmaa on sitten
ihan oma alueensa, ja myös Lappi ihan samalla tavalla, ettei se lähetys tule Oulusta.

Yle Areenan käynnistyksiä oli merkittävästi edellisvuotta enemmän, noin 30 miljoonaa
kuukaudessa, ja tosiaan, vaikka se on menneisyyttä, niin se on tulevaisuutta, ja minä olen
erittäin iloinen siitä Areenan toiminnasta. Myös nämä musiikkipätkät, mitä me kuulemme
14



Pöytäkirjan asiakohta PTK 55/2016 vp
menneisyydestä Elävässä arkistossa, ovat erittäin merkittävää, ihan kansallista sivistyksel-
listä arvoa tuottavia asioita.

Se, että Yle hankkii sisältöjä tuottajilta 27,4 miljoonalla eurolla, on hyvä asia. Ylellä on
suuri merkitys katalysaattorina suomalaiselle musiikille ja elokuvan tuottamiselle ja mo-
nelle muulle kulttuurille, ja toivon, että tuo indie-tavoite, jota halutaan varmaan nostaa
tuolla työryhmässäkin, vielä paranee ja meillä on riittävästi indie-yhtiöitä, jotka pystyvät
sitä aluskasvillisuutta ja niitä ohjelmia tuottamaan.

Todellakin tulevaisuudessa meillä on edessä radion ja television rajuja muutoksia, ja
kuitenkin kaiken a ja o on se, että Yle säilyy journalismia, kulttuuria, oppimista ja urheilua
tuottavana ja vahvistaa roolia myös digitalisoituvassa maailmassa.

Mitä tulee sitten julkisen palvelun keskusteluun, niin sitähän käydään ympäri Euroop-
paa. Tämä johtuu tästä uudesta mediamaailmasta, siitä, että kilpailu kiristyy koko ajan kan-
sainvälisesti — ja ehkä lehtitalot joissakin maissa nukkuivat silloin, kun olisi pitänyt toi-
mia. Lehtitalot ajavat tietysti rajoituksia yleisradiotoimintaan toivoen, että se helpottaisi
heidän tilannettaan. Tätä keskustelua käydään nyt Keski-Euroopassa ja myös BBC:n osal-
ta. On vaikea päästä käsiksi mainosrahat vieneeseen Googleen ja muihin kansainvälisiin
mammutteihin, jotka ovat todellinen syy tv- ja lehtiyhtiöiden ahdinkoon. Se, että Ylellä
menisi huonommin, ei kuitenkaan auttaisi kaupallista mediaa.

Kaupallisten mediatalojen tavoite on ollut monissa maissa tehdä julkisen palvelun yleis-
radiotoiminnasta ainoastaan markkinoita täydentävä kapea tehtävä, sellainen kuin se Yh-
dysvalloissa on, tämä public TV. Erikoispiirre on, että Suomessa on tämä maan huono ta-
lous, ja tätä keskustelua ei varmasti käytäisi näin kovin sanoin, jos ei olisi niin vaikea ti-
lanne muutenkin yksityisellä sektorilla, kun mainosrahoja ei tule.

Julkisen palvelun yleisradiotoiminta on kuitenkin viestintäpoliittinen päätös. Me täällä
eduskunnassa kansanedustajina teemme sen päätöksen, haluammeko tällaisen Ylen. Ylen
tehtävä on tukea myös kansanvaltaa ja vahvistaa suomalaista kulttuuria — ja ilman mai-
noksia, niin kuin tuossa edustaja Kantola sanoi. Me emme halua, että Yleisradio menee
mainosmarkkinoille, vaikka monet yleisradioyhtiöt ovat tuolla Keski-Euroopassa myös
niitä vähiä mainosrahoja viemässä.

Yle palvelee myös kielivähemmistöjä sekä kuulorajoitteisia. Yle on vahva alueellinen,
maakunnallinen tiedonvälittäjä, joka täydentää viestintää maakuntalehtien ja paikallisleh-
tien ohella. Aikoinaan Pekka Silvola, Maalaisliiton entinen puoluesihteeri, joka oli sitten
Ylen ohjelmajohtajana — hän oli silloin pomona, kun olin Ylessä töissä — sanoi, että
muistakaa, että Suomen maaseudun ja maakuntien kannalta on aina tärkeää, että meillä on
myös Yleisradio, joka täydentää sitä, mitä paikkakunnan tai maakunnan päälehti sanoo. Jos
me olisimme vain yhden päälehden varassa, niin aika, voi sanoa, ohkainen se näkemys oli-
si.

Monipuolista ohjelmatarjontaa tosiaan indien kautta, mutta myös tosiaan musiikille, ur-
heilulle ja elokuvalle Yle on tärkeä. Olen sanonutkin monille näille taiteilijoille Teoston
kokouksissa ja muissa, että puolustakaa Yleä, Ylellä on iso merkitys, koska se on monesti
myös suunnannäyttäjä sille, mikä musiikki Suomessa soi, ja se maksaa suuresti tekijänoi-
keuskorvauksia — vielä, ainakin toistaiseksi.

Tosiaan puhuin tuosta asiakassuhteesta tai katsoja- ja kuuntelijasuhteesta, ja on kritisoi-
tu, että Yle lähettää nyt joitakin HBO:n ohjelmia tai amerikkalaista sarjaviihdettä. Minusta
sekin on siinä rajoilla, että Ylelle se kuuluu. Itse katson HBO:ta ja Netflixiä suoraan, mutta
minusta siellä on sellaisia laadukkaita tv-sarjoja, joihin Ylelläkin täytyy olla oikeus lähteä
15



Pöytäkirjan asiakohta PTK 55/2016 vp
mukaan. Ja tosiaankin ennen kaikkea tuon urheilun merkitys on suuri. Kotimaiset pallope-
lit esimerkiksi ovat hyvin tärkeä asia — niitä ei kukaan muu välittäisi, jos Yle ei niitä vä-
littäisi.

Tosiaan, samoista asioista keskustellaan Euroopassa. Saksassa on kova keskustelu, Nor-
jassa on vaadittu NRK:n alasajoa, mutta maaliskuussa Stortinget päätti niin, että NRK:ta ei
siellä lähdetä ajamaan alas. Samoin Ruotsin radio- ja tv-viranomaisten, MRTV:n, raportti
lähti siitä, että SVT:n ja Sveriges Radion asema säilyy ja sitä ei lähdetä ajamaan alas. Jul-
kisen palvelun yhtiöt toimivat näissä maissa sillä tavalla, että ne eivät estä kilpailevia toi-
mijoita aloittamasta, harjoittamasta ja kehittämästä mediatoimintoja. — Kiitoksia.

19.10 Kimmo Kivelä ps (vastauspuheenvuoro): Puhemies! Tämä keskustelu ja yhtä lailla
se palaute, mitä edellinen hallintoneuvoston puheenjohtaja taatusti on saanut, osoittaa sen,
että niin tässä salissa kuin kansalaisten keskuudessa kyllä todella elää voimakkaana sellai-
nen viha—rakkaus-suhde Yleä kohtaan, mutta tämä keskustelu paljastaa sen, että on laaja
konsensus Ylen tarpeellisuudesta ja myös Ylen erityisyydestä. Kun esitetään kritiikkiä tiet-
tyä asenteellisuutta kohtaan, niin tällainen kritiikki on toki otettava vastaan, mutta ei pidä
myöskään nähdä mörköjä kaikkialla. Ei se, että uutisoidaan, että aurinko nousee 5.45, ole
mikään asenteellinen uutinen, vaikka aurinko nouseekin idästä päin. Mutta totta vie ei tar-
vita paluuta ohjelmaneuvostojen aikakauteen. Se oli aivan hullua, kun minuuttidemokrati-
an varjolla puolueet mustasukkaisina kyttäsivät toisiaan, saako toinen minuutin tai kaksi
enemmän aikaa Ylen ohjelmissa kuin toinen. Sellaisesta sairaudesta on onneksi päästy
eroon.

19.12 Ilkka Kantola sd (vastauspuheenvuoro): Arvoisa puhemies! Kiinnitin huomiota
edustaja Alatalon puheenvuoronsa alkupuolella esittämään kuvaukseen siitä, miten Yleis-
radion johtaja Atte Jääskeläinen oli pohdiskellut sitä, että Yle kenties voisi jakaa sisältö-
jään laajemminkin uutismedian käyttöön. Tätähän on pohdittu, millä tavalla se voisi olla
tällaista synergian luomista, mutta huomasin, että Helsingin Sanomien puolelta taidettiin
suhtautua tähän siten, että pidettiin sitä vähän arveluttavana, ja eräs seuraus tällä saattaisi
olla se, että kansainväliset viestintäyhtiöt, kuten Google, ottaisivat ne sisällöt käyttöön.
Suomi tuskin pystyisi rajoittamaan tätä Ylen sisällön jakamista vain suomalaiselle, koti-
maiselle medialle, vaan saattaisi olla niin, että sitten kansainväliset mediat saisivat sen
käyttöönsä ja siitä syntyisi ennemminkin ongelmia suomalaiselle medialle. Tässä on mo-
nia näkökohtia, joita pitää pohtia, mutta pohtimisen arvoinen tuo varmasti on.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Alatalo, ja sitten siirrymme listaan.

19.13 Mikko Alatalo kesk (vastauspuheenvuoro): Vastauspuheenvuorona, arvoisa puhe-
mies, edustaja Kantolalle: Tosiaankin, siinähän on myös tekijänoikeuskysymyksiä ja mo-
nia muita asioita, jotka eivät ole niin yksinkertaisia. Mutta muistuttaisin siitä, että nythän
EU:n sisällä esimerkiksi Suomen ohjelmia voi katsoa ympäri Eurooppaa, semmoinen di-
rektiivi on.

Ensimmäinen varapuhemies Mauri Pekkarinen: Jos edustaja Alatalo kääntyisi mikro-
foniin päin, niin teidän tunnettua ääntänne voitaisiin kuunnella ja kuulla paremmin.
16



Pöytäkirjan asiakohta PTK 55/2016 vp
Kiitoksia. — Siinäkin tapauksessa kuitenkin ilmeisesti Euroopan unionissa päästään sel-
vyyteen, miten tekijänoikeudet hoidetaan tässä tapauksessa. En tiedä sitten, onko se Sano-
ma Oy:n arroganssia, että he eivät tästä ajatuksesta ole niin innostuneita, mutta minä näki-
sin mielelläni Yleisradion tämmöisenä kansallisena alustana, jota voivat kaikki hyödyn-
tää. Siellä ovat kirjastot ja tosiaan muutkin mediat esimerkiksi.

Ensimmäinen varapuhemies Mauri Pekkarinen: Nyt listaan.

19.14 Lea Mäkipää ps: Arvoisa puhemies! Muutamia poimintoja Ylen hallintoneuvos-
ton hyvinkin laajasta kertomuksesta.

Julkisen palvelun tehtävään kuuluvat luotettavuus ja riippumattomuus poliittisista suh-
danteista. Ylen palveluja pidetään luotettavina, ja tehtävissään Yle on onnistunut melko
hyvin. Julkisen palvelun tehtävänä on tukea kansanvaltaa, demokratiaa, alueellisia kulttuu-
reja ja otettava huomioon ikäryhmät. Niin kuin äsken mainittiin, viittomakielisten ohjelmi-
en lisäys on hyvä juttu, samoin näkövammaisia on huomioitu etenkin urheilusivustoilla ja
kuulovammaisille on nämä uutiset. Ja mieleen tulee se, että viime vuonna vietettiin Sibe-
liuksen 150-vuotisjuhlaa ja saimme televisiosta seurata Kullervo-balettia.

Ja jotain toivomuksia: Täällä on puhuttu myös näistä hartausohjelmista, ja katson, että
tärkeää on säilyttää hartausohjelmat niin radiossa kuin televisiossa. Varsinkin aamu- ja il-
tahartaudet ovat olleet hyvin suosittuja, ja toivonkin, että niin aikuisille kuin lapsillekin oli-
si näitä hengellisiä ohjelmia enemmänkin, koska maamme on kristitty kansa.

Suomalaisista 77 prosenttia luottaa Yleen erittäin tai melko paljon. Luottamus on laske-
nut edellisestä vuodesta, silloinhan se oli 87 prosenttia. Yle Radio Suomi on edelleen kuun-
nelluin radiokanava ja Yle TV1 katsotuin televisiokanava Suomessa.

Ylen kanavien tarjonta eroaa selvästi kaupallisista kanavista. Yle panostaa enemmän
asia-, ajankohtais-, uutis- ja kulttuuriohjelmiin, ja myös lastenohjelmien, kuten äsken mai-
nitsin, osuus on selvästi korkeampi kuin kaupallisilla toimijoilla keskimäärin, samoin ur-
heilun ja kotimaisen fiktion.

Mediapoliksen kehittäminen Pirkanmaan luovan alan keskukseksi sai uutta vauhtia, kun
Yle, Tampereen ammattikorkeakoulu, Technopolis, Aito Tehdas ja Aito Media päättivät
järjestäytyä osuuskunnaksi vuoden 2016 alussa. Osuuskunnan tehtävänä on edistää jäsen-
tensä yhteistoimintaa ja kehittää media-alaa. Mediapoliksessa toimii jo yli 30 organisaatio-
ta, ja siellä työskentelee lähes 2 000 henkilöä mukaan lukien 500 media-alan opiskelijaa.

Sitten myös Yleisradion lakisääteisenä tehtävänä on välittää asetuksella tarkemmin sää-
dettäviä viranomaistiedotuksia ja varautua televisio- ja radiotoiminnan hoitamiseen. On
käynnistynyt selvitystyö alueellisten radio- ja tv-lähetysten mahdollistamisesta poikkeus-
oloissa. Tavoitteena on nopeuttaa vaaratiedotteiden kulkua hätäkeskuksista Yleen ja muil-
le julkaisuun osallistuville toimijoille. Järjestelmä on määrä saada täysin valmiiksi hätä-
keskusten Erica-järjestelmän asteittaisen käyttöönoton myötä.

Yle on myös tehostanut toimintaansa melko voimakkaasti koko 2000-luvun ajan, muun
muassa henkilömäärää on vähennetty lähes neljänneksellä. Uusi, tehostettu toimintamalli
otetaan käyttöön tämän vuoden loppupuolella. Yle pyrkii vähentämään toimitilojaan 40
prosentilla vuoteen 2020 mennessä. Tiloja vähentämällä ja tilankäyttöä tehostamalla Yle
vapauttaa resursseja sisältöjen kehittämiseen. Vuoden 2015 lopussa Yle solmi VR:n kans-
sa vuokrasopimuksen.
17



Pöytäkirjan asiakohta PTK 55/2016 vp
Ja lopuksi vielä: Liikenne- ja viestintäministerihän asetti lokakuussa 2015 parlamentaa-
risen työryhmän arvioimaan Ylen tehtävää ja rahoitusta, ja tämän pitäisi sitten toukokuun
loppuun mennessä tulla valmiiksi, jos kaikki menee hyvin. Samoin on myös selvitettävä
Ylen julkisen palvelun laajuutta, toteuttamista, rahoituksen tasoa sekä arvioida, miten
eduskunnan omistajaohjaus Yleisradioon toteutetaan. Lisäksi työryhmä arvioi Ylen ase-
maa ja merkitystä mediamarkkinoilla sekä yhtiön merkitystä demokratian, sananvapauden
sekä viestinnän monipuolisuuden ja riippumattomuuden kannalta. Että näitä sitten odotel-
laan aikanamme.

19.19 Ritva Elomaa ps: Arvoisa puhemies! Näin aluksi terveisiä Ylen parlamentaarisen
työryhmän kokouksesta. Meillä oli tänään kokous, meillä on huomenna kokous. Olemme
tiiviisti melkein puoli vuotta jo kokoustaneet ja kesäksi toivottavasti saamme jotakin val-
mista.

Aluksi kiitän edustaja Kivelää. Ylen hallintoneuvoston puheenjohtajana hän on toimi-
nut erittäin ryhdikkäästi. Kiitos siitä.

Puheeni on aika yleisluontoinen, koska tietenkään en voi tässä vaiheessa vielä tarkem-
min selostaa, mitä on tapahtunut ryhmässämme tähän mennessä.

Ylen keskeisenä tehtävänä on laadukkaan kotimaisen tuotannon esittäminen ja tukemi-
nen. Laissa Yleisradiosta todetaankin osuvasti: "Yleisradion tehtävänä on tuoda monipuo-
linen ja kattava televisio- ja radio-ohjelmisto siihen liittyvine oheispalveluineen jokaisen
saataville yhtäläisin ehdoin." Ylen tehtäviin kuuluu myös tuottaa erityisryhmien ohjelma-
tarjontaa ja laadukasta lastenohjelmaa. Yle ei saa tulevaisuudessa unohtaa myöskään van-
husväestöä. Tässä taannoin ajateltiin, että tavallinen televisio häipyy kuvioista, mutta nyt
on todettu, että televisio pitää pintansa, ja täytyy huomioida, että varsinkin eläkeläiset, van-
hempi väestö, katsoo eniten televisiota. Heitä pitää myös ohjelmistossa muistaa.

Yleisradio merkitsee suomalaiselle kulttuurille ja suomalaisille paljon. Ilman Yleisra-
diota ja sen tuotantoa kotimainen draama, dokumenttielokuva ja tv-sarjatuotanto olisivat
huomattavasti heikommissa kantimissa. Myös niin sanotut indie-hankinnat ovat tärkeitä.
Niiden avulla monet pienet tuotantoyhtiöt voivat jatkaa laadukkaan kotimaisen draaman
tuotantoa ja toivottavasti tulevaisuudessa myös lisätä sitä.

Myöskään laadukasta kansainvälistä tarjontaa ei tule kokonaan unohtaa. Suuret urheilu-
tapahtumat, kuten olympialaiset ja MM-kisat, ovat merkittäviä kansainvälisiä tapahtumia.
On olennaista, että kaikki kansalaiset saavat nämä palvelut ilman erillistä maksuvelvoitet-
ta. Näitä urheilun ja kulttuurin merkkitapahtumia Yle onkin kiitettävästi esittänyt. Erittäin
tärkeää Yleisradion toiminnassa — ehkä tärkeintä — on Ylen riippumaton, asiantunteva ja
laadukas uutistarjonta.

Eräs Ylen kallisarvoisimmista osista on sen arkisto ja Elävä arkisto -palvelu, joka sisäl-
tää ainutlaatuista audiovisuaalista materiaalia. Arkiston kätköistä paljastuukin, kuinka tär-
keä rooli Yleisradiolla on historian saatossa ollut suomalaisten sivistäjänä.

Yleisradion rooli ja rahoitus ovat tällä hetkellä parlamentaarisen työryhmän arvioitavi-
na. Kaupallisen median ja yleisradioyhtiöiden välinen kilpailu ja yhteistyö ovat maailman-
laajuinen keskustelunaihe. Hyviä malleja voi siis hakea maista, joissa käydään samaa kes-
kustelua tuetun julkisen tarjonnan ja markkinaehtoisen yksityisen tarjonnan suhteesta. Me-
dia siirtyy entistä enemmän verkkoon, missä julkisen ja yksityisen uutistarjonnan yhteis-
työllä voidaan saavuttaa molemminpuolista hyötyä. Tätä yhteistyötä meidän lainsäätäjien
tulee kehittää. Molemmat tahot tarvitsevat toisiaan. Kiistaa synnyttää tietenkin se, että
18



Pöytäkirjan asiakohta PTK 55/2016 vp
Ylellä rahoitus on suht hyvin pitänyt ja se on vakaata ja varmaa. Kaupalliset joutuvat ha-
kemaan rahansa mainostuksen kautta, ja se tuo yhä enemmän ongelmia.

Usein Yleen liittyvässä kansalaispalautteessa ja julkisessa keskustelussa nousee esille
Ylen riippumattomuus erityisesti uutisten ja ajankohtaisohjelmien osalta. On keskeistä,
että Yle säilyttää suomalaisten keskuudessa kuvan tasapuolisesta ja poliittisista suhdanteis-
ta riippumattomasta toimijasta. 72 prosenttia suomalaisista seuraa Ylen tv- ja radiokanavia
päivittäin. Siksi on ensiarvoisen tärkeää, että kansalaiset saavat laadukasta ohjelmaa.

Yleä johtaa ja hallinnoi kaksi tahoa: Yleisradion hallitus ja hallintoneuvosto. Saattaisi
olla myös järkevää perustaa asiantuntijoista koostuva, riippumattomuutta seuraava toimi-
elin hallintoneuvoston alaisuuteen. Näin riippumattomuutta pystyttäisiin seuraamaan jär-
jestelmällisesti. Tämänkaltaisen toimielimen perustaminen voisi olla pohdinnan paikka.
Kuitenkin hallintoneuvostolla tulee olemaan ja sillä pitää olla se tärkein rooli.

On tärkeää, että Yleisradio on myös suorassa yhteydessä kansalaisiin. Yhteydenpitoon
kuuluu tärkeänä osana se, että suomalaiset pääsevät osallistumaan suoraan Ylen toimin-
taan. Esimerkiksi Puhelinlangat laulaa on mielestäni edelleen loistava formaatti. Totta, se
on laulanut jo 44 vuotta.

Kotimaisen musiikin kohdalla Yle on todella tärkeä, jotta kotimaista musiikkia esite-
tään tulevaisuudessakin. Pieniä pyyhkeitä antaisin siitä, kun on muun muassa näitä Ylen
paikallisia radioita, että alueen paikalliset musiikkiammattilaiset tai harrastajat, joilla on
erittäin hyvää tuotantoa, harvoin saavat tuotantoansa esille tänä päivänä paikallisradioissa.
Siihen puutokseen pitäisi puuttua. Tietysti tämä on probleema myös kaupallisissa, että on
nämä soittolistat, mitkä merkitsevät sitä, että hyvin paljon samantyyppiset tai samat biisit
soivat. On selitetty, että kansalaiset haluavat kuulla niitä — totta kai haluavat, jos eivät he
kuule mitään muuta koskaan.

On myös tärkeää, että aluetoimitusten aidosta paikallistarjonnasta tosiaan pidettäisiin
huolta. Samalla on kuitenkin huolehdittava maakuntalehtien elinvoimaisuudesta. Paikal-
lislehdet uutisoivat paikallisista asioista tarkasti, ja on demokratian kannalta tärkeää, että
myös ne säilyvät hengissä — myös paperiversioina — tässä digimurroksessa.

Kaiken kaikkiaan kiitos.

19.26 Joona Räsänen sd: Arvoisa puhemies! Näin Ylen hallintoneuvoston jäsenenä itsel-
länikin on muutama huomio tähän päivän keskusteluun.

Ensimmäinen huomio ehkä lähtee siitä, että kun katsotaan tätä hallintoneuvoston kerto-
musta, niin jo sen pohjalta voidaan todeta, että Yle hyvin vahvasti noudattaa sitä lakisää-
teistä tehtävää, mikä sille on annettu, ja toteuttaa sitä omaa tehtäväänsä varsin hyvin ja var-
sin hyvillä tuloksilla. Tässä mielessä voin myös kiitellä niitä aikaisempia puheenvuoroja,
mitä täällä on käytetty, hallintoneuvoston puheenjohtaja Kivelää, ja myös edustaja Alata-
lolla oli varsin hyvä puheenvuoro.

Toinen huomio liittyy sitten tähän keskusteluun, mikä tästä aina viriää. Yle aiheuttaa
meissä jokaisessa varmasti mielipiteitä suuntaan ja toiseen, ja tämäkin keskustelu oikeas-
taan aika hyvin kuvastaa kansalaispalautetta, missä toisen mielestä joku asia on aina liian
liberaalisti uutisoitu ja toisen mielestä aina joku toinen asia on sitten liian konservatiivista,
ja kaikkea siltä väliltä. Tästä kyllä itse vedän sen johtopäätöksen, että silloin Yle on toteut-
tanut aika hyvin sitä moniarvoista viestintää, kun myös palautetta tulee laidasta laitaan, jol-
loin pääsemme siihen, että Ylehän toimii juuri niin kuin me lainsäätäjinä olemme halun-
neet.
19



Pöytäkirjan asiakohta PTK 55/2016 vp
Sitten en näe kovin järkevänä sitä, että yksittäisten ohjelmien osalta keskustelua tässä sa-
lissa käydään tai muissakaan ohjelmaneuvostoissa tai sen sellaisissa. Se on journalistisen
vapauden piirissä, ja Yle vastaa siitä sisällöstään, mitä se itse tuottaa. Hallintoneuvostohan
valvoo ainoastaan, että tämä lakisääteinen tehtävä toteutetaan.

Sitten kun katsotaan Ylen tulevaisuutta, niin tähän liittyy monenlaisia kysymysmerkke-
jä. Kotimaassa käytävä pohdinta on aika lailla samaa pohdintaa, mitä myös globaalisti käy-
dään julkisesta palvelusta, sen tulevaisuudesta, ylipäätänsä mediamurroksesta ja siitä, mil-
lä tavalla Yle myös tähän haasteeseen vastaa. Meillä median sisältöjen käyttö muuttuu. Mi-
ten pärjäämme siinä alati muuttuvassa maailmassa ja miten toisaalta vastaamme sitten ko-
timaisella tuotannolla ja toisaalta kotimaisilla toimijoilla siihen kilpailuun, mitä myös glo-
baalit toimijat Suomeen tuovat?

Mutta yhtä asiaa en tässä keskustelussa Ylen tulevaisuudesta oikein ymmärrä, ja se on
tämä ehkä tahallinenkin kaupallisen median ja toisaalta Ylen vastakkainasettelu, joka aina
nousee esille. Logiikkahan menee jotakuinkin niin, että kaupallinen media ei pärjää sen ta-
kia, että meillä on niin laadukas julkinen palvelu. Jos ajattelemme sen näin, niin silloin täy-
tyy kysyä, että onko todella niin, että meidän mediamarkkina on stabiili ja se toimii ainoas-
taan niin, että jos julkinen menestyy, niin kaupallinen häviää, ja jos toisaalta kaupallinen
menestyy, niin julkinen häviää. En itse usko ihan tähän, että se on näin yksinkertaista, ja jos
enemmänkin katsotaan sitä kaupallista mediaa — vaikkapa niitä maakuntalehtiäkin, mitä
täällä on nostettu esille, ja sitä uutiskäyttöä, mitä kansalaiset sitten käyttävät varsinkin tänä
päivänä verkossa — niin täytyy muistaa, että kahdella suurimmalla iltapäivälehdellä on jo
verkkouutiskäytöstä yli 50 prosenttia, 55 prosenttia taitaa olla aika tarkalleen. Jos me pu-
humme siitä, miten esimerkiksi joku maakuntalehti ja sen verkkojournalismi ja verkkouu-
tiset ovat kiinnostavia, niin silloin se vastaus ei kyllä löydy siitä, minkälaista sisältöä Yle
laittaa verkkoon, vaan enemmänkin kysymys on siitä, mitä nämä kaksi isoa kaupallista il-
tapäivälehteä tekevät. Jos heillä säilyy edelleen täysin maksuton sisältö, niin on vaikea ku-
vitella — vaikka me tekisimme minkälaisia toimenpiteitä — että maakuntalehtien verkko-
sivut ampaisisivat uutistarjonnallaan ihan uusiin sfääreihin ja niitä käytettäisiin entistä
enemmän.

Tässä keskustelussa täytyy minun mielestäni olla rehellinen, kun mietitään sitä, mitä toi-
saalta siellä kaupallisen median ahdingon takana on ja toisaalta varsinkin siinä, minkä ta-
kia esimerkiksi uutistarjonnassa kansalainen suuntautuu tiettyyn paikkaan. Tässä yhtey-
dessä on hyvä muistaa, että kun katsotaan myös näillä luotettavuusmittareilla — kun mita-
taan eri palveluntarjoajia ja eri uutistarjontaa, että mitä kansalainen pitää luotettavana —
niin aina luotettavimpana uutisten tarjoajana pidetään Yleä. Minusta on aika hienoa, että
meillä Suomessa on sellainen julkinen palvelu, joka myös nauttii kansalaisten silmissä hy-
vin laajaa luottamusta vuodesta toiseen. Muutenkin kun katsotaan Yleä ja sen tulokselli-
suutta ja verrataan vaikka muihin pohjoismaisiin Ylen kollegoihin, niin siinäkin mielessä
täytyy sanoa, että sillä rahalla, mitä me satsaamme täällä verrattuna muihin Pohjoismaihin,
me saamme täällä parempaa tulosta henkilöä kohden.

Sitten vielä tähän kysymykseen todella tästä kaupallisen median ahdingosta ja siitä, että
onko niin, että uutisia ei lueta kaupallisen median sivuilta Ylen takia. Tässä kun katselee
näitä viimeisimpiä tutkimuksia, mitä on tehty, niin suurin syy todella sille, minkä takia esi-
merkiksi maksullisia sanomalehtiä ei käytetä internetissä, yllättävästi on se, että niitä mak-
suttomiakin sanomalehtiä löytyy sieltä internetistä. Sitä maksutonta uutistarjontaa löytyy
sieltä internetistä, mikä on minusta aika selkeä syy sille, minkä takia joku esimerkiksi ei
20



Pöytäkirjan asiakohta PTK 55/2016 vp
vaihda sitten maksullisiin palveluihin, jos se sama sisältö on esimerkiksi kilpailevalla ilta-
päivälehdellä täysin maksutta saatavissa. Ja kun sitten taas kysytään, mikä merkitys tässä
Ylen tuottamilla uutisilla on, niin se on hyvin pieni, kun verrataan kaikkiin näihin muihin
syihin. Siinä mielessä ehkä toivoisin, että tämäkin keskustelu siitä, että onko todella aina
niin, että kaupallisen median ahdingon takana on Yle, saisi vähän toisenlaisia näkökulmia.
Tämän sanon yhtään väheksymättä sitä, että meidän kaupallisilla medioilla varmasti on eri-
laisia haasteita, joita he ovat kohdanneet, erilaisia ongelmia, ja niitä pitää ratkoa. Toivotta-
vasti näihin nyt sitten löytyy myös vastauksia siitä parlamentaarisesta työryhmästä, mistä
myös äskeisessä puheenvuorossa edustaja Elomaa puhui.

19.33 Eero Lehti kok: Arvoisa herra puhemies! Tämä asiakokonaisuus on varsin monita-
hoinen ja ehkä vaikea hahmottaa. Ainakin varsin usein tässä keskustelussa puhutaan jos-
tain yksityiskohdasta tajuamatta sen monivaiheista vaikutusta. Esimerkiksi osakeyhtiössä,
joka Yle on, lain mukaan hallituksen tulee ajaa yhtiön etua. Sama koskee soveltuvin osin
hallintoneuvostoa. Jos sitten täällä mainittu Julkisen sanan neuvosto otetaan tähän vielä
kontrollielimeksi, sen 12 jäsentä koostuu siten, että kustantajapuolella siellä on 9. Kun 40
vuotta niitä päätöksiä seurasin, niin aika harvoin mielestäni sellaisissakin tapauksissa tuo-
mio tuli, joissa olisi pitänyt ilman muuta tulla. Ei se ole neutraali elin, se on tehty sitä var-
ten, että oikeusistuimessa asiaa käsiteltäisiin vähemmän.

Julkisen palvelun mainososuus muistuu nyt mieleen. Kuinkahan monta vuotta, nelisen-
kymmentä vuotta, Yle maksusta lähetti lottoarvonnan. Vasta sen jälkeen, kun siitä tehtiin
kysely, tämä mainosrahoitteinen osuus poistettiin Ylen ohjelmasta ja se siirtyi Mainos-
tv:lle.

Se, että tällä hetkellä sanomalehdistö, ennen kaikkea ehkä maakunnallinen ja valtakun-
nallinen sanomalehdistö, on ongelmissa, on monitahoinen ongelma, tai syyt ovat moninai-
sia. Täällä mainittu Google ei vaikuta sanomalehdistöön kovin paljon, mutta se voi vaikut-
taa siihen, miten aikakauslehdet tai televisio menestyvät. Google on hyvä esimerkki siitä,
kuinka uusi teknologia on tehnyt maailmanlaajuisen median erittäin houkuttelevaksi niil-
le, jotka haluavat kohdentaa mainontaa yksilötasolla.

Suomessa Yleisradion nettisivusto, joka on kaikista nopein uutisväline, on vähitellen
vaikuttanut siihen, että sanomalehtien levikit ovat laskeneet vuosittain 3—5 prosenttia, en-
siksi pääkaupunkiseudulla, ja vähitellen ilmiö on siirtynyt Keski-Suomen kautta pohjoi-
seen. Sen seurauksena myös sanomalehdistön kyky palvella kaupallisia intressejä eli mai-
nostajia on heikentynyt ja sen talous on joutunut vaakalaudalle. Veikkaan, että jos mitään
ei tehdä, niin ensimmäisessä vaiheessa maakunnalliset sanomalehdet, jotka ovat kuitenkin
maakunnan edunvalvojia, supistavat ilmestymiskertojaan 7:stä 5:een. Mutta ihan pienet
alueelliset pitäjälehdet menestyvät hyvin, koska Yle ei siellä pysty tarjoamaan vaihtoeh-
toista palvelua.

Kyllä sillä, että Yle antaa ilmaiseksi nettisivut, on välillinen vaikutus siihen, ettei sano-
malehdistö voi omille nettisivuilleen panna hintaa. Sillä on myös se seuraus, ettei sanoma-
lehdistö voi kovin herkästi käyttää Ylen uutisia omassa tuotannossaan, koska vastaanotta-
ja sanoisi, että hän on saanut tämän jo ilmaiseksi. Tuntuisi aika omituiselta, jos siitä vielä
yritettäisiin saada hinta. Sellaista en pidä mitenkään mahdollisena.

Ylen merkitys koko mediakenttään 500 miljoonalla on niin merkittävä, että se vaikuttaa
siihen, miten investoidaan. Ja kun Ylellä ei ole tuottovaadetta, se pystyy tekemään joitain
sellaisia ohjelmia, jotka tuntuvat aivan mahdottomilta muille medioille — esimerkiksi se,
21



Pöytäkirjan asiakohta PTK 55/2016 vp
että Yle tekee Etelä-Afrikassa Mannerheimista afrikkalaisen näköisen ja pitää sitä hyvänä
juttuna. Jos minä kustantajana olisin syyllistynyt samaan, niin luulen, että henkilökunta
olisi pyytänyt audienssin ja sanonut "Eero, voisitko mennä vähän pidemmälle lomalle".
(Naurua) Tai jos te perjantai- tai lauantai-iltana katsotte, kun muut katsovat TV2:n avulla,
kuinka katsotaan televisiota, niin minun mielestäni se ei ole yleisen palvelun tasoista oh-
jelmaa, (Naurua) mutta kovin suosittua se on.

Eli Yle on pyrkimässä katsojamäärissä ja muutenkin sille samalle reviirille, jossa lehdis-
tö on jo. Ylellä on noin 400 toimittajaa alueellisissa toimituksissa, Brysselissä 3—4. Olen
vakuuttunut siitä, että Brysselin merkitys Suomen yhteiskunnan kehittymiselle ja meidän
kyvyllemme seurata, mitä Brysselissä valmistellaan, on paljon merkittävämpi kuin se, että
Ylellä on 20 henkilöä Lappeenrannassa tekemässä paikallisia uutisia. Jotain tässä koordi-
naatiossa heittää pahemman kerran.

19.38 Leena Meri ps: Arvoisa herra puhemies! Eero Lehti kun otti tuossa esimerkiksi
tuon, että katsomme sitä, kun ihmiset katsovat tv:tä, niin en tiedä sitten, kummasta se ker-
too enemmän, tuottajista vai meistä katsojista. Halpaa se varmaan ainakin on, mutta en
minä siitä viihdearvosta niinkään tiedä.

Täällä on keskusteltu tänään, mikä on hallituksen ja hallintoneuvoston tehtävä ja onko
meidän tehtävämme oikeastaan puuttua siihen ohjelmasisältöön, ja ei varmastikaan yksit-
täisten ohjelmien tarkkaan sisältöön, mutta joka tapauksessa on hyvä käydä keskustelua
siitä pitkästä linjasta.

Katsoin vielä tuon Yle-lain tuossa. Itsekin kertasin sen. Vaikka juristi olen, niin en to-
dellakaan muista säädöksiä ulkoa ilman, että käyn katsomassa niitä uudestaan. Tosiaan
hallintoneuvoston tulee valvoa sitä, että Yle noudattaa näitä julkisia tehtäviä, joita sille on
annettu, ja siellä julkisissa tehtävissä on todettu tämä monipuolisuus ja tasapuolisuus. Tie-
tysti se on varmasti näin, että jokainen voi kokea sen eri lailla.

Ihan kuitenkin muutaman semmoisen subjektiivisen esimerkin kerron täällä. Myös
edustaja Modig tänään kertoi omasta toimittajataustastaan ja siitä, että ne olivat hänelle
subjektiivisia kokemuksia. Minulla ei ole tästä mitään empiiristä tietoa, tämä on erittäin
subjektiivista, mutta kuitenkin totuuteen perustuvaa. Olin tulossa valiokuntahuoneesta hel-
mikuussa, ja siinä oli paljon toimittajia, siis eri medioista. He eivät varmaan huomanneet
minua. He odottivat toisesta valiokunnasta ihmisiä ja keskustelivat presidentti Sauli Nii-
nistön uudenvuoden puheesta ja siitä, että Sauli Niinistöhän totesi, että maassa maan taval-
la ja että kaikki eivät ehkä tulekaan Suomeen hyvin aikein. Heitä kovasti nauratti, ja he pu-
huivat, että perussuomalaiset rasistit ovat nyt varmaankin hirveän ilahtuneita, ja sitä nau-
roivat siinä. He eivät tosiaan varmaan minua huomanneet, ja kun olen uusi kansanedustaja,
tämmöinen hiljainen ihminen, niin eivät sitten varmaan tunnistaneetkaan minua. Kysyin
heiltä sitten, että olenko minä teidän mielestänne tai ovatko perussuomalaiset teidän mie-
lestänne rasisteja. Sitten semmoinen hiljaisuus tuli. He varmaan havahtuivat, että herran-
jestas, tässähän onkin joku muu. Tai en tiedä, mitä ajattelivat, mutta joka tapauksessa hil-
jaisuus tuli. Sitten tuli eräs nainen, joka sanoi jotakin, että "ei kun me tarkoitettiin niitä mui-
ta" ja jotain hyvinkin epämääräistä, en oikein siitä saanut sitten selvää. No, minä sitten
omaan tapaani marssin siihen naulakolle ja otin takkini ja sanoin sitten, että täällä kannat-
taa oikeasti miettiä, mitä puhuu, sillä täällä on seinilläkin korvat.

Kyllä minä nyt koin niin, että en minä ole täällä koskaan kenenkään toimittajien kuullut
naureskelevan muiden puolueiden ihmisille näin halventavasti, että kyllä se minusta siltä
22



Pöytäkirjan asiakohta PTK 55/2016 vp
tuntui. Tämä on minun työpaikkani, ja minä en ainakaan ole rasisti. Mutta ehkä he eivät to-
siaan tarkoittaneet minua, että ne olivat sitten niitä "joitain muita".

Itselleni pisti silmään tässä: Nythän on ollut valtavasti maahanmuutosta ja lainsäädän-
nöstä keskustelua, ja kansalaisia on kovasti kiinnostanut se, mitä toimenpiteitä saadaan ai-
kaiseksi, paljon erilaista huhuakin liikkuu internetissä. Nythän eduskunta hyväksyi lain,
jossa ulkomaalaislaista poistettiin tämä humanitäärisen suojelun peruste, elikkä saatettiin
se lainsäädäntö samalle tasolle kuin muuallakin EU-maissa. Minä olen perustuslakivalio-
kunnan jäsen, ja me käsittelimme sitä tosi pitkään perustuslakivaliokunnassa ja pohdimme
erilaisia asioita, ja siitä oli paljon julkista keskustelua, että mitä tämä tarkoittaa. Sitten sinä
päivänä, kun se eduskunnassa hyväksyttiin, minäkin oikein asetuin iltauutisten eteen puoli
yhdeksän, että kun tästä on paljon keskusteltu, niin nyt se varmaan todetaan tänään, että nyt
se on näin se laki muuttunut. 

Ei mitään. Siellä oli sen päivän kaikkia muita uutisia, ja sitten useampi minuutti ihan oli
todellakin käytetty siihen, että oli tutkittu sitä, että amerikkalaiset tv-näyttelijät, naisnäyt-
telijät, saavat vähemmän puheenvuoroja elokuvissa kuin miehet. Voi olla, että se ei ole tar-
koitushakuista, mutta kyllä se vähän tuntui siltä, ja voihan se tietysti olla niinkin, että minä
kansanedustajana pidän näitä asioita tärkeämpänä kuin uutiset, mutta en tiedä, oliko se
meille nyt niin tarpeellista sitten tietää se niitten puheenvuorojen määrä.

Mutta tämä on tärkeätä senkin takia, kun täällä on tullut esille se, että kansalaiset luot-
tavat Yleen ja heidän uutisiinsa. Minäkin itse asiassa luotan. En kuvittele, että se on joku
MV-lehti, jonka tiedot minun täytyy tarkistaa joka paikasta. Täällä muistaakseni edustaja
Juvonen sanoi — laitoin tuossa itselleni ylös, minulla ei nyt tässä ole sitä selvitystä — että
77 prosenttia kansasta luottaa Yleen paljon tai melko paljon. Silloin sillä on todella paljon
merkitystä, mitä ja missä suhteessa sieltä tulee sitä tietoa meille kaikille, koska kansa luot-
taa siihen ja pitää sitä oikeana ja puolueettomana. Sen takia on hyvä, että käytiin tätä kes-
kustelua tänään.

19.44 Teuvo Hakkarainen ps: Arvoisa rouva puhemies! Minä olen siinä Yle-työryhmäs-
sä, ja ne rahoitusasiat ja nämä ovat pöydällä.

Mutta kyllä minä otan kantaa tähän Ylen rooliin. Nyt kun on koko alalla rakennemuutos
ja sieltä on lähtenyt tuhansia työpaikkoja pois, niin miten voi olla, että jos koko alalla ta-
pahtuu muutosta, Yle pysyy siinä samalla tasolla, että sitä ei voida tarkastaa? Kyllä var-
masti tulevaisuudessa, kun ryhmä kokoontuu, sitä asiaa perataan.

Ja sitten siitä uutisoinnista: Miksi meillä on MV-lehti? Johtuu hyvin pitkälti siitä, että
Yle tuottaa sellaista täydellistä liberaalia journalismia, jossa ei ole asiapohjaa. Kansalaiset
haluavat selkeät tiedot, mitä maailmalla tapahtuu, muun muassa monikulttuurisuudesta.
MV-lehti ottaa tuolta käräjäoikeudesta — ne ovat meidän kaikkien saatavilla — raiskaa-
jien, murhaajien nimet. Jos on kantasuomalainen nimi, tulee julkisuuteen — en tarkoita
Yleä, mutta muussakin mediassa — mutta jos on tämmöinen monikulttuurisuuden edusta-
ja, niin ei tule. Se on joku muu. Elikkä siitä johtuu, että meillä on MV-lehti.

Ja mitä siihen puolueettomuuteen vielä tulee lisää, aikanaan Yle tuotti puolueetonta oh-
jelmaa Neuvostoliitosta, hyvin suomettunutta ohjelmaa. Sama koskee tällä hetkellä moni-
kulttuurisuutta. Yle on ottanut selvän roolin tässä asiassa: ihan sama, minkälainen massa-
murhaaja tulee tuolta, niin melkein lastenkotiin ohjataan ja siitä tehdään ohjelma, että täm-
möinen rauhanrakastaja tuolta tuli. — Aika loppui.
23



Pöytäkirjan asiakohta PTK 55/2016 vp
19.46 Jari Ronkainen ps: Arvoisa rouva puhemies! Kiinnitän huomiota Yleisradion kus-
tannuksiin. Yle ostaa ohjelmia Suomessa toimivilta riippumattomilta tuotantoyhtiöiltä, ja
näitä ostoja pitää mielestäni lisätä aika huomattavasti. Nyt näiden tuotantoyhtiöiden osuus
ensiesityksistä on hieman yli 20 prosenttia. Kun katsotaan kustannuksia, niin Yle käyttää
tähän reilut 27 miljoonaa, kun sisältökokonaisuuksiin kokonaisuudessaan käytettiin yh-
teensä 330 miljoonaa euroa. Vaikka riippumattomien tuotantoyhtiöiden ensiesitysten mää-
rä oli liki 21 prosenttia, niin käytetty rahamäärä on vain noin 8 prosenttia. Näitä ei toki voi
täysin suoraan verrata, mutta nähtävästi joku muu tekee tuotannon edullisemmin kuin
Yleisradio. Kehitetään sisältöä ja ostetaan entistä enemmän kotimaista tuotantoa. Se on oi-
kea suunta, johon Ylen on tähdättävä.

Ylen toimintaa seurataan. Hallintoneuvostossa tutkitaan lähes joka kokouksessa tilasto-
ja siitä, kuinka kuunneltuja ja katseltuja kanavat ovat olleet. Käsittääkseni Ylen tärkein teh-
tävä on tuottaa ne palvelut, joita kaupallisen median ei kannata tuottaa. Se, että seurataan
tilastoja ja ollaan otettuja siitä, että ollaan tilastoykkösenä kaikilla sektoreilla, on mielestä-
ni väärä mittaustyyli siitä, ollaanko onnistuttu tärkeimmässä tehtävässä. Ymmärrän kyllä,
että tämä on tärkeää myös Ylen kehittämisen kannalta, mutta olen kuitenkin sitä mieltä,
että Ylen kehittämisen tulee tapahtua muita tilastoja seuraten kuin sen suhteen, ollaanko ti-
lastoissa ykkösiä vai sijalla seitsemän.

19.48 Olli Immonen ps: Arvoisa puhemies! Täällä on käyty tänään hyvää keskustelua
Ylen toiminnasta ja tulevaisuudesta, ja hyvä niin. Mutta haluan kuitenkin vielä hieman tar-
kentaa noita aikaisemmin esittämiäni näkemyksiä Ylestä, sillä en halua, että kenellekään
jää täällä sellaista mielikuvaa, että pitäisin Yleä jotenkin tarpeettomana, sillä näin ei tieten-
kään ole.

Ylellä on totta kai oma roolinsa ja paikkansa suomalaisessa yhteiskunnassa — sillä on se
nyt, ja sillä tulee olla se ilman muuta myös tulevaisuudessa. Mutta kyllä kritiikille on an-
nettava tilaa silloin, kun siihen on aihetta. Palaankin vielä hieman tähän aiempaan moni-
kulttuurisuuskeskusteluun, koska se nosti esiin paljon erilaisia näkemyksiä ja se selkeästi
herätti erilaisia tunteita ja näkemyksiä ihmisissä.

Me Ylen hallintoneuvostossa emme tietenkään lähde määrittelemään Ylen ohjelmasisäl-
töjä, mutta kyllä suurten linjojen vetäminen kuuluu hallintoneuvostolle, ja tätä suurta lin-
jaa edustaa myös tämä monikulttuurisuusagenda, joka vaikuttaa kaikkeen Ylen toiminnas-
sa ja tiedonvälityksessä. Oleellinen näkökulma tästä monikulttuurisuusagendasta puhut-
taessa on se, että tämä agendahan kumpuaa suurelta osin tästä Yleä koskevasta lainsäädän-
nöstä, jonka mukaan Ylen tulee edistää monikulttuurisuutta. Mutta totta kai se linja kum-
puaa myös näistä toimittajavalinnoista, jotka aikaisemmin edustaja Saarakkala nosti täällä
esiin.

Itse olen kuitenkin sitä mieltä, että tästä Yleisradion toimintaa koskevasta lainsäädän-
nöstä on poistettava tämä monikulttuurisuuden edistäminen, sillä Ylen tehtävä ei ole pyr-
kiä muokkaamaan kansalaisten mielipiteitä ja ajaa tiettyä poliittista agendaa. Ylen ei tule
edistää kommunismia, Ylen ei tule edistää kapitalismia, ei globalismia eikä myöskään mo-
nikultturismia eikä mitään muutakaan ideologiaa. Ylen tulee edustaa tasapuolisesti koko
kansan näkemyksiä, ja monikulttuurisuusideologian kannattaminen ei kuulu poliittisesti
neutraalin median tehtäviin.

Monikultturismin tehtävänä on kannattaa nimenomaan massamaahanmuuttoa ja moni-
kulttuurista yhteiskuntakokeilua, ja ainakin minä vastustan tällaista poliittista ja ideologis-
24



Pöytäkirjan asiakohta PTK 55/2016 vp
ta agendaa, mitä Yle ajaa tällä hetkellä. Nykypäivän ihmiset ovat omilla aivoillaan ajatte-
levia yksilöitä, jotka eivät tarvitse maailmankuvansa muodostamiseen ideologista pakko-
ohjausta valtion tai jonkin sen koneiston suunnalta. Ylen on pyrittävä sopeutumaan uuteen
toimintaympäristöön, jossa tietoa on vapaasti kaikkien saatavilla internetistä. Asenteelli-
selle ja puolueelliselle tiedonvälitykselle ei yksinkertaisesti ole enää sijaa suomalaisten
keskuudessa.

Korostan tähän loppuun vielä kertaalleen sitä, että tarvitsemme Suomeen riippumaton-
ta, puolueetonta ja neutraalia tiedonvälitystä, mutta emme mitään ideologista pakkosyöt-
töä tai tiedonvälitystä vain tietystä poliittisesta ideologisesta näkökulmasta.

19.52 Jani Mäkelä ps: Arvoisa puhemies! Puhuttaessa tästä mielipiteenmuokkauksesta
tulee mieleeni tuo, mitä edustaja Meri toi esiin, että humanitäärisen suojelun poistamisesta
ei uutisoitu. Sitten taas toisaalta perheenyhdistämisen tiukentamisen suunnittelusta käyn-
nistettiin Ylellä valtava pelottelukampanja, kun sitä suunniteltiin tiukennettavaksi edes vä-
hän samalle tasolle kuin Pohjoismaissa yleensä — valtava pelottelukampanja. Tämä kes-
kusteltu liberaali asenne ei kuitenkaan liity pelkästään maahanmuuttoon, vaan esimerkiksi
uutisointi EU-asioista on hyvin EU-myönteistä, ja aiemmin mainitsemani tutkimuksen
mukaan 79 prosenttia toimittajista kannattaa sukupuolineutraalia avioliittoa, mikä kyllä-
kin näkyy uutisoinnin asenteissa — tutkimuksen, johon muuten Yle ja Helsingin Sanomat
kieltäytyivät vastaamasta, sivumennen mainittuna.

Mutta toinen asia, johon puutuin marraskuussa keskusteltaessa, oli käyttöön otettu muu-
tos maakuntatoimitusten nimissä. Silloin tuntui omituiselta maakunnallisen identiteetin ve-
sittämiseltä, kun nimessään ennen maakunnan nimeä kantaneet toimitukset nimettiin vain
yhden keskuskaupungin mukaan.

Arvoisa puhemies! Ilmeisesti tämäkin Helsingin kuplassa hyvältä tuntunut kokeilu on
jäämässä voimaan. Se tai muukaan maakunnallisuudesta tinkiminen ei ole oikea linja. En-
nemminkin on säästettävä keskustoiminnoista kuin alueradioista.

19.54 Satu Hassi vihr: Arvoisa puhemies! Täällä perussuomalaisten edustajat ovat esittä-
neet kritiikkiä erinäköisiä Yleisradion ohjelmia ja toimittajien keskenään käymiä keskus-
teluja kohtaan. Minulla on ollut vuosien varrella — minut valittiin eduskuntaan ensimmäi-
sen kerran vuonna 91 — hyvin monta kertaa samanlaisia fiiliksiä. Olen monta kertaa ko-
kenut, että joku asia, mitä olen ollut itse päättämässä, on erittäin tärkeä, ja olen ollut petty-
nyt, kun se on saanut uutisissa erittäin niukan huomion, jos ollenkaan, ja mielestäni sitten
joku paljon vähemmän tärkeä on saanut isomman tilan uutisissa. Olen monesti ajatellut,
että asenteet, millä on uutisoitu, ovat olleet omaa puoluettani, sanoisinko, nuivasti kohte-
levia. Koskaan ei kuitenkaan ole tullut mieleeni ajaa sitä, että Yleisradiota sinänsä ruvet-
taisiin sen takia jotenkin kuristamaan.

Minusta on erittäin tärkeä asia, että on olemassa tiedotuskanavia, jotka ovat koko kan-
sakunnalle yhteisiä. Todellakin kavahdan sellaista tulevaisuutta, mistä edustaja Alatalo tai-
si puhua, että, niin kuin Yhdysvalloissa, on kaksi eri tv-kanavaa, joista toista seuraavat
konservatiivit, toista sitten liberaalit, ja se uutisvirta, mitä ihmiset seuraavat, on aivan täy-
sin jakautunut. Yleisradiolla on myöskin kansallisen kulttuurin ja yhteisen kansan olemas-
saolon tunteen ja kulttuurin kehittämisen kannalta erittäin keskeinen tehtävä.

Niin kuin tässä muun muassa Mikko Alatalo ja joku muukin totesi, on aivan väärin syyt-
tää kaupallisen median vaikeuksista Yleisradiota. Nehän johtuvat siitä, että netillä on ai-
25



Pöytäkirjan asiakohta PTK 55/2016 vp
van erilainen rooli tänä päivänä. Se johtuu Googlesta, Facebookista, Twitteristä ja vastaa-
vista. Yleisradiota kurjistamalla ei kaupallisen median tilannetta kyllä pystytä paranta-
maan.

19.56 Vesa-Matti Saarakkala ps: Arvoisa rouva puhemies! Nyt, kun aiheena on Yle ja
meillä kansanedustajilla on puheoikeus muttei päätösoikeutta näihin Ylen ohjelmiin, mie-
lestäni se nimenomaan alleviivaa sitä, että meillä on oikeus ja velvollisuus täällä myös tätä
ohjelmatarjontaa, sen sisältöä ja tätä journalistiikkaa Ylen osalta käsitellä. Näin on onneksi
täällä tänään tehtykin ja erilaisia mielipiteitä perustellusti esitetty.

Tietenkin se tilanne, että nyt meillä on Yle-vero olemassa entisen tv-lupamaksun sijaan,
on ehkä vähän muuttanut tätä tilannetta, mutta tätä on haluttu, ja ei se nyt niin voi olla, että
kun on tämä vero tullut, niin nyt meidän puheoikeutemme tästä sitten lakkaisi. Ja minä ai-
nakin itse puolustan Ylen merkittävää roolia, tätä suurin piirtein nykyisen kaltaista koko-
luokkaa. Näen sen hyvänä ja luotan Ylen uutisiin. Siellä tapahtuu tietenkin näitä vähem-
män järkeviä valintoja, niin kuin Leena Meri tässä toi omassa puheenvuorossaan esille, että
esitellään joitain näyttelijöitten repliikkimääriä, kun täällä olisi vaikkapa maahanmuutosta
uutisoitavaa. Nämä ovat tärkeitä huomioita, mitä tässä on tehty.

Mutta sitten kun mennään tosiaan näihin Ylen keskusteluohjelmiin, niin ne ovat varsin
liberaaleja. Niissä esiintyvät henkilöt, jotka edustavat mielipiteiltään liberaaliutta, ja he
myös ilmaisevat tämän varsin selvästi niissä. Ja sitten meillä on tosiaan yksi esimerkki
tämä Rakel Liekki, joka on enemmän tullut tunnetuksi aikuisviihteestä, ja hän sitten pitää
näitä omia ohjelmiansa, joissa hän haastattelee näitä hänen kanssaan yleensä varsin saman-
henkisiä ihmisiä. Hän yleensä siinä ohjelmassa oikein heruttamalla heruttaa tätä mielipi-
dettä haastateltavalta nyökyttelemällä kaikella tavalla sille haastateltavalle, kun haastatel-
tava ei meinaa oikein rohjetakaan olla niin liberaali kuin Rakel Liekki haluaisi hänen (Pu-
hemies koputtaa) olevan.

Tällaisia esimerkkejä.

19.58 Sami Savio ps: Arvoisa puhemies! Tässä istunnossa on käyty laajaa keskustelua
Ylen tehtävistä ja tarpeellisuudesta, ja varsin hyvä niin, sillä nimenomaan eduskuntahan
voi Ylen lainsäädännössä määriteltyjä tehtäviä tarpeen mukaan muuttaa tai tarkentaa, ja
nämä lain määrittelyt näkyvät väistämättä myös Yleisradion ohjelmien sisällössä.

Lainsäädännössä Yleisradion tehtäväksi määriteltyä monikulttuurisuuden tukemista ja
tästä vaatimuksesta luonnollisesti seuraavaa voimakasta monikulttuurisuuden hyvien puo-
lien esiin tuomista ja toisaalta mahdollisten ongelmien vähättelyä voinee jossain määrin
verrata 60- ja 70-lukujen ylipolitisoituneeseen Reporadioon ja sen jälkeiseen Yleisradion
yltiövasemmistolaiseen aikaan. Tämä politisoitumisen kausi sai ikävän huipennuksen suo-
mettumisen aikana, jolloin useat Ylen toimittajat suitsuttivat sumeilematta itäblokin saa-
vutuksia, ja tähänhän edustaja Hakkarainenkin äsken viittasi. Tunnettuja ohjelmia olivat
muun muassa Naapurineljännes ja muut vastaavat silloisen itänaapurin autuutta hehkutta-
vat tuotokset. Näitä ohjelmia voi nykyisin katsella Ylen arkistoista nostalgista myötähä-
peää tuntien.

Ajat muuttuvat, eikä nykyinenkään mielipideilmapiiri vielä liene lopullinen totuus.
1970-luku oli aikaa, jolloin eräs suurehko puolue oli paitsiossa niin sanotuista yleisistä
syistä johtuen. Sen ajan ilmapiiri heijastui väistämättä myös silloiseen ohjelmatarjontaan ja
sisältöön.
26



Pöytäkirjan asiakohta PTK 55/2016 vp
Itäblokin romahduksen myötä sosialismin ihannointi näyttää muuttuneen monikulttuu-
risuuden hehkutukseksi, joskin täytyy sanoa, että Yleisradio ei ole nykyään läheskään ai-
noa monikulttuurisuutta edistävä tiedotusväline. Osansa tähän lienee muun muassa toimit-
tajakoulutuksen politisoitumisella. Ja on selvää, että valtakunnallisen tiedotusvälineen
vuosikausia harjoittama mielipiteenmuokkaus näkyy väistämättä myös kansalaisten maa-
ilmankatsomuksen muutoksena. Ainakin omasta mielestäni se on erittäin valitettavaa, mut-
ta nähtävästi kaikki kansanedustajat eivät ajattele samoin.

20.01 Teuvo Hakkarainen ps: Arvoisa rouva puhemies! Edustaja Savio vei melkein sa-
nat suusta, niin terävää tekstiä sieltä tuli.

Mutta mitä edustaja Hassi sanoi tuossa Ylen roolista, me puolustamme kaikki Yleä.
Mutta me haluamme, että Yle tuottaa sitä ohjelmaa, mitä kansalaiset haluavat, ei mielipi-
dettä, mitä siellä julistetaan nyt. Siinä on Yle ottanut roolin. Minä annan esimerkin: Kun
syyskesällä oli se maahanmuuttokriisi kovimmillaan, niin aina Ylellä ohjelmassa tuli, että
naisia ja lapsia. Joka ohjelmassa se tuli siellä esille. (Välihuuto) — Jostakin ne sinne etsit-
tiin. — Minä ajattelin, että pitääköhän tuo paikkansa, kun Viitasaaren ABC:lläkin aika par-
taisia ja karvaisia olivat ne lapset. Läksin Tornioon katsomaan, niin kymmenen linja-auto-
lastia tuli sieltä, ja ei yhtään naista eikä lasta. Mutta uutisissa ne sitten löytyivät. Minä en
tiedä, mistä ne sen saivat sinne.

Tämmöinen rooli ei kuulu Ylelle, vaan tuottaa tasapuolisesti ohjelmia valtaväestölle.
Aikanaan Yle on perustettu, kun millään muulla ei ollut resursseja tuottaa ohjelmia valti-
ollisesti Suomessa, ei kaupallisesti eikä muuten. Yle oli siihen tilanteeseen todella hyvä, ja
on myös tähän tilanteeseen. Mutta sen täytyy ottaa huomioon myös tämä valtaväestö.
Muun muassa nyt täällä salissa istuu hyvin paljon perussuomalaisia. (Juho Eerola: Enem-
män kuin muita!) — Niin, paljon enempi kuin muita. — Kyllä Ylen toimittajien hampai-
siin olen joutunut hyvin pitkälle. Ja ne uutiset siellä, mitä tehdään, ovat hyvin toimittajan
näköisiä ja puolueellisia, liberaaleja, niin kuin täällä on mainittu. Emme me tarvitse täm-
möistä. Me tarvitsemme tietoa. Ja silloin kun tietoa alkaa tulla, niin MV-lehteä ei tarvita.
Se on syntynyt tuohon rakoon, minkä Yle on jättänyt täyttämättä.

20.03 Jari Ronkainen ps: Arvoisa rouva puhemies! Tämä monikulttuurisuuden edistämi-
nen on kyllä ehdottomasti saatava pois Yle-laista. Luen muutaman kohdan tästä hallinto-
neuvoston kertomuksesta, kohdasta 3.4. Palvelut erityisryhmille ja muille vähemmistöille:
"Hallintoneuvoston linjauksissa on nostettu esiin muun muassa Ylen rooli riippumattoma-
na moniarvoisuuden heijastajana, jonka tavoitteena on vahvistaa monimuotoista kuvaa
muuttuvasta maailmasta ja yhteiskunnasta." Jatketaanpa pari riviä eteenpäin: "Ylen tavoit-
teena on, että vähemmistö- ja erityisryhmien edustajat ovat esillä Ylen sisällössä nykyistä
enemmän osallistujina, asiantuntijoina ja tekijöinä samalla, kun monikulttuurisuuteen liit-
tyviä teemoja ja näkökulmia tuodaan esiin." Seuraava kohta: "Lastenohjelmissa monikult-
tuurisuus on määritelty erityiseksi ohjelmanteossa huomioitavaksi näkökulmaksi." — Voi
ei. — "Nuorten suosimassa Summeri-ohjelmassa on esiintyjinä ja juontajina maahanmuut-
tajataustaisia henkilöitä." "Yle Puheen suosittu Ali & Husu, Kioskin perjantaina TV2:ssa
nähtävä Mustan Barbaarin ja Prinssi Jusufin juontama sarja Mamu-Suomi-mamu ovat esi-
merkkejä ohjelmista, jotka ovat saavuttaneet monipuolisen yleisön." Minun on ihan pakko
kysyä: tämäkö on todella Yleisradion tehtävä? Ei minun mielestäni.
27



Pöytäkirjan asiakohta PTK 55/2016 vp
20.05 Joona Räsänen sd: Arvoisa puhemies! Tosiaan tässäkin keskustelussa on hyvä,
että lähdetään Yleisradion lakisääteisestä tehtävästä. Jos itse ajattelen sitä hallintoneuvos-
ton jäsenenä, niin se, millä mittaan itse Ylen toimintaa, liittyy tavoitettavuuteen, se, mikä
on Ylen tehtävä: tavoitammeko me erilaisilla sisällöillä mahdollisimman paljon suomalai-
sia? Sehän on se Ylen idea. Eli meiltä löytyy monipuolista sisältöä ihan jokaiselle meistä.

Sitten kun katsotaan niitä tutkimuksia, mitä tehdään, että onko tämä toteutunut, niin val-
taosa suomalaisista toteaa, että kyllä, Ylen sisällöissä joku tai jotkut asiat kiinnostavat hy-
vin montaa. Jokainen löytää jotakin. Sitten kun kysytään, että luotetaanko siihen sisältö-
tuotantoon, luotetaanko siihen uutistuotantoon, niin hyvin voimakas luottamus edelleen.
Siinä mielessä edelleen korostan sitä, että lakisääteisen tehtävän osalta Yle on hoitanut
hommansa.

No, sitten kysymys siitä, voidaanko edelleen jotain asiaa parantaa. Varmasti voidaan.
Siitä keskustelusta, mitä täällä ollaan käyty, ehkä toteaisin vähän niin kuin edustaja Hassi
tuossa ennen, että meillä jokaisella varmaan on subjektiivinen näkemys siitä, miten josta-
kin asiasta pitäisi uutisoida. Mutta sitten taas kun mennään kysymään siltä vieruskaverilta,
niin se ei välttämättä vastaakaan sen vieruskaverin subjektiivista näkemystä, miten siitä
asiasta olisi pitänyt uutisoida.

Täällä otettiin esimerkiksi se, että uutisoitiinko nyt tarpeeksi tästä humanitäärisen mää-
ritelmän poistamisesta ulkomaalaislaista. Joku oli sitä mieltä, että liian vähän, joku sitä
mieltä, että varmaan liian paljon, tai joku muu esimerkki. Näitä löytyy vaikka kuinka ja
paljon, mistä me jokainen katsomme subjektiivisesti sitä asiaa ja tulkitsemme sen toisin.
Joku on varmaan täällä sitä mieltä, että tästäkin keskustelusta pitäisi uutisoida, joku sitä
mieltä, että enemmän, joku sitä mieltä, että vähemmän. Tässä asiassa jotenkin toivoisi, että
luotettaisiin enemmänkin niihin arvioihin, mitä kansalaiset ovat esimerkiksi eri tutkimuk-
sien valossa Ylestä osoittaneet, mitkä osoittavat sen, että niillä mittareilla, (Puhemies ko-
puttaa) mitkä Ylelle on asetettu, Yle pärjää kyllä hyvin.

20.07 Olli Immonen ps (vastauspuheenvuoro): Arvoisa puhemies! Tässä edustaja Ron-
kainen nosti edellä esiin tämän toimintakertomuksen kohdasta 3.4 löytyvän kohdan, jossa
tosiaan todetaan: "Lastenohjelmissa monikulttuurisuus on määritelty erityiseksi ohjelman-
teossa huomioitavaksi näkökulmaksi." Tämä on minun mielestäni todella käsittämätön
asia. Itse olen ottanut lapsenkasvatuksessa sellaisen roolin, että minä en lähde tuputtamaan
omalle lapselleni mitään poliittista ideologiaa enkä minkäänlaista ideologista agendaa.
Enkä tasan tarkkaan halua, että myöskään Yleisradio lähtee tuputtamaan lapselleni mitään
ideologiaa. Hän tekee sitten myöhemmin itse omat valintansa siitä, mihin suuntaan kään-
tyy, mutta — ei, ei näin, Yleisradio, ei.

Toinen varapuhemies Paula Risikko: Sitten mennään puhujalistaan.

20.08 Jani Mäkelä ps: Arvoisa puhemies! Sen verran vielä Ylen rahoituksesta täytyy
mainita tässäkin yhteydessä, että siellä on kaksikielisen eli suomeksi sanottuna ruotsinkie-
lisen ohjelmiston osuus rahoituksesta suhteettoman suuri suhteessa ruotsinkielisen väes-
tön osuuteen väestöstä ja Yle-veron maksajista. Eli sekin on epäkohta, joka pitäisi korjata.

Tämä keskustelu kaupallisen median ja Ylen suhteesta on joskus vähän tarkoitushakuis-
ta. Jokainen ymmärtää, että kaupallisella medialla on aivan erikokoiset resurssit kuin Ylel-
lä. Siinä missä Mainostelevisiolla on ehkä satoja työntekijöitä kaupallisesti kannattavin pe-
28



Pöytäkirjan asiakohta PTK 55/2016 vp
riaattein palkattuna, niin Ylelle kustannetaan tuhannet työntekijät verovaroin. Kyllähän sil-
loin täytyy olla aivan eri odotukset näitten tiedotusvälineitten toiminnan ja sisällön suh-
teen, jos tilanne on tämmöinen.

Keskustelua kaupallisesta mediasta ja Ylestä ei kannata sekoittaa millään Googlella. Se
on ihan toinen, suuri ongelma, että kansainväliset mediajätit uhkaavat ostaa suomalaisen
kaupallisen median pois. Se on suuri huolenaihe, johon meidän todella kannattaa kiinnittää
huomiota.

20.09 Ritva Elomaa ps: Arvoisa puhemies! Perussuomalaiset ei missään nimessä ole aja-
massa Yleä alas. Kyllä me ymmärrämme Ylen tärkeän merkityksen. Mutta se on tosiasia,
että nyt kun ollaan verkossa, niin kaupallisella medialla on valtavat vaikeudet. Se ei palve-
le Yleä ollenkaan, jos kaupallinen media pikkuhiljaa heikkenee. On myös Ylelle hyvä, että
kaupallinen media säilyy siinä rinnalla, ja sen takia nyt parlamentaarinen ryhmäkin yrittää
katsoa, mitä yhteistyötä voidaan tehdä. Sen haluan edustaja Hassille sanoa.

Ja mitä kulttuuriin tulee, niin tietysti Ylen tehtävän ydin kulttuurin puolella on kansalli-
sen kulttuurimme vaaliminen ja kotimaisen tuotannon säilymisen takaaminen. Se on ihan
ydinasioita.

20.10 Satu Hassi vihr: Arvoisa puhemies! Olen edustaja Elomaan kanssa ihan samaa
mieltä siitä, ettei Ylen kuristaminen edistä kaupallista mediaa, eikä myöskään päinvastoin.
Tietysti eduskunnan käsissä on suoremmin se, mitä tapahtuu Yleisradiolle, mutta olen kyl-
lä sitä mieltä, että meidän pitää jossain vaiheessa ruveta miettimään myöskin niitä asioita,
mitä politiikalla on mahdollista tehdä, jotta Suomessa säilyy myös journalistista tasoa yl-
läpitävä kaupallinen media, koska se ei todellakaan nykyisessä nettimaailmassa ole mi-
kään itsestäänselvyys.

Kahta huomautusta varten oikeastaan tässä pyysin puheenvuoron.
Ensinnäkin, kun täällä monet edustajat ovat puhuneet monikulttuurisuudesta jonkinnä-

köisenä ideologiana: No, tietenkin nyt on paljon sanoja, joita me kukin ymmärrämme vä-
hän eri tavoin. Itse ymmärrän monikulttuurisuuden tarkoittavan ennen kaikkea sen tunnus-
tamista, että jokaisella ihmisellä on yhtäläinen ihmisarvo, on hänen ihonvärinsä, uskonton-
sa, synnyinmaansa tai muu taustansa sitten ihan mikä tahansa — periaatteessa ihan samat
asiat kuin mitä on sanottu Suomen perustuslaissa.

No, sitten kun tässä on esitetty, että Yleisradio olisi uutisoinut jotenkin puolueellisesti
nimenomaan turvapaikanhakijoista ja korostanut naisia ja lapsia, niin tässä nyt löysin Ta-
louselämä-lehden uutisen tammikuulta, jossa se siteeraa Financial Timesia, joka toteaa,
että vaikka viime kesäkuussa Eurooppaan saapuvista turvapaikanhakijoista kolme neljäs-
osaa oli miehiä, niin YK:n uusien tilastojen mukaan miehiä on alle puolet, siis aikuisia mie-
hiä, enemmistö on naisia ja lapsia. (Teuvo Hakkarainen: Missä ne on?) Tämä on Financial
Timesin uutisoima ja muun muassa Talouselämä-lehden Suomessa välittämä tieto siitä,
(Puhemies koputtaa) mikä on Eurooppaan saapuvien turvapaikanhakijoiden jakauma.

20.12 Teuvo Hakkarainen ps: Arvoisa rouva puhemies! Näitä uutisia kyllä löytyy maa-
ilmalta, mitä Hassi esitteli tuossa, mutta me näemme jokainen savisilmillä, mitä tapahtuu.
Tuonne kun menee kadulle, siellä on hyvin harvassa niitä naisia ja lapsia, kyllä se katuku-
va täyttyy niistä partaisista lapsista. Ja sitten, jos se ikä voidaan sanoa näin, että minä olen
29



Pöytäkirjan asiakohta PTK 55/2016 vp
15 vuotta — sehän on lapsi, vaikka olisi kaljupää, ei sillä ole mitään merkitystä, ja ne laji-
tellaan uutisten mukaan lapsiksi. Kyllä näissä täytyy ottaa ihan selkeä maalaisjärki käteen.

Sitten vielä tämmöinen asia, että täällä Ronkainen mainitsi ruotsin kielen asemasta. On
se ihmeen juttu, että kun minä lähden Kainuun korpeen — kävin toissa lauantaina Kajaa-
nissa — niin ainoa asema on Radio Vega, joka siellä kuuluu, ja mikähän YleX3 tai joku
tämmöinen: ruotsia. Kuka siellä sitä tarvitsee, kuka ihme? Ja sama Viitasaarella. Kyllä
kaikki nämä asemat löytyvät sieltä, ja Yle tuottaa näitä ohjelmia. Ei siellä tarvita ruotsin
kieltä, ei kukaan, mutta kuitenkin tuotetaan niin kuin tyhjää, suolle samalla ne ohjelmat voi
lähettää, niitä ei tarvitse kukaan, mutta se tuottaminen kuitenkin jotakin maksaa ja joku sen
tekee. Elikkä kyllä tämmöiseen asiaan pitää pystyä puuttumaan ja myös sanomaan, että
näin on.

Ja siitä monikulttuurisuudesta: Siinä käy koko ajan, mitä sitä ohjelmaa tuotetaan, samal-
la tavalla kuin silloin neuvostoaikana, suomettumisen aikana, kantaväestöä vastaan. Kun
sitä aikansa jauhetaan sitä samaa asiaa, kyllä ihmiset rupeavat hyväksymään. Siinä täydel-
lisesti tuotetussa journalismissa se asiasisältö on sellainen, (Puhemies koputtaa) että siinä
on koko ajan se agenda. — No, kiitos.

Toinen varapuhemies Paula Risikko: Oliko Eerolalla vastauspuheenvuoropyyntö? —
Olkaa hyvä.

20.15 Juho Eerola ps (vastauspuheenvuoro): Kiitos, arvoisa puhemies! Lähinnä tähän
edustaja Hassille, ei niinkään Hakkaraiselle, joka puhui viisaasti: Siis tietenkin jokaisella
ihmisellä on ihmisarvo, emme me sitä ole romuttamassa tai pois ottamassa sen enempää
kuin Yleäkään arvostellessamme monikulttuurisuutta. Somalit, arabit ynnä muut saavat
puolestani ihan rauhassa harrastaa sitä omaa kulttuuriaan, kunhan tekevät sen omilla ra-
hoillaan.

Monikulturismi tarkoittaa sitä, että muista maista tulleiden henkilöiden ei käytännössä
edes annetakaan suomalaistua, vaan valtaväestön rahoilla — valtaväestön rahoilla — yllä-
pidetään sitä, että he saavat ylläpitää sitä omaa kulttuuriaan. Minä en halua ylläpitää jotain
somalialaista tai arabialaista kulttuuria omilla verovaroillani. Sitä on monikulturalismi, ja
sitä minä sen tähden vastustan.

Ja varmaan Talouselämä tai Financial Times paljon fiksummin uutisoi näistä asioista
kuin Yle, mutta tosiasia on se, että viime vuonna, kun Suomeen tuli näitä turvapaikanha-
kijoita, niistähän 80 prosenttia oli käytännössä miehiä, ja niilläkin, jotka oli lapsiksi ilmoi-
tettu, parta kasvoi paremmin kuin minulla.

20.16 Vesa-Matti Saarakkala ps: Arvoisa rouva puhemies! Yhdessä puheenvuorossa
nostettiin esiin nämä tilastot koskien sitä, että Yle yrittää olla ykkönen, tavallaan kilpailla
näistä katsojista ja kuuntelijoista kaikilla ohjelmillaan. Semmoinen ylilyönti Ylellä mieles-
täni on, että Yle mainostaa aika varhain illalla tämmöisiä ohjelmia, jotka on suunnattu
vaikkapa nyt yli 12-vuotiaille tai jotakin muuta vastaavaa. Tämmöistä sisältöä tulee jo aika
varhain Yleltä, nimenomaan tätä ohjelmamainontaa, joka ei sitten taas sovi pienemmille
lapsille. Minun mielestäni tässä menee Yle liian pitkälle kilpaillessaan näistä katsojista,
niin että tämäntyyppinen ohjelmamainonta voisi jäädä pois tai se pitää sijoittaa vaikkapa
kello 21:n jälkeen, että nämä kaiken maailman draculat ja muut eivät hypi sieltä silmille
30



Pöytäkirjan asiakohta PTK 55/2016 vp
kello 19:n maissa, koska se on kuitenkin vielä aikaa, jolloinka monesti pienetkin lapset
ovat television lähettyvillä.

Mitä tulee tähän ruotsinkielisyyteen, niin siihenhän Yle tosiaan satsaa aika suhteetto-
man paljon. Yhtä sellaista piirrettä, mikä on tässä tullut jokin aika sitten Ylelle, että esimer-
kiksi Ylen ruotsinkielisiä uutisia sijoitetaan aamu-tv:n yhteyteen, minä pidän itse vähän
häiritsevänä. Kun on tämä Yle Fem -kanava, niin miksi ei sitä ruotsinkielistä sisältöä voi
välittää sitä kautta sen sijaan, että häiritään suomenkielisten aamuhetkeä sillä, että ikään
kuin tuputetaan ruotsinkielistä aineistoa meille varmaan sen takia, että me nyt sitten innos-
tuisimme tai nuoret innostuisivat tästä ruotsin kielestä? Se on minun mielestäni väärä tapa
edistää ruotsin kielen opiskelua ja oppimista, mitkä sinänsä ovat tärkeitä ja vapaaehtoiselta
pohjalta varsin kannatettavia ajatuksia, mutta joku raja pitää olla tässä propagandassakin.

Toinen varapuhemies Paula Risikko: Myös edustaja Eerolalla oli puheenvuoropyyntö.
— Haluatteko käyttää sen?

20.18 Juho Eerola ps: Tack, fru talman! Joo, tuota oikeastaan tyhjensin pajatsoni tuossa
vastauspuheenvuorossani aika pitkälti. Kun luulin, etten saa tuota vastauspuheenvuoroa,
pyysin puheenvuoron.

En nyt käy toistamaan sitä, mitä sanoin, mutta sanon vielä sen verran, että tämä moni-
kulturalismi on ikään kuin joidenkin ihmisten ajatusmaailmassa korvannut sosialismin.
Kun ei voi enää kommunismia ja sosialismia fanittaa, niin sitten on otettu tilalle tämmöi-
nen. Ja yhteistä näille molemmille ideologioille, siis sosialismille ja kommunismille ja täl-
le monikulturalismille, on lähinnä vain se kansallisvaltiota ja kansallismielisyyttä vastaan
taisteleminen. Ja Ylen tehtävä on minun mielestäni, minun näkemykseni mukaan, tukea
kansallista kulttuuria, suomalaista kansallista kulttuuria, sellaisia juttuja, mitkä ovat meille
tärkeitä — Pihtipuhtaan Keihäskarnevaalien näyttäminen ja näinpäin pois — ja sitten
myöskin paikallista kulttuuria.

Täällä jo viitattiin näihin Ylen maakuntaradioihin. No, meillä kävi kerrankin hyvin, että
tuli Yle Kotka Yle Kymenlaakson tilalle, mutta paikallisuus ja kansallinen kulttuuri ovat
niitä tärkeimpiä juttuja, mitä Ylen pitää vastaisuudessa entistä enemmän tuoda esille eikä
niinkään tätä monikulturalismia.

Ja jottei menisi pelkäksi Ylen haukkumiseksi, niin mainitsen, että sitä radio-ohjelmaa,
mikä lauantaisin tulee, Entisten nuorten sävellahja, kuunnelkaa kaikki. Se on suosikkini.
Sieltä tulee hyvää poppia.

20.20 Olli Immonen ps: Arvoisa rouva puhemies! Edustaja Hassi totesi tuossa aikaisem-
massa puheenvuorossaan, ettei Yle edistä monikulturismi-ideologiaa. Itse olen kyllä eri
mieltä: kyllä se sitä nimenomaan edistää. Ylen lainsäädännössä nimittäin todetaan, että
Ylen tehtävänä on edistää monikulttuurisuutta, ja nimenomaan monikulturismi-ideologia
tähtää monikulttuurisuuden edistämiseen. Eli yhteenvetona voidaan todeta, että Yle toteut-
taa monikulturismi-ideologiaa, kun se pyrkii edistämään monikulttuurisuutta. Toivoisin tä-
män monikulturismi-ideologian tilalle tasapuolisuutta, neutraaliutta, objektiivista uutisoin-
tia ja tiedonvälitystä. Se on minun mielestäni parempi tie.

20.20 Jani Mäkelä ps: Arvoisa puhemies! Vielä lyhyesti kommenttina Eerolalle tuosta
paikallisradioitten nimiasiasta: Elikkä itsekin olen Lappeenrannasta kotoisin, ja se on ny-
31



Pöytäkirjan asiakohta PTK 55/2016 vp
kyään Yle Lappeenranta, mutta se tuntuu silleen hieman absurdilta tilanteelta, kun Yle
Lappeenranta tviittaa Parikkalan valtuuston asioista. Silloin, kun Yle Etelä-Karjala tviitta-
si Parikkalan valtuuston asioista, se tuntui luontevalta, mutta minkä takia Yle Lappeenran-
ta tviittaa Parikkalan valtuuston asioista? Tämä on yksi niitä asioita, mitkä herättävät kum-
mastelua tässä nimimuutoksessa.

Vielä lisäisin tuohon Ylen toimintaan sen, että sinnehän on ostettu jonkun verran ulko-
maisia kalliita sarjoja, jotka myöskin kilpailevat kaupallisen median kanssa. Tämä on sem-
moinen asia, mitä en katso hyvällä. Se on juuri sitä epätervettä kilpailua kaupallisen medi-
an kanssa.

20.21 Satu Hassi vihr: Arvoisa puhemies! Oikaisisin vain, kun edustaja Immonen referoi
sitä, mitä sanoin, mielestäni vähän oudolla tavalla. Tämä nyt on yksi esimerkki siitä, miten
sanoja ymmärretään toisin tai eri ihmiset ymmärtävät eri sanoilla eri asioita. Kun puhuin
monikulttuurisuudesta, en puhunut siinä yhteydessä siitä, mitä Yle tekee, vaan siitä, mitä se
sana tarkoittaa. Täällä on aivan ilmeisesti monta edustajaa, joiden mielestä monikulttuuri-
suus on joku ideologia. Minä ymmärrän monikulttuurisuuden tarkoittavan käytännössä
suunnilleen samaa asiaa kuin Suomen perustuslain sen kohdan, jossa sanotaan, että kaikki
ihmiset ovat samanarvoisia riippumatta siitä, mikä on heidän syntyperänsä, uskontonsa,
ihonvärinsä, sukupuolensa ja niin poispäin.

20.22 Vesa-Matti Saarakkala ps: Arvoisa rouva puhemies! Meillähän on lainsäädän-
töön tullut muun muassa tämä positiivinen erityiskohtelu, ja sitä on vielä viime vaalikau-
della eduskunnan enemmistöllä muutettu niin, että nyt jos henkilö kuuluu etniseen vähem-
mistöön, on seksuaalivähemmistöön kuuluva tai uskonnoltaan vähemmistöön kuuluva,
niin hänellä on oikeus nykyään positiiviseen erityiskohteluun, vaikka häntä tai tätä väestö-
ryhmää ei olisi syrjitty. Jos tämä on monikulttuurisuutta, niin se on kyllä asia, mistä voi-
daan olla sitten jo montaa mieltä, että onko se ihan hyvä näin.

Minä ymmärrän tavallaan ne hyvät aikeet siinä, mutta tuntuu, että sillä on ainakin Yleen
ollut vaikutus, että siellä on tätä uutta pykälää kyllä tulkittu varsin monikulttuurisuus-
myönteisesti sillä lailla, että nimenomaan tämä agenda korostuu vaikkapa näissä keskuste-
luohjelmissa. Minä itse näen, että ennen kaikkea korostuu tämä liberaali linja siellä, mikä
on esillä. Niin kuin sanottua, tosi vähän on konservatiivisia näkemyksiä omaavia keskus-
telijoita, ja kun tiedetään, että tämä liberalismi—konservatismi-jakolinja on tänä päivänä
politiikassa merkittävämpi kuin oikeisto—vasemmisto, niin on se kumma, että vain perus-
suomalaiset täällä lähinnä kritisoi tätä. Se kuvastaa paljon tätä tilannetta, että eiväthän tääl-
lä oikeastaan ketkään muut kritisoikaan Yleä kuin vain perussuomalaiset. Me nyt satumme
vain edustamaan aika isoa väestöryhmää tässä maassa, ja minä olen aika varma, että pää-
osa perussuomalaisten äänestäjistä on hyvinkin samaa mieltä kuin mitä me olemme tänään
täällä esittäneet. Että tämä on hyvin kuvastava tilanne, että muille näyttää nykylinja kel-
paavan.

20.24 Teuvo Hakkarainen ps: Arvoisa rouva puhemies! Kehutaan nyt lopuksi Yleä: kyl-
lähän muun muassa urheiluohjelmat ja Yle Teema, mitä Eerola sanoi tuossa, ovat semmoi-
sia ohjelmia, että me tarvitsemme ja haluamme niitä emmekä niihin halua sillä lailla puut-
tua. Mutta se kansanosa, joka maksaa tämän Ylen, joutuu niin sanotuksi harmaaksi mas-
saksi — eräänkin tutkijan suulla: se on vain harmaata massaa — ja joutuu maksamaan ja
32



Pöytäkirjan asiakohta PTK 55/2016 vp
rahoittamaan tämän monikulttuurisuuden, joka on ideologia, sanokaa mitä tahansa. Se nä-
kyy hyvin selvästi ja kuuluu, ja hyvin karkealta tuntuu aina katsella noita uutisia. Mielel-
läni niitä katselen, mutta kun tämä pointti tulee siellä esille, niin vaihdanpa kanavaa kau-
palliselle puolelle.

Mutta kiitos niistä kaikista, mitä Yle tekee: näistä urheiluohjelmista ja Teemasta ja mitä
muuta on. Ne kuuluvat sille ja ovat hyviä.

Keskustelu päättyi.

Asia lähetettiin liikenne- ja viestintävaliokuntaan.
33


