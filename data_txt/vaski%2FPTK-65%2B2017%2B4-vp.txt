















































DEM8C9A.tmp.xml


Pöytäkirjan asiakohta PTK 65/2017 vp
Pöytäkirjan asiakohta 

PTK 65/2017 vp

Täysistunto

Keskiviikko 7.6.2017 klo 14.02—17.09

4. Hallituksen esitys eduskunnalle laiksi postilain muuttamisesta
Hallituksen esitys HE 272/2016 vp
Valiokunnan mietintö LiVM 9/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on liikenne- ja viestintävaliokunnan mietintö
LiVM 9/2017 vp. [Hälinää — Puhemies koputtaa] Edustajat, pyydän vähän hiljaisempaa
käytöstä siellä salissa. — Nyt päätetään lakiehdotuksen sisällöstä.

Keskustelu

14.05 Satu Taavitsainen sd: Arvoisa puhemies! Hyvät edustajakollegat! Ihmettelen suu-
resti, mikä vika oli hallituspuolueiden mielestä nykyisessä postilaissa, joka sanoo, että
koko maassa on oltava pysyvästi tarjolla postipalvelujen yleispalvelu, joka on saatavilla ta-
sapuolisin ehdoin, ja että kirjelähetykset on keräiltävä ja jaettava vähintään kerran päiväs-
sä viitenä arkipäivänä viikossa ja että enimmillään lähetyksistä 95 prosenttia on oltava pe-
rillä viimeistään jättöpäivästä lukien toisena arkipäivänä ja vähintään 98 prosenttia vii-
meistään kolmantena arkipäivänä. Tämä nykyinen laki olisi ollut yhä aivan käyttökelpoi-
nen, ja sitä olisi pitänyt paremmin Viestintävirastosta valvoa, jotta Posti olisi sitä henkilös-
tösäästövimmassaan myös noudattanut.

Arvoisa puhemies! No, nyt on Posti sitten voimallisesti lobannut omaa asiaansa, että sai-
si vähentää henkilökuntaa useilla tuhansilla ja tehdä tahtomiaan säästöjä, ja meidän halli-
tuspuolueet ovat nyt sitten lähteneet tähän ralliin mukaan ja ovat muuttamassa postilakia
Postin johdon mielen mukaisesti. Tosiasia on, että erilaisia lähetyksiä jaettiin viime vuon-
nakin yli 2 miljardia kappaletta. Peruspostitoiminta on ollut joka vuosi kannattavaa nykyi-
sellä palvelutasolla ja tuottanut vuosittain Postille kymmeniä miljoonia euroja. Tuottoja on
jaettu osinkoina omistajalle eli valtiolle tänä vuonna 60 miljoonaa euroa. [Hälinää — Pu-
hemies koputtaa] 

Ensimmäinen varapuhemies Mauri Pekkarinen:  Nytpäs, arvoisat edustajat, sovitaan
sillä tavalla, että edustaja Taavitsaisella on puheenvuoro tässä salissa ja muut asiat, jotka
vaativat keskustelua, käydään salin ulkopuolella. Sovittu? — Edustaja Taavitsainen jatkaa.

Kiitos, arvoisa puhemies! — No niin, jatkossa sitten tämän uuden postilain mukaan vii-
sipäiväinen jakelu on vain niillä alueilla Suomessa, joissa ei ole kaupallisin ehdoin sovit-
tua sanomalehtien varhaisjakeluverkkoa. Eli kansalaiset jaetaan kahteen kastiin sen mu-
kaan, asuvatko he varhaisjakelua suorittavan yrityksen toiminta-alueella vai eivät. Käytän-
 Tarkistettu
4.2



Pöytäkirjan asiakohta PTK 65/2017 vp
nössä monissa maakunnissa on sanomalehtien varhaisjakelu, ja tällöin niillä alueilla posti
jaettaisiin vain vähintään kolmena päivänä viikossa. Tämä laki on siis ihmisiä eriarvoista-
va laadunheikentämislaki.

Jatkossa yleispalveluun kuuluvista kotimaan kirjelähetyksistä vain 50 prosenttia on ol-
tava perillä viimeistään neljäntenä arkipäivänä ja 97 prosenttia viimeistään viidentenä ar-
kipäivänä jättöpäivästä. Todellakin, kuulitte ihan oikein. Nyt on niin, että lähetyksistä 95
prosenttia on oltava perillä niin, että jos tänään jätän, sen on oltava huomenna perillä. Uu-
den lain myötä, jos tänään jätän kirjeen tai alle 10 kilon paketin, se olisi perillä ensi viikon
maanantaina tai tiistaina. Eli ykkösluokan postimerkki poistuu kokonaan, ja kakkosluokan
kulkua hidastetaan merkittävästi. Mitä järkeä tällaisessa on? Palaammeko 1600-luvulle?

Posti perustettiin Suomeen vuonna 1638. Tuolloin postinkuljetus perustui postitalonpoi-
kajärjestelmään, jossa postia kuljetettiin talosta taloon aluksi jalan, myöhemmin hevosel-
la. Ehkä jopa nopeamminkin on silloin viety kuin viikossa, kuten nyt tulee käymään. 1600-
luvulla kuitenkin edes yritettiin maksimoida kirjeen nopeus ja posteljooneina toimineita ta-
lonpoikia oli vesileipävankeuden uhalla kielletty puhumasta vastaantulijoiden kanssa ja
vastaantulijoiden piti antaa postille puoli tietä vapaaksi. Yritystä siis edes oli, nyt ei näytä
enää olevan.

Etanavauhtia ovat hallituspuolueet perustelleet normien purkamisella ja Postin liiketoi-
minnan edistämisellä. Me kun oppositiosta olemme luulleet, että normeja puretaan sen
vuoksi, että ne häiritsevät kansalaisia, eikä niin päin, että normeja puretaan kansalaisten ar-
jen hankaloittamiseksi. Ja me oppositiossa olemme luulleet, että postin kulku on tämän yh-
teiskunnan peruspalvelu ja Posti valtionyhtiönä on velvollinen sitä toteuttamaan. Nyt näyt-
tää olevan niin, että häntä heiluttaa koiraa ja peruspalvelusta on tullut pelkkää liiketoimin-
taa, bisnestä. Toisaalta tällainen ajattelutapa ei meitä yllätä, kun on katsonut, mitä on ta-
pahtumassa sosiaali- ja terveydenhuollossa sekä työttömien palveluissa. Peruspalvelut ai-
otaan pakkoyhtiöittää, ja kansalaiset ovatkin vain toisarvoisia. Myös työllisyyden olemme
luulleet olevan hallituksen kärkitavoite, mutta sekään ei näytä hetkauttavan, että tuhansia
postinjakajia joutuu työttömäksi. Voisi kysyä, nautitteko enää lainkaan kansalaisten luot-
tamusta ajattelussanne ja toiminnassanne.

Arvoisa puhemies! Kerrataanpa vielä, minkälaisista lähetyksistä on kyse jatkossa tässä
hitaassa palvelussa: yleispalveluvelvollisuus koskee käteismaksullisia, enintään 2 kilon
painoisten kirjeiden lähetyspalvelua ja enintään 10 kilon painoisten pakettien lähetyspal-
velua ja maahan saapuvien enintään 20 kilon painoisten pakettien vastaanottoa. Suomalai-
sille pienyrityksille, ja suuremmillekin, jotka palvelevat verkkokauppa-asiakkaitaan ympä-
ri Suomea, on erittäin tärkeää, että pienpaketit menevät nopeasti perille ja pakettien saapu-
misilmoitukset nopeasti vastaanottajille.

Suomessa paketit alkoivat kulkea vuonna 1845 ja kulkunopeus oli hyvä, kun pakettipos-
ti kulki yhdessä kirjepostin kanssa. Posti valjasti höyryn käyttöönsä vuonna 1836, jolloin
höyrylaivan postinkuljetus alkoi. Nyt tarvittaisiin kyllä höyryä postin kulkemiselle. Vali-
tettavasti vain tuntuu, että kaikki höyryt on puhallettu pihalle niin kuin teki Iso, Paha Susi
ja kansalaisten peruspalveluista ei ole tämän keskustavetoisen hallituksen jäljiltä kuin kasa
olkia.

Posti Oy:n johto odottaa kyllä kieli pitkällä tätä lakia ja on jo antanut ilmoituksen Hel-
singin työntekijöilleen, että 1.7. alkaen tiistaisin ei jaeta enää aikakauslehtiä, mainoksia,
kirjeitä, kansainvälisiä kirjelähetyksiä, ilmaislehtiä eikä kotimaan lähetyksiin liittyviä saa-
2



Pöytäkirjan asiakohta PTK 65/2017 vp
pumisilmoituksia. Tätäkö te halusitte? Kuinka te kehtaatte heikentää tässäkin asiassa kan-
salaisten peruspalvelua? [Olavi Ala-Nissilän välihuuto]

Käytännössä yleispalvelutuotteen mukana kulkee kaikki muukin, kuten kuntien, mui-
den viranomaisten, sairaaloiden, pankkien, vakuutusyhtiöiden ja monien muiden sopimus-
asiakkaiden kirjeliikenne. Noin 20 prosenttia sanomalehdistä kulkee postin perusjakelun
mukana ja viikkolehdet lähes kokonaan. Olette saattamassa lainsäädännöllänne Suomen
Postin samaan alennustilaan kuin on Tanskassa, mistä tavallisen kansalaisen viesti on ollut
se, että Tanskassa ei enää ole postilaitosta. Siellä posti tulee milloin tulee, ja jos haluaa, että
tulee, niin kirje maksaa melkein 4 euroa. Tanskaahan tämän lain valmistelussa on hallituk-
sen toimesta suorastaan ihannoitu ja verrattu siihen monta kertaa. Tosiasia on, että Tanska
ei noudata EU:n postidirektiiviä. Toivonkin, että jos tämä laki menee läpi, joku taho haas-
taa Suomen EU-tuomioistuimeen postidirektiivin vastaisesta toiminnasta. EU:n postidi-
rektiivin mukaan yleispalveluun kuuluvat tuotteet pitää kerätä ja jakaa viitenä päivänä vii-
kossa. Emme oppositiosta näe, että Suomella olisi perustetta poiketa direktiivin edellyttä-
mästä keräily- ja jakelutiheydestä. Tätäkö on perussuomalaisten EU-vastaisuus, että vas-
tustatte EU:n säätämiä lakeja, jotka ovat puolustaneet kansalaisia ja heidän perusoikeuk-
siaan? [Oikealta: Oikein! — Eero Heinäluoma: Olisi ollut ehkä parempi mennä suoraan de-
battiin!]

14.15 Markku Rossi kesk: Arvoisa herra puhemies! Edustaja Taavitsaisen puheenvuoro
piti paikkansa siltä osin kuin siinä puhuttiin hevosaikaisesta postin kuljettamisesta. Kaikki
muu olikin sitten joko omaa tai PAUn kirjoittamaa tekstiä, joka ansaitsee ihan oman arvi-
onsa. [Välihuutoja vasemmalta — Suna Kymäläinen: Kovaa tekstiä!]

Herra puhemies! Postilakiin näyttää kohdistuvan varsin suuria paineita, epäilyjä, usko-
muksia, pelottelua, muuta vastaavaa. Postilain tarkoituksena on — kun täällä kysyttiin, mi-
hin tällä pyritään — turvata nimenomaan juuri postinkulku jatkossakin ja tässä yhteydessä
myös turvata se niillä alueilla, missä se ei kaupallisesti tulisi kulkemaan. Silloin puhutaan
sanomalehdistä, puhutaan haja-asutusalueista, niistä alueista, joissa ei samanlaista kaupal-
lista kilpailua synny kuin kaupungeissa ja taajamissa syntyy. Postilaki on tältä osin, arvoi-
sa liikenne- ja viestintäministeri, valmisteltu hyvin ministeriössä, ja eduskunta on valio-
kuntakäsittelyssään tehnyt siihen vielä tiettyjä tarkennuksia ja vienyt sitä hyvään suun-
taan. Tämä laki ei ole Posti Oy:n laki, vaan se on Suomen postin kuljettamiseksi ja postin-
kulun turvaamiseksi tehty laki.

Mitä vikaa sitten nykyisessä postilaissa on? Tietyllä lailla ei mitään vikaa, mutta ongel-
ma on siinä, että aika muuttuu. Emme me voi palata sinne höyryvetoiseen aikaan. Me
emme voi sille mitään. Ei varmaan SDP:kään tule siirtämään omaa postinkulkuaan kirjeit-
se tapahtuvaksi ja sitä kautta siirtymään siihen aikaan, joka meillä edelleenkin tietyllä lail-
la on päällä mutta on muuttumassa koko ajan, ei vähiten myöskään valtiovallan omien toi-
menpiteiden kautta. Joka tapauksessa sähköinen postinjakelu, lehtien lukeminen, verkko-
toiminta lisääntyvät kaiken aikaa. Suomen Posti on ilman muuta sen ongelman äärellä, että
joutuu miettimään kaiken aikaa kustannustehokkuutta, kannattavuutta ja sitä, kuinka sitten
loppujen lopuksi se postin perusjakelu tai ylipäätäänkin jakelu pystytään turvamaan ja te-
kemään. Tässä ollaan isojen muutosten äärellä. Esimerkiksi PostNord on tällä hetkellä ta-
loudellisesti vaikeuksissa. Pitäisikö sitten toimia niin, että yhteiskunta alkaisi korvata Pos-
tia ja Postin toimintaa? Nyt se toimii edelleenkin liiketaloudellisesti, ja Posti on pystynyt
viime vuodeltakin 60 miljoonan euron osingon omistajalleen eli valtiolle jakamaan. Nämä
3



Pöytäkirjan asiakohta PTK 65/2017 vp
ovat kaikki suuria kysymyksiä, jotka meitä koskettavat. Meidän jokaisen pitää olla huolis-
saan postinkulusta.

Se, kun sanotaan, että kauanko nyt sitten sen yleispalveluvelvoitteisen tai postimerkilli-
sen kirjeen kuljettaminen ihan oikeasti tulee viemään aikaa, niin on syytä havaita, että lain
mukaan kyseessä on minimisäännös. Postia voidaan jakaa tulevaisuudessakin kaupungeis-
sa ja maaseudulla vähintään niinä viitenä päivänä. Sen, miten se rytmiikka tulee erityisesti
kaupungeissa järjestymään, tulee aika näyttämään. Kysymys on myös siitä, että Posti pyr-
kii omalla toiminnallaan hoitamaan asiat niin, että se postilaukun sisältö olisi mahdollisim-
man vakio eri päivinä. Posti ei ole mikään työntekijöiden himoirtisanoja, poislaittaja. Siltä
osin kuin yhtiö on joutunut käymään yt-neuvotteluja, ne on tehty eri tilanteiden ja tarpei-
den mukaan, jos esimerkiksi joku lehtiyhtiö on jollakin alueella ilmoittanut, että lopettaa
vaikkapa varhaiskannon tai muun vastaavan. Postin on pakko reagoida näihin. 

Tämän en puhu nyt tässä yhteydessä, herra puhemies, ainoastaan Suomen kansan kan-
sanedustajana. Täällä äsken sanottiin tullessani tänne puhujakorokkeelle, että "ole kansan
asialla". Olen toki näin, mutta tässä yhteydessä haluan myös merkata pöytäkirjaan, että toi-
min tällä hetkellä Postin hallintoneuvoston puheenjohtajana ja koen tämän asian myös sii-
nä mielessä tärkeänä todeta. Ja onko tästä nyt sitten estettä tai sidonnaisuutta? Katson kui-
tenkin, että Posti on valtion yhteisenä yrityksenä kaikkien meidän asialla ja Postin tulee toi-
mia niin, että se palvelee jatkossakin. Mutta yhtä kaikki meillä pitää olla postinkantoon liit-
tyvät ratkaisut niin, että myös yksityiset toimijat siellä toimivat yhdessä ja pystyvät sitten
tämän postinkannon tulevaisuudessa hoitamaan niin, että siitä on sitten vain hyvää tulosta.

Herra puhemies! Viisi minuuttia on lyhyt aika. Joka tapauksessa pakko on todeta se, että
digitalisaation myötä myös Suomen Posti, kuten kaikki postit maailmalla, joutuu muutos-
ten ääreen. Ja toivon kyllä, että eduskunta omassa käsittelyssään huomaa ja havaitsee tä-
män ja ennen kaikkea niin, että me emme pyri jollakin lailla mollaamaan myös omista-
maamme Suomen valtion yhteistä postiyhtiötä, vaan että myös sillä on edellytykset toimia
kiristyneillä kilpailumarkkinoilla.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat käyttää vastauspuheenvuoron täällä käytettyjen puheenvuorojen johdosta, nouse-
maan ylös ja painamaan V-painiketta.

14.21 Satu Taavitsainen sd (vastauspuheenvuoro): Arvoisa puhemies! Äskeinen puhuja
kertoi, että tässä käyttämässäni puheenvuorossa olisi ollut vain historiaosuus se, mikä on
oikeaa. Mutta kaikki nuo asiat, joita kerroin, ovat ihan tuosta lakitekstistä. Eli kansalaiset
jaetaan kahteen kastiin, kansalaiset eriarvoistetaan sen mukaan, asuvatko yrityksen toimi-
alueella vai eivät. Kysynkin teiltä: onko teidän mielestänne oikea peruste tehdä lainsäädän-
töä se, asuuko kansalainen yrityksen toiminta-alueella vai ei? Ja nuo luettelemani asiat täs-
tä, kuinka paljon postin kulku hidastuu. Eli jatkossa menee viikko ennen kuin pienpaketit
ja kirjeet menevät perille — viikko! Eli palataan sinne 1600-luvulle. Onko tämä teidän
mielestänne [Puhemies koputtaa] oikein kansalaisten peruspalvelujen näkökulmasta?

Ensimmäinen varapuhemies Mauri Pekkarinen: Vastauspuheenvuoro, valiokunnan
puheenjohtaja, edustaja Jalonen.
4



Pöytäkirjan asiakohta PTK 65/2017 vp
14.22 Ari Jalonen ps (vastauspuheenvuoro): Arvoisa puhemies! Kuten keskustelusta jo
nyt huomaa, niin valiokunnassa on käyty välillä värikästäkin keskustelua postin tilantees-
ta. Lähtökohta, mikä siinä on ollut käsittelyssä, on ollut kuitenkin turvata nimenomaan
kansalaisten palvelut ja postin toimivuus. Ja kuten edustaja Rossi sanoi, niin tässä ei olla
tehty Posti Oy:lle lakia vaan postilakia. Eli nyt toimintakenttä laajenee, ja se pitää myös kä-
sittää niin, että tässä katsotaan isoa kuvaa.

Eräs asia, mikä keskustelutti erittäin paljon, on osoiterekisteri ja sen hallinta ja siihen
liittyvät osoitteiden luovutuskiellot. Tähän tulee jatkossakin kiinnittää huomiota.

14.23 Suna Kymäläinen sd (vastauspuheenvuoro): Arvoisa herra puhemies! Totta tuos-
sa edustaja Taavitsaisen puheessa kyllä oli se, että tämä on eriarvoistava ja laatua heiken-
tävä laki. Yhdenvertaisuus eri puolilla Suomea elävien ihmisten osalta tässä kyllä kyseen-
alaistuu.

Tätä lakia ei ole varmasti tehty pelkästään Posti Oy:lle, koska tässä laissa on hyvin eri-
koisiakin piirteitä, kuten esimerkiksi pakkokilpailutus. Siitä syntyy kyllä erikoinen tilan-
ne, että Postin täytyy kilpailuttaa omat palvelunsakin vuoden välein ja näin olla oudossa
roolissa kilpailutuksen järjestäjänä sekä osallistujana.

Osoiterekistereiden luovutus on kyllä huolestuttavaa, koska kuka vain voi ilmoituksella
ruveta postiksi ja pyytää nuo osoiterekisterit myös salaisten osoitteiden osalta. Tämä on
kyllä todella huolestuttavaa, ettei tähän ole tehty tämmöistä turvaavampaa tietoturvallisuu-
den ja kansalaisten oikeusturvaa takaavaa lainsäädäntöä. [Puhemies koputtaa] Kysyisin
ministeriltä: miten ihmeessä näin pääsi käymään?

14.24 Mirja Vehkaperä kesk (vastauspuheenvuoro): Arvoisa herra puhemies! Ihmisten
palvelukäyttäytyminen muuttuu. Sanomalehti- ja kirjepostin lasku on ollut jatkuvaa noin
10 prosentin vuosivauhdilla ja rahassa mitattuna 50—70 miljoonaa euroa. Digitaalisuus on
muuttanut ja muuttaa tätä käyttäytymistä koko ajan.

Haluan, puhemies, laittaa tämän postilain oikeisiin mittasuhteisiin. Yleispalveluvelvoi-
te siis koskee kirjeiden kulkunopeuden joustavoittamista, ja se koskee postimerkillisiä kir-
jeitä ja postikortteja sekä pieniä paketteja, ja tämän volyymi on ainoastaan 5 prosenttia kai-
kista jaettavista postituotteista. Kolmipäiväinen jakelu ei siis koske yritysten tai viran-
omaisten lähettämiä kirjeitä, sairaalakirjeitä, laskuja, mainoksia, sanomalehtiä tai aikakau-
silehtien jakelua. [Puhemies koputtaa] Siis on kyse vain 5 prosentista siitä jakelusta, mitä
postitse jaetaan.

14.25 Katja Hänninen vas (vastauspuheenvuoro): Arvoisa herra puhemies! Omakin ky-
symykseni koskee tätä Postin osoiterekisteriä, elikkä nyt tällä lailla Posti pakotetaan luo-
vuttamaan osoiterekisterinsä muille yrityksille, ja tässä kyllä on vakavasti uhattuna suoma-
laisten yksityisyydensuoja, kun osoitetietoja siirrellään rekisteristä toiseen. Samalla tieto-
turvakiellon alaisia tai salassa pidettäviä osoitteita ei todellakaan siirry, vaan ne jäävät vain
Väestörekisterikeskuksen tietoon.

Haluaisinkin kysyä ministeriltä: eikö tässä nyt todellakin pelata ihan liian vaarallista uh-
kapeliä, kun turvakiellossa olevien ihmisten osoitteita siirrellään paikasta toiseen? Toisaal-
ta kysymys kuuluu, kun käytännössä tämä pakkokilpailuttaminen harvaan asutuilla alueil-
la johtaa siihen, että valtio-omisteinen yhtiö eli Posti kilpailuttaa kerran vuodessa kirjeja-
kelun ja osallistuu itse näihin kilpailutuksiin: miksei voida jatkaa kuten nytkin elikkä niin,
5



Pöytäkirjan asiakohta PTK 65/2017 vp
että Posti voisi ostaa alihankintapalveluita paikallisilta kuljetusyrittäjiltä kuten tähänkin as-
ti?

14.26 Eero Heinäluoma sd (vastauspuheenvuoro): Arvoisa puhemies! Täytyy sanoa, että
tämä lakiehdotuksen läpimeno asiallisesti ottaen muuttamattomana täällä eduskunnassa on
kyllä yllättänyt minut. Ajattelin niin, että kansanedustajat kokemusperäisesti antavat ar-
von Postin peruspalvelulle ja sille, että se on yhtäläisesti saatavissa koko maassa. Aiem-
min puhuttiin paljon siitä, että me olemme kaikki sitoutuneet siihen, että peruspalveluiden
pitää yltää maaseudulle, ja että se on tärkeä osa sitä, että meillä on koko maa asuttuna ja sil-
tä kannalta voimme olla ylpeitä Suomesta. Nyt valitaan tällainen erikoinen linja, jossa yl-
peydenaihe on se, että kaupungeissa — näin on sanottu, että nimenomaan kaupungeissa —
heikennetään postipalveluja. Minun on vaikea nähdä, että tämä voisi olla mikään menes-
tysstrategia millekään maalle. Kyllä ihmiset, asuvat he sitten maaseudulla tai kaupungissa,
ansaitsevat sen saman panoksen, saman palvelun.

Ihmettelen vielä sitä, että tätä valiokunnan mietintöä ei esitelty. Kyllä näin tärkeä asia
kuuluisi esitellä asianmukaisesti.

Ensimmäinen varapuhemies Mauri Pekkarinen:  Ennen kuin ensimmäinen puheenvuo-
ro käytettiin, oli aikaikkuna sitä varten, että asian esittely olisi tapahtunut. Sitä ei tapahtu-
nut, sitä ei pyydetty, ja näin ollen sitä ei tässä tapauksessa tehty.

14.28 Sari Essayah kd (vastauspuheenvuoro): Arvoisa puhemies! Itseänikin tässä on nyt
jäänyt eniten askarruttamaan nimenomaan tämä osoiterekisterijärjestelmän tietojen avaa-
minen. Yritin lukea tuota valiokunnan mietintöä, ja jos nyt oikein ymmärsin, niin ilmeises-
ti Väestörekisterikeskuksessa viranomaisten turvaluokittamia osoiterekisteritietoja ei ole
mahdollista luovuttaa eteenpäin, mutta toisaalta Postilla ei ole itsellään tietoa näistä turva-
luokituksista, ja jos henkilö on jostakin muusta syystä tehnyt luovutuskiellon omien osoi-
terekisteritietojensa kohdalla, niin nämä tällaiset luovutuskiellot eivät ole millään tavalla
päteviä. Elikkä siinä vaiheessa, kun joku ilmoituksella haluaa ruveta postitoiminnan har-
joittajaksi Suomessa, sillä yhtiöllä on oikeus saada nämä luovutuskiellon alaisetkin osoite-
rekisteritiedot haltuunsa mutta ei kuitenkaan näitä viranomaisten turvaluokittamia. Olisin-
kin kysynyt ministeriltä, olenko ymmärtänyt tämän asian oikein. Joka tapauksessa tämä
luovutuskiellon alaisten tietojen luovuttaminen on sekin kyllä aika huolestuttavaa. Tietä-
vätkö kansalaiset, että näin [Puhemies koputtaa] voi tapahtua?

Ensimmäinen varapuhemies Mauri Pekkarinen: Kaksi kolme vastauspuheenvuoroa
vielä ja sen jälkeen ministerille 3 minuuttia.

14.29 Eeva-Maria Maijala kesk (vastauspuheenvuoro): Arvoisa puhemies! Suurin osa
suomalaisista ei tule tämän uuden lain myötä huomaamaan mitään eroa nykyiseen tilantee-
seen [Välihuutoja vasemmalta] — ei tule huomaamaan — vaan tällä uudella lailla varmis-
tetaan se, että Posti Oy pystyy kannattavalla tavalla järkevästi tuottamaan palveluita omal-
ta osaltansa yhdessä kilpailevien yritysten kanssa. Eli tällä lailla varmistetaan, että kaik-
kialla Suomessa joka ikinen saa tarvittaessa, jos haluaa, lehden vähintään viitenä päivänä
viikossa. [Johanna Ojala-Niemelä: Aika paljon luvattu!] — Se on todella paljon luvattu. —
Tämä laki varmistaa sen, että tilannetta nykyisestä pystytään parantamaan [Välihuutoja va-
6



Pöytäkirjan asiakohta PTK 65/2017 vp
semmalta] — parantamaan. Se tässä on kaikkien lähtökohtana, koska nyt on tiedostettu,
että eletään vuotta 2017, digitaalinen aika on tullut ja suurin osa velvoitejakelun mukaises-
ta postista on siirtynyt digiaikaan. Sen takia siellä on tämmöistä postia yhä vähemmän,
mutta lehtiä on yhä, ja lehdet tullaan jatkossakin jakamaan varmasti.

Ensimmäinen varapuhemies Mauri Pekkarinen:  Myönnän tässä vaiheessa debattia
vastauspuheenvuoron vielä edustajille Myllykoski ja Taimela ja tämän keskustelun aloit-
taneelle edustaja Rossille, ja sen jälkeen ministerille puheenvuoro. Sen jälkeen me jatkam-
me debattia.

14.30 Jari Myllykoski vas (vastauspuheenvuoro): Arvoisa herra puhemies! Kiitoksia lu-
pauksesta ja sen lupauksen täyttämisestä. Täytyy sanoa, että eduskunnan parlamentaarisen
arvokkuuden mukaan oli hyvä, että hallituspuolueen edustaja sai puheenvuoron ennen de-
batin alkua, arvostan sitä kyllä.

Taavitsainen puhui oikeastaan paljon muustakin todellisuudesta kuin vain historiasta, ja
se pitää nähdä tässä koko kuvassa. On turha vähätellä sitä, mitä tämä lainsäädäntö tuo tul-
lessaan. Mutta erityisesti olisin ministeriltä kysynyt, pohdittiinko tämän lain valmistelun
yhteydessä sitä, että meillä yritykset laskuttavat tietyllä aikajanalla ihmisiä. Meillä on täs-
sä maassa kuitenkin kymmeniä ja kymmeniä ja kymmeniä tuhansia ihmisiä, jotka eivät ole
siirtyneet digiaikaan. Siellä pohjoisessa varmasti, Eeva-Maria Maijalan alueella, ollaankin
näin tehty, että siellä vain ei kulje enää kirjepostia. Harkittiinko sitä, olisiko samaan aikaan
pitänyt määräaikoja laskutuksen suhteen pidentää, jotteivät ne ihmiset joudu epäarvoiseen
asemaan, jotka ovat kirjelaskutuksen piirissä?

14.32 Katja Taimela sd (vastauspuheenvuoro): Arvoisa herra puhemies! Valitettavasti
täytyy todeta, että tämä hallituksen postilain uudistukseksi kutsuttu esitys tulee vauhditta-
maan entisestään postipalveluiden alamäkeä, vaikka täällä joku jotain muuta tänään salissa
väittää. Kansalaiset asetetaan eriarvoiseen asemaan asuinpaikkansa perusteella, ja hallituk-
sen työllisyystavoitteita tämä uudistus lyö myös todella kovin korville, koska tuhannet
Postin työntekijät jäävät työttömiksi. Kun jakelupäiviä kun harvennetaan osassa Suomea,
näin myös direktiivistä ollaan valmiita hallituksen puitteissa poikkeamaan. 

Minä itse koen, että posti pitää kerätä ja jakaa viitenä päivänä viikossa joka puolella
Suomea, ja minkä vuoksi? Ihan jo sen vuoksi, että kansalaiset olisivat yhdenvertaisia. Ih-
metyttää myös, kun Postille tulee velvollisuus jakaa ilmaiseksi osoitetiedot omille kilpai-
lijoilleen. Siis valtionyhtiö pakotetaan markkinoille näin ollen pallo jalassa, omassa jalas-
saan. Miten omistajaohjauksesta vastaava ministeri on voinut hyväksyä tällaisen? Iso ky-
symysmerkki jatkossa on myös postin jakeluvarmuus. Jos kilpailutuksen jälkeen on lukui-
sia eri alihankkijoita, miten jakeluvarmuus hoidetaan tässä [Puhemies koputtaa] pirstoutu-
neessa tilanteessa, varsinkin poikkeustilanteissa?

Ensimmäinen varapuhemies Mauri Pekkarinen:  Vielä vastauspuheenvuoro, edustaja
Rossi, ja sitten ministeri.

14.33 Markku Rossi kesk (vastauspuheenvuoro): Arvoisa herra puhemies! Pyysin tä-
män vastauspuheenvuoron edustajien Kymäläinen ja Heinäluoma puheenvuorojen perus-
teella, kun he totesivat siinä, että nyt ollaan eriarvoistamassa kansalaisia. Tosiasiallisesti-
7



Pöytäkirjan asiakohta PTK 65/2017 vp
han nyt ollaan tasa-arvoistamassa [Oikealta: Kyllä!] postinjakelua [Vasemmalta: Ei!] ja
-kantoa Suomessa. [Oikealta: Kyllä!] Kaupungeissa ja taajamissa tapahtuu moninkertai-
sesti päivittäin postinjakelua. Itsellänikin Kuopiossa periaatteessa 4—5 kertaa erityyppis-
ten jakeluyhtiöiden kautta postia tulee, kun puhun postista postina. Nyt sitten tämän lain
myötä turvataan se, että myös maaseudulla, kun velvoitetaan kantamaan lehdet, myös muu
posti kulkee siinä mukana. 

Ei pidä ajatella enää tänä päivänä, että se yleispalveluvelvoitteen eli vajaan 5 prosentin
postimäärä pystyisi turvaamaan myös esimerkiksi maaseudun postinjakelua kauttaaltaan ja
kokonaisuudessaan. Siinä mielessä tämä laki — koen sen juuri päinvastoin — on tasa-ar-
voistava niin, että suomalaiset ovat tasavertaisemmassa asemassa. Nythän taajamissa, kau-
pungeissa jakelua tapahtuu ihan eri tahtiin ja eri määrissä kuin maaseudulla, ja tässä mie-
lessä tuo täällä esitetty väite on väärä. 

Ensimmäinen varapuhemies Mauri Pekkarinen: Ja nyt ministerille, tässä tuli sen ver-
ran paljon kysymyksiä, 5 minuuttia puhujapöntöstä.

14.34 Liikenne- ja viestintäministeri Anne Berner: Arvoisa herra puhemies! Muutos
postimarkkinoilla on tällä hetkellä huimaa palveluiden sähköistymisen ja digitalisaation
vaikutusten myötä. Jakeluvolyymit ovat jo vähentyneet 60-luvun tasolle, ja sanomalehtien
jakelumäärät ovat vähentyneet 50-luvun tasolle. Tässä ei ole kyse lainsäädännöstä, EU:n
avaamasta postimarkkinoiden kilpailusta, Posti Oy:stä taikka postin jakelijoista vaan kan-
salaisten toimintatapojen muutoksesta. Paperisten kirjeiden sijasta yhteydenpitoa tehdään
sähköisesti ja lehdet luetaan netistä.

Kysymyshän meillä on käytännössä siitä, että tällä hetkellä postia jaetaan kaupungeissa
seitsemänä päivänä viikossa. Meillä on tällä hetkellä kaupungeissa noin 14 jakelukertaa
alueilla. Haja-asutusalueilla me pääsemme vain joissakin paikoissa viiteen jakelukertaan
viikossa. Ja nyt kysymys on siitä, että postilaissa pyritään turvaamaan minimitaso ja huo-
lehtimaan siitä, että voidaan keventää Postin rasitteita yleispalveluvelvoitteen osalta, jossa
volyymit laskevat 10 prosenttia vuodessa ja joka muodostaa todellakin 5 prosenttia postin
kokonaisvolyymistä mutta joka asettaa kuitenkin Postin eriarvoiseen asemaan. Näitä kan-
salainen saa keskimäärin yhden viikossa, ja silloin voidaan huolehtia siitä, että kiertonope-
us voi olla näiden osalta hitaampi. Tämä tarkoittaa sitä, että tällä pyritään vastaamaan Pos-
tin haasteisiin.

Mutta samanaikaisesti, kun kaupungeissa on olemassa seitsemän päivää viikossa oleva
jakelu, pyritään huolehtimaan siitä, että tämä toteutuu myös haja-asutusalueilla, mutta sii-
hen vaaditaan erillinen velvoite. Se tarkoittaa sitä, että kaupungeissa ei tarvitse tätä jakelua
turvata erillisillä kilpailuttamisvaatimuksilla, mutta sen sijaan haja-asutusalueilla tämä on
tehtävä, jotta siellä säilyy viisipäiväinen jakelu. Tällä pyritään nimenomaan huolehtimaan
siitä, että koko maassa säilyy viisipäiväinen jakelu, mikä nimenomaan tuo tasa-arvoa. Tätä
samaa kysymystä itse asiassa PAUn edellinen puheenjohtaja vuonna 2014 nosti esille ja to-
tesi silloin, että valtion tulee huolehtia siitä, että jakelua hankitaan myös ostopalveluna.

Toinen näkökulma, joka tässä on, on se, että pyritään myöskin huolehtimaan siitä, että
postilakiesitys on arvioitu laajasti, ja esitys oli arvioitavana myös lainsäädännön arviointi-
neuvostossa, ja neuvoston arvion mukaan esityksen työllisyysvaikutuksia on selvitetty riit-
tävästi, joskin myöskin todettiin, että suuntaa antavat määrälliset arviot työllisyysvaikutuk-
sista tulisi mahdollisuuksien mukaan esittää. Tässä on pyritty huolehtimaan siitä, että jake-
8



Pöytäkirjan asiakohta PTK 65/2017 vp
lupalveluita turvataan koko maassa, ja sitä kautta myöskin huolehditaan, että syntyy työl-
lisyyttä myös haja-asutusalueiden yhteydessä.

Osoiterekisterin hinnoittelua me olemme esittäneet muutettavaksi siten, että kustannus-
vastaavasta osoitetietojen hinnoittelusta siirryttäisiin irrottamiskustannuksin tehtävään
osoitetietojen luovutukseen. Tällä pyritään nimenomaan huolehtimaan siitä, että kaikilla
on ajantasaiset osoitetiedot, mikä parantaa myöskin postiyritysten postipalveluiden laatua,
ja lähetykset löytävät laadukkaammin vastaanottajat. Tässäkin on pyritty lähtemään ni-
menomaan kansalaisten edusta. Perustuslakivaliokunta ei nähnyt, että esityksessä olisi tie-
tosuojahaasteita. Kuka tahansa ei voi saada Posti Oy:n osoiterekisteritietoja haltuunsa,
vaan näihin tietoihin ovat oikeutettuja vain postiyritykset, jotka harjoittavat kirjelähetyk-
siä koskevaa postitoimintaa. Näin on jo nytten. Tämä ei ole uusi asia tässä laissa, vaan näin
on jo tällä hetkellä. Postiyritystä koskevat erilaiset velvollisuudet vastuusta, vaitiolosta ja
luottamuksellisen viestin salaisuudesta. Tälläkin hetkellä näin on tehtävä. [Suna Kymäläi-
sen välihuuto]

Lopuksi minä haluaisin myöskin todeta, että laki liikenteen palveluista ja postilakiesitys
yhdessä mahdollistavat sen, että me pystymme huolehtimaan uudenlaisista postipalveluis-
ta, jotka hyödyttävät postin saajia, jakelupalveluita käyttäviä kansalaisia ja jakelupalvelui-
ta tuottavia yrityksiä mutta myöskin Posti Oy:tä. Ja tätä kokonaisuutta on pyritty rakenta-
maan niin, että aidosti tässä ajassa, jossa postimerkillisten kirjeiden lähettäminen vähenee,
samalla pyritään turvaamaan, että palvelutaso koko ajan kuitenkin pysyy samana tai para-
nee. — Kiitos.

Puhemies Maria Lohela:  Hyvä, jatketaan debattia.

14.40 Krista Kiuru sd (vastauspuheenvuoro): Arvoisa puhemies! Te, ministeri Berner ja
hyvä hallitus, kyllä olette saaneet aika merkittävän historiallisen päätöksen tehtyä. Viime
hallituskaudella pidettiin erityisen tarkkaan huolta, että viisipäiväinen postinjakelu säilyi-
si. Mutta te ette tätä direktiiviä kierrä vain sillä, että te viisipäiväisestä jakelusta luovutte,
[Oikealta: Eihän luovuta!] vaan te luovutte viisipäiväisen jakelun lisäksi siitä, kuinka no-
peasti kirje tulee perille. Ja sellainen hallitus, joka pystyy tekemään nämä molemmat, on
kyllä ennätyksellisen käsittämätön hallitus. Minä en ymmärrä, minkä takia kahdella eri nä-
kökulmalla annettiin Suomen Postille periksi tässä, että näin voidaan tehdä. Ja te yritätte
selittää tätä tekemistä sillä, että juuri tällä maaseudun postinjakelu voitaisiin turvata. Tässä
tulee käymään päinvastoin. Voin kertoa teille kokemuksesta, että yksityinen yritys voi
päättää, tuleeko se jakamaan näitä ihmisten yleispalveluvelvoitteen piirissä olevia tuottei-
ta. [Puhemies koputtaa] Sitä markkinavoimaa te ette voi millään tässä esityksessä kieltää.

14.41 Ari Torniainen kesk (vastauspuheenvuoro): Arvoisa rouva puhemies! Oikeastaan
tästä keskustelusta herää se kysymys, toimivatko postipalvelut tänä päivänä riittävän hy-
vin. Omasta mielestäni ne eivät toimi tällä hetkellä. [Eero Heinäluoma: Ei toimi!] Tämän
postilain uudistuksen tarkoitus on vastata Postin suuren ja jatkuvan rakennemuutoksen
haasteisiin uudistamalla postisääntelyä vastaamaan paremmin nykyisiä asiakastarpeita ja
turvaamalla postipalveluiden saatavuus koko Suomessa. Tässä uudistuksessa on otettu
huomioon myös kansalaisten odotukset postipalveluista, jotta ne toimivat. Hallitus ainakin
haluaa turvata vähintään viisipäiväisen postinjakelun koko Suomessa, se on lähtökohta. Ja
pitää muistaa, että postilain kirjeiden kulkunopeus koskee ainoastaan yleispalvelukirjeitä,
9



Pöytäkirjan asiakohta PTK 65/2017 vp
joita on lähetyksistä ainoastaan noin 4 prosenttia — 96 prosenttia lähetyksistä on täysin
muita.

Ja mitä tulee sitten Posti Oy:hyn, niin tämä ei ole Posti Oy:n laki. Ja jos oppositio on sitä
mieltä, [Puhemies koputtaa] että Posti ei toimi tällä hetkellä tai postilähetykset eivät toimi
oikein, niin mielellään kuulisin niitä ratkaisuja, miten ne saataisiin paremmaksi.

14.42 Antti Lindtman sd (vastauspuheenvuoro): Arvoisa puhemies! Suurin ongelma täs-
sä on nimenomaan se, että palvelutaso heikkenee. Voi olla, että jatkossa sallitaan, että yli
puolet kirjeistä tulee vasta viidentenä päivänä, voi käytännössä hypätä kokonaisen viikon
yli. [Krista Kiuru: Eli kokonaisen viikon kestää!] — Kokonaisen viikon yli. — Kun per-
jantaina laitat, niin voi olla, että on riski, että koko viikko menee. Ja tämä johtaa tähän luot-
tamukseen siitä, onko tämä väline, jota voidaan käyttää kansalaisten arjessa. Ja tämä taas
tulee johtamaan palvelun heikkenemisen myötä kysynnän laskuun, joka tulee entisestään
aiheuttamaan ongelmia Postille.

Arvoisa puhemies! Tämä on se suurin ongelma yhdessä sen kanssa, että tässä asetetaan
kansalaiset eriarvoiseen asemaan. Tätä ei kyllä millään saa tasa-arvoksi väännettyä. Kyllä
aikamoinen akrobaatti pitää olla, joka sanoo, että tämä on tasa-arvolaki.

Arvoisa ministeri, kysyisin vielä näistä riskeistä, paitsi tästä tietosuojariskistä, kun nyt
pelkällä omalla ilmoituksella voi saada jopa näitä turvaluokitettuja osoitteita käyttöön,
myöskin siitä, mihin puolustusvaliokunta kiinnitti huomioita, että tämä tulee johtamaan
isoihin henkilöstövähennyksiin. [Puhemies koputtaa] Mikä on huoltovarmuus? Näihin va-
kaviin huoliin ei ole saatu vastausta.

14.43 Ari Jalonen ps (vastauspuheenvuoro): Arvoisa puhemies! Täsmennetään nyt siis
tämä. Kirjeistä kun puhutaan, niin se on nimenomaan postimerkillä varustettua postia, ja
tyypillisimmillään tämä on joulukortti, joita saamme tästäkin talosta lähettää [Suna Kymä-
läisen välihuuto] sankoin määrin joulun alla. Eli siinä niin kuin tiivistettynä. Postin laatu on
muuttunut hyvin hyvin suuresti tästä kirjemuodosta pakettimuotoon, ja se tulee jatkamaan
tätä digitaalisuuden myötä. Näihin haasteisiin vastaamiseksi tämä laki on tehty.

Tässä on näitä osoiterekisteri- ja näitä asioita otettu esille. Siellähän on eri lait, mitkä
määrittelevät nämä turvallisuudet ja vaitiolovelvollisuudet. Suosittelen teitä lukemaan tä-
män mietinnön sivun 6. [Suna Kymäläisen välihuuto] Siinä on paljon paljon viisaampi jo
sitten sen jälkeen.

14.44 Markus Mustajärvi vas (vastauspuheenvuoro): Arvoisa puhemies! Kyllä keskus-
tan maakuntakansanedustajille pitää muistuttaa, että naivismi ei ole aate. Keskustan histo-
ria on hyvin häpeällinen, mitä tulee postilakien käsittelyyn eduskunnassa. Matti Vanhasen
hallituksen aikana, kun postipalvelulaista tipautettiin sana "palvelu" pois, karkasi tilanne
käsistä. Silloin Vanhasen kakkoshallituksen aikana ei laitettu sellaista perälautaa, joka oli-
si turvannut Postin ja postipalveluitten tulevaisuuden, ja nyt sitten niitetään sitä satoa. Esi-
merkiksi monet paikallislehdet ja paikallislehdissä ilmoittavat pienyrittäjät ovat joutuneet
hyvin hankalaan tilanteeseen, kun parhaina markkina-aikoina Posti ei ole suostunut muut-
tamaan tai edes säilyttämään jakorytmiä sellaisena, että se olisi ollut kaikista paras näille
paikallisille lehdille, jotka ovat ehkä se ainoa julkinen tiedonvälityskanava television ja ra-
dion lisäksi siellä paikkakunnalla, ja on unohtanut sitten ne paikalliset yrittäjätkin täysin.
10



Pöytäkirjan asiakohta PTK 65/2017 vp
14.46 Eeva-Maria Maijala kesk (vastauspuheenvuoro): Arvoisa puhemies! Asumme
Mustajärven kanssa samalla paikkakunnalla, mutta me näemme kyllä tämän asian tämän
postilain osalta [Markus Mustajärven välihuuto] hyvin eri tavalla. Postipalvelut ovat ny-
kyään monipuolisempia, ja Postilla on nykyään mahdollisuus harjoittaa myös kaikkea
muuta yritystoimintaa. Tämä uusi laki antaisi tämän jälkeen mahdollisuuden siihen, että
voimme maaseudulla tarjota monipuolisemmin palveluita, mitä ei ole tähän mennessä pys-
tytty tarjoamaan, elikkä matkakuluja pystytään yhdistämään.

Se, että Posti Oy on esimerkiksi meidän paikallisten osalta rajoittanut näitä jakelupäi-
viä, on asia, mikä tuleepi nyt sitten näiden paikallisten yritysten elikkä niiden, jotka näitä
mainoksia ja lehtiä tekevät, ja Postin välillä saada sovittua, koska Postilla on tiettyjä asioi-
ta, mitä siellä tulisi kehittää. Ongelmia siellä on, mutta tällä uudella lailla me pyrimme sii-
hen, että me pääsisimme näistä ongelmista yli. Tärkeintä on se, että meille Savukoskelle-
kin posti jatkossa, sekä Martille että Nousulle, jaetaan joka päivä. [Välihuutoja vasemmal-
ta] 

14.47 Johanna Ojala-Niemelä sd (vastauspuheenvuoro): Arvoisa puhemies! Minä olen
miettinyt paljon tätä, miksi tämä postin kulku on niin tärkeä asia, mutta se johtuu siitä, että
koska meillä maaseudulla on kaupat lopetettu, meillä on koulut lopetettu, pankit ovat men-
neet, niin on koettu, että tämä postin kaltainen peruspalvelu on se palvelu, mikä on turvat-
tava yhtäläisesti kaikille koko maassa.

Oppositiossakin tiedostamme kyllä postin määrän vähenemisen, mutta ei voi olla ainoa
keino se, että siitä yritetään päästä heikentämällä palvelujen tasoa. Tässä tulee, edustaja
Rossille sanon, kahden luokan kansalaisia. Kun edustaja Maijala Savukoskella saa viisi
päivää jakelua viikossa, niin jatkossa rovaniemeläisille kaupunkilaisille — edustaja Lohi
samasta puolueesta — hänelle jaetaan vain kolmena päivänä viikossa. [Eeva-Maria Maija-
la: Ei! — Välihuutoja oikealta] A- ja B-luokan kansalaisia tulee. Se on minimi, ja tämä
hämmentää, eli kyllä nyt joutui historiaan sanonta "kyllä posti kulkee, kun Kusti polkee"
— voi sanoa näin.

Sitten sanon vielä tästä kirjeen viivästymisestä. Onhan se nyt hullua, että rajalla asuvana
torniolaisena kannattaa käydä se kirje lähettämässä Haaparannan puolelta, [Puhemies ko-
puttaa] koska se tulee nopeammin kuin jos postitat sen kotimaassa. 

14.48 Hannu Hoskonen kesk (vastauspuheenvuoro): Arvoisa rouva puhemies! Kyllä
tämä postikeskustelu hieman hämmentää. Me olemme kuitenkin tällä hetkellä sellaisessa
maailmassa, joka muuttuu kiihtyvällä vauhdilla. Itsekin olen syyllinen tähän Postin nykyi-
seen tilanteeseen. Minä luen täällä sähköisen maakuntamme päälehden, en lue sitä paperi-
lehteä vaan sähköisen lehden, minulle tulee sähköisiä laskuja, ja monta muuta asiaa on
muuttunut rajulla vauhdilla.

Kuten kuulimme tässä monessa puheenvuorossa, niin tilannehan muuttuu koko ajan ja
uusi laki, mitä nyt käsitellään, takaa sen, että se jakelu säilyy myös maaseudulla. Siellä ei
ole tätä markkinakilpailua. Itsehän me olemme valinneet avoimen markkinatalouden, mis-
sä me elämme. Emme me voi palata siihen aikaan, jolloin höyryveturit kulkivat ja 1600-lu-
vulla hevosella ajettiin. Se maailma on mennyt. Meidän on elettävä tätä aikaa, ja tämä laki
mahdollistaa näiden palvelujen säilymisen ja myös laajentamisen: postin mukana voi tulla
tavaroita ja monta muuta asiaa. Tässä asiassa ollaan menossa eteenpäin. Maailma muut-
11



Pöytäkirjan asiakohta PTK 65/2017 vp
tuu, sen muuttumiselle emme mahda mitään. Jos rupeamme voivottelemaan ja itkemään,
niin siitä ei tule mitään.

14.49 Suna Kymäläinen sd (vastauspuheenvuoro): Arvoisa rouva puhemies! Digitaali-
aika on tulevaisuutta, ja siihen tässäkin puheenvuorossa muun muassa viitattiin, että lue-
taan sähköisesti posteja ja printtejä ja niin poispäin. Suomessa on kuitenkin puoli miljoo-
naa taloutta, joissa ei ole verkkoyhteyttä joko ihan sijainnin takia tai sitten taloudellisin pe-
rustein ei ole mahdollista tällaista ylläpitää tai ei ole edes digitaalisia taitoja. Kone ei kos-
kaan korvaa fyysistä palvelua, ja esitys karsii enemmän kuin edistää digitalisaatiota.

Torniainen kysyi, mitä keinoja. Tällä hetkellä ongelmat johtuvat siitä, että on liian mon-
ta toimijaa ja ihmiset eivät tiedä, kuka minkäkin postin on tuonut, ja siitä syystä postia ka-
toaa ja niin poispäin. Vastaus ei tähän ongelmaan ole kyllä ainakaan se, että lisää toimijoi-
ta. [Eeva-Maria Maijala: Rajoitetaanko kilpailua?]

14.50 Outi Mäkelä kok (vastauspuheenvuoro): Arvoisa puhemies! Nyt on syytä muistaa,
mistä me oikeastaan puhumme, kun me puhumme tästä lakimuutoksesta. Kun mietitte,
mitä postilaatikkoon tulee, ja mietitte, mitä siitä on 5 prosenttia, niin nyt puhumme siitä 5
prosentista. 95 prosenttia postilaatikkoon tulevasta tavarasta on kaupallista, kaupalliselta
pohjalta jaettavaa, ja nyt puhutaan vain siitä 5 prosentin osuudesta, joka on todella pieni
määrä. [Suna Kymäläinen: 2,2 miljardia postilähetystä vuodessa!] 

Nyt kun täällä näitä uhkakuvia, erilaisia mörköjä luetellaan ja listataan, niin kannattaa
lukea se valiokunnan mietintö. Siellä sanotaan: "Liikenne- ja viestintäministeriön perus-
teellisen selvityksen mukaan 1—2 päivän [Puhemies koputtaa] jousto kirjeiden kulkuno-
peudessa taajama-alueilla ei olennaisesti hidasta yleispalvelukirjeiden jakelua, koska jo
tällä hetkellä yleispalvelukirjeitä jaetaan vain alle yksi lähetys per viikko. Kulkunopeuden
hidastaminen ehdotettuun niin sanottuun jakelupäivä + neljä päivää -vaatimukseen ei mah-
dollista jakelupäivien vähentämistä enempää kuin kahdella päivällä viikossa." Tämä on
tärkeä huomio.

14.51 Eero Heinäluoma sd (vastauspuheenvuoro): Arvoisa puhemies! Tietysti, kun on
maallikko eikä ole valiokunnassa ollut mahdollisuus tutustua kaikkeen tähän asiaan, tulee
vähän hämmentynyt olo. Jos minä ymmärrän oikein, niin hallituksen puolelta sanotaan,
että mikään ei heikkene, ja sitten toisaalta täällä on kerrottu konkreettisin esimerkein, että
minimipalveluvelvollisuus selvästi heikkenee, jolloin jää kysymään — kun ei tässä kum-
pikin voi olla oikeassa eli jompikumpi on nyt väärässä — että joko on niin, että eduskunta
on hyväksymässä heikommat velvoitteet postin toimittamiseen kansalaisille, tai ei. Toi-
voisinkin, että aloituspuheiden edustajat voisivat vastata tähän peruskysymykseen, onko
niin, että tämä laki mahdollistaa sen, että postia jaetaan jatkossa harvemmin Suomessa.

Sitten toinen asia: onko Posti palvellut hyvin vai huonosti. Totta on, että Helsingissäkin
ensimmäistä kertaa viimeisen vuoden aikana on tullut lukuisasti valituksia Postin palve-
luista. Postia ei näy missään, [Hannakaisa Heikkinen: Jotain pitää tehdä!] siellä on vedetty
liian kireälle, menee kaksi viikkoa, [Puhemies koputtaa] että se posti jaetaan, ja samaan ai-
kaan sitten heikennetään jakelua niin, että pitää hakea yhä kauempaa se kotiposti.

14.52 Mirja Vehkaperä kesk (vastauspuheenvuoro): Arvoisa puhemies! Edustaja Lindt-
man otti esille Puolustusvoimien postinkulun. Kaikki tämä ja viranomaiskirjeet, ennakko-
12



Pöytäkirjan asiakohta PTK 65/2017 vp
äänet vaaleissa ja niin edelleen, kuuluvat sopimusperusteisiin postilähetyksiin, jotka eivät
ole yleispalveluvelvoitteen piirissä. Puhumme siitä 5 prosentista, siis postimerkillisestä
kirjepostista, jota lähetämme toinen toisillemme. Tämä on minimitaso. Siis tarkoitus on
niin, että jokaisessa postiosoitteessa käytäisiin jokaisena arkipäivänä viikossa minimitasol-
taan. Maksimi voi olla aivan jotain toista, eri puolilla Suomea kun asumme. Mutta me ha-
luamme taata tämän minimitason jokaiselle suomalaiselle kansalaiselle. Minunkin mieles-
täni postipalvelu on yleispalvelua tai siis sellaista palvelua, joka pitää olla kaikilla suoma-
laisilla tasavertaisesti saatavilla. Ministeri ottikin lain liikennepalvelusta esille. Tämä mah-
dollistaa nyt erilaisten palveluiden tuomisen sinne kotiovelle ja jokaiselle suomalaiselle.

14.54 Katja Taimela sd (vastauspuheenvuoro): Arvoisa rouva puhemies! Epävarmuutta
tähän lakiin lisää postiyrityksille kirjattu mahdollisuus lakkauttaa palvelunsa ilmoittamal-
la muutoksesta asiakkailleen ja Viestintävirastolle kahden viikon varoitusajalla. Käytän-
nössä siis kansalaisten palvelut voivat vaihtua varsin nopeastikin. Sama epävarmuus tulee
koskemaan myös Postin henkilökuntaa sekä jakeluyritysten henkilökuntaa. Voi siis kysyä,
voidaanko näin epävarmalle pohjalle yleensäkään rakentaa laadukasta postipalvelua.
[Hannakaisa Heikkisen välihuuto] Koen kummalliseksi myös sen, että joku meistä pystyy
ajattelemaan tässä salissa positiivisena kehityksenä sitä, että yleispalveluvelvoitteeseen
kuulumaton sanomalehtijakelu määrittelee yleispalvelun tason. Tämä tuntuu varsin kum-
malliselta, [Markku Rossin välihuuto] koska kyllä minun täytyy ainakin tässä salissa tode-
ta, kun postipalvelulaista puhutaan, että kansalaisten yhdenvertaiset palvelut postipalvelui-
den osalta eivät voi riippua yksityisten toimijoiden liiketoiminnallisista päätöksistä ja ym-
pyröistä.

Puhemies Maria Lohela: Ja vielä edustajat Rossi ja Viitanen ja sitten ministerille puheen-
vuoro.

14.55 Markku Rossi kesk (vastauspuheenvuoro): Arvoisa puhemies! On ihan pakko ky-
syä SDP:ltä: haluaisitteko te lopettaa sanomalehtien kannon maaseudulle? [Suna Kymäläi-
nen: Ei! — Katja Taimela: Emme halua!] — No hyvä, sitten me olemme samoilla linjoilla.
Sen tämä lainsäädäntö tulee turvaamaan. Taloudellisesti sillä ei olisi ollut edellytyksiä,
näin se vaan tilanne kilpailutilanteessa on. Ja näin ollen tämä tilanne toki muuttuu: aiem-
min yleispalveluvelvoitteen kirjeen mukana kulkivat lehdet, nyt se kääntyy toisinpäin. Täl-
lä on haluttu turvata kansalaisille äärimmäisen tärkeä asia. Kaupungeissa tämä kulkee sit-
ten ihan omia reittejään.

Arvoisa puhemies! Kun täällä kysyttiin, mikä muuttuu, niin kyllä tämä muuttuu jousta-
vammaksi. Se on oikeastaan tämän lainsäädännön sisältö tietyllä lailla. [Johanna Ojala-
Niemelän välihuuto] Ja voin sanoa, että ongelmia on myös monenlaisia. Täällä yksi leh-
denjakaja tai postinkantaja viikon ajan löi kaikki roskakoriin. Hän sai tietysti potkut siitä,
kun jäi kiinni. Eräs pihisti säännönmukaisesti aina rahatuotteet tai muut, joita ei tietysti saa
laittaa postiin. Ongelmia on monenlaisia. Tällä hetkellä postinjakelu toimii Viestintäviras-
ton, lainsäädännön standardien mukaisesti erinomaisen hyvin. Totta kai ongelmiakin on,
mutta kysymys on hyvin laajasta volyymista.

14.56 Pia Viitanen sd (vastauspuheenvuoro): Arvoisa rouva puhemies! Kun täällä kysyt-
tiin, toimiiko hyvin, niin kyllä minä myös jaan ne kokemukset, että monta kertaa kansalai-
13



Pöytäkirjan asiakohta PTK 65/2017 vp
set ovat olleet huolissaan postinkulusta tänä päivänä. [Eero Heinäluoma: Uusi ilmiö!] Ja
kun täällä on kysytty, toimiiko nyt hyvin, niin kyllä minä olen siinä mielessä hämmenty-
nyt, että tällainen laki hyväksytään, koska tietojen mukaan tämä hidastaa postin kulkua, voi
mennä viikkokin, ja tämä eriarvoistaa, asettaa kansalaiset eriarvoiseen asemaan, eli kau-
punkilaisten oikeuksia sitten tällä kertaa ruvetaan rajoittamaan. Ja sitten, mikä olennaista,
tässä arvioidaan, että työttömyys lisääntyy lähivuosina 2 500—3 000:lla. Onhan tämä nyt
tavatonta, jos tämä on parannus.

Minä ihmettelen, puhemies, juuri sitä, että valiokunnan puheenjohtaja Jalonen olisi kyl-
lä voinut käyttää sen kaivatun esittelypuheenvuoron, kun täällä on nyt esitetty toisaalta hal-
lituksen näkökulmasta, että tämä parantaa, ja täydellisesti on vaikea saada sitä kuvaa, mi-
ten se parantaa, koska kaikki, mitä minä tiedän tästä, on heikennystä. Toivoisin, että tässä
kun eduskunta menee ison megaluokan asian hyväksymään, niin se myös valiokunnan pu-
heenjohtajan toimesta esiteltäisiin.

Puhemies Maria Lohela: Ministeri Berner, 3 minuuttia.

14.57 Liikenne- ja viestintäministeri Anne Berner: Arvoisa rouva puhemies! Tässä
postilain uudistuksessa on käyty läpi kaksi vaihetta. Ensin tehtiin arviomuistio, joka lähe-
tettiin laajalle lausuntokierrokselle, jossa niin ihmiset kuin eri toimijat saivat ottaa kantaa
siihen, mitä odottavat postipalveluilta. Ja palaute oli hyvin selkeä: halutaan viisipäiväistä
jakelua, halutaan, että päivän sanomalehti saadaan ajoissa, kirjepostia elikkä postimerkil-
listä postia ollaan valmiita odottamaan. Ja näistä lähtökohdista tämä laki on rakennettu.

Nyt on myöskin syytä muistaa ja ymmärtää, että postilaki ei säätele kaikesta postitoi-
minnasta. Se säätelee vain ja ainoastaan kansalaisten postimerkillisistä kirjeistä, jotka ovat
ainoat yleispalvelun velvoitteen piirissä olevat tuotteet, [Suna Kymäläisen välihuuto] elik-
kä postimerkillisistä kirjeistä ja alle 10-kiloisista postimerkillä varustetuista paketeista.
Kaikki muu on postilain sääntelyn ulkopuolella [Markku Rossi: Kuten laskut!] — kuten
laskut, sanomalehdet, virastokirjeet, Puolustusvoimien kirjeet. Kaikki muut ovat sopimuk-
seen perustuvia lähetyksiä. — Näistä sopii Posti tai joku muu postiyritys suoraan lähettä-
jän kanssa. Ne eivät ole Viestintäviraston valvonnassa, ne eivät ole postilain sääntelyn pii-
rissä. Postilaki voi ottaa kantaa vain yleispalvelun piirissä oleviin postilähetyksiin, joita
ovat siis vain kansalaisten toisilleen lähettämät kirjeet. Näitä on keskimäärin 40 per kansa-
lainen, kansalainen saa näitä keskimäärin yhden viikossa. 

Mutta tämä nykyinen tilanne on se, että Postia on velvoitettu käyttämään näiden lähet-
tämiseen merkittävän määrän resursseja. Nyt tätä resurssimäärää voidaan keventää, jotta
Postilla on mahdollisuus sopeutua siihen vähenevään määrään, mitä kansalaiset näitä kan-
salaiskirjeitä toisilleen lähettävät — varsinkin, kun suurin osa tulee joulun aikaan. Mutta
sen sijaan, kun me olemme valmiita tätä keventämään, me haluamme kuitenkin velvoittaa
siihen, että koko maassa säilyy viisipäiväinen jakelu ja että se jakelu on velvoitettuna siel-
lä, missä sitä eivät markkinat tuota. Elikkä nimenomaan aivan samalla tavalla kuin me vel-
voitamme esimerkiksi telesektorilla, me velvoitamme siellä, missä markkinat eivät toimi.
Siellä, missä markkinat toimivat, me emme näe lainsäätäjinä velvoitteeksi sitä, että me
sääntelemme. 

Ja tästä lähtökohdasta me sääntelemme siis minimitason. Posti voi kilpailuttaa laajem-
minkin. Posti voi toimia oman asiakaslähtöisen palvelutasonsa näkökulmasta toisin. Mutta
nyt on pidettävä erillään Posti Oy:n toiminta ja tämä laki, joka ei ole Posti Oy:n lainsää-
14



Pöytäkirjan asiakohta PTK 65/2017 vp
däntöä vaan lainsäädäntöä yleispalveluvelvoitteen piiriin liittyvästä toiminnasta sekä muu-
tamasta muusta näkökulmasta, [Puhemies koputtaa] jotka liittyvät toki postilain piiriin, ku-
ten osoiterekisteritietojen luovuttamisesta ja niin edespäin. Mutta tästä lähtökohdasta.
[Markku Rossi: Se oli selkeä puheenvuoro!]

Puhemies Maria Lohela:  Hyvät edustajat, käydään vielä yksi vastauspuheenvuorokier-
ros. Mennään sitten eteenpäin jo tuota puhujalistaakin. Pyydän nyt niitä ilmoittautumaan,
jotka vielä haluavat käyttää puheenvuoron.

15.01 Satu Taavitsainen sd (vastauspuheenvuoro): Arvoisa puhemies! Kyllä me kaikki
liikenne- ja viestintävaliokunnan jäsenet tiedämme niitten asiantuntijakuulemisten perus-
teella, että nämä kaikki sopimusperusteisetkin kirjelähetykset, vakuutusyhtiöt, Kela, kun-
nat, kaikki nämä, ovat kulkeneet sen yleispalveluvelvoitteen kulkunopeuden kanssa sa-
massa rytmissä, ei ole erillistä kahta järjestelmää siellä, vaan ne kulkevat sen mukana. Ja
nyt kun tätä yleispalveluvelvoitetta hidastetaan todella rajusti, elikkä kun nyt laitan pos-
tiin, niin se on huomenna perillä, mutta tämän lain jälkeen viikon päästä perillä, se hidastaa
koko systeemiä. Kaikki tulee hidastumaan. Ihmettelen suuresti, että täällä yritetään vään-
tää mustaa valkoiseksi. 

15.02 Maria Tolppanen sd (vastauspuheenvuoro): Arvoisa puhemies! Minä haluaisin
nyt kysyä arvoisalta ministeriltä ihan suoraan, että miten nyt on, kuka ei ymmärrä kirjoi-
tettua tekstiä, jos täällä sanotaan, että kulkunopeutta voidaan hidastaa siten, että kirjeet voi-
vat kulkea suuntaansa viikon ja postia jaettaisiin kaupungissa vain kolmena päivänä vii-
kossa. Joku nyt lukee tämän väärin. Miten käy sitten esimerkiksi sairaalakirjeiden tai vas-
tausta vaativan viranomaispostin, muun muassa TEMin kirjeiden? Kuuluvatko ne johon-
kin sellaiseen systeemiin, että ne tuodaan niin pian, että ihmisten vastaukset eivät myöhäs-
ty, vai käykö niin, että ihmiset eivät ennätä sairaalaan tai laboratorioon siihen aikaan, kun
heille se aika on annettu? Nämä ovat niitä keskeisiä kysymyksiä. 

Sen lisäksi, kuinka paljon olette arvioineet, että tämä tulee vähentämään Postin henkilö-
kuntaa? Postin henkilökunta tuntuu olevan kovin huolissaan siitä, ja silloin, jos pitää pak-
kokilpailuttaa, henkilökunta on vuoden tai kahden välein huolissaan työpaikastaan. Minus-
ta se ei ole aivan kohtuullista. 

15.03 Ari Jalonen ps (vastauspuheenvuoro): Arvoisa puhemies! Jälleen kerran: tämä on
siis yleispalveluvelvoitteen alaista kirjepostia, joka on siis postimerkillä varustettua, joka
on siis tyypillisimmillään joulukortti. Tätä voitte miettiä vaikka niin, että koska te olette
viimeksi saaneet semmoisen kirjeen, mikä ei liity teidän työhönne, vaikkapa sukulaiselta.
Niitä on kohtalaisen vähän. Tähän ei siis liity mitkään laskut eikä niin edespäin. [Maria
Tolppanen: Siis postimerkki hidastaa postinkulkua?] 

Asia, mitä vielä pohdittiin, on osoiterekisteri ja sen hallinta. Koska tämä on siis postila-
ki, ei Posti Oy -laki ja täällä on perinteisesti ollut niin, että osoiterekisteri on Posti Oy:llä
mutta sillä ei ole mitään oikeuttakaan saada niitä salaisia osoitteita eikä niitä saa merkitä ja
niin edespäin, niin tämä tuo tähän semmoisen haasteen, mitä tulee seurata ja pohtia: siirre-
täänkö tulevaisuudessa joskus osoiterekisteri vaikkapa Viestintävirastolle. 
15



Pöytäkirjan asiakohta PTK 65/2017 vp
15.04 Eeva-Maria Maijala kesk (vastauspuheenvuoro): Arvoisa puhemies! Edustajakol-
lega Taavitsaiselta minä vain pyytäisin, että hän tutustuisi Posti Oy:n toimintaan, minkä-
laista se käytännössä on, koska kyllähän meidän hallintoneuvoston jäseninä pitäisi tietää
suurin piirtein, mitä tarkoittaa muun muassa sopimusten mukainen toiminta. Eli sopimus-
ten mukaan jaetaan tuotteet tiettyinä päivinä tietyllä palvelunopeudella, juuri sillä tavalla
kuin on sovittu, ja onko se Posti Oy vai onko se kymmenen muuta yritystä, jotka hoitavat
näitä jakeluasioita, jokainen toimii sopimusten mukaan. Jokaisella yrityksellä on mahdol-
lisuus valita sellainen postinjakeluyritys, joka tuottaa sen palvelun nopeimmalla tavalla,
luotettavimmalla ja parhaalla tavalla, juuri niin kuin tämä kyseinen palvelua tarvitseva yri-
tys sen haluaakin. Eli me emme pysty määrittelemään sitä, että tämmöinen tietty postipal-
velu pitää tietyllä nopeudella hoitaa, vaan kilpailu, markkinat hoitavat sen, kuka hoitaa sen
varmimmin. Tämän lain avulla me varmistamme, että kaikkialla sitä voidaan toteuttaa. 

15.06 Suna Kymäläinen sd (vastauspuheenvuoro): Arvoisa puhemies! Kyllä todellakin
täällä eduskunnassa voidaan tehdä lakeja — ja sitä tässäkin nyt tehdään — joilla vaikute-
taan siihen nopeuteen silloin, kun puhutaan näistä postimerkillisistä lähetyksistä. Mutta
mielenkiintoista on se, että nyt näitä säästöjä pyritään tekemään Posti Osakeyhtiön osalta
niin, että postimerkilliset lähetykset alistetaan sanomalehtien jakelunopeuteen. Tämä työl-
lisyysvaikutus on erittäin surullinen, sillä PAU on arvioinut, että tämä laki tulee vähentä-
mään 2 500—3 000 työpaikkaa Postista. Nekin, ketkä jäävät Postiin töihin, elävät ja työs-
kentelevät jatkuvassa paineessa, koska vuoden välein kilpailutetaan tämä palvelu uudel-
leen. 

On myös olemassa täällä lakipykälässä yleispalvelulaatustandardi, ja te olette kyllä hei-
kentämässä sitä hyvin merkittävällä tavalla alle EU-direktiivin, jossa 50 prosenttia lähetyk-
sistä tulisi olla kolmantena päivänä ja 97 prosenttia viidentenä päivänä perillä. Te teette
tästä [Puhemies koputtaa] hyvin paljon poikkeavaa lainsäädäntöä tällä hetkellä. 

15.07 Ari Torniainen kesk (vastauspuheenvuoro): Arvoisa puhemies! Postilailla turva-
taan postipalveluiden ja -jakelun säilyminen koko maassa ja kaikkien suomalaisten käytet-
tävissä. Se on kuitenkin tosiasia tässä hallituksen esityksessä, tässä lakimuutoksessa. Sit-
ten kun on puhuttu siitä, onko tämä Posti Oyj:n laki vai postilaki, niin itse kyllä näen, että
tämä on nimenomaan postipalveluiden laki ja postinjakelua koskeva laki. Ja mitä Posti Oyj
itse sanoo: siellä sanotaan, että sääntelyn sujuvoittaminen elikkä tämä hallituksen esitys
edesauttaa tavoitetta, että yleispalvelu voidaan säilyttää koko maassa ilman julkista tukea.
Omasta mielestäni se on tärkeä asia, että voidaan säilyttää ilman julkista tukea. 

Kun on kuunnellut SDP:n kansanedustajien puheenvuoroja tässä, niin ihmettelen suu-
resti, että vielä viime eduskuntakaudella silloinen ministeri Paatero oli myöskin sitä miel-
tä, että kyllä Postin ja postipalveluiden tulee uudistua. Mielelläni nyt olisin kuullut teiltä
tässä keskustelussa sen, mikä olisi teidän ratkaisunne tähän ongelmaan, että postipalvelut
eivät pelaa täydellä tällä hetkellä. 

15.08 Johanna Ojala-Niemelä sd (vastauspuheenvuoro): Arvoisa rouva puhemies! Kyl-
lä minua hirvittää tämä tapa, jolla Posti on laitettu myllerrykseen. Olisin luullut, että pos-
tipalvelut ovat turvallisissa käsissä, koska sekä viestintäministeri Berner että omistajaoh-
jauksesta vastaava ministeri Lintilä ovat keskustalaisia, mutta kyllä täytyy sanoa ja todeta,
että keskustan avainministerien malli kehittää Postia on kestämätön.
16



Pöytäkirjan asiakohta PTK 65/2017 vp
Posti on halunnut tästä palvelusta jo viime vaalikaudella livetä. Silloinen viestintäminis-
teri Kiuru esti sen. Nyt te lipeätte tästä direktiivistä, joka velvoittaa viisipäiväiseen jake-
luun, ettekä välitä näistä työllisyysvaikutuksista. Tämän lakiesityksen myötä 2 500—
3 000 ihmistä jää työttömäksi. Eli kyllä täytyy sanoa, että tässä nyt tulee kaikenlaisia auto-
ja ja miehiä jakamaan ilmoitusmenettelyllä nämä kirjeet, jotka katoavat. Ne katoavat sen
vuoksi, että ihmiset ovat sekaisin. He eivät tiedä, kuka sitä postia heille jakaa. He yrittävät
tarjota sitä Postille jaettavaksi, mutta se onkin jonkun toisen jakamaa. Eli tämän vuoksi nii-
tä kirjeitä häviää. Eli lisää kilpailua ja toimijoita, ja sitten vielä jatkossa [Puhemies koput-
taa] postinkulkua hidastetaan.

15.09 Markku Rossi kesk (vastauspuheenvuoro): Arvoisa puhemies! Edustaja Ojala-
Niemelä on tässä suhteessa aivan oikeassa, että on hyvin paljon näitä, se on liki tuhat kir-
jettä viikoittain, jotka ovat muiden jakeluyhtiöiden jakamia ja ne tulevat ikään kuin Postin
päälle. [Suna Kymäläisen välihuuto] Ja tätä tietysti nyt myös tämän lainsäädännön myötä
selvitetään, miksi näin on. Meidän pitää tiedostaa myös, mistä siinä on kysymys, että ei
panna kaikkea sitten Postin päälle.

Kun täällä edustaja Tolppanen teki ihan hyvän kysymyksen sen suhteen, miten nämä
muut kulkevat sitten, esimerkiksi viranomaiskirjeet, yrityskirjeet, laskut, postipaketit, niin
näiden kulkunopeutta ei säädellä tällä postilailla. Tämä on myös syytä havaita.

Sitten yksi pieni esimerkki siitä, että Juha Mietaan sukat olivat kateissa. Eräs tampere-
lainen rouva oli lähettänyt ne hänelle, ja sukkia ei löytynyt. Panin sen asian selvitykseen.
Posti selvitti sen samana päivänä neljässä tunnissa. Yhteystiedot olivat väärät, ne olivat
menneet sitten selvitykseen. Ja näin ollen on paljon tällaista inhimillistä, mitä tapahtuu. Ei
aina sanota, että Posti tekee tai postinkantajat tekevät huonoa työtä. Joskus on meissä lä-
hettäjissäkin vikaa. [Pia Viitanen: Kyllä he tekevät hyvää työtä!]

15.11 Outi Mäkelä kok (vastauspuheenvuoro): Arvoisa rouva puhemies! Tämä on sel-
västikin tunteita herättävä asia. Tuntuu, että tässä nyt myös vahvalla mutulla argumentoi-
daan sen puolesta, että vanha on parempi kuin uusi ja että asioita ei pitäisi uudistaa, vaikka
faktat puhuvat myös sen puolesta, että tilanne on postinjakelussa ja postin lähettämisessä
todella muuttunut siitä, mitä se on ollut vielä vaikkapa viisi vuotta sitten. Muutos on ollut
todella nopeaa. Kyllä yhteiskunnan pitää sellaiseen muutokseen varautua sitten myös niin,
että toimijoille tehdään siinä ympäristössä toimiminen mahdolliseksi.

Erityisesti jäi mieleen tuo edustaja Heinäluoman näkemys. Hän itse totesi, että ei ole pe-
rehtynyt valiokunnan mietintöön ja siltikin täällä vahvasti argumentoi tätä esitystä vas-
taan. Tämä kannattaa todellakin lukea. Täällä sanotaan vielä: "Jos jakelupäiviä olisi vä-
hemmän kuin kolme viikossa, tätä kulkunopeutta ei olisi mahdollista käytännössä toteut-
taa kaikkina arkipäivinä keräilyvelvoitteen vuoksi. Näin ollen esimerkiksi kerran tai kaksi
viikossa tapahtuva jakelu ei ole mahdollista [Puhemies koputtaa] eikä se vastaisi lain tar-
koitusta."

Puhemies Maria Lohela: Ennen puhujalistaan siirtymistä viimeinen vastauspuheenvuo-
ro, edustaja Heinäluoma.

15.12 Eero Heinäluoma sd (vastauspuheenvuoro): Arvoisa puhemies! Todellakin, tämä
puhuminen on näköjään riskialtis informaatiomuoto. Kun etäisyyttä on jo kymmenen met-
17



Pöytäkirjan asiakohta PTK 65/2017 vp
riä, niin viesti muuttuu matkan varrella. Olisi ehkä parempi, että olisi kirjallisessa muodos-
sa [Pia Viitanen: Kirjoittaisi kirjeen!] — että kirjoittaisi kirjeen ja laittaisi postiin. — [Su-
na Kymäläinen: Se olisi nyt viikon päästä perillä!] En nimittäin sanonut, että en ole pereh-
tynyt tähän valiokunnan mietintöön, vaan sanoin, että kun en ole ollut valiokunnassa läsnä
enkä ole kuullut siellä käytyä keskustelua tai asiantuntijoita, niin on vaikea päästä perille
siitä, mitä tässä pitää uskoa. Olen lievästi taipuvainen uskomaan, että palvelu, arvoisat
edustajat ja arvoisa edustaja Mäkelä, on heikkenemässä. Sitä voi yleisellä elämänkoke-
muksella sanoa, että kun tällainen esitys täällä on, niin kai tällä säästöjä haetaan. Säästöjä-
hän tällä haetaan, ja säästöjä tulee siitä, ettei jaeta postia. [Satu Taavitsainen: 20 miljoo-
naa!] Se on kiistaton säästö. Mutta sitten tulee tätä kansalaispalautetta ihmisiltä, jotka ovat
huolissaan siitä, että ei tule enää samalla tavalla Postin palvelua kuin aikaisemmin.

Mutta ehkä tämä on ylpeyttä historiasta, että kun ennen posti kuljetettiin hevospelillä
viikossa, niin nyt siirrytään tähän samaan viikon aikaan, vaikkei hevosia käytetäkään.
[Markku Rossi: Digiaikaan, sekunnissa!]

15.13 Eeva-Maria Maijala kesk: Arvoisa puhemies! Kiitos erityisesti oppositiolle näistä
puheenvuoroista, joiden avulla me olemme voineet puuttua kaikkiin ongelmallisiin asioi-
hin. Kyllä minulla on ainakin semmoinen tunne, että varmalla tunteella voidaan hommaa
viedä eteenpäin näissä kuvioissa.

Mutta nyt sitten kysyisin vielä sitä, miten oppositio todellakin aikoisi nämä asiat jatkos-
sa hoitaa, sillä me todellakin yritämme sitä, että me saisimme varmistettua koko Suomeen
tasa-arvoiset palvelut jatkossakin. Te haluaisitte pysyä nykyajassa. [Suna Kymäläinen:
Heikentämällä!] Nykyajassa ei enää pystytä pysymään, vaan meidän on parannettava Pos-
tin palveluita. Me kaikki tiedostamme sen, että postinjakelussa on nyt ongelmia. Niihin on-
gelmiin on puututtu, ja nyt me yritämme sitä, että me pystyisimme parantamaan sitä pal-
velua, että me kaikki saisimme postin varmemmin emmekä joutuisi sellaisiin tilanteisiin
kuin Ruotsissa, missä mietitään, että valtion pitäisi alkaa maksamaan postipalveluista.
Tanskassa ovat jo nyt kerran viikossa nämä jakeluasiat. Haluammeko me semmoisen tilan-
teen kuin muualla Euroopassa monissa paikoin on, ettei enää voi luottaa siihen, kulkeeko
posti juuri ollenkaan? [Suna Kymäläinen: Ilmeisesti!] Suomessa Posti on todella luotetta-
va kokonaisuus. Kehitetään tätä kokonaisuutta.

15.14 Mats Löfström r: Värderade fru talman! Tack för en god debatt här och tack också
till ministern som är på plats och deltar i debatten och hör talturerna. 

Bakgrunden till lagförslaget har att göra med att postutdelningen minskar rätt drama-
tiskt. Postens omsättning sjunker snabbt eftersom det skickas allt mindre brevpost. Postvo-
lymerna minskar med 10 procent per år, vilket gör att kostnaden per brev eller julkort som
ska delas ut ökar. Finland är inte ensamt om den här utvecklingen. Alla västeuropeiska län-
der har samma utveckling och i Danmark gjordes nyligen en större reform.

Digitaliseringen ger väldigt många möjligheter för samhället, och jag tror att många fin-
ländare skulle ha svårt att leva utan dagens mobiltelefoner som möjliggör sociala medier,
snabb kommunikation och e-post. Samtidigt är det just det här som är det problematiska för
traditionell postutdelning. Då allt mer kommunikation görs elektroniskt så sker det på be-
kostnad av den traditionella postutdelningen. Att något måste göras är därför klart. 

Samtidigt är det viktigt då ändringar görs, att det då görs med omsorg och att man då ser
till alla medborgares jämställda grundrättigheter. Det är inte helt enkelt, men lagförslaget
18



Pöytäkirjan asiakohta PTK 65/2017 vp
gör ett försök till det. Det här är något utskottet också betonar i sitt betänkande när utskot-
tet understryker att posttjänsterna utgör basservice och menar att de måste tillhandahållas
jämlikt i hela landet. Det är därför av högsta vikt att följderna av lagen bevakas noggrant
och att det vid behov görs nödvändiga ändringar. 

Även om distributionen av dagstidningar rent juridiskt är en annan sak, är det viktigt att
samhället ser till att dagstidningsdistributionen fungerar i praktiken. Det handlar om upp-
lysning, allmänbildning och att alla i Finland han hänga med i samhällsdebatten oavsett ål-
der eller bostadsort. Det gör man i praktiken med det här förslaget. För precis som det sagts
här tidigare i salen har digitaliseringen inte nått alla finländare, i synnerhet de som hör till
äldre generationer. Postdistributionens infrastruktur för dagstidningarnas utdelning är ock-
så viktigt generellt. I tider av så kallade alternativa fakta och där falska nyheter regelbun-
det sprids via sociala medier är tillgången till redaktionellt framställda dagstidningar av
fundamental vikt. Tillgången till en dagstidning brukar räknas som en demokratisk grund-
rättighet.

För egen del berör min största oro hushåll i svårtillgängliga områden, bland annat hus-
håll i skärgården och i Lappland. Rätten till undantag för utdelningsfrekvens i svårtillgäng-
liga områden kommer med lagen att höjas från 300 hushåll i dag till 1 000 hushåll i fram-
tiden. Dessutom stryks i den nya lagen hänvisningen till vägar som trafikeras året om samt
till landsvägsfärjor, något jag är kritisk till eftersom det inte i dagsläget är möjligt att av-
göra vilka konsekvenser det kommer att få i praktiken. Det är Kommunikationsverket som
i praktiken kommer att avgöra vilka de här hushållen är i framtiden och som får i ansvar att
årligen göra en bedömning av dessa hushåll. Det är dock viktigt att vi från politiskt håll be-
tonar alla finländares rätt att få sin post, också om man bor på ett mer svårtillgängligt om-
råde, exempelvis i skärgården. Den här saken oroar mig och den svenska riksdagsgruppen,
och det är därför viktigt att man följer med utvecklingen som den nya lagen kommer att få
också i praktiken.

15.21 Mirja Vehkaperä kesk: Arvoisa puhemies! Postilaki on nyt uudistettava, ja minkä
takia? Tässä ollaan tänäänkin puhuttu paljon siitä, että maailma muuttuu, aika muuttuu, di-
gitaalisuus on tullut jäädäkseen Suomeen ja maailmalle ja sähköistynyt viestintä ottaa koko
ajan isompia harppauksia eteenpäin. Postilailla turvataan postipalveluiden ja jakelun säily-
minen koko maassa ja kaikkien suomalaisten käytettävissä. Uudistuksen tavoitteena on
muuttaa postisääntelyä vastaamaan paremmin muuttunutta toimintaympäristöä. 

Postimarkkinat ovat olleet isossa murroksessa sähköisen viestinnän digitalisoituessa.
Sen seurauksena postin jakelumäärä on pudonnut 1960-luvun tasolle. Esimerkiksi kirje- ja
sanomalehtivolyymien lasku on jatkunut noin 10 prosentin vuosivauhdilla, ja rahassa mi-
tattuna tämä on noin 50—70 miljoonaa euroa. Digitalisoituminen ja kuluttajakäyttäytymi-
sen muutokset ovat vaikuttaneet kirjepostin volyymeihin jo 2000-luvun alkupuolelta läh-
tien, ja muutosvauhti on kiihtynyt entisestään 2010-luvulle. On siis tehtävä myös lainsää-
dännöllisesti jotain — ja nyt normien purkamisenkin tasolla.

Postin jakamista kirjeistä on yritysten ja viranomaisten lähettämiä noin 90 prosenttia.
Kun julkinen hallinto ja isot yritykset sekä heidän asiakkaansa ovat vähentäneet kirjepos-
tia digitalisaation takia, vaikutukset kirjevolyymeihin ovat olleet merkittäviä ja kasvavia.
On myöskin huomattava, että meneillään on sähköisen postilaatikkojärjestelmän virittele-
mistä, jossa viranomaispostit tulisivat sähköisesti meidän jokaisen postilaatikkoon. Tämä
on vielä valmistelussa, mutta tätä kohti olemme koko ajan menossa.
19



Pöytäkirjan asiakohta PTK 65/2017 vp
Arvoisa puhemies! Mikä uudistuksessa sitten oikein muuttuu? Me voimme soveltaa nyt
EU:n postidirektiiviä, jossa kulkunopeusstandardia alennetaan. Nyt sallitaan siis poikkea-
minen viisipäiväisestä jakelusta hyödyntämällä joustot kirjeiden kulkunopeudessa. Haja-
asutusalueilla, joilla ei ole sanomalehtien varhaisjakeluverkkoa, postilaissa turvataan lähe-
tettyjen kirjeiden jakelu viitenä päivänä viikossa. Yleispalvelun tarjoaja, tässä suhteessa
Posti Oyj, velvoitetaan kilpailuttamaan jakelu niillä alueilla, joilla ei ole markkinaehtoises-
ti ylläpidettyä sanomalehtien varhaisjakeluverkkoa. Näillä alueilla jakelu on siis toteutet-
tava poikkeuksetta vähintään viitenä päivänä viikossa, viime kädessä Posti Oyj:n tekemä-
nä. Kaupungeissa on olemassa oleva markkinaehtoinen jakelu jopa seitsemänä päivänä vii-
kossa, joten käytännössä kaupungeissa mahdollisuus viisipäiväiseen jakeluun säilyy ilman
että postilaissa säädettäisiin Posti Oyj:lle velvoite jakaa yleispalvelukirjeitä viitenä päivä-
nä viikossa.

Viestintävirasto määrittelee yhteistyössä sanomalehtien ja Posti Oyj:n kanssa kilpailu-
tettavat alueet sekä huolehtii, että mikään alue ei putoa katvealueeksi. Valiokunnassa käsi-
teltiin tätä kilpailun järjestämistä ja tultiin siihen lopputulokseen, että Posti Oyj pystyy te-
kemään tämän kilpailutettavan alueen määrittelyn aivan itse. Meneekö se postinumeroi-
den mukaan tai jonkun muun, laajemman alueen mukaan, jää sitten nähtäväksi, mutta mi-
nimitaso on laissa määritelty.

Arvoisa puhemies! Täällä on tänään varmasti ja toivottavasti tullut selväksi, mitä ja mil-
laista yleispalveluvelvoitepostia tämä kyseinen laki koskee. Vielä kertaukseksi: postimer-
killistä kirjepostia ja postikortteja sekä pieniä paketteja, joita postinsaajat lähettävät siis
postimerkillisesti toisilleen, ja niiden volyymi on alle 5 prosenttia kaikista jaettavista pos-
tituotteista. Kolmipäiväinen jakelu ei koske esimerkiksi yritysten tai virastojen lähettämiä
kirjeitä — sairaalakirjeitä, laskuja — tai mainosten, sanomalehtien tai aikakauslehtien ja-
kelua. Näiden osalta jakelu toteutuu edelleen viitenä päivänä viikossa. Puhumattakaan sit-
ten sopimusperusteisista, esimerkiksi Puolustusvoimien, kirjeistä ja lähetyksistä.

Arvoisa puhemies! On selvää, että Postin työntekijöiden kannalta tilanne pitää rauhoit-
taa. Ylipäätänsäkin postin alalla työskentelevät tekevät varmasti työtänsä innolla ja ylpey-
dellä ja ammattitaidolla. Postin työntekijöiden kannalta tulopohjan pettäminen jakelumää-
rien laskiessa on merkinnyt jatkuvia yt-neuvotteluja ja irtisanomisia. Jakelupiirit ovat kas-
vaneet, ja kiire on valitettavasti lisääntynyt. Kierre pitää saada poikki ja on palautettava
rauha taloon. Pitää muistaa, että Postin postipalveluiden tulos on pysynyt kohtuullisena
siksi, että Posti on tehostanut koko ajan toimintaansa ja ilman tehostuksia ja henkilövähen-
nyksiä Postin tulos olisi varmastikin tappiollinen.

Olen aika varma siitä, että tämä sali ja eduskunta jakaa sen ajatuksen, että Postin tuke-
minen julkisella rahoituksella ei ole lääke vastata isoon murrokseen. Posti on valtion ko-
konaan omistama osakeyhtiö. Se toimii osakeyhtiölain säädöksillä EU:n avaamilla kilpail-
luilla markkinoilla, ja olen varma, että kukaan, edes oppositio, ei ole esittänyt Postille jul-
kisia tukia eikä tule esittämään. Valtion kassassa ei siihen ole rahaa, ja silloin kiellettäisiin
se vääjäämätön tosiasia, että jakelumäärät tippuvat jatkuvasti kirjeiden ja lehtien osalta eri-
tyisesti sähköisten jakelukanavien takia.

15.29 Jyrki Kasvi vihr: Arvoisa puhemies! Posti on yksi niistä yhteiskunnan peruspalve-
luista, joita digitalisaatio muuttaa nopeasti peruuttamattomasti. Siinä missä tämän hallituk-
sen esityksessä ollaan osassa maata siirtymässä 5 päivän kirjejakelusta 3 päivään viikossa,
Tanskassa keskustellaan jo kerran viikossa -jakeluvelvoitteesta koko maassa. Suomi on
20



Pöytäkirjan asiakohta PTK 65/2017 vp
tunnetusti digitalisaatiossa muutaman vuoden Tanskaa jäljessä, joten viimeistään ensi vuo-
sikymmenen alussa myös Suomessa ollaan samassa tilanteessa, kun laskut, lehdet ja viran-
omaiskirjeet ovat siirtyneet verkkoon. Tämä postilaki tuskin onkaan kovin pitkäikäinen.
Viimeistään ensi vaalikauden alussa on aloitettava uuden postilakiuudistuksen valmistelu.
Käytännössä tämä lakiesitys kuitenkin nopeuttaa kehitystä, sillä kun muun postin kulku
kirjeiden mukana hidastuu, esimerkiksi laskujen maksuajat väkisinkin venyvät, mikä kan-
nustaa yrityksiä luopumaan kalliista ja hitaista paperilaskuista lopullisesti. Jo nyt liian suu-
ri osa kaikesta postista viivästyy, mikä on aiheuttanut kansalaisille erilaisia ongelmia.

Arvoisa puhemies! Hallitus käyttää hyväkseen postimarkkinan rajua muutosta ja avaa
tällä esityksellä postimarkkinoita kilpailulle. Tämä on linjassa hallituksen markkinauskoi-
sen linjan kanssa. Hallituksen ajatuksissa kaikki julkinen palvelutuotanto on kallista ja
kömpelöä ja yhtiöittäminen tai ulkoistaminen on nopein tie kustannusten vähentämiseen. 

Markkinatalous on usein ihan hyödyllinen työkalu, sillä avoin kilpailu avaa ovet uusille
toimintatavoille, mutta silloin sen kilpailun on oltava oikeasti avointa ja oikeasti aitoa. Va-
litettavasti tässä postilain uudistuksessa näin ei ole. Miten se voisi olla, kun yhdellä yrityk-
sellä eli Posti Oy:llä on kaikki yleispalveluvelvoitteet mutta sen kilpailijoiden elämä teh-
dään mahdollisimman helpoksi, jotta niiden olisi helppo tulla markkinoille? Esimerkiksi:
Posti Oy joutuu yleispalvelun tarjoajana edelleen ylläpitämään kansallista osoiterekisteriä,
mutta se velvoitetaan luovuttamaan osoitetiedot kilpailijoilleen pelkillä irrottamiskustan-
nuksilla, ei siis tuotantokustannuksilla. Yleispalveluyhtiö Posti Oy joutuu myös hoita-
maan jakelun silloin, kun joku sen kilpailijoista luopuu postinjakelusta, mikä puolestaan
onnistuu hyvin helposti pelkällä ilmoituksella kaksi viikkoa ennen jakelun loppumista.
Postille aiheutuu kustannuksia myös sen kilpailijoiden tekemistä jakeluvirheistä, koska
väärin jaetut lähetykset palautuvat käytännössä Postille, eivät Postin kanssa kilpaileville
yhtiöille. Ei tämä ole aitoa kilpailua, tämä on markkinatalouden irvikuva. Erityisen erikoi-
sen tästä esityksestä tekee se, että Postin jakeluvelvoite määräytyy sanomalehtien jakelu-
verkon, ei Postin oman jakeluverkon, perusteella. Samalla logiikalla VR:n aikataulut pitäi-
si määritellä vaikkapa Helsingin kaupungin kaupunkipyörien saatavuuden perusteella.

Arvoisa puhemies! Posti Oy:llä ja muilla postipalveluyrityksillä on edessään vaikeat
ajat, sitä ei käy mitenkään kiistäminen. Vain ne postipalveluyritykset selviävät 20-luvusta,
jotka osaavat sopeutua ja hyödyntää digitalisaatiota. Käytännössä postipalvelut kehittyvät
logistiikkapalveluiksi, jotka toimittavat joskus myös paperipostia. Pääasiassa Kusti kuiten-
kin polkee verkko-ostoksia ja päivittäistavaroita, mutta se, maksaako Kustin palkan Posti
Oy, PostNord, Amazon vai AliExpress, jää nähtäväksi.

Arvoisa puhemies! Lopuksi: Mietitäänpä, millainen meteli tässä salissa olisi noussut, jos
kirjeiden jakelua oltaisiin harvennettu haja-asutusalueilla mutta se olisi säilytetty ennal-
laan taajamissa eikä päinvastoin, kuten nyt tehdään. Ilmeisesti taajamien ja kaupunkien
asukkaiden palvelut eivät ole yhtä tärkeitä hallitukselle tai eivät ainakaan kaikille hallitus-
puolueille.

15.33 Maria Tolppanen sd: Arvoisa puhemies! Posti on ollut tässä viime vuosina aika-
moisissa vaikeuksissa. Siellä on ollut irtisanomisia, yt-neuvotteluja ja lomautuksia, ja nyt
työntekijät pelkäävät, että tulee vielä 2 500—3 000 irtisanomista. Mikä on, arvoisa minis-
teri, teidän arvionne siitä, kuinka paljon tämä uudistus tulee viemään työpaikkoja?

Toinen asia, joka koskee myös työntekijöitä, on se, että ihmiset ovat kyllä jatkuvassa
epätietoisuuden tilassa, jos aina pitää kilpailuttaa ja kilpailutus kertoo sitten, kuinka paljon
21



Pöytäkirjan asiakohta PTK 65/2017 vp
ihmisiä tällä kertaa laitetaan pois tai kuinka paljon otetaan tilalle. Tässä salissa olevat ih-
miset tietävät kaikki, kuinka stressaavaa on neljän vuoden välein, kun tietää, että pitää kil-
pailuttaa oma työpaikkansa, mutta Postin puolella ne saattavat tulla vähän nopeampaan, ja
se ei ole heillä itse valittu vaihtoehto kuten meillä.

Täällä on myös puhuttu siitä, että ei tarvitse enää niin paljon jakaa postia, koska tämä
sähköinen menettely tulee lisääntymään. Näinhän siinä tulee käymään, mutta haluaisin täs-
sä yhteydessä huomauttaa, että se ei todellakaan ole aukoton, mikä on tällä hetkellä näky-
nyt, ja valitettavasti reseptien kohdalla. Liian usein on se tilanne, että systeemi on kaatunut
ja sieltä ei saakaan sitä reseptiä, mitä menee hakemaan, vaan pitää tulla toisena päivänä uu-
destaan. Se on erittäin ikävä asia. 

Jos me hidastamme postin kulkua, niin siinä varmasti, on nytten kysymys 5 prosentista
tai vaikka vain prosentista, kysymys lienee säästöistä. Mikä on se todellinen säästö? Nyt
arviot ovat, että se olisi 20 miljoonaa. Mikä on, arvoisa ministeri, se säästö, mikä tällä saa-
vutetaan, kun nyt Postin toimintoja muutetaan ja Postin toimintoja näköjään eittämättä hei-
kennetään? 

Sen lisäksi vielä olen hyvin huolissani tästä yksityisyydensuojasta, mikä tässä myöskin
horjuu.

15.35 Eero Heinäluoma sd: Arvoisa puhemies! Palaan kuitenkin siihen perusasiaan, että
edelleenkin tämä luottamus siihen, että Posti jakaa sen tärkeän kirjeen eli sen postin ja että
on mahdollisuus lähettää myös kirjemuodossa, on tärkeä osa meidän yhteiskuntamme pe-
rustoimintoja ja yhteiskunnan keskinäistä yhteenkuuluvuutta. Kun edustaja Kasvi puhui
tästä kehityksen suunnasta, niin kyllähän jokainen näkee, että tässä on käynnissä kehitys,
jossa tämä sähköinen puoli ottaa lisää tilaa. Mutta tulee olemaan erittäin pitkään toimintoja
ja ihmisiä, jotka ovat tämän vanhan Postin perustoimintojen varassa. 

Kun puhutaan siitä, että Posti tekee näitä muita palveluja, niin kun keskustelen kansa-
laisten kanssa, joilta tulee tänä päivänä paljon palautetta jopa Helsingissä, niin ei Helsin-
gissäkään kukaan kaipaa — en ole yhtään tavannut, joka olisi kaivannut — ruohonleikkuu-
ta, mutta kyllä he ovat kaivanneet sen postin, jota he odottavat sinä päivänä, kun sen pitää
tulla, ja he mielellään ottavat sen lähelle itseänsä eikä niin, että näitäkin palveluja siirre-
tään kauemmaksi ja kauemmaksi tämän postinjakelun osalta.

15.36 Ari Jalonen ps: Arvoisa puhemies! Täällä kaivattiin sitä esittelypuheenvuoroa.
Olen pahoillani, en pitänyt sitä, mutta tämä on varsin yksiselitteinen mietintö ja luettavissa
kaikilla. 

Yleispalveluvelvoite, jota siis tämä laki koskee, [Suna Kymäläinen: Mitä? Yksiselittei-
nen?] on siis niitä postimerkillä varustettuja kirjeitä, jotka ovat tyypillisimmillään joulu-
kortteja. Valtaosa näistä kirjeistä, mitä tämä laki käsittelee, on joulukortteja, postikortteja
siis. Niitä on tietysti kiva saada, mutta siinä nyt välttämättä aikakriteeri ei ole se kaikista
tärkein asia. Siinä voi parin päivä heitto olla. Se ilahduttaa parinkin päivän päästä. Sen si-
jaan, kun nyt täällä on oppositio kritisoinut sitä, että näitä postikortteja sitten jaetaan lehti-
en jakeluaikataulun perusteella, niin väitän, että viikon vanhaa lehteä kovin harva lukee.
[Maria Tolppanen: Aivan!] Eli kyllä sen lehden tulee olla perillä seuraavana päivänä, tai
22



Pöytäkirjan asiakohta PTK 65/2017 vp
sitten sitä ei jaeta lainkaan. Näin ollen tilanne on positiivinen, eli tämä on nimenomaan mi-
nimisääntelyä, mitä tässä nyt käsitellään.

Lähtökohta on siihen se, että postin jaettava materiaali on muuttunut ja vähentynyt koko
ajan, ja jos ei tähän reagoida ja tehdä muutoksia, niin sitten ollaan tosiaan niillä teillä, mitä
on naapurivaltioista nähtävissä. Esimerkiksi Ruotsissa on yhteiskunnan tukea paljon, ja
Tanska taasen on siirtymässä yksipäiväiseen jakeluun. Eli tämmöinen tavallaan ennalta eh-
käisevä toimenpide on järkevä, ja kun ottaa huomioon sen, että tämä on muiden lakien, esi-
merkiksi lain liikenteen palveluista, kanssa synkrossa toimiva kuvio, niin siinä kohtaa tämä
on ihan hyväksyttävissä oleva muutos.

Peruste on siis se, että viitenä päivänä viikossa tulee edelleen postia, ja siellä ovat ne kri-
teerit jakelualueitten mukaan. [Markku Rossi: Itse asiassa seitsemänä päivänä!] — Itse
asiassa seitsemänäkin päivänä ainakin joissakin paikoissa, mutta vähintään viisi päivää. —
Tällä pyritään myös siihen, ettei ole peräkkäisiä jakelijoita samalla looralla, vaan pyritään
tehokkuuteen, eli yleispalveluvelvoitteen alainen toimija voi myös kilpailuttaa muut jake-
lut siinä samassa.

Se, mihin valiokunta kiinnitti huomiota, on nimenomaan laatu. Nyt me tiedämme kaik-
ki, niin kuin täälläkin ollaan puhuttu, että nykyisellään postia menee hukkaan, ja jotain on
tehtävä, jos halutaan parempaa palvelua. Tällä pyritään näihinkin ongelmiin vastaamaan,
ja niin kuin useissa mietinnöissä, tässäkin on perässä se, että tätä pitää seurata ja reagoida
sitten, jos jotain ongelmia havaitaan.

Yksi aluejako, missä on nähty, että kilpailulla voisi olla positiivisia vaikutuksia, jos se
tehdään, olisi postinumeroalueiden mukaisesti, jos se siis vastaa minimissään tätä kilpailu-
tuksen alaista aluetta. Tosiaan salaiset osoitteet ja salassapito ja luovutuskiellon alaiset
osoitteet ovat semmoinen, mikä puhututti paljon, niin kuin debatissa jo sanoin. Tässä on se
ongelma lähtökohtaisesti, ettei Posti Oy:llä edes ole tietoa salaisista osoitteista, vaan se on
Väestörekisterikeskuksessa, ja näin ollen niitä ei voi käsitellä muulla tavalla kuin ihan mitä
tahansa muutakin osoitetta. Tässä on pieni haaste sitten sen mukaan, joutuuko tosiasialli-
sesti joku väärä osoite väärään kohtaan, mutta tässä on huomioitava se, että kuitenkin tämä
postilaki ja muut lait määrittelevät kriteereitä, mikä on salassapito ja mitkä ovat turvalli-
suuden tasot. 

Väärin jaettu posti on semmoinen, mihin tarvitsee kiinnittää huomiota nyt ja tulevaisuu-
dessa. Tähän oli yksi määritelmä, mitä haluttiin korostaa ainakin keskusteluissa: se, että se
merkattaisiin vähän paremmin, että palautus menisi oikeisiin osoitteisiin. Tämän haluan
nyt tässäkin yhteydessä tuoda esille.

On myös muita muutoksia, mitkä koskevat siis ihan kansalaisia. Lokerikkojakelu on
semmoista, mitä maailmalla on paljon. Suomessa sitä ei vielä ole ollut, mutta nyt sekin on
sitten tämän jälkeen mahdollista näin haluttaessa. 

Mutta olennaista siis on se, että tämä koskee postimerkillä varustettua postia, vain ja ai-
noastaan sitä. Tietenkin sillä on heijastusvaikutuksensa, mutta tämä koskee sitä, ja jollei
muutoksia tehdä ennakoivasti, niin me olemme sillä tiellä, että yhteiskunnan rahaa tarvit-
see pistää enemmän tai sitten mennään esimerkiksi Tanskan jalanjäljissä ja siirrytään yk-
sipäiväiseen jakeluun. Minä en näe sitä hyvänä vaihtoehtona ainakaan nykyään, vaan ke-
hitetään tätä nykyistä vastaamaan nykyisiä tarpeita.

Vielä, niin kuin mietintö loppuu, tässä "muuta"-osiossa lukee, että tätä on seurattava tar-
koin ja tarvittaessa ryhdytään tarpeellisiin muutoksiin, jos tämä homma ei toimi jostain
syystä. — Kiitos.
23



Pöytäkirjan asiakohta PTK 65/2017 vp
15.44 Pia Viitanen sd (vastauspuheenvuoro): Arvoisa rouva puhemies! Hyvä, että nyt tuli
vähän tätä esittelypuheenvuoroa. Tietenkin tuohon alkuun olisi ollut vielä parempi sitä saa-
da. Mutta yksi asia, mitä nyt haluaisin alleviivata tässä, mitä hyvin tuossa ei oikeastaan tul-
lut esiin, ovat nämä työllisyysvaikutukset. Kun aika paljon tuntuu arvioitavan, että työttö-
myys lisääntyy, työpaikkoja voi mennä lähivuosina tuhansia, ja se on todella iso asia, niin
toivoisin siitä analyysiä, miten ihmeessä tämänkaltainen kehityssuunta hyväksytään päivä-
nä, jolloin työttömyys on meidän suurimpia ongelmiamme. 

Sitten se aikaisempi kysymys, johon muun muassa sosiaalidemokraatit vastalausees-
saan kiinnittivät huomiota ja johon puolustusvaliokunta oli kiinnittänyt huomiota, oli juuri
tämä huoltovarmuus, kysymys tästä henkilöstöstä, että entä sitten kriisiaikoina, jos nyt to-
della paljon väkeä pistetään kylmällä tavalla pois. Onko näitä asioita analysoitu syvemmäl-
ti kuin sitten vain antaa mennä -linjalla?

15.45 Ari Jalonen ps (vastauspuheenvuoro): Arvoisa puhemies! Kuten tässä on useasti
sanottu, niin tämä on siis postilaki, ei Posti Oy -laki, ja postinjakelijoita tietenkin koskevat
nämä poikkeusolotoimet, jotka hyvin usein tehdään perustuen sopimuspohjaisiin toimin-
toihin — tämmöiset Puolustusvoimien kirjeet ynnä muut — eli tämä on siinä suhteessa
postilaki, sitä haluan korostaa. Tämmöisissä työllisyysvaikutuksissa, mitkä koskevat siis
Posti Oy:tä, siinä kohtaa on syytä ehkä hallintoneuvoston jäseniin sitten ottaa yhteyttä, kos-
ka se on osakeyhtiön asiaa, ei tätä postilakia.

15.46 Hannu Hoskonen kesk: Arvoisa rouva puhemies! Tämä postilakikeskustelu on
mielestäni ollut kovin aaltoilevaa, ja olen vähän ihmetellyt sitä, että opposition puolelta
esitetään sellaisiakin äänenpainoja, joiden ymmärtäminen tässä nykyajassa on ollut minul-
le hieman vaikeaa: sisäistää, mikä on teidän viestinne.

Tässä yhteydessä haluan kiittää edustaja Mats Löfströmiä ja myös Postin hallintoneu-
voston puheenjohtajaa, edustaja Markku Rossia, jotka omissa puheenvuoroissaan toivat
esille hyvin tämän, missä me menemme. Edustaja Löfströmin puheenvuorossa oli ansio-
kasta, erikoisen ansiokasta se, että hän toi puheenvuorossaan esille erittäin hyvin sen, mi-
ten Suomessa on tilanne muuttunut, ja myös sen, että me emme tässä asiassa ole yksin,
vaan samainen kehitys on tapahtunut kaikissa Pohjoismaissa, se tapahtuu Keski-Euroopas-
sa, ja sille kehitykselle me emme vaan mahda mitään. Se on sitten tietysti toinen asia, läh-
demmekö me sopeutumaan uusiin olosuhteisiin vai alammeko me itkeä tätä tilanteen va-
kavuutta. Suomi on tähän asti selvinnyt ja kehittynyt sivistysvaltioksi nimenomaan sillä,
että me olemme mukautuneet uuteen tilanteeseen ja pystyneet toimimaan sen mukaan. Ei
meillä ole paluuta siihen aikaan, että joskus olivat asiat hyvin ja nyt ovat menossa huonoon
suuntaan. Ei pidä tuulen suuntaa lähteä muuttamaan, vaan pitää oppia purjehtimaan.

Tämä laki, kuten tämän keskustelun aikana on sanottu, ei ole Posti Oyj -laki eikä min-
kään muunkaan postinjakelua harjoittavan yhtiön laki, vaan postinjakelua yleisesti koske-
va lakiesitys, joka on nyt tullut sitten mietintömuodossa tänne eduskunnan käsittelyyn.

Ensinnäkin, tilanne on muuttunut todella rajusti. Noin 10 prosentilla vuosittain tämä kir-
jejakelu vähenee tässä maassa, jokainen meistä siihen on syyllinen. Saamme sähköposti-
viestejä päivittäin jopa satoja kappaleita ja niihin vastaamme sähköisesti. Emme lähetä kir-
jeitä, mikä sinänsä on erittäin sääli, koska käsin kirjoitettu kirje on aivan varmasti vaikut-
tavampi kuin tylsä sähköpostiviesti, mutta se aika nyt on vaan meidän kohdaltamme aika
24



Pöytäkirjan asiakohta PTK 65/2017 vp
pitkälti mennyt ohi. Sitten lähetetään tekstiviestejä ja soitellaan ystäville kännyköillä. Ei
sille mahda mitään, että maailma on muuttunut, ja sen vastustaminen ei liene järkevää.

Samoin sanomalehtien jakelu vähenee. Itsekin tänä aamuna maakunnan päälehden Kar-
jalaisen luin bittimuodossa suoraan tietokoneen taululta. Elikkä sekin sanomalehti jäi tule-
matta, mutta lehden tiedot sain, ihan näköisversion, luettavakseni tietokoneen näytöltä.

Arvoisa rouva puhemies! Tämä todistaa sen, että maailma on muuttunut, ja tämä laki-
esitys nimenomaan reagoi siihen muuttuneeseen maailmaan. Yleispalveluvelvoitteen pii-
rissä olevien kirjeiden, postimerkillä merkittyjen kirjeiden ja postikorttien, määrä kun vä-
henee, niin tässä laissa sitten annetaan mahdollisuus siihen, että maaseutualueilla, missä
näitä vapaan kilpailun piirissä toimivia yhtiöitä ei ole, postin yhteydessä voidaan uuden
lain hengessä jakaa muitakin tavaroita, muita postikuljetuksia, jopa henkilöliikenne on sal-
littua. Elikkä avataan sitä kenttää, että sillä postia toimittavalla postimiehellä tai -naisella
on mahdollisuus suorittaa työnsä vielä paremmin kuin aikaisemmin. Tähän astihan postin
kyydissä ei ole mitään muuta saanut olla kuin postitavaroita, posti ja postiin liittyvää jaet-
tavaa tavaraa, ei mitään muuta. Joku on naureskellut sitä, pitääkö postimiehen ajaa nurmik-
koa. Jos joku asiakas sen tilaa ja siitä maksaa, niin sehän on hyvä tilanne. Jos ihminen saa
siitä avun tai tilaa vaikka maitopurkin paikallisesta K-kaupasta, kun ei itse pääse sinne kä-
velemään huonon kunnon takia, jos hän saa sillä keinoin asian toimitettua, niin hyvä näin.
En näe siinä mitään pahaa, että maailma muuttuu ja me mukaudumme siihen maailman
muutokseen.

Kun lukee tätä valiokunnan kirjoittamaa hyvää mietintöä, niin todellakin tulee mieleen
se, että tässä on huomioitu kaikki ne asiat, mitä tänä päivänä postinjakeluun tässä maassa
liittyy. Jopa se, mitä perustuslakivaliokunta lausunnossaan 7/2017 totesi, että on sellaisia-
kin kirjeitä tai muita asiakirjoja, jotka lähetetään postin välityksellä ja joiden on välttämät-
tä saavuttava riittävän ajoissa, on tässä mietinnössä huomioitu ja nimenomaan niin, että pe-
rustuslakivaliokunta ei nähnyt siinä mitään perustuslaillista ongelmaa tai ihmisoikeuksiin
ja henkilön muihin oikeuksiin liittyviä ongelmia, niin että perustuslakivaliokunta olisi tä-
hän asiaan reagoinut. Elikkä näin ollen tämäkin puoli on tullut tarkistettua ja todettua, että
tämä postilain muutosesitys ei loukkaa ihmisten perusoikeuksia. Eli sekin puoli on tullut
tarkastettua. Ja aivan kuten äsken valiokunnan puheenjohtaja, edustaja Jalonen totesi, mie-
tinnössä on sitten todettu viimeisenä loppukaneettina se, että jos tämän lakiesityksen tultua
hyväksytyksi laki tulee voimaan ja laissa sitten huomataan olevan selviä puutteita, niin sii-
nä yhteydessä, totta kai, eduskunta voi palata asiaan ja säätää uuden lain tai muuttaa tätä
voimassa olevaa lakia sitten vielä paremmaksi.

Se on ihan varma, että tässä maassa ei ole yhtään semmoista lakia säädetty, joka sata
vuotta pysyisi voimassa. Maailma muuttuu kiihtyvällä vauhdilla ja välillä tuntuu, että lain-
säädännön mukana pysyminen on vaikeaa, mutta emme me voi jäädä voivottelemaan sitä,
että tässä maailma muuttuu, me emme voi tehdä mitään. Postinjakelu onnistuu tämänkin
jälkeen, kirjeet jaetaan, postikortit jaetaan. Juuri keskustelin sanomalehti Karjalaisen pää-
toimittajan kanssa, ja kyllä hekin pystyvät takaamaan sen, että Karjalainen tulee joka ko-
tiin seitsemän päivää viikossa. Eli sekin ongelma on ratkaistu, että ei tässä kannata niitä
sarvipäiden kuvia seinille maalailla. Parempi on opetella purjehtimaan, tuulen suuntaan
kun ei kuitenkaan voi vaikuttaa.

Puhemies Maria Lohela: Ennen kuin jatketaan puhujalistaa, niin ministeri Bernerille pu-
heenvuoro, enintään 5 minuuttia.
25



Pöytäkirjan asiakohta PTK 65/2017 vp
15.52 Liikenne- ja viestintäministeri Anne Berner: Arvoisa rouva puhemies! Haluan
kiittää valiokuntaa sen tekemästä mietinnöstä ja myöskin edustajia täällä käydystä keskus-
telusta. Haluan antaa vastauksia muutamiin kohtiin, jotka ovat täällä nousseet esille.

Postin ei tarvitse tehdä kilpailutusta vuosittain, vaan Viestintävirasto määrittelee alueet
ja tarkastelee ne vuosittain. Posti voi toki kilpailuttaa pidemmin aikavälein ja tehdä sen
ihan oman tarpeen ja rytmin mukaan.

Edustaja Löfström toi esille saariston ja muiden poikkeusalueiden kysymykset. Saaris-
toon ja muille poikkeusalueille jaetaan edelleen posti vähintään kerran viikossa, ja poik-
keustalouksien määrä on nyt nostettu 300:sta 1 000:een, ja tämä on perustuslakivaliokun-
nalle ok.

Kilpailun avaamista ei sinällänsä toteuteta tässä esityksessä, vaan se on tehty aikaisem-
min. Nyt on kysymys siitä, että Posti itse saa käyttää kilpailuttamista ja sen pitää käyttää
kilpailuttamista silloin, kun palveluita ei muutoin markkinaehtoisesti synny.

Tällä esityksellä ei sinällänsä tavoitella erityisiä säästöjä, mutta halutaan kuitenkin huo-
lehtia siitä, että kun yleispalveluvelvoitteen piirissä olevat kirjeet tuottavat Postille tappioi-
ta — jos muistan oikein — noin 70 miljoonan euron edestä, niin nämä eivät siirry veron-
maksajien maksettavaksi tulevaisuudessa niin, että yleispalvelun tappiot katettaisiin veron-
maksajien rahalla.

Posti ja muut postiyritykset ovat sopineet virheellisesti jaettujen lähetysten käsittelystä,
joka tapahtuu sopimusperusteisesti, ja yleispalveluvelvoitteet voivat mennä pidemmälle ja
niihin voidaan velvoittaa sellaisilla alueilla, joilla ei ole markkinaehtoista tarjontaa. Näin
on toimittu myös telealueilla, ja näin on tarkoitus tehdä myöskin tässä, jotta nimenomaan
turvataan haja-asustusalueiden palvelut.

Laskut ja sairaalakirjeet eivät kuulu postilain velvoitteiden piiriin, eli ne eivät ole mei-
dän sääntelyn ulottuvissa. Kuka tahansa ei voi saada osoiterekisteritietoja haltuunsa — ai-
noastaan postiyritys, jota koskettaa vaitiolovelvollisuudet — ja tämänkin olemme tarkista-
neet perustuslakivaliokunnan kautta.

Huoltovarmuutta on käsitelty valiokunnassa, ja tällä esityksellä ei muuteta nykyisiä
säännöksiä. Laissa on jo nyt toimintamalli poikkeusoloihin. Postilla ja Puolustusvoimilla
on lain lisäksi sopimuksia poikkeusoloja varten.

Minä toivon, että näillä olen vastannut kaikkiin vielä avoimiin oleviin kysymyksiin, joi-
ta minulle on esitetty. Ja vielä kerran kiitoksia tästä keskustelusta.

15.55 Katja Hänninen vas: Arvoisa rouva puhemies! Minusta tämä postilain muutos on
huono. Suomalaisten postipalvelut tulevat heikkenemään ja kallistumaan. Syrjäseutujen
ihmiset ja ikäihmiset jätetään oman onnensa nojaan. [Hannu Hoskonen: Eikä jätetä!] Työn-
tekijöitä kyykytetään, ja suomalaisten yksityisyydensuoja on uhattuna. Lakiesitys sisältää
aivan liikaa riskejä, joten se pitäisi mielestäni hylätä.

Yleispalvelu eli yksityisten kirjeiden kuljettaminen on säädetty lailla. Jatkossa tämän
yleispalvelun järjestämisen määrittää sanomalehtien jakelutapa eli asia, josta ei ole säädet-
ty lailla, ja näen tämän ongelmallisena. Käytännössä pakkokilpailuttaminen harvaan asu-
tulla alueella johtaa siihen, että valtio-omisteisen yhtiön eli Postin pitää kilpailuttaa kerran
vuodessa kirjejakelu. Käsitin, että tämä perustuu siihen, että se vuosittainen kilpailutarve
syntyy, koska Viestintävirasto tarkistaa vuosittain alueet, joilla on kaupallista varhaisjake-
lutoimintaa eli jotka ovat kilpailutuksen ulkopuolella.
26



Pöytäkirjan asiakohta PTK 65/2017 vp
Olisi paljon järkevämpää, että Posti voisi jatkaa toimintaansa nykyisellä tavalla elikkä
ostaa alihankintapalveluita paikallisilta kuljetusyrittäjiltä. Se olisi mielestäni paljon suju-
vampaa, eikä syntyisi turhaa byrokratiaa, ja koko alan työntekijöiden työsuhteet eivät olisi
katkolla kerran vuodessa. 

Tämä laki tulee kohtelemaan jälleen kerran ihmisiä eri tavalla riippuen siitä, missä he
asuvat. Voimmeko olla varmoja, että jokainen suomalainen saa riittävällä nopeudella tie-
don vaikkapa lääkärinajasta tai viranomaisten päätöksestä, josta lasketaan valitusaika alka-
vaksi?

Arvoisa puhemies! Postista tulee häviämään lähivuosina jopa 3 000 työpaikkaa. Ennen
kuin me painamme täällä nappia tämän lain hyväksymisestä tai hylkäämisestä, niin toivoi-
sin, että jokainen miettisi, mitä jatkuvassa vuoden pätkätyössä oleminen tarkoittaa. Ihmi-
nen ei voi sitoutua työhönsä, koska ei tiedä, miten kauan sitä saa tehdä, vaihtuuko työpaik-
ka, vaihtuvatko työkaverit, kannattaako työyhteisöä ja toimintatapoja kehittää, jos pian on
jo muualla. Tämä ei koske siis vain Postin työntekijöitä vaan kaikkia kilpailutuksiin kerran
vuodessa osallistuvien yritysten työntekijöitä. Tämä ei ole ollenkaan hyvää työnantajapo-
litiikkaa. Valtion pitäisi olla vastuullinen omistaja ja työnantaja. Sen vuoksi lain toisessa
käsittelyssä vasemmistoliitto tulee kannattamaan lain hylkäämistä.

15.58 Markku Rossi kesk (vastauspuheenvuoro): Arvoisa rouva puhemies! Hyvin mie-
lenkiintoista, opposition viesti kaiken kaikkiaan. Edustaja Kasvi moitti tuossa juuri äsken,
että tämä hallitus ja tämä esitys sortaa kaupunkeja ja kaupunkien postinjakelua, ja nyt edus-
taja Hänninen todisteli, että maaseudun asiakkaat kärsivät tästä ja sorretaan nimenomaan
heitä. Ei näin kerta kaikkiaan ole. Lainsäädännön myötä turvataan myös haja-asutusalueil-
la, maaseutualueilla, postinkanto käytännössä viitenä, tietyin järjestelyin myös seitsemä-
nä, päivänä, lehdet lähinnä, ja tämä on suuri uudistus, suuri muutos. Kaupungeissa jakelu
tulee tapahtumaan kutakuinkin nykymuotoisena, viitenä päivänä, parhaimmillaan seitse-
mänä päivänä usean eri jakeluyhtiön toimesta. Ja kun tätä kokonaisuutta tarkastellaan, kyl-
lä itse näen ihan oikeasti, että tällä parannetaan suomalaisen postinjakelun luotettavuutta ja
turvaavuutta myös jatkossa, muuttuvissakin olosuhteissa.

15.59 Eeva-Maria Maijala kesk: Arvoisa puhemies! Olemme liikenne- ja viestintävalio-
kunnassa perehtyneet tähän lakiesitykseen todella hyvin ja tarkasti. Kiitoksia oppositiolle
näistä esitetyistä uhkakuvista. Ja erityisesti, kun edustaja Hänninen äsken esitti näitä uhka-
kuvia, pelkotiloja, niin on hyvä, että nämä kaikki on tuotu esille, ja me olemme myöskin
valiokunnassa todella paljon näiden perusteella keskustelleet ja ottaneet nämä huolet huo-
mioon — kiitoksia näistä, näitäkin on tarvittu. Olemme pyrkineet siihen, että me saisimme
semmoisen lain aikaiseksi, jolla nämä huolet osoitettaisiin tarpeettomiksi.

Tärkeintä on se, että postin kulku saadaan varmistettua kaikkialla Suomessa tasapuoli-
sesti, tasa-arvoisesti tämänkin jälkeen ja vielä paremmin kuin tällä hetkellä, koska tällä het-
kellä on selvästi ollut ongelmia ja ne ongelmatilanteet pitää pystyä korjaamaan. Kun kil-
pailutoimintaa on ja me satumme kuulumaan siihen EU:hun, niin EU-säädösten mukaan-
kin on kilpailutettava tietyt asiat, ja meillä on nytten jo avattu postinjakelun kilpailutukset.
[Suna Kymäläisen välihuuto] On hyvä, että kuitenkin meillä on valtion Posti Oy -yritys,
jolla me voimme varmistaa kaikki nämä toiminnot, mitkä eivät muuten kilpailutusasioissa
toimi ja pelitä.
27



Pöytäkirjan asiakohta PTK 65/2017 vp
Miten näitä palveluita sitten kehitetään, kun yleispalvelupostia on jaettavasta postista
enää noin 4 prosenttia eli todella pieni osa jaettavasta postista? Suurin osa siitä, minkä me
miellämme postiksi, on sopimuspostia, eli lehdet, mainokset, Puolustusvoimien lähetyk-
set, Kelan kirjeet, yrityspostit, nämä ovat kaikki sopimuspostia, jota postia jakava yritys ja
kyseinen yritys tai toimija keskenään hoitavat eteenpäin. Eli yritys voi sopia postinjakelus-
ta hyvin monenlaisia eri asioita.

Se, mikä ei tänään ole tullut esille, on se, että nämä jakeluyritykset voivat sopimuksen
mukaan toimittaa postin vaikka samana päivänä perille. Hyvin monia pikaposteja on ole-
massa, jotka jaetaan erittäin nopeasti. Jatkossa varmasti tämä sopimuksen mukainen toi-
minta tulee olemaan vielä entistä tärkeämpää ja kilpailutekijä eri yrityksillä. Kyllä Posti
Oy:kin haluaa olla kilpailuvoimainen, ja varmasti se tulee tarjoamaan erilaisia palveluita,
niin että tietyt asiat ja palvelut voidaan toimittaa hyvinkin nopeasti. 

Mutta kaikki maksaa, eli Posti Oy:nkin toiminnan pitää olla kannattavaa, jotta se voi
tuottaa kilpailukykyisiä jakelupalveluita. Huom., valtio ei maksa senttiäkään Postin toi-
minnasta. Näin ollen esimerkiksi lehtien ja kirjojen jakelussa hintojen pitää olla sellaiset,
että nämä yritykset ostavat niitä palveluita ja Posti pystyy ne palvelut tuottamaan. Tässä la-
kiesityksessä on pyritty ottamaan huomioon se, että me voisimme jatkossakin tuottaa kil-
pailukykyisiä palveluita ja että lehtienkin jakeluhinnan pitää olla niin alhainen, että meillä
on varaa ostaa ja tilata se lehti. Kun me emme veronmaksajina ala maksamaan sitä jakelua,
meidän tulee muodostaa sellaiset lait ja säädökset, että nämä hinnat voivat olla kilpailuky-
kyisiä. Tästä tässä koko hommassa on kysymys.

On keskusteltu siitä, että tämä vähentää työpaikkoja. Tämä tullee varmasti vähentä-
mään työpaikkoja. Mutta teemme tässä mitä tahansa, työpaikkojen määrä tulee vähenty-
mään joka tapauksessa, koska me elämme vuotta 2017. Koko ajan tapahtuu tiettyä kehitys-
tä ja toimintoja. Tällä lakimuutoksella me pyrimme siihen, että tämä työpaikkojen muutos
olisi hallittua ja me tietäisimme, mihin tällä kokonaisuudella pyritään, ja voisimme tämän
jälkeen todellakin tuottaa ne tasa-arvoiset palvelut kaikkialla Suomessa kilpailukykyiseen
hintaan.

Postinjakelussa on ongelmia, sen me tiedämme kaikki, ja ne ongelmat tulee ottaa to-
siaankin vakavasti. Esimerkiksi tänä päivänä olin yhteydessä Ivaloon. Siellä on ollut viime
viikolla ongelmia: esimerkiksi Lapin Kansaa ei ole tiettynä päivänä tietyille alueille jaettu
ollenkaan, posti on tullut ehkä hirveän myöhään, ja kaikkea tämmöistä. Nämä ovat vaka-
via ongelmia, ja näihin meidän pitää pystyä puuttumaan, ja toivottavasti me voimme aut-
taa tälläkin lakimuutoksella siihen, että jatkossa näitä ongelmia ei olisi niin paljoa. 

Paikallislehtijakelu sitten: Meille on kaikille tärkeätä, että me saamme sen paperiver-
sion paikallislehdestä. Vaikka minä sen Lapin Kansan luenkin sähköisessä muodossa, kyl-
lä minä Koti-Lapin haluan lukea sitten ehdottomasti paperisena versiona. Mutta miten me
postilailla voimme velvoittaa, varmistaa sen, että nämä jaetaan? Me emme todellakaan
postilailla voi varmistaa välttämättä millään tavalla, miten nämä paikallislehdet jaetaan.
Sen takia me olemme nytten tehneet tähän lakiin semmoisen kohdan, että siellä, missä ei
ole varhaisjakelua elikkä ei ole kilpailevaa jakelutoimintaa, Posti Oy:llä on joka tapaukses-
sa velvollisuus jakaa postia. [Suna Kymäläinen: Mitäs se taloudellisesti tarkoittaa?] Posti
Oy:llä on velvollisuus jakaa postia, ja kun Posti Oy:n toiminnalle annetaan mahdollisuus
toimia kannattavasti, niin sen jälkeen voimme varmistaa sen, että kilpailukykyisen hintaan
voidaan jakaa sitä muun muassa Koti-Lappia meille kotiin. Helppoa tämä ei ole, mutta yri-
28



Pöytäkirjan asiakohta PTK 65/2017 vp
tämme päästä siihen tilanteeseen, että kaikkialla Suomessa voitaisiin saada jatkossakin
myös paikallislehtiä.

Viestintäviraston rooli tulee tässä nousemaan. Toivottavasti Viestintävirastolle pysty-
tään jatkossa osoittamaan riittävästi määrärahoja ja resursseja, jotta se voi tämän oman tär-
keän valvontatehtävänsä hoitaa asianmukaisesti, sillä Viestintävirasto vastaa jatkossa näit-
ten varhaisjakelualueitten määrittelemisestä, siitä, mitä ne ovat ja missä mitäkin toimintoja
tulee asianmukaisesti hoitaa. Sitten tämä Viestintävirasto valvoo kahden viikon irtisano-
misaikaa ja Viestintävirasto vastaa muutenkin näistä toiminnoista. Autetaan sitä, että siellä
ei tule mitään ongelmia olemaan.

Lain nimi on postilaki, mutta minä myöskin olen kannattanut sitä, että olisi ollut parem-
pi, että tämän lain nimi olisi ollut laki postipalveluista, joka olisi paremmin kertonut sen,
että meillä on Posti Oy -niminen yritys, joka hoitaa olennaisen osan näistä asioista, mutta
meillä on myöskin kilpailevia postinjakeluyrityksiä olemassa. Mutta mennään nyt sitten
tällä postilailla ja yritetään vain selkeyttää se, että Posti Oy ei ole sama asia eli se ei hoida
kaikkia postipalveluasioita.

Sitten eteenpäin. Miten näitä postipalveluita tulisi kehittää ja voidaan kehittää? Esimer-
kiksi Posti Oy:ssä on käyty nytten keskustelua siitä, että muun muassa kirjeen kulkua voi-
taisiin lähivuosina digitaalisesti seurata. Tällä hetkellä me voimme seurata jo, missä mikä-
kin paketti on menossa. Voi olla, että tässä vuoden parin päästä tiedetään jo se, missä koh-
taa milloinkin joku kirje on menossa.

Sitten kun meillä on yhtä aikaa tämä laki liikenteen palveluista eli liikennekaari — se on
nytten saatu päätettyä ensimmäiseltä osalta — niin näitten, sekä postilain että liikennekaa-
ren, avulla me voimme auttaa sitä, että me syrjäisemmillä alueilla voimme tuottaa moni-
muotoisesti erilaisia palveluita ja saamme varmistettua sen, että meillä syrjäisemmilläkin
alueilla voidaan elää jatkossa ja saadaan kaikennäköisiä yritystoimintoja kehittää eteen-
päin.

Arvoisa puhemies! Haastetta meillä riittää. Mikä on valtion ohjauksen merkitys omista-
mansa Postin toiminnassa? Monin paikoin ei ole kilpailevaa toimintaa, ja silloin ainoa toi-
mija on Posti Oy. Miten silloin toimitaan, että Posti Oy:llä ei ole määräävää markkina-ase-
maa ja sitä määräävää markkina-asemaa ei käytetä väärin? Esimerkiksi Postilla on oma
Postinen ja vastaavasti sitten on muun muassa paikallislehdet, joita jaetaan kerran viikos-
sa, joitten jakelupäivästä päättää yksin Posti Oy. Ongelmia on juhannuksena, pääsiäisenä,
jouluna: jako liian myöhään, jolloin Postinen on ehkä Postin omana toimintana kannatta-
vampi, ja paikallislehdet kärsivät tästä tilanteesta. Tämä on varmasti asia, mistä meidän
hallintoneuvostossa pitää myöskin keskustella jatkossakin yhä enemmän, että me saisim-
me varmasti myöskin sillä alueella, missä ei ole muuta kilpailevaa toimintaa, nämä toimin-
nat pelaamaan. 

Töitä riittää varmasti jatkossakin. Ihan täydellistä lakia me emme nyttenkään ole tässä
varmasti saaneet aikaiseksi, mutta uskon ja toivon, että tällä lailla me saamme parannettua
tilannetta tästä eteenpäin.

16.09 Satu Taavitsainen sd: Arvoisa puhemies! Täällä on moitittu Postin toimintaa ny-
kylain voimassa ollessa, ja se on aivan totta, Posti ei ole jakanut postia niin kuin sen kuu-
luisi jakaa nykylain pohjalta. Mutta siihenhän ei ole ratkaisuna se, että muutetaan lakia,
alennetaan tasoa, että sitten ollaan lainmukaisella tasolla, vaan ratkaisu olisi tietenkin ollut
se, että kaikki ne, joiden kuuluu valvoa Postin toimintaa, olisivat hoitaneet hommansa.
29



Pöytäkirjan asiakohta PTK 65/2017 vp
Vasta ihan äskettäin Viestintävirasto asetti 100 000 euron uhkasakon Postille, että jos ei
nyt ala postit kulkemaan, niin sakko lävähtää, ja jopa rupesi löytymään työntekijöitä. Siel-
lä palkattiin lisää työvoimaa, jotta saatiin hommat tehtyä. Hyvin yksinkertainen ratkaisu.
Liian vähän on työntekijöitä ollut, jonka takia ei ole pystytty jakamaan, ja nyt kun palkat-
tiin työntekijöitä, niin palvelu on parantunut. Tätähän meidän olisi pitänyt vaatia jo koko
ajan, kuten SDP on vaatinutkin.

Mitä nyt tulee tähän uuteen lakiin, niin tässä on monessa puheenvuorossa käytetty sana-
muotoa, että Postilla hupenee rahat ja niin edelleen. Mutta luenpa teille Postin asiakirjasta,
ihan julkinen tieto siitä, mitä sanoo Posti itse tästä: "Kilpailijat ovat laajentaneet postinja-
keluaan kesäkuussa 2016 voimaan tulleen postilain myötä." Eli Postin liikevaihto laski tä-
män myötä. Elikkä kun maan hallitus antoi viime vuonna postilaki ykkösen, niin se aiheut-
ti tämän, että Posti on menettänyt tuloja. — Tulenko sinne pönttöön, puhemies? [Puhe-
mies: Kyllä, jos haluatte jatkaa!] — Kiitos. [Puhuja siirtyy puhujakorokkeelle]

Arvoisa puhemies! Tämän maan hallitus teki postilaki ykkösen, joka helpotti yritysten
tuloa pelkällä ilmoitusmenettelyllä postia jakamaan, ja tämä on ollut syynä siihen, että Pos-
tin tulot ovat vähentyneet. Sittenhän Posti on myöskin iso konserni. Siinä on noin 50 eri yh-
tiötä, jotka toimivat myöskin kansainvälisesti, muun muassa Venäjällä. No, Venäjällä on
tehty viime vuonna 4,1 miljoonaa euroa tappiota ja sitä edellisenä vuonna 5 miljoonaa eu-
roa tappiota, ja tätä tappiota rahoittavat sitten nämä kotimaan toiminnot. Eli pitää katsoa
myöskin kokonaisuutta eikä vain koko ajan sanoa, että sen takia, kun kirjelähetykset ovat
vähentyneet, nyt meidän täytyy lakia muuttaa. Ei se näin mene.

Myöskin ihmettelen sitä, että meidän omistajaohjaus ei lainkaan puutu siihen, että Posti
on myöskin ostanut kotimaisia elintarvikelogistiikkayrityksiä, kuten Kovalaisen ja Vei-
nen, käyttänyt tähän suuria summia rahaa, joka raha on ollut poissa peruspalvelun toimin-
nasta. Ja onko teistä oikein, että kun meillä on tässä maassa kuitenkin ihan pk-yrityksiä
elintarvikekuljetusalalla, niin sitten valtionyhtiö toimii heidän kilpailijanaan, ostaa näitä
yrityksiä ja kilpailee jo kilpaillulla elintarvikemarkkinalla, todennäköisesti myöskin tappi-
ollisesti, ja samalla heikentää meidän nykyisten pk-yritysten toimintaa? Samaan aikaan
Postin perustehtävä, se postin jakaminen, on ollut huonolla hoidolla, ja nyt sen myötä tätä
lakia halutaan vielä heikentää, jotta se huonolla tolalla oleva taso jäisikin sellaiseksi nor-
mitasoksi, että nyt normitetaan lainsäädännöllä se huono taso sellaiseksi, että sitten voi-
daan olla iloisia, että nyt laki toteutuu.

Sitten kysyisin sitä, miten kuvittelette, että siellä maaseudulla nyt postinjakelu toimisi
tämän lain myötä. Ajatelkaapa tilannetta, että kun meillä ovat ne yleispalvelun piirissä ole-
vat kirjeet, joita ovat muuten muutkin kuin pelkästään postimerkilliset — sehän on kah-
teen kiloon asti elikkä kattavat aika paljon lähetyksistä semmoiset parikiloiset paketit, niin
että kyllä pk-yrittäjätkin lähettelevät niitä, kuulkaa, aika paljon — niin sitten on tämä kil-
pailuttamisvelvoite, joka kattaa vain tämän yleispalvelukirjeen. Ei Posti varmasti tule an-
tamaan niitä sopimusasiakkaita, joita sillä on, vakuutusyhtiöt, Kela sun muut sopimusasi-
akkaat, joiden postit se edelleenkin käy jakamassa myös siellä maaseudulla. Kuinka monta
yrittäjää luulette, että tulee sinne maaseudulle jakamaan pelkästään niitä yleispalvelukir-
jeitä? Tai sitten jos tulee, niin ne jakavat sitä tappiolla, taikka sitten siellä ajelee kaksi au-
toa peräkkäin. Siellä ajaa se yritys, joka sitä jakaa, ja sitten siellä ajaa Postin auto perässä,
joka jakaa ne, joihin sillä on sopimus. Elikkä käytännössä tällä lailla ei kerta kaikkiaan kyl-
lä ainakaan paranneta palveluita, saati sitten että tässä olisi jotain järkeä.
30



Pöytäkirjan asiakohta PTK 65/2017 vp
Muistutan edelleenkin siitä, että Postin liikevaihdossa Postin kirje- ja pakettipalvelulla
on erittäin suuri rooli, ja ne ovat tuottaneet niin hyvin rahaa, että tänäkin keväänä Posti
maksoi valtiolle 60 miljoonaa osinkoa. [Eero Heinäluoma: Kova summa!] — Todella kova
summa. — Ei täällä minun mielestäni kyllä voida puhua siitä, että Posti olisi ihan henkito-
reissaan. Siellä pitää järkevästi hoitaa sitä toimintaa ja omistajaohjauksella pitää myöskin
ohjata tätä meidän valtionyhtiötä työllistämään Suomessa ihmisiä. Kyllä se on valtion ko-
konaistaloudelle paljon merkittävämpää katsoa sitä kokonaisuutta, että ihmiset ovat töissä,
maksavat veroja, he eivät ole työttömyyskorvauksen piirissä, kuin että katsotaan vain Pos-
tin yksikkökustannusta.

Eli pitää katsoa kokonaisuutta, ohjata Posti työllistämään Suomessa, mitä tämä lakiesi-
tys ei tee. Kuten täällä olette monissa puheenvuoroissa jo kuulleet, tämä tekee noin 3 000
työtöntä. Ajatelkaa, miten kalliiksi tämä tulee Suomelle. Kerta kaikkiaan ei voisi uskoa,
että tämä hallitus on julistanut, että sen ykköstavoite on työllisyyden edistäminen ja työlli-
syysasteen nostaminen, ja sitten tehdään laki, joka tekee 3 000 työtöntä. Tämä on aivan us-
komatonta. Voisi kuvitella, että tässä ollaan ihan jossakin parodiassa, tragediassa — missä
komiikassa me oikein olemme, että edes keskustellaan tällaisesta.

Elikkä, hyvät kollegat, todellakin toivon, että tässä vielä järki voittaisi. On viikko aikaa.
SDP tulee esittämään kakkoskäsittelyssä tämän lain hylkäämistä. Siinä ovat muut opposi-
tiopuolueet mukana, ja tästä äänestetään ensi viikolla. Siihen asti aikaa on nyt miettiä tääl-
lä, kuinka äänestetään, ja siinä sitä sitten mitataan, kenen joukoissa seisotaan ensi viikolla.

16.18 Mirja Vehkaperä kesk (vastauspuheenvuoro): Arvoisa rouva puhemies! On todet-
tava, että tämä postilaki ei vähennä Postin työntekijöitä suoranaisesti, vaan jakelumäärien
tippuminen tekee sen, siis kansalaisten käyttäytymistottumukset postipalveluiden osalta.
Jos ei ole mitään jaettavaa, niin ei ole myöskään työpaikkoja, ja sen takia Postin on sopeu-
tettava toimintaansa, ja näistä yt-kierteistä on pakko päästä nopeasti eteenpäin ja on vakiin-
nutettava Postin toimintaa.

Arvoisa puhemies! Mitä tulee sitten postimarkkinoiden jakelumarkkinoihin, EU on
avannut postimarkkinat kilpailulle jo kymmenen vuotta sitten, ja tässä maailmassa me nyt
elämme. On niin kuin edustaja Taavitsainen jotenkin tuulimyllyjä vastaan taistelisi kansal-
lisella tasolla tätä tilannetta vastaan. Nämä puheet ja keskustelut pitäisi käydä EU-tasolla ja
vaikuttaa sinne, jos halutaan näitä markkinoita sulkea.

16.19 Satu Taavitsainen sd (vastauspuheenvuoro): Arvoisa puhemies! Toistan nyt vielä
edustaja Vehkaperälle tämän, mikä on ihan Postin asiakirjassa teidänkin luettavananne ol-
lut: se, että Postin liikevaihto on laskenut, johtuu hyvin suurelta osin siitä, että kilpailijat
ovat laajentaneet postinjakeluaan kesäkuussa 2016 voimaan tulleen postilain myötä elikkä
teidän hallituksenne tekemän postilaki ykkösen myötä. Tämän takia on Postin tulos hei-
kentynyt. [Mirja Vehkaperä: Se on saanut markkinat avautumaan!] Eli ettehän te voi väit-
tää, että pelkästään vain sen takia, että kuluttajat olisivat lähettäneet vähemmän kirjeitä,
Postin tulos olisi heikentynyt. Tämä ei pidä paikkaansa. Ja toivon, että ruvettaisiin puhu-
maan niin kuin faktoilla.

16.21 Markku Rossi kesk (vastauspuheenvuoro): Arvoisa rouva puhemies! Olisi täysin
väärä johtopäätös sillä perusteella todeta, kun kilpailu on kiristynyt, että Posti ei voisi teh-
dä uusia toimintoja elikkä mennä eteenpäin logistiikan alueella. Tällä hetkellä Posti on erit-
31



Pöytäkirjan asiakohta PTK 65/2017 vp
täin tehokas, toimiva, älykäs, logistinen yhtiö, ja kyllä sillä sektorilla Postin toimintakenttä
tulee olemaan tulevaisuudessakin. Postilakeja on uudistettu Holkerin hallituksen aikaan,
Ahon hallituksen aikaan, sitten Lipposen hallituksen aikaan. Minua on aina vähän hävet-
tänyt, että silloin oppositiossa ollessamme, kun Pekka Vennamo uudisti Postia, me olim-
me sitä mieltä, että postinkanto loppuu ja kaikki menee huonosti. Pakko tunnustaa se tässä:
Postin palvelut paranivat. Näin ollen postin saatavuus on lisääntynyt, tänä päivänä ei olla
enää virastoajoissa ja näin edelleen. Eli maailma muuttuu, ja meidän pitää osata mennä to-
dellakin sen mukana. Omistajaohjausministerinä myös ministeri Paatero oli edistämässä
sitä, edustaja Heinäluoma, että esimerkiksi ruohonleikkuu, jota nyt itse en pidä kovin kum-
moisena toimintana Postille sinällänsä, voi olla yksi tällainen muoto, mitä käytetään. Hae-
taan siis uusia [Puhemies koputtaa] toimintamuotoja eikä pelätä niitä.

16.22 Eero Heinäluoma sd (vastauspuheenvuoro): Arvoisa puhemies! Kansanedustaja,
entinen ministeri Sirpa Paatero on erinomaisen taitava poliitikko ja oli hyvä omistajaoh-
jausministeri, huolellinen, taitava, ja piti hyvää huolta valtion omistajaohjauksesta ja kuun-
teli myös henkilöstöä. Minä taas kuulun niihin, joilla on nurmikkoa. Leikkaan sitä itse,
mutta voin kyllä miettiä jopa käyttäväni siinä apuakin. Enkä ole vastustanut sitä, että Posti
tekee nurmikonleikkausta halukkaille, mutta sanon, että näen tälle nurmenleikkaukselle
kansalaisten keskuudessa odotuksena Postille vähemmän kysyntää kuin sille, että se posti
tulee siihen omaan postilaatikkoon.

Puhemies Maria Lohela: Vielä yksi vastauspuheenvuoro, edustaja Rossi.

16.23 Markku Rossi kesk (vastauspuheenvuoro): Arvoisa puhemies! En halua tätä kes-
kustelua pitkittää. Olen, edustaja Heinäluoma, teidän kanssanne täysin samaa mieltä sen
suhteen, että eihän tämäntyyppinen palvelu edes pysty koko Postin toiminnassa muodos-
tamaan kuin aivan marginaalisen osuuden. Mutta jos ajatellaan sitä puolta, että Posti käy-
tännössä käy kuitenkin, voi sanoa, jokaisessa taloudessa ainakin periaatteessa, jos postia on
toimitettavaksi, joka päivä, niin jos on muita toimenpiteitä, kuten esimerkiksi ruokapalve-
luiden kotiin toimittamista syrjäseudulla tai vaikka kaupungeissakin, niin se on kyllä pal-
velua, joka pitää tämän päivän sote-uudistusten ja muidenkin myötä hyväksyä ja huomioi-
da. Tässä mitassa kyllä, vaikka se on ehkä kilpailua jonkun toisen kanssa, sallittakoon Pos-
tille myös se mahdollisuus. Nämä ajatukset ovat tulleet nimenomaan henkilökunnan tahol-
ta itseltään.

Puhemies Maria Lohela: Listalle.

16.23 Suna Kymäläinen sd: Arvoisa rouva puhemies! Ihan ensimmäiseksi tähän viimei-
simpään debattiin täytyy todeta edustaja Vehkaperälle, että kyllä tämän lain edellyttämä ul-
koistaminen, joka tästä tulee, tulee aiheuttamaan niitä työpaikkojen katoamisia. Te sanot-
te, että jatkuvasta yt-kierteestä täytyy päästä pois, että se täytyy katkaista. Itse katsoisin,
että ratkaisu olisi joku muu kuin pistää kerralla sitten 2 500—3 000 työpaikkaa uudelleen
mitattavaksi. [Markku Rossi: Ei Posti ole irtisanomassa!]

Ihmetyttää, että te perustelette vahvasti EU-direktiivillä kilpailuttamisen avaamista ja
vapaata kilpailutusta, mutta samaan aikaan te pyllistätte EU-direktiiville, joka määrittelee
laatustandardeja. Te teette heikompaa laatua kuin mitä direktiivi edellyttää. En ymmärrä
32



Pöytäkirjan asiakohta PTK 65/2017 vp
tätä ristiriitaista logiikkaa, että toisessa asiassa EU-direktiivi on pakottava ja toisessa asias-
sa sitä voidaan väheksyä.

Arvoisa puhemies! Postilaissa on kysymys siitä, että halutaan myös kirjejakelu vapaan
kilpailun alle. En tiedä, miten päin ajatellen harvaan asutuille seuduille, jotka eivät ole kan-
nattavia alueita nytkään, syntyisi kilpailua. Posti on siirtänyt vuosittain 100—200 miljoo-
naa euroa kannattavien alueiden tuotosta kannattamattomille alueille. Nyt Postin tulee kil-
pailuttaa kirjeiden jakelu — joka on muuten ainut lakisääteinen tuote — vuoden välein.
Tämä heikentää palvelua. Yrityksien motivaattorina toimii voiton tavoittelu. Nyt mikään
yritys ei kilpaile kannattamattomilla alueilla. Tämä heikentää myös Posti Oyj:n menesty-
misen mahdollisuuksia, sillä se on itse velvollinen jakamaan kirjeet näillä tappiollisilla alu-
eilla, joille ei yritystä tätä postinjakelua tule toteuttamaan. Posti tulouttaa valtiolle useita
kymmeniä miljoonia euroja joka vuosi. Miksi sahata omaan jalkaan?

Uusi postilaki nostaa jakelukustannuksia jopa 15—20 miljoonaa euroa vuodessa muun
muassa pakkokilpailutuksen ja sähköisten tietojärjestelmien vuoksi. Jatkossa tehdään pääl-
lekkäistä työtä, tulee lisää hallinnollista taakkaa ja lisää manuaalista lajittelua. Olemme
muiden postituotteiden osalta todenneet toimivuuden ongelmat. Ulkoistetut toimijat ovat
esimerkiksi lopettaneet työajan päätyttyä jakamisen ja vieneet postin kotiinsa tai jopa hy-
länneet postit. Tämä on uhka myös henkilökohtaisten kirjeiden osalta tämän lain astuessa
voimaan. Viestien perustuslaillinen salaisuus on uhattuna.

Harvaan asutussa maassa on onnistuttu tuottamaan laadukas ja toimiva postinjakelu 400
vuoden ajan, siis toimiva historia 400 vuotta, ja nyt se on uhattuna. Tämä on uhka tasa-ar-
volle, luotettavuudelle ja muun muassa yrittäjyydelle, kun myöhästymisistä aiheutuneita
kuluja ei korvata. Esimerkiksi sain yhteydenoton, jossa nettikaupassa toimivalta yrittäjältä
tuli viesti, ettei asiakas ole saanut hänen kirjepostina lähettämäänsä 100 euron hoitovoidet-
ta. Hän joutui lähettämään uuden uusin kustannuksin. Posti ei korvaa tätä aiheutunutta hait-
taa yrittäjälle. Viestintävirasto kertoo valitusten postipalveluista lisääntyvän. Direktiivi
määrää postin jaettavan viitenä päivänä viikossa. Hidastuminen kolmeen päivään ei ole di-
rektiivin mukaista. Posti on henkilökohtainen asia, ja sen on toimittava.

Arvoisa puhemies! Maailma muuttuu ja lait sen mukana. Tämä laki ei kuitenkaan ole
mielestämme vastaus, joka maailman muuttumiseen tulisi antaa. Digitalisaatio, tavoitteet
sähköisestä postilaatikosta ovat kannatettavia, mutta emme voi hypätä muutokseen, jossa
unohdetaan puoli miljoonaa suomalaista taloutta, joissa ei ole toimivaa verkkoyhteyttä si-
jainnin tai vaikka taloudellisten syiden vuoksi, tai ne henkilöt, joilla ei ole edes tätä digi-
taalista osaamista, ei niitä taitoja. Ennen kuin näihin siirrytään, pitää huolehtia, että jokai-
nen on yhdenvertaisesti huomioitu. Tällaisenaan laki siis eriarvoistaa kansalaisia. Ja vielä:
kone ei koskaan korvaa fyysistä palvelua. Surullista on tämä välinpitämättömyys ihmisiä
ja Postin työntekijöitä kohtaan, 2 500—3 000 Postin työntekijää, sillä heille, jotka vielä
jäljelle jäävät, jää vielä paine pakkokilpailutusten osalta ja sen vaikutuksesta tulevaan.

Olen huolissani huoltovarmuuden toteutumisesta. Muun muassa puolustusvaliokunta,
tämän talon valiokunta, huomautti, ettei valmistelussa ja kyseisessä laissa ole huomioitu
riittävästi poikkeusolojen velvoitteita. En lähtisi kyseenalaistamaan tämän talon toisen va-
liokunnan tekemää päätelmää. Edes tämä ei kuitenkaan muuttanut lakiesitystä. Valiokun-
nan puheenjohtaja totesi, ettei esitellyt lakia, koska valiokunnan mietintö on yksiselittei-
nen. Minusta laki, jonka hylkäämistä oppositiopuolueet esittävät, ei ole yksiselitteinen, ei
todellakaan. Moni hallituspuolueen edustaja on tänään todistanut, että nyt Posti toimii, jat-
33



Pöytäkirjan asiakohta PTK 65/2017 vp
kossa palvelut paranevat. Me pelkäämme, ettei näin käy. Todella toivon, että olen vääräs-
sä. Jos en ole, niin toivon, että kansa muistaa mielessään, ketkä tämän huonon lain tekivät.

16.31 Hannu Hoskonen kesk: Arvoisa rouva puhemies! Pari huomiota vielä postilaki-
keskusteluun: Ymmärrän opposition tuskan tässä asiassa, mutta pitää muistaa kuitenkin se,
että vapaassa maailmassa kilpailu on vapaata ja sille me emme kerta kaikkiaan mahda mi-
tään. Olin ymmärtävinäni opposition edustajien edellisistä puheenvuoroista, että tässä ol-
laan niin kuin maailmaa kaatamassa. Tämän lain tiimoilta ei yhtään ihmistä joudu työttö-
mäksi. Sillehän, että jakelukenttä on moninainen, en minä eikä kukaan edustaja mahda mi-
tään. Se, jakaako Posti Oyj tai joku muu yhtiö ne lehdet, ja se, onko tämä Postin kyseinen
työntekijä minkä liiton jäsen, on ihan eri asia. 

Joka tapauksessa postia jaetaan tässä maassa edelleen, ja sitten nämä kyseiset yhtiöt
palkkaavat työvoimaa, kun jaettava on. Meidän on pidettävä lainsäädännöllä huoli siitä,
että meidän palvelukenttämme säilyy elävänä ja nimenomaan että Posti jakaisi sinne maa-
seudulle, josta nyt demarit tuntuvat olevan todella huolissaan. Se suuresti liikuttaa minua,
että kerrankin te olette [Suna Kymäläisen välihuuto] maaseudusta huolissanne. Kyllä siel-
lä posti jaetaan todellakin. Tämä laki nimenomaan varmistaa sen ja mahdollistaa jopa pal-
velujen monipuolistumisen. Miksi te ette sitä halua tunnustaa? Näinhän se on. Sen postin
mukana voidaan jakaa nyt muutakin. Ennenhän, tähän asti, oli armoton kielto, että ei ole
saanut mitään muuta jakaa kuin Postiin tulevia kirjeitä, ja niin edelleen. Nyt sinne voi vie-
dä jotain muutakin. Elikkä tässä on myös mahdollisuuksia. Älkää, hyvät ihmiset, nähkö
mustaa aina mustana. Pimeän yön jälkeen seuraavana [Suna Kymäläinen: Musta, mustem-
pi, mustin!] päivänä tulee aurinko. Musta on musta, mutta älkää pelotelko ihmisiä sillä
mustalla. Tämä päivä nousee vielä huomennakin, ja varmasti jaetaan huomennakin postia.
Älkää, hyvät ihmiset, sortuko semmoiseen negatiivisuuteen, mitä te parhaillaan olette vil-
jelemässä. Aina kannattaa katsoa kokonaisuutta. 

Edustaja Taavitsainen sanoi, että nämä Posti Oyj:n Venäjällä tekemät toimet olivat tap-
pioita. Totta kai, kun liiketoimintaa harjoitetaan, siihen liittyy aina riski, sille ei mahda ku-
kaan mitään. [Suna Kymäläisen välihuuto] Mutta onhan Posti Oyj tuottanut 60 miljoonaa
viime vuonna osinkoakin. On otettu riskejä, se kuuluu normaaliin yritystoimintaan, älkää
sitä peljätkö. Moni yritys tekee valitettavasti [Puhemies koputtaa] tappiotakin mutta tekee
moni voittoakin ja maksaa veronsa ja palkkansa. Ei siinä ole mitään outoa. 

16.33 Satu Taavitsainen sd: Arvoisa puhemies! Perustehtävä on aina se, mitä pitää joka
ikinen päivä kirkastaa. Mikä on Postin perustehtävä?

Pyysin puheenvuoron sen vuoksi, että haluan vielä ottaa yhden asian esille — vähän
Hoskonen tuossa siihen jo puuttuikin — eli sen, minkälaisia työsuhteen ehtoja on. Eli nyt-
hän on taustalla myöskin se, että kun tässä postilaki ykkösessä yrityksille annettiin mah-
dollisuuksia toimia enemmän postinjakelussa, niin näissä yrityksissä on huonommat työ-
ehdot, huonompi palkka työntekijöillä. En menisi nyt kovin kehumaan Postin perustyönte-
kijöitten isoja palkkoja, elikkä ne ovat aika pieniä ihan Postillakin ja vielä pienempiä näis-
sä jakeluyhtiöissä [Suna Kymäläinen: Paitsi johdolla!] — paitsi johdolla, kyllä. Postin joh-
taja saa enemmän kuin Suomen presidentti elikkä yli 50 000 euroa kuukaudessa. 

Elikkä siis Postillahan on ollut tavoitteena se, että Postin pitäisi saada toimia samoilla
ehdoilla, samantasoisilla ehdoilla, kuin sen kilpailijat, eli tässä on menossa erittäin suuri
työntekijöiden halpuuttaminen. Halutaan vain maksaa pienempää ja pienempää palkkaa.
34



Pöytäkirjan asiakohta PTK 65/2017 vp
Täällä Helsingissäkin Helsingin Sanomien jakelua hoidetaan EarlyBird-systeemillä. Jaka-
jille maksetaan kymppi tunnilta, mutta se ei sisällä eläkemaksua ja sosiaaliturvamaksua.
Jakajat eivät ole yrittäjiä, vaan he ovat tällaisia itsensätyöllistäjiä, joitten kuuluu sitten
maksaa itse eläkemaksunsa. Meillä on, kuulkaa, tulevaisuudessa aika paljon köyhiä eläke-
läisiä, kun tällä tavalla näitä työehtoja poljetaan koko ajan, eihän niillä palkoilla elä. Kyllä
meidän pitää puolustaa myös ihmisten säällisiä palkkoja.

16.35 Eeva-Maria Maijala kesk: Arvoisa puhemies! Tässä keskustelussa tuotiin esille,
että poikkeusolojen velvoitteita ei ole liikenne- ja viestintävaliokunnassa huomioitu toisen
valiokunnan esittämien toiveiden mukaisesti. Ne on huomioitu, ja se on todella otettu huo-
mioon ja asia on varmistettu, että Puolustusvoimien poikkeusoloasiat ovat varmasti kun-
nossa sen mukaisesti.

Sitten posti ei ole tällä hetkellä tämän lain mukaan sanomassa väkeä irti. Viime aikoina
on palkattu henkilöstöä jopa lisää tarpeen mukaisesti.

Ja sitten se, että yleispalveluvelvoitteella ei tällä hetkellä tämän nykyisen lain mukaan
saa tuottaa voittoa. Eli Posti Oyj:n on tuotettava se voittonsa kaikesta muusta yritystoimin-
nasta, ja se on onneksi onnistunut sillä laajalla liiketoiminnallansa tuottamaan sitä voittoa,
ja sen ansiosta on saatu hoidettua sitten palvelut kaikkialla Suomessa.

Viimeiseksi sanon sen, että valtio harjoittaa jo tällä hetkellä omistajaohjausta aika pal-
jon. Ja yksi ohjauskeino on hallintoneuvosto, jonka jäsenten tulisi tiedostaa, kuinka mer-
kittävä rooli heillä on Postin ohjaamisessa ja valvonnassa hallintoneuvostosta käsin.

16.36 Hannu Hoskonen kesk: Arvoisa rouva puhemies! On selvää, että voimassa olevia
työehtosopimuksia ja muitakin sopimuksia kunnioitetaan. Se on lähtökohta, josta ei tingitä
milliäkään. Mutta sille, että maailma on muuttunut tällaiseksi, kilpailua on tullut lisää, me-
hän emme mahda mitään.

Kävin tuossa muutamassa itäsuomalaisessa kaupungissa tämän kansanedustajan tehtä-
vän takia. Siellä eräässä tilaisuudessa moitittiin Posti Oyj:tä siitä, kun joku pakettijakelu ei
ollut mennyt ihan putkeen. Esitin siinä tilaisuudessa sitten kysymyksen, että oletteko te
ihan varma, että tämä jakeleva yhtiö on ollut nimenomaan tämä heidän mainitsemansa vai
onko se ollut ehkä kaupungissa vaikuttava joku muu jakeluyhtiö. Joensuussakin, tiedän, on
monta yhtiötä, jotka jakavat esimerkiksi esitteitä. Tässä kun syyllistetään aina ihmisiä tai
toimijoita, niin kannattaa aina harkita ja valita sanansa, ettei lähdetä haukkumaan sellaista
puuta, missä teertä ei todella istu.

Toivoisin nyt tässä asiassa, kun postilaki nyt on käsittelyssä, että saadaan markkinoille
tänne postinjakelun yhteyteen myös muutakin toimintaa, ja se nimenomaan maaseudulle
on hyvä asia. Maaseudun palvelut on turvattu, ja sille, että kaupungissa on kova kilpailu, ei
mahda tässä maailmassa enää kukaan mitään. Onko se kenenkään vika, että joku myy hal-
vemmalla muovisankoja kuin toinen? En osaa kuvitella, kenen vika se olisi. Mutta maail-
ma vain on tällainen, ja sillä selvä.

16.38 Satu Taavitsainen sd: Arvoisa puhemies! Ihmettelen vähän edustaja Hoskosen sa-
nomisia siitä, että aivan kuin se olisi jotain ihmettä, että me puolustamme maaseutua. Me
puolustamme oppositiosta sekä maaseutua että kaupunkilaisia, koska meidän mielestäm-
me ihmisiä pitää kohdella tasavertaisesti, ja tämä laki eriarvoistaa ihmiset. Katson itse tu-
levani aika syvältä sieltä maaseudulta, Itä-Suomesta. Etelä-Savo, Etelä-Karjala, Kymen-
35



Pöytäkirjan asiakohta PTK 65/2017 vp
laakso — siellä on paljon maaseutua, ja silti siellä toimii varhaisjakeluyhtiöitä. Eli niitten
alueella tulee sitten olemaan, myös siellä maaseudulla, kolmena päivänä jakelu. [Hannu
Hoskosen välihuuto] Tämän lain käsittely valiokunnassa oli myöskin siinä mielessä perin
ihmeellistä, että ei ole tiedossa kellään niitä karttoja, miten näitten jakeluyritysten rajat me-
nevät, eli me emme vielä siis tiedä, niitä karttoja varmaan parhaillaan tehdään.

Tiedättehän sen, että nämä varhaisjakelualueet myöskin muuttuvat sen mukaan, miten
ihmiset tilaavat lehtiä. Eli sehän voi muuttua huomenna: kun joku jättää tilaamatta lehden,
niin sen jälkeen sinne ei enää jaeta varhaisjakelua. Ja myöskin yritykset voivat lopettaa toi-
mintansa. Ei niitä voi pakottaa toimimaan vuosi eteenpäin ja sitten vasta tarkastella tätä ja-
kelua. Eli miten ihmisiä kohdellaan tulevaisuudessa lain edessä? Mistä ihmiset tietävät, pi-
täisikö heille tulla kolmena vai viitenä päivänä, kun se jakelualue voi muuttua ihan viikko-
jenkin sisällä?

16.40 Eeva-Maria Maijala kesk: Arvoisa puhemies! Kenenkään ei tarvitse tietää itse,
kuuluuko kolme- vai viisipäiväiseen yleispalvelujakelualueeseen.

Se, mitä edustaja Taavitsainen sanoi näistä varhaisjakelualueista: Viestintävirasto tulee-
pi määrittelemään nämä alueet erittäin tarkasti. Se tulee myös kantamaan vastuun siitä, että
nämä karttamäärittelyt ovat toimivat. Ja minä ainakin olen täysin vakuuttunut sen perus-
teella, mitä meille valiokunnassa asiasta sanottiin, että nämä kartta-asiat ovat kunnossa ja
sen mukaisesti jokainen suomalainen tuleepi saamaan sen lehden vähintään viitenä päivä-
nä viikossa, jos tilaa postia viitenä päivänä viikossa — mutta eihän sitä postia pysty tule-
maan enempi kuin sitä tilaapi itsellensä.

16.40 Suna Kymäläinen sd: Arvoisa puhemies! Olen kyllä eri mieltä siitä, kun tässä edel-
tävä edustaja juuri totesi, että kenenkään ei tarvitse tietää, kuuluuko kolmen vai viiden päi-
vän jakelualueeseen: Erityisesti yrittäjien, jotka mainostavat lehdissä tai muissa, tulee kyl-
lä se tietää. Sillä on ihan merkittävä vaikutus heidän toimeentuloonsa ja siihen, ovatko ne
mainokset oikeissa lehdissä ja oikeina päivinä.

Mitä tulee edustaja Hoskoseen, niin ongelma on juuri se, että postitoimijoita on jo nyt
niin paljon. Ihmiset eivät tiedä, mikä postitoimija on jakanut minkäkin kirjeen, tulee vää-
rinjakeluita, ja ihmiset palauttavat näitä väärin jaettuja posteja sitten Postiin, jossa Posti
Osakeyhtiö joutuu sitten keräilemään ja tekemään työtä näitten uudelleen jakamiseksi.
[Hannu Hoskosen välihuuto] Tästä erityisesti pitäisi hallintoneuvoston jäsenten olla huo-
lissaan Posti Osakeyhtiön tehtäviä miettiessään, onko se Posti Osakeyhtiön tehtävä huoleh-
tia niistä posteista, jotka toiset toimijat ovat huolimattomasti jakaneet tai jättäneet jakamat-
ta.

16.42 Satu Taavitsainen sd: Arvoisa puhemies! Kyllä minunkin on nyt ihan pakko puut-
tua siihen, ettei mukamas ihmisten tarvitsisi olla tietoisia siitä, kuuluvatko he kolme- vai
viisipäiväiseen jakeluun. Kyllä se on ihan semmoinen merkittävä asia, mikä moniakin ih-
misiä kiinnostaa. Ja sitten se, että tässä esityksessä nimenomaan sanotaan, että sellaisilla
alueilla, joissa on tarjolla sanomalehtien varhaisjakelu, voi olla kolmepäiväinen jakelu.
Mutta kun tuo voi muuttua, ja se muuttaa sen naapurinkin tilanteen, miten lehtiä tilataan.
Vaikkei naapuri tilaisikaan, niin se muuttaa hänenkin postin jakeluaan, kuuluuko hän sit-
ten kolme- vai viisipäiväiseen. Kyllä minä sanon, että tällainen lain säätäminen, joka pe-
36



Pöytäkirjan asiakohta PTK 65/2017 vp
rustuu siihen, missä toimii jokin yksityinen yritys ja missä ei, on kyllä todella perin kum-
mallista.

16.43 Mirja Vehkaperä kesk: Arvoisa puhemies! Viestintävirasto todellakin määrittelee
parhaillaan näitä varhaisjakelualueita ja alueita, joissa ei siis ole sitä varhaisjakelua, ja sitä,
miten niissä sitten tämän jakelun kilpailutus pitää toteuttaa. Mutta se on jakelualueena mi-
nimi. Posti Oy:hän voi tulevaisuudessa kilpailuttaa jakelun osalta minkälaisia alueita ta-
hansa koskien, voi melkein sanoa, mitä jaettavaa tahansa. Siellä voi olla niitä paketteja
isompiakin kuin yleispalveluvelvoite on ja niin edelleen. Eli tämä jätetään kyllä yrityksen
itsensä mietittäväksi, mikä on liiketaloudellisesti kannattavaa, mutta minimitaso siihen
yleispalveluun eli kansalaisten peruspalveluitten toteuttamiseen on lainsäädännössä nyt
asetettu. 

Ja mitä tulee, puhemies, väärin jaettuun postiin, niin kyllähän Posti Oy voi tulevaisuu-
dessa varmasti jakelufirmojen kanssa tehdä myöskin sopimuksen siitä, kuka vastaa, miten
vastaa ja millä tavalla vastaa ja miten sitten peritään väärin jaettujen postien käsittelystä ja
uudelleen lähettämisestä tulevat kustannukset. Tämä on minusta liiketaloudellisesti ajatel-
tuna Posti Oy:n oma asia.

16.44 Eeva-Maria Maijala kesk: Arvoisa puhemies! Edustaja Vehkaperä sanoi sen, mut-
ta todellakin meillä on onneksi Posti, joka viime vaiheessa pystyy huolehtimaan näistä vää-
rin jaetuista posteista, että niitä ei mene roskiin eikä muuallekaan sen jälkeen. Aikaahan
siinä enemmän menee, mutta meidän pitää muistaa, että jokainen, joka harjoittaa liiketoi-
mintaa, on velvollinen hoitamaan sen asian oikealla tavalla ja laillisesti. Kyllähän kaikkia
velvoittaa lainsäädäntö ja rikosoikeudellinenkin lainsäädäntö.

16.45 Satu Taavitsainen sd: Arvoisa puhemies! Vielä sanoisin tästä asiasta, mitä olem-
me suuresti ihmetelleet: Tämä osoiterekisterihän on Postin omaisuutta ja sen yksi nimen-
omainen kilpailuvaltti, niin kuin millä tahansa yrityksellä on se perusjuttu, minkä nojalla se
sitä toimintaansa tekee, ja tämähän nyt sitten pakotetaan antamaan kilpailijoille edulliseen
hintaan. Tällä hetkellähän Posti on saanut siitä periä hinnan, ja se on ollut sen verran kova
hinta, että kilpailijat eivät ole sitä halunneet maksaa, ja nyt hinta pakotetaan alas, jolloin
kilpailijat sitten saavat nämä osoitteet. Vertaisin tätä aivan samaan tilanteeseen VR:n osal-
ta, kun on ollut nämä suunnitelmat, että VR:n pitää luovuttaa kalustonsa edulliseen hintaan
kilpailijoille, jotka tulevat raideliikenteeseen mukaan. Kun täällä on hirveästi perätty tätä
markkinataloutta, niin millä nimikkeellä te kutsuisitte tällaista markkinataloutta, että yri-
tys pakotetaan antamaan kalustonsa toiselle kilpailijalle mahdollisimman alhaisella hinnal-
la, jotta se toinen sitten pärjäisi? Mitä markkinataloutta tämä on? 

Sitten vielä tästä Postin osoitteitten luovuttamisesta: Kyllä tässä maailmanajassa, kun on
erilaisia kyberhyökkäyksiä ja vaikka minkänäköistä hybridivaikuttamista, ihmisten osoit-
teet eivät ole mitä tahansa luovutettavaa materiaalia, varsinkin kun postilain ykkösvaiheen
jälkeen oikeastaan kuka tahansa pystyy ilmoittautumaan postiyritykseksi ja pyytämään
nämä osoitteet. Siinä kerkeää kuulkaa suuri vahinko tapahtua — vaikka sanotaan, että no,
se on laitonta ja niin edelleen — kun sitten vasta jälkeenpäin todetaan, kun nämä osoitteet
[Puhemies koputtaa] on jo annettu, että vahinko pääsi tapahtumaan.
37



Pöytäkirjan asiakohta PTK 65/2017 vp
16.47 Pertti Hakanen kesk: Arvoisa rouva puhemies! Tulin tähän keskustelun ihan lop-
puvaiheessa ja totean vain nopeasti, että tuntuu taas vähän siltä, että hallitus tekee esityk-
sen, joka on hyvin puolustettavissa maaseudun syvissä riveissä, niin kuin edustaja Taavit-
sainenkin täällä tuo esille, mutta kuitenkin on muutosvastarintaa, kun tehdään jotain muu-
tosta ja kehitetään eteenpäin. Elikkä mikä se SDP:n malli sitten oikeasti voisi olla tässä
asiassa, koska olette kaatamassa tätä koko lakia? En minä oikein tässä nyt äkkiä päässyt
hoksalle, että mikä tässä nyt on se idea. [Välihuutoja sosiaalidemokraattien ryhmästä]

Sitten puhutaan, pitääkö tietää, tuleeko kolmena päivänä vai viitenä päivänä jakelu. Se
on tärkeää, että lainsäädäntö velvoittaa jakamaan viitenä päivänä maaseudulla postia. Se
on se tärkeä. Älkää aina kyseenalaistako sitä, miksi pitää olla näin, kun laki velvoittaa, että
se viitenä päivänä jaetaan. Sen jälkeen, jos sitä kilpailua ei synny, Postihan se jakaa sitten.

Yleiskeskustelu päättyi.

Eduskunta hyväksyi hallituksen esitykseen HE 272/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
38


