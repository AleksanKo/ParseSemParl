















































DEMAB4D.tmp.xml


Pöytäkirjan asiakohta PTK 50/2018 vp
Pöytäkirjan asiakohta 

PTK 50/2018 vp

Täysistunto

Keskiviikko 16.5.2018 klo 14.03—16.49

7. Hallituksen esitys eduskunnalle laiksi pelastuslain muuttamisesta
Hallituksen esitys HE 64/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

14.11 Sinuhe Wallinheimo kok:  Arvoisa puhemies! Lähetekeskusteluun olemme saa-
neet jälleen yhden hallituksen norminpurun kärkihankkeeseen kuuluvan esityksen. Tällä
kertaa kohteena on nuohousala, jolla, jos tämä esitys siis menisi tällaisenaan läpi, olisi jat-
kossa koko maassa vapaasti kilpailtua yritystoimintaa nykyisen piirinuohousjärjestelmän
sijasta. Esityksen tueksi löytyy kaksi hyvää perustetta. Paitsi että ehdotettu muutos lisäisi
nuohousalan kilpailua, puhuu sen puolesta myös se, että osassa maata perinteisestä piiri-
nuohousjärjestelmästä on siis jo luovuttu. Muutosta on kannattanut myös valtaosa tällä het-
kellä nuohoojien kilpailuttamisesta vastaavista pelastuslaitoksista.

Arvoisa puhemies! Esitys ei sen sijaan puuttuisi nuohoustoiminnan pätevyysvaatimuk-
siin. Jatkossakin nuohoustyötä tekevällä kelpoisuusvaatimuksena on nuohoojan ammatti-
tutkinto, mikä takaa sen, että nuohoustoiminnan laatutaso säilyy koko maassa korkeatasoi-
sena. Alan jatkon kannalta voisi kuitenkin olla perusteltua pohtia koko nuohousalan tehtä-
vänkuvan laajentamista, kuten muutamat nuohousalan ammattilaiset hallituksen esityksen
luonnokseen annetussa lausunnossa esittivät. Miksi ei nuohooja voisi tehdä myös palo- ja
häkävaroittimien tarkistuksia tai raportoida asumisturvallisuudessa havaituista ongelmista
pelastuslaitokselle?

Olisin myös kääntymässä sille kannalle, että laissa olisi järkevää säilyttää nuohoojien
velvoite ilmoittaa tulisijassa tai hormissa havaituista palovaaraa aiheuttavista ongelmista,
pelastuslaitokselle tietenkin. Tätä pidettiin monessa lausunnossa tärkeänä, koska kiinteis-
töissä ei välttämättä ymmärretä vikojen korjaamisen tärkeyttä. Lisäksi nuohousalan va-
pauttaminen kilpailulle edellyttää myös sitä, että muutoksen valtakunnalliseen viestintään
panostetaan, jotta kiinteistöjen omistajat osaavat toimia uuden lain puitteissa. Aikaa tähän
onneksi on riittävästi, sillä ehdotetun lain pitäisi astua voimaan vasta ensi vuoden alusta.

On myös päivänselvää, että muutoksen vaikutuksia nuohouspalveluiden hintaan ja alu-
eelliseen saatavuuteen pitää seurata tarkasti. Jos isoja ongelmia ilmenee, tulee niihin rea-
goida välittömästi.

Näillä reunaehdoilla, arvoisa puhemies, kannatan tätä esitystä ja sen asianmukaista kä-
sittelyä tässä talossa.
 Tarkistettu
4.1



Pöytäkirjan asiakohta PTK 50/2018 vp
14.15 Sisäministeri Kai Mykkänen (esittelypuheenvuoro):  Arvoisa puhemies! Käsillä
on todella hallituksen ehdotus pelastuslain muuttamiseksi siten, että pelastuslaitoksilta
poistetaan velvoite huolehtia nuohouspalveluiden järjestämisestä, mikä käytännössä siis
tarkoittaa silloin kilpailun vapauttamista nuohouspalveluissa, kun samalla velvollisuus
huolehtia kiinteistön nuohouksen asianmukaisesta hoitamisesta kuitenkin kiinteistönomis-
tajalla jatkossakin tulisijojen ja savuhormien säännöllisen nuohouksen osalta säilyy. 

En lähde toistamaan kaikkea sitä, mitä tässä edustaja Wallinheimo jo esityksen osalta ai-
van oikein kuvasi, mutta sanoisin, että se olennainen asetelma näkyy siinä, että meillä on jo
nyt Etelä-Karjalassa ja Itä-Uudellamaalla ollut useita vuosia vapautettuna kilpailu ja koke-
mukset ovat pääosin hyviä. Kilpailu on todella tuonut tarjontaan monipuolisuutta, ja us-
kon, että nyt kun, jos eduskunta näin suo, kilpailu vapautuu koko maan alueella, niin myös-
kin Wallinheimon viittaamat uudenlaiset monipuolisemmat palvelukonseptit lähtevät täs-
tä kehittymään. Luulen, että se on juuri se alue, joka ehkä kymmenen vuoden päästä näyt-
täytyy suurimpana muutoksena, mihin tämä esitys on vaikuttanut, ei niinkään se, tapahtuu-
ko hintatasossa joillain alueilla alentumista tai tarvitseeko jollain alueella tehdä erityistoi-
mia, niin että tarjontaa syntyy riittävästi, vaan se, että nuohooja toteuttaa varsinkin harva-
asutusalueella samalla muita palveluita, jotka tietysti ensisijaisesti voivat liittyä tulisijoi-
hin ja paloturvallisuuteen, minkä takia tietysti pelastusmielessä on myös mahdollisuus saa-
da enemmän hyötyä nuohouksesta kuin tähän asti. Mutta ne voivat tietysti myös liittyä
muihin kotitaloustöihin, joiden kautta sitten myöskin tarjontaa pystytään nykyistä laajem-
min järjestämään.

Myöskin jos katsoo yrittäjien kannalta tätä asiaa, meillä on maassamme tällä hetkellä
noin 800 nuohoamiseen erikoistunutta yrittäjää, pääasiassa yksinyrittäjiä, ja tällä hetkellä
heistä merkittävä osa on ikään kuin torpparin asemassa niin, että piirinuohoojia on nelisen-
sataa ja pääosa lopuista on ikään kuin piirinuohoojien renkeinä, vähän niin kuin taksijär-
jestelmässä on ollut tapana. Nyt tämän jälkeen meillä torpparilaitos siirtyy historiaan
myöskin nuohoamisen osalta, ja uskon, että tämä myös edistää tämän alan kehittymistä
eteenpäin.

Edustaja Wallinheimo myös mainitsi, että tässä on lausunnoissa tuotu esiin erinäisiä yk-
sityiskohtia muun muassa ilmoitusvelvollisuuksiin pelastuslaitokselle. Minusta on oikein
hyvä, että eduskunta valiokunnissa harkitsee myös yksityiskohtia, miten tämä muutos teh-
dään tuntuvasti niin, että saadaan alaa eteenpäin ja yrittäjyyttä vapautettua tälläkin alueella
ja normeja niiltä osin purettua kuin ne eivät tarpeellisia ole, mutta samalla tehdään tämä
muutos hallitusti. Sen takia tässä yhteydessä emme myöskään esitä muutoksia määrättyi-
hin nuohousväleihin, vaan jatkossakin kerran vuodessa jatkuvassa asuinkäytössä oleviin ja
kolmen vuoden välein vapaa-ajan asuinkäytössä oleviin kiinteistöihin nuohous hormeihin
ja tulisijoihin tulisi järjestää.

Esitys on todella jätetty nyt eduskunnalle ja tarkoitettu tulemaan voimaan ensi vuoden
alusta.

14.19 Markus Mustajärvi vas (vastauspuheenvuoro): Arvoisa puhemies! Ministeri maa-
lasi kyllä aika ruusuisen kuvan tästä muutoksesta, ja sen, mitä hän toi myönteisiä puolia
esille, niin toi kyllä enemmistön ehdoilla. Mutta kannattaisi miettiä, mitä tämä muutos tar-
koittaa haja-asutusalueille: riski siihen, että palveluitten saatavuus heikkenee, on ilmeinen,
ja riski hintojen nousuun kasvaa. Esimerkiksi omassa kunnassani asukkaita on 0,15 asu-
kasta neliökilometrille. Se on Länsi-Euroopan harvimmin asuttu alue. Kunnan pinta-ala on
2



Pöytäkirjan asiakohta PTK 50/2018 vp
lähemmäs 6 500 neliökilometriä, ja on hyvinkin todennäköistä, että nuohouksen peittopro-
sentti laskee, käyntikertojen määrä laskee, ja on yksinkertaisesti niin, että kun näissä kau-
kaisemmissa talouksissa hinta nousee, niin jätetään se nuohooja tilaamatta ja tingitään sii-
tä, mitä laki edellyttää. Ja silloin sillä kiinteistön omistajalla, rakennusten omistajalla, on
kyllä itsellään entistä suurempi riski, ja hän saattaa ottaa sen oman riskinsä siitä, ettei ole
varaa maksaa niitä nuohousmaksuja.

14.20 Maria Tolppanen sd (vastauspuheenvuoro):  Arvoisa puhemies! Tässä nyt täytyy
ensin todeta se, että tässä nyt kyllä hallitus jatkaa taas tätä omaa linjaansa, mikä tähänkin
saakka on ollut, eli julkisen puolen toimia siirretään yksityiselle puolelle. Tässä asiassa tu-
lee olemaan erittäin paljon riskejä, ja riskit ovat juurikin haja-asutusalueilla ja tuolla laa-
jalla preerialla, mistä tulen, eli Pohjanmaalla. Siellä on paljon vanhoja omakotitaloja ja
vanhoja ja vanhenevia naisia, pohjalaisia naisia, jotka asuvat yksin siellä mökissään. Jos ei
kukaan muistuta siitä, että nyt pitäisi nuohota, on erittäin suuri vaara, että nuohous jää te-
kemättä, kun piirinuohousjärjestelmää ei ole. Ja jos me ajattelemme Suomea, missä on ko-
vat pakkaset, täytyy paljon lämmittää ja talot ovat vanhoja, niin se on huono yhtälö palo-
turvallisuuden kannalta. Onko tässä, arvoisa ministeri, otettu huomioon se, että jokaiseen
torppaan varmasti saadaan se nuohooja kerran vuodessa?

14.21 Jari Myllykoski vas (vastauspuheenvuoro):  Arvoisa herra puhemies! Kaksi tässä
edellä käytettyä puheenvuoroa olivat tavallaan niin kuin ryöstö. Mutta haluaisin kysyä mi-
nisteriltä: kun tämä ulkoistetaan ja meillä on tänä päivänä erilaisia yrityksiä, jotka tunkevat
tänne niin sanotulle markkinalle ja sanovat, että nyt teidän hormistonne on tässä ja tässä
kunnossa ja teidän pitää uusia se, niin kuinka käy sellaisten lainsäädännöllisten paloturval-
lisuusvaatimusten, ja kun tehdään sitten tavallaan tämmöistä pakkomyyntiä, kun avataan
tätä enemmän erilaisille toimijoille, niin kuinka se estetään, ettei tule tämmöistä markki-
naa? Mutta tärkeintä on: kuinka voimme huolehtia paloturvallisuudesta, jos ei ole säännöl-
lisyyttä niin, että nuohoojapiirijärjestelmä edelleen on voimissaan?

14.22 Ari Torniainen kesk (vastauspuheenvuoro):  Arvoisa herra puhemies! Kiitos mi-
nisterille tästä esittelystä. Ymmärrän, että tämäkin hallituksen esitys aiheuttaa epävar-
muuksia ja myöskin puolesta ja vastaan keskustelua. Ministeri viittasi, että Etelä-Karjalas-
sa tämä järjestelmä on ollut jo käytössä, ja näin todellakin on. Muistan sen ajan, kun se otet-
tiin sinne Etelä-Karjalaan käyttöön. Silloin siinä oli epäilyksiä, mutta voin itse todeta, että
tämä nyt hallituksen esittämä järjestelmä on ollut toimiva ja myöskin yrittäjiä on riittänyt
nimenomaan Etelä-Karjalassa, ja se nuohousjärjestelmä on ollut jo useamman vuoden toi-
minnassa.

Rakennuksen omistajalla tai haltijalla säilyy edelleenkin velvoite huolehtia nuohoukses-
ta säädettyjen nuohousvälien mukaan. Nuohousvälithän eivät ole nyt muuttumassa, ja se
on hyvä asia. Hyvä asia on omasta mielestäni myöskin se, että pelastuslaitokset valvoisivat
edelleen kiinteistöjen nuohousvelvoitteen toteutumista [Puhemies koputtaa] nykyiseen ta-
paan.

Omasta mielestäni tärkeää on, että pätevyysvaatimukset nuohousalalla säilyvät myös-
kin edelleen.
3



Pöytäkirjan asiakohta PTK 50/2018 vp
14.24 Hannu Hoskonen kesk (vastauspuheenvuoro): Arvoisa herra puhemies! Aivan oi-
kein, kuten edustaja Torniainen hyvästi avasi tätä asiaa syvällisemmin. Kannattaa muistaa
vielä yksi asia tämän päälle: Koska kiinteistön omistaja tai haltija joka tapauksessa vastaa
siitä kiinteistön turvallisuudesta, niin meillähän on tietenkin jokaisella omassa kiinteistös-
sään jonkunasteinen vakuutus, ja kannattaa muistaa sekin, että jos ei ole tätä nuohousta teh-
nyt ja sattuu se talo palamaan ja sattuu hormipalo tulemaan, niin mikään vakuutus ei silloin
ole voimassa. Kyllä tässä tätä henkilökohtaistakin vastuuta joutuu pikkusen kantamaan, ja
itsekin niitä nuohousmaksuja kahdesta kiinteistöstä joudun maksamaan mutta ilomielin
minä sen maksan, kun tiedän, että saunaa saa mökillä lämmittää ilman pelkoa siitä, että
mökki palaa, taikka vuolukiviuunia kotona kun lämmitän, niin sekin tuntuu mukavalta,
kun tietää, että vielä ensi kerrallakin on uuni, mitä lämmittää. Että kannattaa näissä asiois-
sa nähdä pikkusen valoisiakin puolia. Totta kai pelastustoimi ja palotoimi valvovat näitä
asioita ja pitävät niitä palotarkastuksiakin, ovatko paikat turvallisesti hallinnassa ja hyväs-
sä kunnossa, mutta siihen ylhäältä johdettuun, että kaikki [Puhemies koputtaa] olisi annet-
tu valmiina, en aina jaksa uskoa.

14.25 Päivi Räsänen kd (vastauspuheenvuoro): Arvoisa puhemies! Kokemukset osoitta-
vat kyllä, että sääntelyn purkaminen on sujunut aika lailla hyvin, ja todellakin tässä suh-
teessa tämän nuohouslainsäädännön suhteen itse olen aika luottavainen, mitä tulee tähän
lakiesitykseen.

Mutta kysyn ministeriltä: kun täällä perusteluissa pidetään mahdollisena kuitenkin, että
viestinnästä huolimatta piirinuohouksen loppuessa nuohouksen toteutumisen taso laskee
nykyisestä — tällä hetkellähän tuo nuohouksen toteutuminen on noin 70 prosenttia, ja tääl-
lä spekuloidaan, että se voisi laskea 60 prosenttiin — niin miten arvioitte, mikä merkitys
tällä on paloturvallisuuden kannalta, [Puhemies koputtaa] jos tämä toteutuu?

Ensimmäinen varapuhemies Mauri Pekkarinen: Puhujalista.

14.26 Sirpa Paatero sd: Arvoisa herra puhemies! Piirinuohousjärjestelmän purku on yksi
yksityistämisen lisäjatke tämän hallituksen muihin listoihin, joissa julkiselta puolelta kiel-
letään toiminta ja se annetaan pääasiassa yksityisten hoidettavaksi. Mutta samalla tavalla
kuin näissä muissakin, tässä toteutuu se, että valvonta joka tapauksessa jää julkiselle puo-
lelle, ja valvonnan järjestäminen on ollut tähän mennessä huomattavasti helpompaa, kun
pelastuslaitokset ovat kilpailuttaneet ja tienneet ne nuohoojat, yhtiöt tai yrittäjät, minkä jäl-
keen se valvonta on ollut helpommin hoidettavissa. Norminpurku on mukavan kuuloinen
sana ja varmaan monessa kohden tarpeellinen, mutta monesti normeja on tehty myöskin
sitä varten, niin kuin tässäkin tapauksessa, että on haluttu pitää huolta paloturvallisuudes-
ta, ja minun mielestäni se on perusteena yhä edelleen aika relevantti, että halutaan huoleh-
tia paloturvallisuudesta.

Todellakin, Etelä-Karjalassa ja Uudellamaalla on kokeiltu tätä järjestelmää, elikkä siel-
lä sitä piirijärjestelmää ei tällä hetkellä ole, ja palaute on ollut ihan suht hyvää. Mutta kun
katsoo Pelastusalan Keskusjärjestön tilastoja näiltä alueilta, niin niillä alueilla, missä piiri-
nuohousjärjestelmä on yhä edelleen toiminnassa, nuohouksista on toteutunut noin 80 pro-
senttia, mutta alueilla, missä on luovuttu tästä järjestelmästä, mennään 50—60 prosenttiin.
Elikkä se nuohousten vuosittainen toteutuminen heikkenee huomattavasti — se on jo näh-
ty, että se on heikentynyt näillä alueilla.
4



Pöytäkirjan asiakohta PTK 50/2018 vp
Jos normeja puretaan niin, että me tiedämme, että meidän paloturvallisuus vaarantuu,
niin tällä hetkellä ja mielestäni ennemminkin olisi voinut arvioida toiseen suuntaan tai sit-
ten voisi miettiä jonkun mallin tähän väliin, että mitenkä se yhä edelleenkin saadaan tur-
vattua niin, että kaikki kiinteistöt ovat tämän piirissä. Nimittäin yhä edelleenkin, niin kuin
ministeri totesi, nämä vuosittain hoidettavat velvoitteet omakotitalojen osalta ja kolmen
vuoden välein kaikkien mökkien tai vapaa-ajanasuntojen osalta ovat olemassa jokaiselle
henkilökohtaisesti.

Pelko on siis erityisesti haja-asutusalueiden nuohouksesta. Minulla on ministerille
myöskin yksi kysymys siitä, mitä tapahtuu niissä tapauksissa, jos tätä niin sanottua kilpai-
lua, markkinaa ei tule: kuka siinä tapauksessa? Kun soten osalta sinne lakiin on kirjoitettu,
että maakunnan on silloin järjestettävä, ja tässä laissa kielletään pelastuslaitoksilta tämän
toteuttaminen, niin onko sitten niin, että jos tämmöistä markkinaa ei tule, niin siinä tapauk-
sessa se on tee se itse -miehet, vai onko niin, että pelastuslaitoksen joka tapauksessa pitää
se sitten hoitaa omalla henkilöstöllä?

Pelkona on myöskin se, että hinta nousee. Voin vain kuvitella, että kun alueilla, joilla on
— niin kuin äsken mainittiin — talojen välit kymmeniä kilometrejä tai niitä mökkejä on
saaristossa tai muualla, tällä hetkellä on voitu järjestää niin, että sama nuohooja käy saman
päivän tai muutaman tunnin aikana kaikki vierekkäiset läpi, niin nyt kun tämä järjestelmä
poistuu, oletettavaa on, että hinta nousee. Nimittäin kun puhuttiin jätelaista, että niitä jä-
teautoja rupeaa ajelemaan siellä peräkkäin niin, että samaan kortteliin ajaa neljä viisi jä-
teautoa, kun niitä nyt on hoitanut yksi, niin tässähän tulee tapahtumaan vähän samalla ta-
valla.

Myöskin Kiinteistöliitto on ollut kriittinen paloturvallisuuden heikkenemisestä siitä
syystä, että nuohousvälit oletettavasti pitenevät.

Kuntaliitto on myöskin kiinnittänyt huomiota, samoiten kuin muutamat pelastuslaitok-
set, omavastuuseen muun muassa ikääntyvien ihmisten osalta, että mitenkä tulee muistu-
tus varmaan johonkin digitaaliseen kännykkään ikäihmisille, että pitää muistaa se nuohous
tilata ja mistä sen tilaa. Etsit netistä sitten niitä nuohousfirmoja. Me tiedämme, että tämä ei
vain ole realismia aika monille haja-asutusalueilla asuville ihmisille, jotka ovat tähän men-
nessä turvautuneet siihen tietoon, että kerran vuodessa tulee se lappu, milloin on nuohous-
aika, ja jos se ei sovi, niin sitten ilmoittaa. Vaatii aika paljon myöskin tiedotukselta, jotta
tämä menisi kaikille kansalaisille läpi.

Kritiikkiä on tullut myöskin Pelastusalan Keskusjärjestöltä, joka on siis nyt jo todennut
tämän tilanteen, että niillä alueilla, missä tämä testi on tehty, nuohousvälit ovat pidenty-
neet, elikkä paloturvallisuus on jo heikentynyt. Normeja tarvitaan, ja joskus ne ovat erit-
täin tarpeellisia. Kannattaa miettiä, kannattaako kaikkea turvallisuutta ihan näin vain hu-
kata.

14.31 Päivi Räsänen kd:  Arvoisa puhemies! Keskustelua nuohoussääntelyn uudistami-
sesta on käyty pitkään, ja itse kyllä suhtaudun hyvin avoimesti tähän esitykseen ja näen,
että periaatteessa tällä sektorilla sääntelyn purkaminen voi tuottaa myönteisiä tuloksia. Ko-
kemukset ovat olleet hyvät siellä, missä piirinuohousjärjestelmästä on luovuttu, niin hin-
nan kuin myös palveluiden saatavuuden suhteen.

Mutta kun nuohouspalvelu järjestetään ennen muuta paloturvallisuuden vuoksi, mieles-
täni tämä kysymys on kyllä edelleen aika kriittinen. Itseäni todellakin huolestuttaa se, että
täällä perusteluissa arvioidaan, että tämä nuohouksen toteutumisaste saattaisi laskea sieltä
5



Pöytäkirjan asiakohta PTK 50/2018 vp
70 prosentista 60 prosenttiin, mikä tarkoittaisi sitä, että vuosittain nuohottaisiin noin
110 000 kiinteistöä vähemmän kuin nykyisin.

Täällä perusteluosiossa, jossa puhutaan vaikutuksesta paloturvallisuuteen, todetaan
mielestäni hiukan ristiriitaisesti, kun toisaalta todetaan, että paloturvallisuuden kannalta
merkitystä on sillä, että nuohous ja tarkastus tehdään säännöllisesti ja ammattitaitoisesti,
mutta sitten kuitenkin todetaan, että nuohoustyön sisällöllä ja nuohousvälin pituudella ei
ole selkeästi osoitettavaa yhteyttä paloturvallisuuteen, niin että voitaisiin arvioida, minkä
verran nuohouksella ehkäistään tulipaloja tai millaiset nuohousvälit olisivat optimaaliset.
Tässähän nyt periaatteessa halutaan sääntelyn taso, nuohousvälien taso, säilyttää entisel-
lään, mutta toivon, että ministeri kommentoisi nyt tätä paloturvallisuusnäkökulmaa, miten
arvioi sen kehittyvän.

14.34 Maria Tolppanen sd: Arvoisa puhemies! Minä haluaisin myöskin kysyä ministe-
riltä: onko tässä ajateltu minkäänlaisia rajoja tälle hinnalle taikka kuluille? Jos nyt ajatel-
laan, että ihmiset asuvat esimerkiksi Lapin kairoissa, missä matkaa on useampia kymme-
niä kilometrejä, jopa satoja kilometrejä saattaa nuohoojalla tulla ajettavaa edestakaisin,
niin kuka nämä kilometrit maksaa? Onko se se ihminen, joka asuu siellä syrjäseudulla, jon-
ka koti sattuu olemaan siellä ja jolla on esimerkiksi luontaiselinkeino pääelinkeinona ja
raha ei yksinkertaisesti riitä, taikka sitten Pohjanmaalla mummot, jotka asuvat kaukana
keskuksista, minne on kymmeniä kilometrejä matkaa ja edestakaisin tulee yli sata kilomet-
riä? Kuka maksaa ne kulut, kun sinne tulee yksityinen nuohooja nuohoamaan ne savupii-
put? Tietysti sanotaan, että sen täytyy maksaa, joka palvelua vaatii tai tarvitsee, mutta ai-
kamoinen paloturvallisuusriski on kyllä se, jos nämä matkakulut esimerkiksi nousevat niin
suuriksi, ettei yksinkertaisesti ole varaa käyttää nuohoojaa. Jotenkin minulla on semmoi-
nen tunne, että sekään ei ole hirveän halpaa, jos talot rupeavat roihuamaan sitten. 

Ennen kaikkea sitä haluaisin nyt kysyä, millä tavalla nämä syrjäseutujen asiat hoidetaan
tässä asiassa. Suomi on pitkä maa, meillä on paljon kuntia, joissa keskukset ovat kaukana,
joissa palvelut ovat kaukana ja joissa yksityisen nuohoojan saapuminen paikalle on pitkän
matkan takaa. Eivät piirinuohoojatkaan ole tietenkään sen lyhyemmän matkan takaa tul-
leet, mutta he ovat tulleet sen takia, että se on pakko. Mutta nyt ei ole. Kenenkään ei ole
pakko lähteä ajamaan jonkun mökille ja kysymään, onkos täällä nuohottu viimeisen vuo-
den aikana. Tähän asiaan haluaisin vähän enemmän selitystä. Onko tätä vaikuttavuutta
otettu huomioon ja laskettu tässä asiassa?

14.36 Mikko Kärnä kesk (vastauspuheenvuoro): Arvoisa herra puhemies! Tähän edusta-
ja Tolppasen puheenvuoroon liittyen haluaisin Suomen pohjoisimpana kansanedustajana
todeta, että nykyäänkin sellaisilla seuduilla, missä on pitkät etäisyydet, se kyllä näkyy nuo-
hoojien palveluhinnastossa, mitä me joudumme siellä käyttämään. Eli siinä mielessä itse
arvioin kyllä, että tähän asiaan ei ole muutosta tulossa.

14.36 Olavi Ala-Nissilä kesk (vastauspuheenvuoro): Arvoisa puhemies! SDP näkee nuo-
hoojatkin mustana, tämänkin norminpurun tässä mustana, eikä mikään uudistus tunnu käy-
vän, normien sujuvoittaminenkaan. Tässä edustaja Wallinheimo käytti hyvän puheenvuo-
ron tästä laista. Hän viittasi myöskin, että tässä on kyse todella normienpurun kärkihank-
keesta. On totta, että jokaista norminpurkua pitää arvioida sen palvelun saajan kannalta, lä-
hipalvelujen kannalta ja myöskin kustannusten kannalta, ja näin tässä on tehtykin. Tässä on
6



Pöytäkirjan asiakohta PTK 50/2018 vp
tärkeää, että tämä pätevyysvaatimus tässä säilyy ja että myöskin nämä kokemukset, mitä
on saatu tuolta Pohjois-Karjalan suunnalta, otetaan nyt sitten tässä huomioon. Mutta kyllä
minua häiritsee tämä, että ei ole niin pientä norminpurkua, etteikö sillä oppositiopolitiik-
kaa tehtäisi.

Ensimmäinen varapuhemies Mauri Pekkarinen: Puhujalistaan.

14.37 Hannu Hoskonen kesk: Arvoisa herra puhemies! Vielä lyhyesti jatkoksi tähän kes-
kusteluun nuohoamisen hyvistä tai huonoista puolista ja siitä, onnistuuko se vai eikö se on-
nistu:

Itse en ole jaksanut koskaan uskoa siihen, että pakolla taikka valtion valtavalla holhouk-
sella saavutettaisiin mitään hyvää. Jonkun verran kontrollia totta kai tarvitaan esimerkiksi
liikenteessä. Se on päivänselvää.

Mutta se, että me alamme kuvitella, että esimerkiksi nuohoamisessa tarvittaisiin sitä yh-
teiskunnan kontrollia... Vielä tänä päivänä palveluntarjoajia on kyllä kotiseudullanikin Ilo-
mantsissa, vaikka sekään nyt ei mikään kovin tiheästi asuttu seutu ole, ja voin sanoa, että
olen ihan sataprosenttisen varma, että se meidän omakin nuohoojamme, nuori mies, joka
sen homman tekee, jatkaa palveluja, kun hän on itse oma-aloitteisesti kuitenkin soittanut
aina — kerran vuoteen ollaan yhteydessä, vähintään — ja vielä tulee kysely tekstiviestinä,
että kävisikö se ensi viikolla, esimerkiksi. Samoin tapahtuu muillakin palveluntarjoajilla.
Parturi lähettää silloin tällöin viestiä, että olisiko aika tulla parturiin. Minä aina aamulla
peilistä totean, että ehkä se nyt ei vielä niin kiireellistä ole. Samoin moni muu palvelu to-
teutuu ihan tämmöisen tarjoamisen periaatteella. Yrittäjät siitä kyllä huolehtivat. Niille yh-
teiskunnille, joissa on ollut pakko tehdä jotakin — niitäkinhän on ollut olemassa — on
tainnut käydä kovin huonosti. Mutta tämä keskustelu vain osoittaa sen, että meidän tulee
suhtautua näihin tällaisiin yrittäjiin erittäin suurella positiivisuudella. Tunnen omalta seu-
dultani nämä nuohoojat, ja he varmasti jatkavat palveluja. Ja ennen kaikkea, kun he ovat
ammattilaisia, heillä on nykyaikaiset välineet, he osaavat työnsä ja he ovat äärimmäisen
vastuullisia ja tekevät työn taloudellisesti.

Elikkä älkää, hyvät ihmiset, nyt pelätkö, että tämä tuleva maailma on sitä entisen pak-
komaailman aikaa, jolloin valtio joissakin valtioissa valvoi lähes kaikkea. Ei semmoista
ole, ja kyllä me hampaatkin tänä iltana pesemme ilman vartiointia. [Markus Mustajärven
välihuuto]

14.39 Jari Myllykoski vas: Arvoisa herra puhemies! Koetan olla provosoitumatta edusta-
ja Hoskosen viimeisistä sanakäänteistä, mutta pakkohan siihen pikkusen on reagoida. 

Täytyy sanoa, että me varmasti, kun olemme tätä järjestelmää ja nyt tätä ehdotusta kri-
tisoineet, emme ole tarkoittaneet, että suomalainen yrittäjä olisi vastuuton. Kukaan ei ole
käyttänyt sellaista puheenvuoroa, etteikö nuohousta harjoittava yrittäjä olisi vastuullinen.
Siitä ei ole kysymys. Mutta kysymys on paloturvallisuudesta, ja tässä talossa kun työsken-
nellään, on kysymys siitä, että me koko tämän kansakunnan turvallisuudesta huolehdim-
me. On niitä ihmisiä, jotka eivät säästämisen vuoksi halua tilata sitä palvelua, joka maksaa.
Sen takia olisi järkevämpää, että säilytetään se turvallisuus, niin että jokainen koti pidetään
niin sanotusti nuohottuna ja paloturvallisena. 
7



Pöytäkirjan asiakohta PTK 50/2018 vp
14.40 Markus Mustajärvi vas: Arvoisa puhemies! Edustaja Ala-Nissilä osui tavallaan
naulan kantaan, kun hän kuvaili, minkälaisena nähdään nuohoojat. On ne nähty ennenkin.
Isäukko tuli aikoinaan muutaman päivän nuohousreissulta kunnanvaltuuston kokoukseen
käymättä välillä saunassa, ja hänet ristittiin Savukosken kunnan ainoaksi mustaksi senaat-
toriksi. [Naurua] Mutta joka kevät isäukko kuitenkin hiihti tai pyöräili talosta taloon, ja kun
hän lähti kylä kylältä, talo talolta kiertämään, niin vaikka ei ollut kännykkäaikaa, niin tie-
dettiin, että nyt se on aika, kun se toistui vuodesta toiseen, ja joka ikinen talo tuli nuohot-
tua. Taksa oli samoin perustein sama kaikille. Tiedettiin, mitä se maksaa, ja järjestelmä toi-
mi. Nyt on kyllä se, että miten kontrolloidaan, jos joku kustannuspaineista jättää pidem-
mäksi aikaa asuintalonsa nuohoamatta tai kerta kaikkiaan unohtaa, mikä voi olla vanhus-
väestölle ihan normaalia. Kuka häntä enää muistuttaa siitä?

Kyllähän tässä nyt on olemassa elementit siihen, että nimenomaan niillä, joille se palve-
lu on hankalimmin saatavissa... Tässä tämän hallituksen toimesta — ottaen huomioon äs-
keiset jätehuollon äänestykset, miltä pohjalta sitä tulevaa sote-ratkaisua rakennetaan ja mi-
ten on käynyt postipalveluille — kyllä mennään isoimman ehdoilla ja vannotaan markki-
noitten nimeen myöskin semmoisilla alueilla, missä ei kerta kaikkiaan markkinoita ole.

Ensimmäinen varapuhemies Mauri Pekkarinen: Vielä edustajat Tavio, Myllykoski ja
Wallinheimo, ja sitten ministerillä puheenvuoro. 

14.42 Ville Tavio ps: Arvoisa puhemies! Tämä aihealue toi aivan ensimmäisenä mieleen
lempisarjakuvani Aku Ankan, missä yhdessä vanhassa jaksossa Aku kyllästyi kaupungin
ainoan nuohoojan ylimieliseen käytökseen ja hinnoitteluun ja Aku ryhtyi itse nuohoojaksi.
Tosin Aku Ankka lopulta tunaroi tietenkin senkin homman ja joutui sitten maanpakoon
Ankkalinnasta. Siellä Ankkalinnassa ei ilmeisesti ollut kovinkaan tarkat ammattivaatimuk-
set nuohoojan ammatille.

Kuitenkin tämä tapa, missä kilpailu ei ole jatkuvaa eikä ole vapaata tarjontaa, ei mieles-
täni ole suotava, vaan on lähtökohtaisesti ihan hyvä, että oltaisiin siirtymässä vapaan jat-
kuvan tarjonnan ja jatkuvan vapaan kilpailun malliin. Hinnoittelu saa mielestäni tälläkin
alalla toteutua markkinoiden mukaan, kysynnän ja tarjonnan mukaan. Eli lähtökohtaisesti
tervehdin tätä esitystä nyt ilolla.

14.43 Jari Myllykoski vas: Arvoisa herra puhemies! Edustaja Mustajärvi otti erittäin hy-
vän näkökulman siihen, mitä on se, kun me haluamme kaikki yhdessä edellisessä hallituk-
sessa ja nykyisessä hallituksessa sitä, että kotona asutaan, ja me haluamme tuottaa palve-
luita sinne, että ihmiset voivat asua kotonaan. Mutta kuinka tämän asian kanssa on, eli oli-
siko se vanhusväestö, jolle haluamme tuottaa palveluita sinne kotiin, sitten yksi osa sitä,
että tähän palvelujen tarjontaan kuuluu myös se, että otamme vastuun siitä, että palvelun
tarvitsijat huolehtisivat myös siitä, että koti on paloturvallinen? Vai onko niin, että jätäm-
me heidät tavallaan yhteiskunnan ulkopuolelle niin, että vakuutusyhtiö palovahingon sat-
tuessa sanoo, että ”valitettavasti teillä ei ole tarvittavaa nuohousta suoritettu, joten emme
ole korvausvastuullisia tästä vahingosta”? 

Nyt pitäisi pohtia sitä, että on todella hyvä, että kilpailu on tervettä. On oikein hyvä, että
meillä ei ole sellaisia instituutioita, jotka kilpailevat pelkästään sanomalla, että ”me mak-
samme tämän verran”, vaan jos joku pystyy tuottamaan henkilölle tai yhteisölle palveluja
tehokkaammin, meillä ei ole niin, etteikö heitä otettaisi mukaan tähän yhteiskuntaan. Mut-
8



Pöytäkirjan asiakohta PTK 50/2018 vp
ta nyt on kysymys paloturvallisuudesta, ja sote-uudistuksessa lähdetään juuri siitä kulmas-
ta, että meillä on vanhenevaa väestöä ja samaan aikaan me kaikki haluamme, että jokaisel-
la ihmisellä on mahdollisuus asua kotonaan mahdollisimman pitkään, niin kuin se tuntuu
turvalliselle ja hyvälle, ja me tuotamme sinne kotipalveluita, viemme ruokaa, käymme hoi-
tamassa vanhuksiamme. Kuinka on tämän asian kanssa, niiden ihmisten kanssa, jotka ovat
rannekkeen varassa ja eivät välttämättä maksa edes omia laskujaan enää vaan ne on laitettu
sinne pankin suoraveloitukseen tai muutoin? Omaistenko hoidettavaksi ja vastuulle laite-
taan se, että nämä asiat nuohoamisen ja paloturvallisuuden osalta ulkoistetaan jollekin,
joka ei koskaan tule siitä huolehtimaan? 

Kysyn ministeriltä: Oletteko huomioineet sen, että meillä on vanheneva vanhusväestö,
joka lisääntyy? Kuinka se on yhteismitallista tämän lakiesityksen kanssa, että me haluam-
me, että ihmiset asuvat aina enemmän ja enemmän vanhemmiksi kotona? Kuinka se tulee
varmistettua, että jokainen vanhus [Puhemies koputtaa] huolehtii siitä, että piiput on nuo-
hottu?

14.46 Sinuhe Wallinheimo kok: Arvoisa puhemies! Kuten keskustelusta tuli ilmi, on sel-
vää, että muutoksen vaikutuksia nimenomaan nuohouspalveluiden hintaan ja saatavuuteen
pitää varmasti seurata jatkossa tarkemmin. Kyse on kuitenkin paloturvallisuudesta, ja se
pitää tietenkin ottaa vakavasti, kuten täällä monessa puheenvuorossa tuli ilmi. Kysyisinkin
oikeastaan ministeriltä: onko tähän nyt mietitty mitään mahdollisia seurantavälineitä, kuin-
ka tätä turvallisuusaspektia voitaisiin sitten jatkossa ottaa paremmin huomioon, että näitä
tiettyjä huolia, joita täältä salista nyt ilmenee, otettaisiin paremmin huomioon?

Ensimmäinen varapuhemies Mauri Pekkarinen: Kaksi pyydettyä puheenvuoroa jäljel-
lä, elikkä ministeri ja Hoskonen, ehkä tässä tapauksessa nyt sovitulla tavalla järjestyksessä
elikkä ensin ministeri ja sitten Hoskonen.

14.47 Sisäministeri Kai Mykkänen: Arvoisa puhemies! Kiitos asiallisesta keskustelusta
ja syventymisestä jo tässä vaiheessa. 

Meillähän on paljon erilaisia kotipalveluita, joita kaikenikäiset tarvitsevat säännöllises-
ti, useimmiten vielä paljon useammin kuin nuohouspalveluita. En ole kuitenkaan kuullut
tästäkään salista ainakaan omana aikanani kenenkään vaativan, että vaikkapa putkimiesten
palvelut tai sähkömiesten palvelut pitäisi monopolisoida. Julkista palveluahan nämä eivät
tähänkään asti ole olleet, toisin kuin täällä osaksi jo annettiin ymmärtää, vaan nämä nimen-
omaan ovat olleet yrittäjinä toimivia tähänkin asti, mutta se on ollut alueellinen monopoli,
tällä hetkellä nykyisen lain pohjalta. Ja samalla tavalla vaikkapa muissa kiinteistönhoidol-
lisissa palveluissa vaaditaan myös pätevyysvaatimukset. Ei putkia tai sähköä saa tulla
ronkkimaan kuka tahansa, ja toisaalta myös edellytämme kiinteistöissä tiettyä tasoa esi-
merkiksi sähköteknisten ratkaisuiden osalta, niin kuin me kaikki tiedämme. Silläkin
alueella olemme laajasti sitä mieltä, että kilpailu tuottaa parempaa tulosta.

Ja mitä tulee erityisesti näihin harvaan asuttuihin alueisiin, niin totta kai varmasti tulee
markkina elämään eri suuntiin, ja sen takia — myöskin liittyen siihen, mitä Wallinheimo
kysyi — kyllä tässä on mietitty seurantatyö toki heti perään. Mutta myös on mahdollista,
että aika monessa tapauksessa se nuohooja lähtee lähempää kuin tällä hetkellä, koska hän
ei välttämättä ole se henkilö, joka haluaa erikoistua nimenomaan piirinuohoojatehtäviin,
vaan hän voi olla henkilö, joka elättää itsensä myymällä useammanlaisia palveluita, voi
9



Pöytäkirjan asiakohta PTK 50/2018 vp
olla varsin laaja-alainen osaaja esimerkiksi kiinteistötekniikan osalta tai kotipalveluiden
osalta. Voi olla, että sillä kotipalveluiden varassa elävällä vanhuksella on lähempänä tur-
va, joka tekee myös nuohouksen mutta monia muitakin asioita ja tätä kautta ikään kuin tun-
tee sen talouden myös tarkemmin.

Toisena sanoisin, että tässähän on nyt todella — niin kuin mainittu — niin Uudellamaal-
la ja Etelä-Karjalassa kuin tuoreimpana myös Pohjois-Pohjanmaalla jo vapautettu markki-
na. Itse asiassa näistä vapautetuista kiinteistöistä 76 000 on nimenomaan Pohjois-Pohjan-
maan alueella Oulussa ja Koillismaalla, eikä ole ollut mitään romahdusmaista viestiä siitä,
että palveluita olisi jäänyt saamatta. Päinvastoin, kuten edustaja Torniainen totesi, hänen
alueellaan Etelä-Karjalassa tämä on aivan erityisesti toiminut: Jo neljäsosa kiinteistöistä on
vapautettu. Tämä on tehty hallitusti. On lähdetty kokeilemaan. Ja nyt, kun on todettu, että
tulokset ovat hyviä, ei kannata pelätä vaan kannattaa painaa kaasua siltä osin, että hyödyt
saadaan muuallakin. Luonnollisesti on jo sovittu, että pelastuslaitokset, vakuutusyhtiöt,
joilla on voimakas intressi tässä asiassa, ja kiinteistöala aktivoivat viestintää asiakkaille
asiassa. Ja uskon, että yrittäjällä, joka tällä hetkellä toimii piirinuohoojana, on jatkossa kil-
pailun paine myydä palveluita ja se tulee kyllä tarvittaessa sen paperilapunkin sinne mum-
mon postilaatikkoon tiputtamaan eikä pelkästään Facebookin kautta myy palveluitaan.

Edustaja Räsänen varsin asiallisesti — kiitos rakentavasta otteesta kokonaisuuteen —
mainitsi tämän 70 prosentin nuohousaktiivisuuden, joka siis tarkoittaa, että 30 prosenttia
laista ei tällä hetkellä toteudu niin kuin se on kirjoitettu, mutta suuremmaksi riskiksi me ar-
vioimme sekä tällä hetkellä että tulevaisuudessa sen, että niitä nuohouksessa ilmenneitä
puutteita ei investoida kuntoon, koska ne ovat se kalliimpi osa kuitenkin sitten siinä vai-
heessa, kun löytyy hormista korjattavaa. Ja tässäkin suhteessa toivottavasti — ja uskon sii-
hen — tämä kilpailu ja tietyt synergiat kiinteistöalan sisällä johtavat siihen, että useammin
tarjotaan samalla sitten se polku, miten nuohouksen jälkeen pistetään kiinteistö kuntoon.
Kuitenkin ne korjaukset ovat lopulta se ainoa, mikä sen paloturvallisuuden varmistaa, ja
tätä kautta uskon, että päästään eteenpäin.

14.51 Hannu Hoskonen kesk: Arvoisa herra puhemies! Vielä lopuksi omalta osaltani tä-
hän asiaan se, että kun näitä toimintoja vapautetaan, niin ihan olen varma siitä, että näillä
yrittäjillä, jotka sen työn haluavat tehdä, on jo nyt tänä päivänä — minunkin kiinteistöni
nuohoavalla nuorella miehellä on aivan viimeisen päälle välineet — ne välineet sitten vii-
meisen päälle. Kaikki on tiptop, ja hän on hankkinut kaiken sen välineistön, mitä nykytek-
niikka tarjoaa. Ei ole mitään pelkoa siitä, että hän ei jatkaisi tai että hän lopettaisi työnteon
tai tekisi huonompaa työtä. Hän jopa antoi minulle muutamia hyviä neuvoja, miten tulee
homma hoitaa jatkossa, ja ne kaikki neuvot on pantu täytäntöön jo, elikkä paloturvallisuus
on talossa varmasti parantunut.

Kun edustaja Mustajärvi taisi mainita, että Postin uudistuskin oli huono juttu, niin voin-
pa kertoa kotikunnastani, että Postin uudistus teki valtavan muutoksen. Siinä oli kyllä
edustaja Mustajärvi oikeassa, mutta hänen suunta-arvauksensa meni ihan väärin. [Markus
Mustajärvi: Kysypä Maijalalta!] Entisaikaan oli Posti normaalina virka-aikana auki. Nyt
kun se on paikallisen kaupan yhteydessä, niin se on seitsemän päivää viikossa auki aamu-
seitsemästä iltayhdeksään. Se on aina auki, melkein kuin englantilainen pubi. Älkää nyt,
hyvät ihmiset, kuvitelko, että meillä olisivat esimerkiksi postipalvelut heikentyneet. Ikinä
ei ole Ilomantsissa ollut niin hyviä postipalveluja kuin nyt on. 
10



Pöytäkirjan asiakohta PTK 50/2018 vp
Toivon, että tähän suhtaudutaan... Ymmärrän sen, että valvontaakin pitää olla, mutta
minä en ole itse uskonut siihen ylhäältä johdettuun yhteiskuntaan kovin paljon elämäni ai-
kana ja luulen, että loppuajankin näillä ajatuksilla pärjää.

14.53 Mikko Kärnä kesk: Arvoisa herra puhemies! Kiitoksia ministerille erinomaisesta
vastauksesta. — Itsekin näen kyllä niin, että varmastikin tulevaisuudessa tämä yrittäjien
oma viestintä tulee toimimaan ja on varmasti avainasemassa. Lisäksi jokaisessa kunnassa
kun tietysti pohditaan ja suunnitellaan ikäihmisten palveluita ja pohditaan kuntien koko-
naisturvallisuutta, johon paloturvallisuus kuuluu, kunnat varmasti ottavat omassa viestin-
nässään myös huomioon sen, että huolehditaan, että jokainen hormi, joka nuohousta tarvit-
see, myös tulee sitten nuohottua.

Kuten edustaja Myllykoski sanoi, kilpailu on hyvästä. Kilpailu on hyvästä, ja se tulee
tuottamaan meille parempia ja edullisempia palveluita, ja toivon todella, että tämän esityk-
sen kautta niihin päästään, ja siihen myös vakaasti uskon.

14.53 Maria Tolppanen sd: Arvoisa puhemies! Nyt tässä kohdassa täytyy kyllä vähän
pohtia, onko se kunta vai maakunta, joka sitten tulee huolehtimaan näistä asioista, ja nyt
kun tämmöisiä isoja myllerryksiä on tulossa, kuinka paljon myllerryksiä sinne sekaan kan-
nattaa heittää.

Sinänsä ministeri sanoi aivan oikein — vahinko, että lähti jo pois — että varmasti sitten
korjataan, kun hormista löytyy korjattavaa. No se on hyvä, että korjataan sitten, kun löytyy
korjattavaa. Tähän saakka on huomautettu aikaisemmin, että nyt kannattaisi tehdä jotakin,
ettei löydy sitä varsinaista korjattavaa. 

Mutta myöskin ministeri mainitsi näin, että kun tehdään putkitöitä, sähkötöitä, kiinteis-
tönhuoltotöitä, kiinteistötekniikkaa, niin siellä on asiansa osaavat ihmiset ja nämä asiat
kyllä hoituvat ja sinne tulevat aina ammattimiehet paikalle silloin kun tarvitaan. Totta, siel-
lä on varmasti ammattitaitoinen muurari silloin kun piippu muurataan ja laitetaan, mutta
nyt on kyse nuohouksesta sen jälkeen, mistä on taas kiinni paloturvallisuus siinä talossa.

Keskustelu päättyi.

Asia lähetettiin hallintovaliokuntaan.
11


	7
	14.11
	14.15
	14.19
	14.20
	14.21
	14.22
	14.24
	14.25
	14.26
	14.31
	14.34
	14.36
	14.36
	14.37
	14.39
	14.40
	14.42
	14.43
	14.46
	14.47
	14.51
	14.53
	14.53


