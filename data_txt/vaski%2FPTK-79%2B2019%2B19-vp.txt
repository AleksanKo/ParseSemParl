















































DEMCFC6.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

19. Hallituksen esitys eduskunnalle Suomen, Norjan ja Ruotsin välisen Pohjoiskalotin kou-
lutussäätiötä koskevan sopimuksen hyväksymisestä

Hallituksen esitys HE 94/2019 vp
Valiokunnan mietintö SiVM 8/2019 vp

Ainoa käsittely

Toinen varapuhemies Juho Eerola: Ainoaan käsittelyyn esitellään päiväjärjestyksen 19.
asia. Käsittelyn pohjana on sivistysvaliokunnan mietintö SiVM 8/2019 vp.

Keskustelu

20.57 Paula Risikko kok (esittelypuheenvuoro): Arvoisa puhemies! Esityksessä ehdote-
taan, että eduskunta hyväksyisi Suomen, Norjan ja Ruotsin välisen Pohjoiskalotin koulu-
tussäätiötä koskevan sopimuksen. Vuosia 2020—2023 koskevassa sopimuksessa Suomi
sitoutuisi rahoittamaan Pohjoiskalotin koulutussäätiöltä vuosittain 80 koulutuspaikkaa
työvoimakoulutukseen osallistuville opiskelijoille. Sopimuksen arvioidaan aiheuttavan so-
pimuskauden aikana vuosittain noin 1,7 miljoonan euron kustannukset.

Pohjoiskalotin koulutussäätiö on perustettu vuonna 1991 jatkamaan vuonna 1970 perus-
tetun Suomen, Norjan ja Ruotsin yhteisen aikuiskoulutuskeskuksen työtä. Koulutussääti-
ön tehtävänä on järjestää ja kehittää koulutusta ensisijaisesti Suomen, Norjan ja Ruotsin
pohjoisimpien osien työmarkkinoiden tarpeisiin. Koulutusta tulee järjestää kustannuste-
hokkaasti ottamalla huomioon Kalottialueen työmarkkinoiden ja opiskelijoiden tietotar-
peet, jotta he voivat saada työtä ja säilyttää työpaikkansa. Koulutussäätiön tulee tehdä yh-
teistyötä elinkeinoelämän, kuntien ja muiden koulutuksentarjoajien ja viranomaisten kans-
sa tehtävän toteuttamiseksi. Suomen rahoittamien koulutuspaikkojen määrä pysyy ennal-
laan edelliseen, vuoden 2019 lopussa päättyvään sopimuskauteen verrattuna.

Sopimuksella kumotaan aiempi sopimus, joka on koskenut työvoimakoulutuksen toteu-
tusta vuosina 2016—2019. Uusi sopimus ei tuo olennaisia sisällöllisiä muutoksia aiem-
paan sopimukseen verrattuna. Opetus- ja kulttuuriministeriö on jatkossa Suomen vastuu-
ministeriö nykyisen työ- ja elinkeinoministeriön sijaan, sillä vastuu tutkintotavoitteisesta
työvoimakoulutuksesta on siirtynyt opetus- ja kulttuuriministeriölle. Koulutuksen rahoi-
tustapa vaihtuu koulutuksen hankintaa koskevasta sopimuksesta toiminnan rahoitukseen
myönnettäväksi avustukseksi. Ammatillista tutkintoon tai sen osaan johtavaa työvoima-
koulutusta toteutetaan osana ammatillisen koulutuksen ohjaus- ja rahoitusjärjestelmää.

Koulutussäätiön tarjoama koulutus on hieman kansallista ammatillista työvoimakoulu-
tusta kalliimpaa johtuen oppilaitoksen sisäoppilaitosluonteesta ja kansainvälisyydestä. Va-
liokunnan arvion mukaan koulutuksen pohjoismaisuus tarjoaa hyvät edellytykset työmark-
kinoiden tarpeita vastaavan ammattitaidon omaavan työvoiman liikkuvuudelle Pohjoiska-
 Tarkistettu
4.1



Pöytäkirjan asiakohta PTK 79/2019 vp
lotin työmarkkinoilla. Sivistysvaliokunta pitää tärkeänä, että koulutussäätiön laadukkaalla
koulutustarjonnalla ja Pohjoiskalotin alueen työvoimatarpeen ajantasaisella arvioinnilla
varmistetaan opiskelijoiden koulutuksen jälkeinen hyvä työllistyminen. Valiokunta koros-
taa koulutussäätiön mahdollisuuksia toteuttaa jatkuvan koulutuksen tavoitetta.

Työ- ja elinkeinotoimisto päättää opiskelijoiden valitsemisesta työvoimakoulutukseen
yhteistyössä koulutuksenjärjestäjän kanssa. Opiskelijaksi voidaan valita koulutukseen ja
sen tavoitteena olevaan ammattiin tai tehtävään soveltuva henkilö, jolla on työ- ja elinkei-
notoimiston toteama koulutustarve. Sivistysvaliokunta esittää harkittavaksi, että nyt neu-
votellun sopimuskauden päättymiseen mennessä selvitetään myös mahdollisuutta tarjota
koulutussäätiön ammatillisen koulutuksen koulutuspaikkoja nykyistä laajemmin esimer-
kiksi perusopetuksen juuri päättäneille nuorille.

Hallituksen esityksen perusteluista ilmenevistä syistä ja saamansa selvityksen perusteel-
la sivistysvaliokunta pitää esitystä tarpeellisena ja tarkoituksenmukaisena. Valiokunta
puoltaa sopimuksen hyväksymistä. Ja tämä oli ihan yksimielinen mietintö. — Kiitos.

Toinen varapuhemies Juho Eerola: Kiitokset, sivistysvaliokunnan puheenjohtaja.

Keskustelu päättyi.

Eduskunta hyväksyi hallituksen esityksessä HE 94/2019 vp tarkoitetun sopimuksen. Asian
käsittely päättyi.
2


