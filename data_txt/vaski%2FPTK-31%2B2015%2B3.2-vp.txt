















































DEMD73A.tmpSave.xml


Pöytäkirjan asiakohta PTK 31/2015 vp
Pöytäkirjan asiakohta 

PTK 31/2015 vp

Täysistunto

Torstai 10.9.2015 klo 16.01—18.09

3.2. Suullinen kysymys Euroopan pakolaistilanteesta (Olli-Poika Parviainen vihr) 
Suullinen kysymys SKT 13/2015 vp

Suullinen kyselytunti

Puhemies Maria Lohela: Seuraava kysymys, edustaja Parviainen.

Keskustelu

16.44 Olli-Poika Parviainen vihr: Arvoisa puhemies! Euroopan pakolaistilanne on hä-
lyttävä. Liki 400 000 ihmistä on tänä vuonna paennut epäinhimillisiä olosuhteita ja vainoa
Eurooppaan. Tilanteeseen tarvitaan inhimillisiä ja käytännöllisiä ratkaisuja. Vastuuta ih-
misistä pitää jakaa muillekin kuin parille EU:n reunavaltiolle.

Komissio esitti eilen kahta isoa asiaa: EU:n sisällä sijoitettaisiin uudelleen yhteensä
120 000 pakolaista, joista Suomeen noin 3 000. Lisäksi luotaisiin pysyvät välineet kriisien
ratkaisemiseen. Suomen poukkoilevista kannoista pakolaistilanteeseen ja ihmisten autta-
miseen on ollut vaikea saada selvää. Ensi maanantaina asiaa käsitellään EU:n ministerineu-
vostossa. Kysynkin, arvoisa hallitus: tuetteko te mainittuja komission esityksiä ensi maa-
nantaina?

16.45 Sisäministeri Petteri Orpo (vastauspuheenvuoro): Arvoisa rouva puhemies! Aina-
kin Euroopalla on edessään yksi aikansa suurimmista haasteista. Lähialueiden kriisit aja-
vat sadattuhannet Eurooppaan, itse asiassa ennustetaan jopa miljoonaa turvapaikanhakijaa
Eurooppaan tämän vuoden aikana, joista osa sitten Suomeenkin löytää tiensä. Tilanne on
tosi vakava, ja me tarvitsemme toimia lähtö- ja kauttakulkumaissa, me tarvitsemme EU:n
yhteisiä toimia ja suomalaisia toimia. Uskaltaisin väittää, että hallituksen toimet eivät ole
olleet poukkoilevia, vaan määrätietoisesti on pyritty ratkomaan niitä käytännön kysymyk-
siä ja ongelmia, joita tässä on, ja osallistuttu eurooppalaiseen keskusteluun.

Suomi ja Suomen hallitus muodostaa kantansa komission ehdotuksiin EU:n ministeri-
valiokunnassa perjantaina. Tällä hetkellä käydään keskusteluja, ja perjantaina ollaan niis-
sä asioissa viisaampia. Mutta selvää on, että me tarvitsemme eurooppalaisia ratkaisuja. Me
voimme täällä tehdä toimia, joilla meillekin tuleva iso ihmisten määrä hoidetaan: miten
heidän asiansa käsitellään, miten löydetään ne todelliset, jotka ovat avun tarpeessa. Tätä
me voimme tehdä. (Puhemies koputtaa) Mutta me tarvitsemme eurooppalaisia toimia, jot-
ta löytyy kestäviä ja (Puhemies koputtaa) pitkiä ratkaisuja.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 31/2015 vp
16.46 Olli-Poika Parviainen vihr (vastauspuheenvuoro): Arvoisa puhemies! Kiitos hal-
litukselle vastauksesta. Ihmisiä kuolee Euroopan rajoille, koska ihmisillä ei ole toimivia ta-
poja hakea turvaa Euroopasta laillisesti. Esimerkiksi ilman viisumia ei ole mahdollista tul-
la turvallisesti ja laillisesti EU:n maaperälle. Esimerkiksi humanitäärinen viisumi kriisi-
alueelta, vaikkapa Syyriasta, saapuville turvapaikanhakijoille ehkäisisi ihmissalakuljetus-
ta, ihmiskauppaa ja kuolemia matkareitillä. Tämän avulla kriisimaasta lähtevä ihminen
voisi suoraan hakeutua, vaikkapa lentäen, kohdemaahansa. Turvallinen saapuminen edis-
tää hyvää kotoutumista ja auttaa hyvään elämään myös Suomessa. Mitä hallitus aikoo teh-
dä, jotta laillisia keinoja saapua Eurooppaan saadaan lisättyä, ja oletteko valmiita ottamaan
käyttöön humanitäärisen viisumin tai muun vastaavan työkalun tänne saapuvia turvapai-
kanhakijoita auttaaksenne?

16.47 Sisäministeri Petteri Orpo (vastauspuheenvuoro): Rouva puhemies! Ensinnäkin
olemme kaikki nähneet järkyttäviä kuvia ja lukeneet järkyttäviä uutisia siitä, miten tuhan-
net ihmiset ovat hukkuneet merellä tai kymmenet kuolleet rekan kuormatilaan. Tämä joh-
tuu siitä, että ihmiset todellakin hädässään turvautuvat salakuljettajiin ja laittomiin reittei-
hin. Euroopan pitää tehdä se, että me luomme lailliset reitit hakeutua Eurooppaan, lailliset
reitit hakea turvapaikkaa, luomme menettelyt, joilla ihmisten asiat asiallisesti tutkitaan. Ja
kaikkein järkevintä olisi se, että me pystyisimme tekemään tätä työtä jo lähtömaissa, krii-
sien lähellä. Esimerkiksi syyrialaisia pakolaisia on miljoonia Turkin alueella. Toisaalta
EU:n etelärajalla olevien valtioiden, Unkarin, Italian, Kreikan, alueille voitaisiin perustaa
EU:n lipun alla toimivia vastaanottokeskuksia, joissa ihmiset otettaisiin vastaan ja joista he
tietäisivät, että sinne voi hakeutua ja heidän asiaansa tutkittaisiin siellä. Meillä on paljon
erilaisia keinoja, joita nyt vain pitää tehdä, ja meidän pitää todella painavasti vaatia Eu-
rooppaa toimimaan yhdessä. Eurooppa on maailman vahvimpia talousalueita, ja jos se toi-
mii yhdessä, se pystyy (Puhemies koputtaa) ratkomaan näitä ongelmia.

16.48 Joona Räsänen sd (vastauspuheenvuoro): Arvoisa puhemies! Tässä sisäministeri
Orpo hyvin kiteytti, että tähän vaaditaan toimenpiteitä koko Euroopan tasolla. Kysyisinkin
nyt sisäministeriltä: mitä luulette, voidaanko näitä toimenpiteitä tehdä vain ja ainoastaan
vapaaehtoisuuteen pohjaten? Jos tämä asia halutaan todella ratkaista, niin luulisi, että se
olisi järkevää myös Suomen kannalta ratkaista niin, että jokainen EU-valtio kantaisi oman
vastuunsa, ja siksi kysynkin, arvoisa sisäministeri: mitä olette mieltä, voiko tällainen rat-
kaisu perustua pelkästään vapaaehtoisuuteen?

16.49 Sisäministeri Petteri Orpo (vastauspuheenvuoro):  Sisäministeri on sitä mieltä,
mitä hallitus päättää yhdessä olla. Se selviää perjantaina EU-ministerivaliokunnassa.

Oleellisinta on se, kun me katsomme eurooppalaisia ratkaisuja, että niiden pitää tuoda
selkeitä vastauksia siihen, miten me voimme auttaa ihmisiä lähtömaissa: miten me puu-
tumme ihmisten salakuljetukseen, miten saamme laillisille reiteille ihmiset ohjattua. Ja on
aivan selvää, että näihin pysyviin ongelmiin pitää löytää kestäviä ratkaisuja. Niiden täytyy
olla erittäin voimakkaasti komission tai Euroopan päätöksissä. Me käsittelemme hallituk-
sena kokonaisuutta ja annamme siihen sitten huomenna perjantaina vastauksia.

16.49 Mikko Kärnä kesk (vastauspuheenvuoro): Arvoisa rouva puhemies! Tämä huma-
nitaarinen katastrofi, joka meillä on tällä hetkellä Euroopassa ja Syyriassa käynnissä, on
2



Pöytäkirjan asiakohta PTK 31/2015 vp
tietysti sellainen asia, joka vaatii eduskunnan vahvaa huomiota. Olisin kuitenkin tiedustel-
lut ministeri Orpolta: Millä tavalla hallitus aikoo nyt reagoida siihen, että meille on tihku-
nut tietoja siitä, että Ruotsin rautatieyhtiö SJ järjestää tällä hetkellä pakolaisille ilmaisia
kuljetuksia Suomeen tuolta meidän länsirajamme kautta? Koska siellä ei rajavalvontaa nyt
ole, niin tällä hetkellä ei ole täysin selvää tilannetta siitä, keitä meille saapuu ja mistä. Mil-
lä tavalla tähän yhtiön toimintaan mahdollisesti aiotaan puuttua?

16.50 Sisäministeri Petteri Orpo (vastauspuheenvuoro): Arvoisa rouva puhemies! Tämä
SJ on yksityinen ruotsalainen yhtiö, joka on ilmoittanut, että he ottavat turvapaikanhakijat
kyytiin ja vielä veloituksetta. Me olemme olleet yhteydessä Ruotsiin sekä tästä kysymyk-
sestä tähän yhtiöön liittyen että laajemminkin siitä, että Ruotsi on läpikulkureitti ihmisille,
jotka hakeutuvat tällä hetkellä Suomeen. Muun muassa Ruotsista tulevat laivat vaativat
tänä päivänä — ja me olemme varmistaneet sen — henkilöllisyyspaperit ihmisiltä, joten se
reitti meren yli ei ole niin haluttu, joten virta suuntautuu pohjoisen kautta Suomeen. Tässä
takana on selkeästi osoitettavaa järjestettyä toimintaa, ja tämä on yksi ilmiö, että tämä
Ruotsin rautatieyhtiö on tehnyt tämän, ilmeisesti jollain tavalla hallitakseen omasta mie-
lestään tilannetta. Mutta me olemme olleet jatkuvassa yhteydessä niin Ruotsin viranomai-
siin poliisin toimesta kuin maahanmuuttoviranomaisiin ja yritämme löytää yhdessä näihin
ratkaisuja. Ei voi olla niin myöskään Ruotsissa, joka myöskin on EU:n jäsen, Dublin-maa,
Schengen-maa, (Puhemies koputtaa) että heillä ulkomaalaisvalvonta ei toimisi sillä tavalla
kuin yhdessä on sovittu. Me keskustelemme näistä, (Puhemies koputtaa) ja varmasti ta-
paan myöskin kollegani, Ruotsin ministerin, maanantain neuvostossa, ja koetamme (Puhe-
mies koputtaa) löytää hyvän yhteistyön näissä asioissa.

16.51 Anna-Maja Henriksson r (vastauspuheenvuoro): Värderade fru talman! Vi upple-
ver för tillfället kanske den värsta flyktingkatastrofen efter andra världskriget, och det är
jätteviktigt att Finland faktiskt är en aktör nu som också vill bära sitt ansvar. Jag hoppas att
regeringen tar den inställningen också inkommande måndag, framför allt i morgon, när ni
ska fatta beslut.

Mutta, arvoisa puhemies, nyt kun puhutaan pakolaisista ja turvapaikanhakijoista, on syytä
myös muistaa, että paras kotouttaminen on siinä, että ihmiset pääsevät käsiksi meidän työ-
elämään ja että he saavat oppia meidän kieliämme ja niin nopeasti kuin mahdollista. Ja ha-
luaisin peräänkuuluttaa tai oikeastaan kysyä hallitukselta: minkälaisiin toimenpiteisiin hal-
litus on valmis lähtemään, jotta ne ihmiset, jotka nyt tulevat Suomeen, voisivat myös pääs-
tä niin nopeasti kuin mahdollista työmarkkinoille ja sitä kautta myös pääsisivät parhaiten
kotoutumaan meille Suomeen?

16.53 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tärkeä kysymys, ja se kuuluu tosiaan tontilleni, kotouttamiseen. Tämä on semmoi-
nen sektori, johonka pitää varata resursseja. Se on kaikkien etu: se on meidän etumme, se
on myös näitten turvapaikanhakijoitten etu, jotta he pääsevät tänne suomalaiseen työelä-
mään ja ylipäätään tähän suomalaiseen kulttuuriin kiinni. Se työelämä on minun mielestä-
ni se paras tapa oppia ja sisäistää tätä, mitä tämä Suomi oikeasti on, ja sinne on aivan pak-
ko laittaa resursseja. Kyllä hallitus on tämän huomioinut, ja tähän tullaan kiinnittämään
huomiota jatkossa.
3



Pöytäkirjan asiakohta PTK 31/2015 vp
16.53 Mika Raatikainen ps (vastauspuheenvuoro): Arvoisa puhemies! Arvioidaan, että
Suomeen tulee tänä vuonna ainakin 20 000 pakolaista. Migri puhuu jopa 40 000:sta vuo-
dessa, ja heistä suurin piirtein puolet ehkä saa turvapaikan. Eli nämä ovat siis turvapaikan-
hakijoita, eivät välttämättä pakolaisia. Tässä joukossa voi olla aika monennäköistä kulki-
jaa, ja on aika vaikeaa tietää, keitä sieltä tulee. Voi olla taistelijoita eli terroristeja — minä
en niitä taistelijoiksi kutsuisi vaan terroristeiksi tai muiksi rikollisiksi — jotka pakenevat
maistaan.

Kysymys kuuluu ministeri Orpolle: ollaanko nyt, kun muut maat eivät noudata näitä
Schengen- ja Dublin-säännöstöjä, harkittu, että pistetään nämä Schengen-sisärajatarkistuk-
set eli rajatarkistukset voimaan? — Kiitoksia.

16.54 Sisäministeri Petteri Orpo (vastauspuheenvuoro):  Arvoisa puhemies! Tämä oli
erittäin tärkeä ja ajankohtainen kysymys, jota pohditaan. Meillä on jatkuva valmius ottaa
Schengen-sisärajatarkastukset käyttöön väliaikaisesti, ja se on Schengen-sääntöjen mu-
kaan mahdollistakin. Sen lisäksi me olemme hallituksen toimesta aktivoimassa myöskin
mahdollisuutta käyttää pistotarkastuksia. Mutta tärkeää on ymmärtää se, että vaikka meillä
olisi Ruotsin rajalla pohjoisessa sisärajatarkastus Schengenin mukaisesti, se ei luultavasti
yhtään vähennä turvapaikanhakijoita, koska samalla tavalla turvapaikkaa hakeva tai sitä
haluava Suomessa voi marssia rajavartijan luo ja pyytää turvapaikkaa. Silloin meillä on
velvollisuus hänen asiansa tutkia. Tosin tällä Schengen-rajatarkastuksella voisi olla esi-
merkiksi lieveilmiöihin liittyvää ehkäisevää vaikutusta. Siksi me mietimme tätä ja se on
meidän keinovalikoimassamme.

Sitten, mitä tulee näihin turvallisuuskysymyksiin, lienee aivan selvää, että kun ihmisiä
tulee maailman pahimmista kriisipesäkkeistä, joissa on sodittu vuosia tai vuosikymmeniä,
tähän liittyy (Puhemies koputtaa) myöskin turvallisuusriskejä, mitenkään niitä liioittele-
matta, mutta ne toteamalla, (Puhemies koputtaa) ja me kyllä teemme ja muun muassa mei-
dän suojelupoliisimme tekee töitä tämän eteen. Hallitus on suuntaamassa myöskin lisäre-
sursseja tähän suojelupoliisin toimintaan.

16.55 Hanna Sarkkinen vas (vastauspuheenvuoro): Arvoisa puhemies! Kuten täällä on
todettu, tilanne on vaikea. Ihmisiä kuolee Välimerelle paetessaan hätää, sotaa, kärsimystä.
Meidän on haettava eurooppalaisia ratkaisuja, ja toivottavasti myös maan hallitus on niitä
valmis hakemaan.

Suomella on velvollisuus käsitellä kaikki turvapaikkahakemukset, jotka tänne jätetään.
Tällä hetkellä suuri paine kohdistuu erityisesti Pohjois-Suomeen, Kemiin ja Ouluun, kos-
ka, kuten tässäkin keskustelussa on todettu, pohjoisen rajan kautta tulee tällä hetkellä iso
osa hakijoista. Kysyisinkin hallitukselta: Miten huolehditaan siitä, että kaikki hakemukset
saadaan käsiteltyä ripeästi? Tällä hetkellä poliisi on ruuhkautunut Oulussa ja rekisteröintiä
ei voida suorittaa, ja kun rekisteröintiä ei voida suorittaa, tämä turvapaikkaprosessi ei pää-
se käynnistymään ja ihmiset eivät myöskään saa tätä vastaanottorahaa. Eli miten huoleh-
ditaan siitä, että näillä hakijoilla on ensinnäkin inhimilliset olosuhteet, että siellä on riittä-
västi resursseja ja hakemukset saadaan käsiteltyä kohtuullisessa ajassa?

16.57 Sisäministeri Petteri Orpo (vastauspuheenvuoro):  Rouva puhemies! Tässä oli
monta kysymystä.
4



Pöytäkirjan asiakohta PTK 31/2015 vp
Ensinnäkin meillä on hyvin tarkkaan tiedossa, kuinka vaikea tilanne Oulussa on. Eilisen
päivän aikana meidän ministeriössä toimiva kriisiryhmä löysi yhdessä paikallisten kanssa
ratkaisuja, joilla saatiin Ouluun uusia vastaanottokeskuspaikkoja, joilla pystytään huoleh-
timaan inhimillisemmistä olosuhteista.

Mitä tulee näihin resursseihin laajemmin, niin hallitus on jo aikaisemmassa lisätalous-
arviossa lisännyt määrärahoja ja tulee myöskin seuraavassa lisätalousarviossa lisäämään
nimenomaan poliisin ja maahanmuuttoviranomaisten resursseja. Me olemme pystyneet
näillä rahoilla palkkaamaan lisää väkeä, muun muassa 50 poliisia ja 100 henkeä Maahan-
muuttovirastoon, jotta me saamme nämä prosessit sujumaan.

Mutta monenlaisia asioita on vastassa, muun muassa pohjoisessa se, että siellä on vain
yksi sormenjälkikone. Tällainenkin asia saattaa hidastaa — ja tässä tapauksessa hidastaa
— sitä, kuinka nopeasti ihmisiä voidaan rekisteröidä. Mutta näitä käytännönläheisiäkin
asioita me pyrimme koko ajan ratkomaan, jotta voimme auttaa ihmisiä.

16.58 Anne-Mari Virolainen kok (vastauspuheenvuoro): Arvoisa puhemies! On aivan
selvää, että tämä pakolaiskriisi tarvitsee sekä eurooppalaisia että suomalaisia ratkaisuja
akuutisti mutta myös pitkällä tähtäimellä kestäviä ratkaisuja. Silloin meillä on mahdolli-
suus ottaa oppia niistä maista, joissa on jo kokemuksia, niin hyviä kuin huonojakin. On esi-
merkiksi arvioitu, että Saksassa on tänä vuonna noin miljoona pakolaista ja kustannukset
ovat noin 12 miljardia. Siellä ei kuitenkaan käsitetä tätä pelkästään kustannuskysymykse-
nä vaan nähdään nämä ihmiset myös resurssina. Monet yliopistot ovat perustaneet uusia
kursseja koulutetuille ja koulutushaluisille. Sinne on lisätty kieltenopetusta ja aloitettu
myös yrittäjyyskursseja. Haluaisinkin kysyä meidän hallitukselta ja opetusministeri
Grahn-Laasoselta: miten nämä ihmiset nähdään pitkällä tähtäimellä suomalaisen koulutus-
politiikan linjauksissa?

16.59 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Se on selvää, että kun — olemme tässäkin salissa monta kertaa kä-
sitelleet tätä ikärakenteen muutosta Suomessa — meillä työvoiman määrä pienenee, niin
silloin on myös paljon mahdollisuuksia siinä, että saamme työvoimaa muualta. Maahan-
muutto voi olla ilmiönä myös positiivinen voimavara Suomelle tulevina vuosina, ja uskon
sen näin olevankin.

Me olemme opetus- ja kulttuuriministeriössä käynnistäneet omalta osaltamme työtä.
Kotouttamisasiat sinällään kuuluvat ministeri Lindströmin tontille, mutta toki tällä on pal-
jon vaikutuksia myös opetus- ja kulttuuriministeriön sektorille. Jo ensimmäisestä päivästä
lähtien käytännössä, kun turvapaikanhakijat tulevat Suomeen ja ovat esikoulu- tai perus-
kouluikäisiä, he ovat oikeutettuja esiopetukseen ja perusopetukseen ja sen lisäksi myöskin
varhaiskasvatukseen oikeutettuja, jos ovat sen ikäisiä, ja lisäksi kunnat voivat järjestää val-
mistavaa koulutusta. Näitä oikeuksia me Suomessa kunnioitamme ja nämä mahdollisuu-
det näille lapsille ja nuorille tarjoamme. Sen lisäksi olemme käynnistäneet työn, jossa poh-
dimme (Puhemies koputtaa) pidemmällä aikavälillä, millä tavalla voimme opetus- ja kult-
tuuriministeriön resurssein ja voimavaroin (Puhemies koputtaa) turvata meidän maahan-
muuttajille myöhemmät mahdollisuudet kouluttautua.

Puhemies Maria Lohela: Viimeinen kysymys tähän aiheeseen. Edustaja Haavisto.
5



Pöytäkirjan asiakohta PTK 31/2015 vp
17.00 Pekka Haavisto vihr (vastauspuheenvuoro): Arvoisa puhemies! Te, ministeri Or-
po, mainitsitte, että pitäisi kiinnittää huomioita myös keinoihin, joilla siellä pakolaisuuden
alkujuurilla ja lähtömaissa voitaisiin tilanteeseen vaikuttaa. Ja kysymykseni on itse asiassa
ministeri Toivakalle, koska te vastaatte kehitysyhteistyöstä ja humanitäärisestä avusta: Nyt
hallitus on samaan aikaan tehnyt aika mittavia leikkauksia sekä niiden järjestöjen budjetis-
sa, jotka voisivat siellä tehdä työtä — Kirkon Ulkomaanapu, Punainen Risti ja muut ovat
juuri näillä pakolaisalueilla toimivia järjestöjä — että ylipäätään kehitysyhteistyössä, jossa
olisi niitä välineitä, joilla minun mielestäni esimerkiksi näitä suuria pakolaismääriä voitai-
siin auttaa enemmän siellä paikan päällä ja estää myös sitä, että tämä pakolaisuus purkau-
tuu Eurooppaan. Onko hallituksella valmiutta nyt tässä uudessa tilanteessa arvioida näitä
kehitysyhteistyön ja humanitäärisen avun leikkauksia ja myöskin tätä kautta ehkäistä pa-
kolaisuutta?

17.01 Ulkomaankauppa- ja kehitysministeri Lenita  Toivakka (vastauspuheenvuo-
ro): Arvoisa rouva puhemies! Tämä oli erittäin tärkeä kysymys. On tärkeää, että me voim-
me auttaa pakolaisia siellä alkulähteillä. Nyt kun puhutaan nimenomaan tästä pakolaisvir-
rasta, niin sieltä naapurimaista, missä valtava määrä ihmisiä — esimerkiksi Syyrian naa-
purimaissa 4 miljoonaa ihmistä — on jo vuosia asunut pakolaisleireillä, on nyt lähdetty sen
takia, että ihmiset on vallannut epätoivo. Kriisille ei näy loppua, ja haetaan parempaa elä-
mää ja toivoa. Mutta on hyvin tärkeätä, että me pystymme auttamaan siellä lähtömaissa ih-
misiä. Olen tietenkin hyvin pahoillani siitä, että Suomi joutuu tässä tilanteessa leikkaa-
maan. Meidänkin apuamme tarvitaan. Olen itse pyrkinyt nyt painottamaan, että kun näitä
leikkauksia kohdennetaan, kohdennetaan ne niin, että nimenomaan erityisesti siellä Syy-
rian naapurimaissa esimerkiksi näille pakolaisleireille kohdennettuja varoja ei leikata,
vaan katson keinoja, miten voisimme priorisoida niin, että saisimme sinne jopa lisäpanos-
tuksia. Erityisen suuri tarve on humanitääriselle avulle. Tällä hetkellä YK:n arvion mu-
kaan siitä avusta, mille esimerkiksi siellä leireillä on tarvetta, on vain 40 prosenttia olemas-
sa. Eli humanitääriselle avulle on (Puhemies koputtaa) suuri tarve, ja toivon, että myös
Suomi voi olla vahvemmin tässä jatkossa mukana.

Kysymyksen käsittely päättyi.
6


