















































DEM34B2.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

7. Hallituksen esitys eduskunnalle eräiden terveysteknologiaan liittyvien tehtävien siirtä-
mistä Sosiaali- ja terveysalan lupa- ja valvontavirastosta Lääkealan turvallisuus- ja kehit-
tämiskeskukseen koskevaksi lainsäädännöksi

Hallituksen esitys HE 81/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta ennalta sovittuja menettelytapoja.

Keskustelu

16.14 Perhe- ja peruspalveluministeri Krista Kiuru (esittelypuheenvuoro): Arvoisa
puhemies! Hallituksen esityksen tavoitteena on organisoida eräät terveysteknologian lupa-
, ohjaus- ja valvontatehtävät valtionhallinnossa jatkossa uudelleen. Tätä asiaa on pohdittu
hyvin pitkään, ja ollaan nyt tultu siihen tulokseen, että tehdään lopulta se, mistä on paljon
puhuttu.

Esityksen tarkoituksena on siis siirtää pääosa Sosiaali- ja terveysalan lupa- ja valvonta-
virastolla olevista terveysteknologian tehtävistä Lääkealan turvallisuus- ja kehittämiskes-
kukseen eli käytännössä Valvirasta Fimeaan. 

Esityksessä ehdotetaan myös säädettäväksi Lääkealan turvallisuus- ja kehittämiskes-
kuksen oikeudesta periä maksu suorittamastaan tarkastuksesta. 

Lisäksi lakien muutoksenhakua koskevat säännökset muutetaan vastaamaan vuoden 20
alusta voimaan tulevaa oikeudenkäynnistä hallintoasioissa annetun lain vaatimuksia.
Myöskin pieniä sisällöllisiä tarkennuksia tehdään.

Esityksessä ehdotetaan muutettaviksi yhdeksää eri lakia: Lääkealan turvallisuus- ja ke-
hittämiskeskuksesta annettua lakia, Sosiaali- ja terveysalan lupa- ja valvontavirastosta an-
nettua lakia, terveydenhuollon laitteista ja tarvikkeista annettua lakia, vaarallisten ainei-
den käytön rajoittamisesta sähkö- ja elektroniikkalaitteissa annettua lakia, ihmisen elimi-
en, kudosten ja solujen lääketieteellisestä käytöstä annettua lakia, biopankkilakia, lääketie-
teellisestä tutkimuksesta annettua lakia, veripalvelulakia ja vieläpä geenitekniikkalakiakin. 

Tehtävien siirron vaikutuksena Valvirasta Fimeaan siirtyisi 14 virkaa ja näihin virkoi-
hin nimetyt virkamiehet. Siirrolla saavutetaan terveysteknologia-alan sekä hoitokäyttöön
tarkoitettujen tuotteiden laatuun ja turvallisuuteen liittyvän asiantuntemuksen keskittämis-
tä samaan paikkaan ja sitä kautta myöskin synergiaetuja. 
 Tarkistettu
4.0



Pöytäkirjan asiakohta PTK 62/2019 vp
Terveysteknologiaan liittyvien tehtävien parempi organisointi parantaa pitkällä aikavä-
lillä alan toimijoiden mahdollisuuksia toimia Suomessa.

Lain tarkoitus on tulla voimaan 1. päivänä tammikuuta vuonna 2020. — Kiitos. 

16.17 Arja Juvonen ps: Arvoisa herra puhemies! Kiitos ministeri Kiurulle asian esittelys-
tä. Meillä on käsissä valtavan laaja paketti, ja tämä tulee todellakin sosiaali- ja terveysva-
liokuntaan. Tässä tätä lakipakettia lukiessani on noussut esiin se huoli, onko tässä lakiesi-
tyksessä mahdollisesti potilasturvallisuuteen vaikuttavia asioita. Suomen lähi- ja perushoi-
tajaliitto SuPer ei ole kannattanut lausunnossaan — kun tähän pakettiinhan on tullut hyvin
monta lausuntoa ja SuPerin lausunto on yksi niistä — esitystä tehtävien siirrosta, sillä hei-
dän mukaansa siirto vaarantaisi potilasturvallisuuden, kun viranomaisten tehtävät olisi
jaettu nykyisestä poiketen. Tunnistatteko, ministeri, tämän huolen, ja mitä vastaatte siihen,
säilyykö potilasturvallisuus? 

Pidän erittäin tärkeänä, että kun siirtoja ja muutoksia tehdään, niin myös riittävät resurs-
sit varataan sinne tehtävien hoitoon ja hyvän yhteistyön ja tiedonvälityksen merkitystä jat-
kossakin korostetaan. Tuleeko tämä asia myös toteutumaan tämän lain myötä?

Mitä tulee terveysteknologiaan hoiva-alalla, niin toki se on tarpeellista nykypäivän Suo-
messa, nykypäivän tulevaisuudessa. Robotti ei koskaan korvaa hoitajaa eikä hoitajien kä-
sipareja. Hoitaja on se ihminen, joka on potilasta lähellä ja hoitaa potilaan. Robotiikka ei
siihen perushoitotehtävään sovellu. Toki sitten leikkaukset ynnä muut ovat eri asia. 

Mutta miten näette, ministeri, tämän potilasturvallisuusteeman? Jos tähän saisi vastaus-
ta.

16.19 Aki Lindén sd: Arvoisa herra puheenjohtaja! Aina kun puhumme terveysteknolo-
giasta, on syytä muistuttaa, että kysymys on yhdestä Suomen merkittävimmistä kasvualu-
eista. Terveysteknologiassa laajasti ymmärrettynä on kysymys terveyspalvelujärjestelmäs-
tä, siihen liittyvästä teknologiasta, sen teknologian viennistä, tieteellisestä tutkimuksesta,
opetustoiminnasta, apteekeista, kaikesta tästä. Itseasiassa olemme tekemisissä sellaisen
alan kanssa, joka työllistää tällä hetkellä paljon enemmän kuin me perinteisellä tavalla
olemme ajatelleet. 

Täällä edellisessä asiassa keskustelussa mainittiin meriteollisuuden suuri merkitys län-
sirannikolle. Esimerkiksi Turussa olemme laskeneet, että laajasti ymmärrettynä itse asias-
sa terveys on suurempi työllistäjä kuin tämä erittäin tärkeä meriteollisuus, ja silloin juuri
tällä tavalla, että laskemme siihen lääketeollisuuden mukaan, kuntoiluvälineiden tuotan-
non, viennin ja kaikki opetukset ja koulutukset ja nämä, jotka edellä luettelin. 

Suomessa on eräitä aivan loistavia terveysteknologiayrityksiä, esimerkiksi Plandent,
jonka tuotannosta 90 prosenttia viedään ulkomaille. Se edustaa huipputeknologiaa. Aika-
naan taustalla on ollut se, että keksittiin ortopantomografialaite, jolla kuvataan hampaistoa
ja leukaa, mikä käytännössä tällä hetkellä tapahtuu jokaisen hammaslääkärivastaanoton
yhteydessä. 

Eli aina kun puhumme terveysteknologiasta, olemme todella tärkeiden asioiden kanssa
tekemisissä, ja silloin kannattaa todella perusteellisesti harkita myös näiden taustalla ole-
vien hallinnollisten järjestelyjen tilaa, jota tämä lakiesitys nyt käsittelee, kuten ministeri
esittelyssään kertoi.
2



Pöytäkirjan asiakohta PTK 62/2019 vp
16.21 Minna Reijonen ps: Arvoisa herra puhemies! Lähetekeskustelussa on nyt todella
iso paketti, joka koskee terveysteknologiaa. Paksu nippu papereita, iso asia, ja se liittyy
monenlaiseen asiaan: se liittyy lääkealaan, Valviraan, biopankkeihin, Fimeaan. Fimean
pääpaikan piti olla Kuopiossa, mutta se ei siellä ole. 

Fimean vastuu tuntuu lisääntyvän. Ministeri juuri kertoi, että yhdeksän eri lakia on tässä
käsitteillä, elikkä tämä on todella iso asia. Kävi ilmi, että Fimeaan tulee siis lisää työpaik-
koja. Fimea tavallaan silloin kasvaa, kun sille tulee enemmän työpaikkoja. Milloin se Fi-
mean pääpaikka siirtyy Kuopioon? Itäsuomalaisia tämä kovasti kiinnostaa.

16.22 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! En ota kantaa tähän Fimean sijaintipaikkakeskusteluun, koska Fimean ohjaus-
valta ja -vastuu kuuluu ministeri Pekoselle.

Tässä tapauksessa on kysymys kuitenkin Valviran toimintaelimestä. Tältä osin näitä eri-
laisia toteuttamisvaihtoehtoja näille tärkeille palveluille, joista tänään on puhe — eli siis
terveysteknologian lupa-, ohjaus- ja valvontatehtäville — käsitellään mielestäni aika hy-
vällä tavalla sivulta 20 alkaen. Niitä samoja tuntemuksia oli, kun tässä jo edustaja Juvonen-
kin kyseli, mitkä olisivat ne oikeat toteuttamisvaihtoehdot, millä se potilasturvallisuus taat-
taisiin. Niin kuin näette, yksistään en ole pystynyt näin montaa kymmentä sivua tuotta-
maan materiaaleja näin lyhyessä ajassa. Kyllä tässä on pitkään tätä asiaa pohdittu.

On vain sanottava vähän samaan tapaan kuin tässä edustaja Lindén jo sanoi, että maail-
ma on vain muuttunut. Maailma on muuttunut nyt siihen suuntaan, että yhä useammin tällä
sektorilla tarvitaan tutkimusperusteista tietoa. Valvira on pikemminkin lupaviranomainen,
kun ohjaus- ja valvontatehtävien ohella on sitten sitä ohjattavaa tehtävää. Tältä osin tässä
korostuu nimenomaan tieteellinen tutkimus ja siihen liittyvät uudet tulevaisuuden haasteet
tällä sektorilla. Pelkään pahoin, että tämä nykyinen hajautettu malli, josta tässä on kysy-
mys, ei vastaa potilasturvallisuudeltaan sitä tasoa, mitä jatkossa vaadittaisiin. Maailma
muuttuu niin kovasti.

Mielestäni esityksen keskeisissä ehdotuksissa on hyvin myöskin käyty läpi nimen-
omaan sitä, millä tavalla tänäkin päivänä aika keskeiset kriittiset tehtävät ovat hajautettuja.
Muun muassa näistä keskeisistä ehdotuksista perusteluita löytyy sieltä sivulta 19, jossa
otetaan kantaa kudoslain ja tutkimuslain alaisiin tehtäviin sekä biopankkeihin ja geenitek-
niikkaan liittyviin tehtäviin, jotka tässä tapauksessa nyt sitten keskitettäisiin samalla taval-
la kuin terveydenhuollon laitteiden ja tarvikkeiden ohjaus- ja valvontatehtävät, koska tässä
on kysymys vaativasta tehtäväalueesta, jonka resurssit ovat sijainneet kahdella konttorilla
aikaisemmin. Tältä osin nämä jaetut resurssit ja jaetut tehtävät keskitetään nyt yhteen. Va-
liokunnalla on, niin kuin totesin, tässä asiassa tärkeä tehtävä. Saatte tätä asiaa nyt toteutta-
misvaihtoehtojen osalta pohtia.

Olen Valviran kanssa käynyt tästä asiasta keskustelun. On todettava, että käydessäni
Valvirassa konserniohjaustapaamisessa, hekin näkivät tässä hallituksen esityksessä paran-
tamistoimeen viittaavan esityksen. Tältä osin annan tämän lakiesityksen nyt valiokuntaan
tutkittavaksi. — Kiitos. 

16.25 Arja Juvonen ps: Arvoisa puhemies! Kiitos ministerille. Käsittely tulee todellakin
olemaan varmasti hyvin laaja myös sosiaali- ja terveysvaliokunnassa.

Laki liittyy myös biopankkeihin. Me olemme useampana eduskuntakautena käyneet
täällä biopankkilakia ja biopankkeihin liittyviä asioita läpi. Biopankkihan koostuu näyt-
3



Pöytäkirjan asiakohta PTK 62/2019 vp
teistä ja erilaisista ihmisten tiedoista. Siellä voi olla biologisia näytteitä ja taustatietoa hen-
kilöistä, ihmisistä, ja tietoturva on se, mikä on noussut aina näissä biopankkiasioihin liitty-
vissä keskusteluissa esille. Varmasti tämä tietoturvakin tulee nousemaan käsittelyssä vah-
vasti esille, vai miten näette? Onko tullut palautetta biopankkilakiin liittyen ja ylipäänsä
näistä tilanteista? Onko siellä mahdollisesti jotakin korjattavaa? Onko siellä mahdollisesti
riskejä? Millä tavalla esimerkiksi näihin riskiarvioihin tämä lakiesitys ottaa kantaa ja huo-
lehditaan siitä, että ihmisten tietoturva säilyy?

On erittäin tärkeää, että meillä on biopankki, ja on erittäin tärkeää, että teemme tutki-
muksen eteen kaikkemme ja ihmiset voivat luottaa siihen, että heidän näytteensä pysyvät
siellä tietoturvan takana. Mutta nämä herättävät aina kysymyksiä ja miettimistä, ja se on
tärkeä asia, että on luottamus myös siihen tietoturvaan.

Potilasturvallisuus on kyllä äärimmäisen tärkeä asia. Toivonkin, että koko eduskunta,
hallitus ja oppositio yhdessä, teemme kaikkemme, että Suomessa potilasturvallisuus para-
nee ja potilasvahingot vähenevät, koska se on kuin laittaisi rahaa pankkiin. Yksikin poti-
lasvahinko on liikaa: se tuo kustannuksia valtiolle, se aiheuttaa suuria inhimillisiä kärsi-
myksiä, se aiheuttaa hoivakärsimystä sille ihmiselle, joka seuraa vieressä vahingon sattu-
mista. Eli ollaan siinä mielessä samassa veneessä ja tehdään kaikkemme, että potilasvahin-
got vähenevät Suomessa.

16.27 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Lyhyesti kommentoin, että edustaja Juvonenhan kiinnittää huomiota siihen, että
kyllä näihin tulevaisuuden isoihin kysymyksiin olisi voinut nopeamminkin hakea myöskin
lainsäädännöllisiä ratkaisuja, eikä se tälläkään kertaa helppoa ole. Meillä on valmistelu
meneillään. Näimme viime kaudella, että näissä asioissa ei ole helppo tehdä sellaista lain-
säädäntöä, joka osuu kohdalleen. Siltä osin pyrimme nyt tekemään mahdollisimman hy-
vin, ja perustuslakivaliokuntahan sen viimeisen sanan sitten loppuviimeksi tässä lain käsit-
telyssä antaa. Mutta vielä nämä asiat antavat odotuttaa itseään, eli ne eivät ole vielä val-
mistelusta valmiina tänne eduskuntaan käsiteltäväksi.

Keskustelu päättyi.

Asia lähetettiin sosiaali- ja terveysvaliokuntaan.
4


	7
	16.14
	16.17
	16.19
	16.21
	16.22
	16.25
	16.27


