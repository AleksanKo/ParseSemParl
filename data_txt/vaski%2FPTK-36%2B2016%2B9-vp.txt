















































DEMF1B3.tmp.xml


Pöytäkirjan asiakohta PTK 36/2016 vp

 Tarkistettu
4.0

Pöytäkirjan asiakohta 

PTK 36/2016 vp

Täysistunto

Tiistai 12.4.2016 klo 13.59—20.29

9. Hallituksen esitys eduskunnalle laiksi kirkkolain 6 luvun muuttamisesta
Hallituksen esitys HE 47/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

19.13 Arja Juvonen ps: Arvoisa puhemies! Tässä hallituksen esityksessä ehdotetaan
muutettavaksi kirkkolakia siten, että nimikirjan pitäminen tulisi työnantajalle vapaaehtoi-
seksi. Tällöin nimikirjalakiin sisältyvä velvollisuus luovuttaa tietoja viranhaltijoista ja
työntekijöistä ei enää kirkkolain nojalla velvoittaisi työnantajia. Kirkkolakiin lisättäisiin
myös uusi säännös työllistymisvapaasta.

Tällä esityksellä lainsäädäntöä pyritään kehittämään tarkoituksenmukaisemmaksi. Ny-
kyisellään eri seurakunnissa on käytössä erilaisia tietojärjestelmiä nimikirjan pitämiseen,
mistä seurakunnille on aiheutunut kustannuksia. Nyt puolestaan ehdotettava nimikirjan pi-
tämisen vapaaehtoisuus tulee merkitsemään säästöjä ohjelmistojen ja nimikirjan päivittä-
misen lopettamisen myötä.

19.14 Lea Mäkipää ps: Arvoisa puhemies! Hallituksen esityksessä tosiaan esitetään, että
nimikirjan pitäminen olisi työnantajalle vapaaehtoista, mutta edelleen tuomiokapituli pi-
tää nimikirjaa hiippakunnan papeista ja lehtoreista. Nimikirjan tarkoituksenahan on antaa
työnantajalle luotettavaa tietoa työntekijöistä ja viranhaltijoista. Nimikirjaote vastaa osit-
tain työtodistusta, ja sehän on julkinen asiakirja.

Viranhaltijan oikeus saada vapaata työstä kunnallisen luottamustoimen hoitamista var-
ten ehdotetaan muutettavaksi vastaamaan uuden kuntalain vastaavaa säännöstä, ja tänne
52 a §:ään on otettu myös säännös työllistymisvapaasta: hänellä olisi sama oikeus kuin
työntekijällä työsopimuslain mukaan. Samoin työnantaja olisi velvollinen ilmoittamaan
työvoimatoimistolle taloudellisilla ja tuotannollisilla perusteilla tapahtuvasta irtisanomi-
sesta.

Keskustelu päättyi.

Asia lähetettiin hallintovaliokuntaan.


