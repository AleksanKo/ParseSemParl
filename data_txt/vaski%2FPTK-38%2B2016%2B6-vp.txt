















































DEM919A.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

6. Lakialoite laiksi alkoholilain 33 §:n muuttamisesta
Lakialoite LA 12/2016 vp Outi Mäkelä kok

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.33 Outi Mäkelä kok (esittelypuheenvuoro): Arvoisa rouva puhemies! Kyseessä on
siis lakialoite laiksi alkoholilain 33 §:n muuttamisesta. Alkoholilainsäädäntöhän kieltää
väkevän alkoholijuoman mainonnan, epäsuoran mainonnan ja muun myynninedistämistoi-
minnan. Tästä voidaan poiketa alkoholijuomien valmistus-, vähittäismyynti- ja anniskelu-
paikoissa sekä tietoverkoissa, kun kyse on myyntihinnastosta.

Museolain mukaan museotoiminnan tavoitteena on puolestaan ylläpitää ja vahvistaa vä-
estön ymmärrystä kulttuuristaan, historiastaan ja ympäristöstään ja museoiden tulee edis-
tää kulttuuri- ja luonnonperintöä koskevan tiedon saatavuutta tallentamalla ja säilyttämäl-
lä aineellista ja visuaalista kulttuuriperintöä tuleville sukupolville, harjoittamalla siihen
liittyvää tutkimusta, opetusta ja tiedonvälitystä sekä näyttely- ja julkaisutoimintaa.

Miten tämä nyt sitten liittyy tähän alkoholilakiin, niin sitä myötä, että Rajamäellä sijait-
see Altian tehtaitten yhteydessä vuodesta 1963 asti toiminut Altian tehdasmuseo eli viina-
museo, ja tämä museo on tähän mennessä saanut olla auki vain poikkeustapauksissa, sillä
sen toiminnan on tulkittu rikkovan alkoholilainsäädäntöä tämän mainontapykälän osalta.
Museoon on kerätty paitsi runsaasti aineistoa Altian tehtaan toiminnasta myös historiallis-
ta aineistoa alkoholin kulutuksesta ja myynnistä Suomessa. Tämän viinamuseon toiminta
suhteessa alkoholilakiin on hyvin tulkinnanvaraista, eikä sen, että museossa on esillä esi-
merkiksi tehtaan omia tuotteita, pitäisi yksiselitteisesti leimata museon toimintaa mainon-
nalliseksi. Kyse on muun muassa siitä, että esillä on ollut alkoholituotepakkauksia ja on
katsottu, että niillä on myös mainonnallinen merkitys.

Tämän suhteen, jos ajatellaan Altian tehtaan toimintaa, museo on myös esitellyt laajasti
tehtaan muuta toimintaa. Tehtaan toimintahan on ollut hyvin laaja-alaista, ja siihen on kuu-
lunut alkoholin valmistuksen lisäksi myös hiivan, parfyymin ja etikan tuotantoa. Museon
kokoelmiin sisältyy lisäksi alkoholin myyntiin, kulutukseen ja muuhun toimintaan liitty-
vää historiallista aineistoa muun muassa kieltolain ja talvisodan ajoilta, ja on tuntunut to-
della erikoiselta, että koko museon toiminta on mielletty markkinoinniksi, kun kyse on
näin laaja-alaisesta tehdastoiminnan esittelystä.
 Tarkistettu
4.1



Pöytäkirjan asiakohta PTK 38/2016 vp
Tällä perusteella olenkin esittänyt, että eduskunta hyväksyisi lakiin muutoksen, joka al-
koholilain 33 §:ään lisättäisiin, että tässä pykälässä säädettyjä alkoholin mainonnan ja
markkinoinnin rajoitteita ei sovelleta alkoholin valmistukseen ja sen tuotannon historiaan
liittyvään museotoimintaan, kun kyseinen toiminta noudattaa museotoiminnan periaattei-
ta. Tämä koskisi nyt sitten tätä yksittäistapausta ja olisi hyvin pieni muutos, ja se voitaisiin
toteuttaa esimerkiksi tämän alkoholilain uudistuksen yhteydessä.

Keskustelu päättyi.

Asia lähetettiin sosiaali- ja terveysvaliokuntaan.
2


