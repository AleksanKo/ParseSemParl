















































DEM7B00.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00—19.11

5. Hallituksen esitykseksi eduskunnalle laiksi ajoneuvolain 16 ja 64 a §:n muuttamisesta 
sekä eräiksi siihen liittyviksi laeiksi

Hallituksen esitys HE 185/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 6. asiakohtaan.

Ministeri Berner esittelee, olkaa hyvä.

Keskustelu

17.55 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsittelyssä on nyt hallituksen esitys laiksi ajoneuvolain 16 ja 64 a §:n muut-
tamisesta sekä eräiksi siihen liittyviksi laeiksi, jotka mahdollistaisivat nykyistä suurempi-
en moottorikelkkojen käytön tarkoitukseen soveltuvilla ja niille erikseen osoitetuilla moot-
torikelkkailureiteillä.

Moottorikelkkojen luokittelua koskeva sääntely on peräisin 70-luvulta eikä sitä ole tar-
kasteltu 90-luvulla tapahtuneen kelkkailureittisääntelyn perustamisen jälkeen. Markkinoil-
la on nykyään maastoajoneuvoja, jotka käytöltään ja ominaisuuksiltaan muistuttavat lähin-
nä ammattikäyttöön tarkoitettuja moottorikelkkoja mutta jotka eivät ajoneuvolain mukaan
ole moottorikelkkoja, sillä niiden paino ja kuljetettavissa olevien henkilöiden lukumäärä
ylittävät moottorikelkka-ajoneuvoluokalle säädetyt rajat, eikä niitä näin ollen saa käyttää
moottorikelkkailureiteillä.

Esityksessä ajoneuvolakiin lisättäisiin raskaan moottorikelkan määritelmä, jolla tarkoi-
tettaisiin 800 kilon painoisia eli 300 kiloa nykyistä moottorikelkkaa suurempia moottori-
rekiä, joissa voisi olla kuljettajan lisäksi tilaa enintään neljälle henkilölle. Esityksen mu-
kaan raskaalla moottorikelkalla saisi ajaa vain reitin pitäjän niille osoittamilla moottori-
kelkkailureiteillä. Raskaan moottorikelkan käyttö moottorikelkkailureitillä sallittaisiin sitä
osoittavan liikennemerkin yhteyteen asetettavalla lisäkilvellä. Raskaan moottorikelkan
kuljettamiseen vaadittaisiin moottorikelkan kuljettamista vastaavasti T-luokan ajo-oikeus.

Moottorikelkkailulla on erityinen merkitys Lapissa, jossa sen tulo- ja työllistämisvaiku-
tukset ovat suuret. Moottorikelkat ovat elinehto esimerkiksi poronhoitoalalle ja tärkeitä
muun muassa Puolustusvoimille ja muille viranomaistahoille. Moottorikelkkasafarit ja -aje-
 Hyväksytty
1.0



Pöytäkirjan asiakohta PTK 103/2018 vp
lut ovat puolestaan merkittäviä matkailupalveluita. Lisäksi vapaa-ajan kelkkailu ja omatoi-
miset safarit kasvattavat suosiotaan. Matkailijoiden määrä koko Lapin alueella on kasva-
nut, ja erityisesti ulkomaalaisille räätälöidyt kelkkasafarit lisääntyvät. Sääntelyn uudista-
minen mahdollistaisi nykyistä useamman henkilön kuljettamisen moottorikelkkailureitillä
nykyistä vähemmällä määrällä ajoneuvoja ja siten edistäisi osaltaan talvimatkailupalvelui-
den kehittämistä.

Esitysluonnos on valmistelun aikana ilmoitettu komissiolle, ja komissio on ilmaissut
huolensa siitä, että esitys saattaisi rajoittaa raskaiden moottorikelkkojen käyttöä. Todelli-
suudessa esityksellä tehtäisiin mahdolliseksi nykyistä raskaampien moottorikelkkojen
käyttö moottorikelkkailureiteillä, joilla ne ovat tällä hetkellä olleet täysin kiellettyjä. Jotta
raskaita moottorikelkkoja voitaisiin hyödyntää tulevalla talvikaudella, ehdotetut lait esite-
tään tuleviksi voimaan 1. päivänä tammikuuta 2019. — Kiitos.

Puhemies Paula Risikko: Kiitoksia esittelystä. Puhujalistalle.

17.58 Kari Kulmala sin: Arvoisa rouva puhemies! On ilo ja kunnia puhua hieman moot-
torikelkoista, joiden kanssa olen ollut työssäni poliisina varsin paljon tekemisissä. Halli-
tuksen esityksessä ehdotetaan muutettavaksi ajoneuvolakia, ajokorttilakia, maastoliiken-
nelakia ja tieliikennelakia. Esitys on perusteltu jo senkin vuoksi, että moottorikelkkojen
luokittelua koskeva sääntely on peräisin 70-luvulta eikä sitä ole tarkasteltu 90-luvulla ta-
pahtuneen kelkkailureittisääntelyn perustamisen jälkeen.

Kun ajatellaan moottorikelkkojen ja kelkkareittien kehitystä 70-luvulta tähän päivään,
voidaan puhua aivan erilaisesta maailmasta. Tällä hetkellä markkinoilla on maastoajoneu-
voja, jotka käytöltään ja ominaisuuksiltaan muistuttavat lähinnä ammattikäyttöön tarkoi-
tettuja moottorikelkkoja. Ne eivät kuitenkaan ajoneuvolain 16 §:n 2 momentin mukaan ole
moottorikelkkoja, koska niiden paino ja niillä kuljetettavissa olevien henkilöiden lukumää-
rä ylittävät moottorikelkka-ajoneuvoluokalle säädetyt rajat. Moottorikelkka on määritelty
siten, että se on korkeintaan 500 kiloa painava, telavetoinen moottorireki, jossa on kuljet-
tajan lisäksi tilaa enintään kahdelle henkilölle.

Nykyisiä moottorikelkkoja suurempia moottorirekiä saa jo nykyisin maanomistajan lu-
valla käyttää maastossa mutta ei tieliikennelaissa ja maastoliikennelaissa tarkoitetulla
moottorikelkkailureitillä. Sen on katsottu olevan ongelma erityisesti Lapissa. Kun mootto-
rikelkkasafareita järjestetään moottorikelkkailureiteillä, ajoneuvolain 16 §:n 2 momenttiin
liittyvä moottorikelkan määritelmä nykyisessä muodossaan rajoittaa käyttötarkoitukseen
soveltuvan kaluston valintaa, koska moottorikelkkailureiteillä saa ajaa vain ajoneuvolain
mukaisella moottorikelkalla.

Nykyiset moottorikelkkailureitit on laadittu ja perustettu niin sanotuille tavanomaisille
moottorikelkoille. Moottorireen suurempi omamassa merkitsee usein myös suurempia mit-
toja, joten ne tulee huomioida moottorikelkkareiteillä ja niitä perustettaessa. Mikäli moot-
torireellä voi ajaa myös moottorikelkkauralla, tulisi tämäkin huomioida. 

Moottorikelkkaura ja moottorikelkkareitti ovat ihan erilaisia vaatimuksiltaan ja statuk-
seltaan. Suomessa on yhteensä noin 3 800 kilometriä virallisia ja ilmaisia moottorikelkkai-
lureittejä. Viralliset reitit ovat moottorikelkkaliikenteeseen tarkoitettuja, tieliikennelaissa
määriteltyjä teitä. Virallisten reittien lisäksi on vielä huomattavasti enemmän kelkkauria,
joissa ajamiseen tarvitaan maanomistajan tai moottorikelkkauran ylläpitäjän lupa jatkossa-
kin.
2



Pöytäkirjan asiakohta PTK 103/2018 vp
Kuten esityksessäkin todetaan, nykyistä leveämmät moottorikelkat voivat lisätä kohtaa-
misonnettomuuksien riskiä. Tätä voisi vähentää asentamalla tällaiseen moottorikelkkaan
keltaisen varoitusvalon, joka varoittaisi vastaantulijoita. 

Itse en näe tässä esityksessä kovin paljon uhkia, mutta mahdollisuuksia sillä on erityi-
sesti matkailuyrityksille. Nykyistä suuremmilla moottorikelkoilla on mahdollista kuljet-
taa, esimerkiksi moottorikelkkasafareilla, nykyistä useampia henkilöitä vähemmällä mää-
rällä ajoneuvoja ja niiden kuljettajia. Tämä tarkoittaa, että esimerkiksi lasten tai kokemat-
tomien kuljettajien mahdollisuudet osallistua moottorikelkkailuajeluun paranevat, ja esi-
tyksellä on siten välillisiä tulo- ja työllistämisvaikutuksia matkailuelinkeinolle. 

Arvoisa rouva puhemies! Näillä ehdotuksilla tätä esitystä voin suositella.

18.02 Arja Juvonen ps: Arvoisa rouva puhemies! Tällä hallituksen esityksellä ajoneuvo-
lain moottorikelkan määritelmää muutettaisiin siten, että määritelmään lisättäisiin raskas
moottorikelkka, jollaiseksi katsottaisiin tietyt suuremmat, nykyisin moottorireeksi katsot-
tavat maastoajoneuvot, ja raskaalla moottorikelkalla saisi maastoliikennelain mukaan ajaa
tarkoitukseen soveltuvalla moottorikelkkailureitillä. 

Tuolla pohjoisessa ja Pohjanmaalla ja siellä, missä se lumiraja nyt menee, kohtaa hyvin-
kin paljon moottorikelkkailua, ja näkisin, että tällä esityksellä on suuria vaikutuksia mat-
kailuun, tuloihin ja työllistämisvaikutuksiin ympäri Suomen. Erityisesti — niin kuin, mi-
nisteri, mainitsittekin nämä kohdat — porotaloudessa moottorikelkka on kovassa käytössä
kuin myös Puolustusvoimissa, eli moottorikelkka on itse asiassa myös työkalu. Se liittyy
toki matkailuunkin, ja moni saapuu Suomeen juurikin sen takia, että meillä on lunta ja
mahdollisuus sitten harrastaa erilaisia harrastuksia siellä lumen keskellä. Toivonkin nyt si-
tä, että tulee hyvä talvi ensi vuonna, jos laki astuu voimaan 1.1.2019, niin kuin, ministeri,
kerroitte tuossa. Eihän sitä ilman lunta pääse sitten moottorikelkkailemaan. 

Mutta kysyisin tästä moottorikelkkailun turvallisuudesta vielä. Aina vuosittain kuiten-
kin sattuu näitä ikäviä onnettomuuksia. Mikä niissä sitten ikinä onkaan syynä, niin millä ta-
valla sitten Suomessa kiinnitetään huomiota siihen turvallisuuspuoleen moottorikelkoilla
liikkuttaessa? Tokihan on ymmärrettävää, että kun tulee moottorikelkkailureittejä, niin nii-
den tulee olla turvallisia, kestäviä ja laadukkaita. Millä tavalla huolehditaan siitä, että läh-
detään ennakoimaan ja ennalta ehkäisemään niitä ikäviä onnettomuuksia, kun näissä moot-
torikelkkatapaturmissa hyvin usein sitten myös seuraukset ovat hyvinkin vahingollisia?

18.04 Katja Taimela sd: Arvoisa rouva puhemies! Tällä lakiesityksellä, niin kuin on
kuultu, lisättäisiin raskaan moottorikelkan määritelmä, joka koskisi yli 500 kilon mutta
korkeintaan 800 kilon painoisia moottorikelkkoja, joilla on käyttöä lähinnä matkailuyrittä-
jien käytössä. Tätä lakimuutosta ja esitystä ovat todellakin toivoneet Lapin matkailuyrittä-
jät isosti erilaisten vierailujen ja verkostotapaamisten yhteydessä. 

Raskaiden kelkkojen käyttö olisi sallittu moottorikelkkailureiteillä, jotka ovat reitinpi-
täjän puolesta todettu raskaille kelkoille sopiviksi. Käytännössä kaiketi tämä sitten tarkoit-
taa kantavuutta, kaarteita ja kaltevuuksia. 

Ja mitä tulee tähän ajokorttiin, niin raskaan kelkan kuljettamiseen vaadittaisiin tämä T-
luokan ajokortti, kuten nyt on tälläkin hetkellä näillä nykykelkoilla vaade, ja samoin nämä
nopeusrajoitukset olisivat samat. 

Haluaisin, että kiinnitettäisiin huomiota erityisesti siihen, että tällä lausuntokierroksella
Lapin ely, Poliisihallitus, Tukes ja Liikenneturva nostivat esiin raskaiden kelkkojen kasva-
3



Pöytäkirjan asiakohta PTK 103/2018 vp
vat riskit matkailukäytössä. Kelkkarekiyhdistelmät kasvavat niin isoiksi, etteivät ne käy-
tännössä sovi edes useimmille nykyisistä reiteistä — tämä siis alueen toimijoilta tulleena
palautteena lausuntokierrokselta. Toisaalta ajattelen, jotta nämä rekiajelut saattavat vähen-
tää myös kokemattomien kuljettajien ajamista omilla lomamatkoillaan, ja tämäkin tuli täs-
sä jo muutamissa puheenvuoroissa hyvin esiin. 

Ajattelen sillä tavalla, että tämä on hyvin kannatettava esitys miettien niitä Lapin mat-
kailuelinkeinoja. Ja on todellakin tämä, että nämä satunnaiset turistit sitten kenties ovat itse
sieltä kelkan kahvoista tämän esityksen jälkeen pois. Mutta toisaalta tämä lausuntokierrok-
sen huoli siitä, että kaikki reitit eivät näille tuleville raskaille moottorikelkoille nyt sitten
ole ehkä parhaassa kunnossa, tuo nyt sitten myös kustannuspaineita Lapin matkailuelinkei-
nojen puolesta toimiville yrittäjille. Toisaalta sitten tämä lakiesitys toimiessaan tuo heille
myös lisää tuloja, elikkä varmasti on sitten myös mahdollisuus näihin reitistöihin enem-
män tulevaisuudessa satsata. Mutta kannatettava lakiesitys.

18.07 Sari Essayah kd: Arvoisa rouva puhemies! Varmasti matkailun toiveista tämä laki-
esitys on lähtenyt menemään eteenpäin, mutta, aivan niin kuin ministeri tuossa totesi,
myöskin armeijalla ja poronhoidolla on ammattimaista käyttöä tämäntyyppiselle raskaalle
moottorikelkalle. Tämä raskaan moottorikelkan määrittely, joka nyt tuodaan lainsäädän-
töön, on tietenkin tärkeä kuten myös se, että siellä sitten reitityksestä pidetään huolta elik-
kä että on erikseen merkitty reititys, joka soveltuu tämäntyyppiselle ajoneuvolle, ja myös-
kin se, että tämä T-luokan ajokorttivaatimus on tässä.

Aivan niin kuin täällä edustaja Taimela ja muutama muukin kollega toi esille, kyllä
myös ajattelen näin, että voi olla liikenneturvallisuuden kannalta jopa parempi, että siellä
on se safarin ammattilainen ajamassa tällaista matkailukelkkaa kuin että moni ehkä ensi-
kertalainen tai hyvin vähäisellä kokemuksella oleva turisti lähtee näitten moottorikelkko-
jen kanssa reitille. Siinä mielessä saattaa olla niin päin, että tämä nimenomaisesti on liiken-
neturvallisuutta tuolla alueella lisäävä.

Tässä kyllä varmasti joudutaan sitten miettimään juuri niitä reittejä, millä alueella pys-
tytään ajamaan tämäntyyppisellä raskaalla moottorikelkalla, ja toisaalta sitten sitä, onko
niin, että esimerkiksi sääolosuhteet saattavat vaikuttaa vaikkapa kelkkareittien kuntoon sii-
nä määrin, että on joka tapauksessa huomioitava kilorajoitukset eli se, että nämä ovat huo-
mattavasti raskaampia kuin nykyiset moottorikelkat.

Sinällänsä kyllä varmasti kannatettava esitys ja varmaankin tässä talossa menee vähillä
huomioilla eteenpäin.

Toinen varapuhemies Tuula Haatainen: Ministeri Berner, vastauspuheenvuoro. — Riit-
tääkö 3 minuuttia?

18.09 Liikenne- ja viestintäministeri Anne Berner: Kyllä riittää, arvoisa rouva puhe-
mies! Kiitoksia näistä näkemyksistä ja palautteista.

Edustaja Juvonen, uskon juurikin niin, että kun tässä edellytetään T-luokan ajokorttia,
samalla annetaan reitin pitäjälle mahdollisuus todeta se, millä reiteillä näillä raskailla
moottorikelkoilla voidaan mennä, rajoitetaan nopeudet ja samalla huolehditaan siitä, että
tämä tulee entistä enemmän ammattimaiseen käyttöön, niin nämä tekijät yhdessä tulevat
varmasti lisäämään turvallisuutta. Samalla toki meidän tulee kantaa koko ajan huolta
myöskin siitä, kun ajoneuvojen painot kasvavat, että meillä reittien leveydet ja muut täm-
4



Pöytäkirjan asiakohta PTK 103/2018 vp
möiset kriteerit vastaavasti sitten sovelletaan Trafin toimesta. Siihen on sitten valmius ole-
massa, jos eduskunta tämän lainsäädännön hyväksyy. — Kiitos.

Keskustelu päättyi.

Asia lähetettiin liikenne- ja viestintävaliokuntaan.
5


