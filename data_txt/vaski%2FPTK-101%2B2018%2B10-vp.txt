















































DEMBDF3.tmp.xml


Pöytäkirjan asiakohta PTK 101/2018 vp
Pöytäkirjan asiakohta 

PTK 101/2018 vp

Täysistunto

Tiistai 16.10.2018 klo 14.01—21.31

10. Hallituksen esitys  eduskunnalle  laiksi  Euroopan unionin yhteisen  kalastuspolitiikan 
kansallisesta täytäntöönpanosta annetun lain muuttamisesta

Hallituksen esitys HE 85/2018 vp
Valiokunnan mietintö MmVM 12/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu ja asian käsittely keskeytettiin 12.10.2018 pidetyssä täysistunnossa.

Keskustelu

21.13 Saara-Sofia Sirén kok: Arvoisa puhemies! Tässä on kysymys EU:n yhteisen kala-
politiikan kansallisesta täytäntöönpanosta, mutta todetaan nyt tähän alkuun, että tällä vii-
kolla juurikin EU on päättänyt kalastuskiintiöistä, joista erityisesti oli esillä tämä lohen
kiintiö, johon EU-komissio esitti varsin merkittävää 15 prosentin korotusta. Nyt kuitenkin
ratkaisu oli se, että korotusta ei tehdä vaan tämä lohikiintiö pysyy ennallaan, joka kuiten-
kin on ICESin tieteelliseen näkemykseen perustuvaa suositusta suurempi. Merkittävää on
kuitenkin se, että Suomi on ollut aktiivinen neuvotteluissa edistämään esimerkiksi salaka-
lastukseen puuttumista, ja tämä kokonaisuus on näin ollen ministerin mukaan ollut hyväk-
syttävissä.

Mutta tämä kalakantojen huolestuttava tila liittyy hyvin moneen asiaan, niin kansallisiin
toimiin kuin tähän EU-vaikuttamiseen, ja jos me puhumme lohista, niin niittenkin osalta
meillä on kannoissa varsin merkittäviä eroja. Osa on kestävässä tilassa, ja osa on heikossa
tilassa. Näen kyllä niin, että näiden ICESin suositusten pitäisi olla lähtökohta siinä, minkä-
laisia kiintiöitä lähdetään viemään eteenpäin ja miten lähdetään mahdollistamaan kalakan-
tojen elpymistä ja kestävää kalapolitiikkaa.

Kun tätä keskustelua käytiin, niin tulivat ilmi myös kalastuslakiin esitetyt muutostoi-
veet. Siltä osin todetaan vielä, että ei ole näköpiirissä valmiutta avata kalastuslakia, joka
viime kaudella huolellisesti valmisteltiin ja hyväksyttiin.

21.16 Satu Hassi vihr: Arvoisa puhemies! Kun nyt tässä listalla on tämä kalastusta kos-
keva lakiesitys, niin toteaisin myöskin jokavuotisista EU:n kalastuskiintiöistä sen, että
EU:ssahan on muutama vuosi sitten otettu merkittävä edistysaskel, kun silloinen kalastus-
asiainkomissaari otti sen linjan, että noudatetaan ICESin tieteellistä neuvoa siitä, kuinka
suuri kalakiintiö kullekin kalalajille kullakin alueella voidaan kestävästi asettaa, ja myös-
 Tarkistettu
4.1



Pöytäkirjan asiakohta PTK 101/2018 vp
kin EU:n kalastuslainsäädäntöä tiukennettiin Euroopan parlamentin viime kaudella aika
huomattavasti.

Mitä nyt tulee juuri Itämeren kalastukseen, niin ympäristövaliokunnassa, kun syksyisin
on käsitelty näitä vuotuisia neuvotteluja Itämeren kiintiöistä, on todettu hyvin huolestunee-
na se, että Puolassa tapahtuu merkittävässä määrin lohen salakalastusta sillä lailla, että väi-
tetään, että saalis on taimenta, vaikka se on tosiasiassa lohta. Tänään kuulin ministeri Le-
pän erityisavustajalta, että nyt on saatu kalastusneuvostossa aikaiseksi päätös, sopimus sii-
tä, että juuri lohen salakalastuksen kitkemiseksi, sen lopettamiseksi, että lohta salakalaste-
taan muka taimenena, taimenen kalastus avomerellä kielletään. Tämä on erittäin merkittä-
vä edistysaskel, ja tästä voin ministeri Leppää vilpittömästi onnitella. Ympäristövaliokun-
tahan on aina lausunnoissaan korostanut sitä samaa periaatetta kuin edustaja Sirén tässä,
että kiintiöiden määrittelyssä pitäisi noudattaa tieteellistä neuvoa, koska jos me ylikalas-
tamme, niin me syömme tulevaisuuden kalansaalista ja syömme kalastuselinkeinon tule-
vaisuudelta pohjaa pois, ja siinähän ei ole mitään järkeä.

Sen lisäksi ympäristövaliokunta on aina tuonut esille myöskin sen, että jotta lohen ja
monen muun vaelluskalan saaliita saataisiin pysyvästi kasvatettua, niin pitää kunnostaa
vaellusteitä, palauttaa lisääntymisväyliä, joita monella tavalla on katkaistu, ei pelkästään
voimalaitosrakentamisella, vaan itselleni yllätyksenä on tullut, että esimerkiksi tierummut
ovat aika merkittävä vaelluseste ja haittaavat monien kalalajien lisääntymistä.

21.19 Sari Essayah kd: Arvoisa puhemies! Taisimme edustaja Hassin kanssa tuolla Eu-
roopan parlamentissa olla samassa rintamassa, ja muistaakseni kyllä taisivat olla siinä ti-
lanteessa kaikki suomalaiset mepit, koska tämä Itämeren kiintiöitten puolustaminen ni-
menomaan lohikantojen kohdalla oli kyllä semmoinen yhteinen kansallinen hanke. Siinä
vahvasti puolustimme sitä, että näitä tieteelliseen tutkimukseen perustuvia näkemyksiä tu-
lisi pitää ensisijaisina. Niin kuin edustaja Hassi täällä toi esille, Puolan niin sanottu ryöstö-
kalastus on ongelmallista, ja se aiheuttaa vääristymää tässä. Tämä oli hienoa kuulla, että
siellä maatalousministeri Leppä on tässä asiassa pystynyt toimimaan sillä tavoin, että toi-
von mukaan ongelma tulevaisuudessa olisi ehdottomasti pienempi.

Olen näihin voimalaitosten patojen yhteyteen rakennettaviin erilaisiin vaellusreitteihin
ja vastaaviin, kun olen Kemijoki Oy:n hallintoneuvostossa istunut, tullut vähän enempikin
perehtyneeksi nyt tämän eduskuntakauden aikana, ja täytyy sanoa, että joskus olenkin
miettinyt, olenko mukana tämmöisessä sähköntuotantoyhtiön hallintoneuvostossa vaiko
kalastuksen kanssa tekemisissä olevan yhtiön hallintoneuvostossa. Voi sanoa, että onneksi
on tullut yhä parempia keksintöjä, joilla tätä ongelmaa ollaan pystytty paremmin hoita-
maan. Siinä mielessä voisi sanoa, että tässä jos missä asiassa varmasti on yhteistä intressiä
hoitaa asiaa siten, että niin vapaa-ajankalastajien kuin matkailun ja totta kai sitten myös
voimalaitosyhtiöitten yhteiskuntavastuun kannalta tulevat kaikki nämä asiat hoidettua.
Halpaa se ei ole, mutta olen kyllä nähnyt läheltä, että nämä asiat otetaan sinällään ihan to-
sissaan ja halutaan panostaa siihen, että meillä nämä kalakannat pysyvät ja nouseminen sit-
ten niille kutualueille onnistuu. Mutta tässä varmasti on juuri niin, että nimenomaan täm-
möinen teknologia ja uusi tutkimustieto ja uudenlaiset innovaatiot pystyvät tuomaan sitten
myöskin ihan uudentyyppisiä ratkaisuja.

21.21 Saara-Sofia Sirén kok: Arvoisa puhemies! Näin olen itsekin ymmärtänyt, että mi-
nisteri Lepän johdolla sieltä Luxemburgin neuvotteluista tällä viikolla saatiin vähintään-
2



Pöytäkirjan asiakohta PTK 101/2018 vp
kin tyydyttävä tulos, siis lohenpyynnin kiintiöt eivät nousseet vaan pysyivät samalla tasol-
la. ICESin tieteellinen neuvo olisi ollut niitä alentaa, mutta tämä kompromissi oli sikäli hy-
väksyttävissä, kun samassa yhteydessä saatiin tyydyttävä kokonaisuus, johon kuuluu se,
että vihdoin puututaan tähän Puolan toimintaan, salakalastukseen, tähän väärin raportoimi-
seen, mikä on mahdollistanut sitten sellaiset lohenpyyntimäärät, jotka eivät ole kestävällä
tasolla.

Edustaja Hassi ja myös edustaja Essayah puhuivat myös näistä vaellusesteistä ja etenkin
vesivoiman osuudesta näihin. Tämä on myös hyvin tärkeä keskustelu. Etenkin lohijoissa
tarvitaan toimia vaellusesteiden purkamiseksi. Aina kun puhutaan vesivoimasta, on tar-
peen puhua myös vaelluskaloista ja kalateistä ja siitä vastuusta, joka on olemassa ja josta
halutaan pitää huoli. Jos me ajattelemme niitä patoja, joita joissa nyt on, niin ehkä liikkeel-
le olisi hyvä lähteä sellaisista pienistä padoista, jotka ovat kuitenkin merkittävä este vael-
luskaloille — ympäristölle ehkä laajemminkin — mutta jotka ovat energiantuotannon kan-
nalta hyvin pienimuotoisia. Millä tavalla löytyisi sellaisia keinoja, joilla tällaisia esteitä
saataisiin purettua? Isommassa mittakaavassa, kun vesivoimaa halutaan tehdä lisää tai ha-
lutaan tehdä investointeja, jo hyvissä ajoin suunnittelussa täytyy huomioida se, millä taval-
la tämä huoli vaelluskaloista ja vaellusreiteistä otetaan huomioon ja varmistetaan, että ka-
lojen nousu lisääntymään onnistuu myös siinä yhteydessä.

Kaikkiaan täytyy todeta, että tässä on kansallista toimeenpanoa ja kansallisia toimia, joi-
ta tarvitaan. Toisaalta Suomi on aktiivinen EU-tason neuvottelija, ja nyt näiden kiintiöiden
osalta, vaikka ICESin suosituksesta, ohjeesta, poiketaan yläkanttiin, kokonaisuuden kan-
nalta myös hyviä edistysaskeleita saatiin.

21.24 Timo Heinonen kok:  Arvoisa herra puhemies! Itse olen lohikiintiöasian kanssa
saanut olla myös ympäristövaliokunnassa aikanaan kuutisen vuotta aika aktiivisestikin te-
kemisissä, vuosittain se aina esille nousi. Olen tyytyväinen siihen, että nyt ensimmäistä
kertaa ainakin seitsemään vuoteen tämä Puolan salakalastus on tällä tavalla huomioitu Itä-
meren lohikiintiöissä. Se on ollut yksi sellainen ongelmakohta tässä kokonaisuudessa, ja
pidän erittäin myönteisenä sitä, että tässä on nyt edistysaskelia saavutettu.

Edustaja Sirén vahvana Itämeren ihmisenä ja suojelijana nosti esille sen, että elinvoi-
maiset kalakannat tarvitsevat näitä jokia, mihin kalat pääsevät nousemaan. Tästä itse asias-
sa perjantaina, kun aloitimme tätä keskustelua, kävimme jo keskustelua. Tärkeää on se, että
uusia jokia, koskia ei enää valjasteta, mutta yhtä tärkeää on se, minkä edustaja Sirénkin
nosti esille, että kaikki ne joet, jotka nyt on vuosikymmenten saatossa valjastettu, voitai-
siin mahdollisimman pikaisesti saattaa kalateiden tai kalaportaiden varaan. Meillä on esi-
merkiksi Kuusankoskelta erinomaisia esimerkkejä aika jyrkistäkin kalaportaista, mistä ka-
lat pääsevät nousemaan. Se on tärkeä osa elinvoimaisia lohikantoja, ja vaelluskalat nouse-
vat tässä merkittävään rooliin.

Kun meillä on elinvoimainen kalakanta ja kalat nousevat, niin uskon, että itse asiassa tä-
män vapaa-ajankalastuksen kautta on löydettävissä huomattavasti enemmän myös elinvoi-
maa ja mahdollisuuksia esimerkiksi matkailunkin kautta saada elinvoimaa tähän maahan
kuin esimerkiksi niiden kalakantojen kautta, jotka tällä hetkellä eivät pääse nousemaan jo-
kiin.

Arvoisa puhemies! Pidän itse tärkeänä sitä, että me pikkuhiljaa pystyisimme luomaan
järjestelmiä myös yhtiöille, jotka ovat näitä valjastuksia jokiin tai koskiin tehneet, sen
eteen, että ne vanhatkin kosket avattaisiin kalateiden tai kalaportaiden kautta pikkuhiljaa.
3



Pöytäkirjan asiakohta PTK 101/2018 vp
Valtion rahoitusta niihin tarvitaan, mutta minun mielestäni kyllä näillä voimalayhtiöillä on
myös oma vastuunsa näistä tehtävistä. Näkisin erittäin mielelläni sellaista sähköä tulevai-
suudessa: voin ostaa uusiutuvaa tai voin ostaa tuulivoimasähköä mutta voisin ostaa myös
vesivoimasähköä, jossa olisi huomioitu se, että tämä tulee sellaisesta voimalasta, jossa
myös vaelluskalojen tiet on kalateillä ja kalaportailla hoidettu kuntoon. Olisin itse valmis
ostamaan tällaista sähköä saman tien.

21.27 Kari Kulmala sin: Arvoisa puhemies! Tässä on kuultu erittäin hyviä ja asiantunte-
via puheita asiasta.

Toivoisinkin nyt tämän jälkeen, kun ensi kesä tulee, että puhujat myös lähtevät puhei-
densa jälkeen kunnostamaan näitä puroja ja koskia, koska olemme kaikki yhteisellä asial-
la. Pohjois-Savossa, Pohjois-Karjalassa ja Etelä-Savossa Saimaan lohikalojen ystävät ry
suorittaa suurimman osan lohikalojen purojen ennallistamisesta, ja olette erittäin tervetul-
leita siihen toimintaan mukaan.

Juuri saamani tiedon mukaan Ala-Koitajoella esimerkiksi noin 50—60 saimaanlohta tai
taimenta on saatu emokalapyynnissä talteen ja Kuurnan padolla noin 130. Ne kalat lypse-
tään ja vapautetaan vesistöihin. Jälleen kerran on seuraavien vuosien taimen- ja lohikanta
turvattu. Kiitos erittäin aktiivisille toimijoille.

21.29 Saara-Sofia Sirén kok: Arvoisa puhemies! Edustaja Heinonen nosti esille oikein
innostavan näkökulman, joka liittyy kalastusmatkailuun. Siinä on valtavasti potentiaalia,
jonka hyödyntämisessä me Suomessa itse asiassa olemme esimerkiksi naapurimaitamme
jäljessä. Kalastusmatkailun potentiaali tietenkin edellyttää sitä, että kalakannat ovat kestä-
vällä tasolla, mutta kun sillä tiellä olemme ja yhdessä haluamme tätä asiaa edistää, niin on
hyvä myös ajatella sitä hyötyä, mitä meillä olisi saatavilla alueellisesti turismin ja matkai-
lun ja siihen liittyvien muiden palvelujen kautta, kun matkailupotentiaali saataisiin hyö-
dynnettyä.

Itse asiassa viime vuoden syksyllä tein asianomaiselle ministerille kirjallisen kysymyk-
sen kalastusmatkailun potentiaalin hyödyntämisestä, kun huomasin, että Suomen vapaa-
ajan kalatalouden kehittämisstrategiaa ei ollut päivitetty ja se oli jo auttamatta vanhentu-
neilla tiedoilla. Nyt on ollutkin hienoa huomata, että maa- ja metsätalousministeriö on tä-
hän asiaan tarttunut ja päättänyt viime kesänä asettaa ohjausryhmän vapaa-ajan kalatalou-
den kehittämisstrategian päivittämiseksi. Toivon, että tämä on sellainen työ, joka myös
laajemmin johtaa siihen, että kalastusmatkailun potentiaaliin aletaan suhtautua sen mukai-
sesti kuin se potentiaali edellyttää ja edistetään näitä mahdollisuuksia, joita Suomella on.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 85/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
4


	10
	21.13
	21.16
	21.19
	21.21
	21.24
	21.27
	21.29


