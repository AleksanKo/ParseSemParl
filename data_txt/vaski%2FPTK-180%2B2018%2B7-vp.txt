















































DEM4180.tmp.xml


Pöytäkirjan asiakohta PTK 180/2018 vp
Pöytäkirjan asiakohta 

PTK 180/2018 vp

Täysistunto

Maanantai 18.3.2019 klo 12.00—14.31

7. Terveydenhuoltolain 50 § 3 mom. on muutettava
Kansalaisaloite KAA 3/2017 vp
Valiokunnan mietintö StVM 41/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 7. asia. Edus-
kunta on ensimmäisessä käsittelyssä yhtynyt sosiaali- ja terveysvaliokunnan ehdotukseen
kansalaisaloitteeseen sisältyvän lakiehdotuksen hylkäämisestä. Nyt päätetään eduskunnan
lausumasta.

Keskustelu

12.54 Ben Zyskowicz kok: Arvoisa rouva puhemies! Tässä asiassahan on kyse Vaasan
sairaalasta, mutta kun tällä on tietty yhteys laajemmin myös sosiaali- ja terveyspalveluihin
ja niiden uudistamiseen, niin arvelin, että puhemies sallii tässä yhteydessä myös pienen
sote-puheenvuoron.

Olen tässä salissa lukemattomia kertoja puhunut sen uudistuksen puolesta, jota Sipilän
hallitus ajoi. Perusteluna oli tietysti se, että näin kokoomus oli hallitusohjelmassa sopinut
pohjaksi ja vielä sitten muun muassa loppusyksystä 2015 yhdessä keskustan kanssa ja pe-
russuomalaisten kanssa täsmentänyt tätä uudistusta. Kun tämä Sipilän hallituksen sote-uu-
distus ajoi seinään, niin yhteisymmärrys tästä, mikä oli sovittu, purkaantui ja me kokoo-
muksessa siirryimme alkuperäisempiin ajatuksiimme. 

Eli lähdemme siitä, ettei tarvita suurta, valtavaa järjestelmänmuutosta, ja on nähty, että
eduskunnassa sellaista hevin ei saada edes läpi. Katsomme, että nykyisen kuntajärjestel-
män ja kuntayhtymien pohjalta tulisi sote-palveluita uudistaa keskittyen ennen kaikkea nii-
hin kipupisteisiin, jotka yhdessä tunnistetaan, kuten hoitoonpääsy, toimimattomat hoito-
ketjut, riittämätön ennalta ehkäisevä työ lastensuojelussa, vanhustenhoivan ongelmat ja
niin edelleen. Uskomme, että kunnat ja kuntayhtymät pyrkivät parhaalla mahdollisella ta-
valla turvaamaan omien asukkaidensa palvelut, ja uskomme, että sopivilla kannusteilla ja
sopivalla tavalla yhteistyöhön kannustaen, tältä pohjalta, päästäisiin eteenpäin. Jo nyt on
syntynyt useissa maakunnissa esimerkiksi maakuntien kokoisia kuntayhtymiä, joissa on
saman kuntayhtymän piirissä sekä erikoissairaanhoito, perusterveydenhuolto että sosiaali-
toimi. Edelleen lähdemme siitä, että eri osissa maata tarvitaan erilaisia ratkaisuja.

Pitää sanoa, että lähdemme selvästi siitä, että emme, siis kokoomuksessa, halua mitään
uutta hallintoa valtion ja kuntien väliin, emme halua uusia poliitikkotoimielimiä, emme ha-
lua uusia virkamiehiä, emme halua uusia vaaleja ja ennen kaikkea emme halua uusia vero-
ja. Sen ymmärrän, että demarit haluavat uusia veroja, mutta en mitenkään ymmärrä, miten
demarit ovat nyt lähteneet tämmöistä uutta maakuntahallintoa tähän maahan pystyttä-
 Tarkistettu
4.0



Pöytäkirjan asiakohta PTK 180/2018 vp
mään, vaikkakin kutsuvat sitä sote-kunnaksi ja keskittäisivät sinne pelkän soten. Kaikki
muu, mitä edellä kuvasin, olisi tulossa. Tätä oli tarkoitus kysyä puheenjohtaja Rinteeltä,
mutta hän on valitettavasti jo poistunut salista.

12.57 Toimi Kankaanniemi ps: Arvoisa rouva puhemies! Oli tietysti ikävää, että Vaasan
osalta äänestys meni niin kuin meni, mutta se asia on nyt loppuun käsitelty. Tässä yhtey-
dessä — kun edustaja Zyskowicz avasi tämän sote-keskustelun — siihen on syytä muuta-
ma ajatus todeta. Ensinnäkin syy, miksi näin kävi tämän maakunta-sote-uudistuksen osal-
ta, löytyy kyllä sieltä marraskuun alusta 2015, kun siellä Valtioneuvoston linnassa pohdim-
me sitä, miten tätä asiaa viedään eteenpäin, ja kokoomus vaati laajan valinnanvapauden to-
teuttamista yhdessä tämän keskustan vaatiman kohtuuttoman laajan maakuntahallintouu-
distuksen kanssa, eli rinnakkain koko paketti. Se ajoi silloin sellaisille urille, joista ei ollut
mahdollisuutta selvitä kunnialla, ja se sitten moneen kertaan perustuslakivaliokunnassa
tyrmääntyikin, ja lopputulos on se, mikä nyt on. 

Jos olisi edetty alkuperäisen Sipilän hallituksen ohjelman mukaisesti, kolmen portaan
mallilla, niin meillä olisi maakunnat ja meillä olisi tämä uudistus pitkällä menossa. Rahoi-
tuskuviot olisivat jo melko varmasti hoidettuina ja toteutus pitkällä, ja valinnanvapautta-
kin olisi saatu jonkin verran lisää tutkimusten, selvitysten ja kokeilujen pohjalta, mahdol-
lisesti, tai ainakin sitä olisi saatavissa. Mutta näin ei käynyt, ja vastuu siitä on tietysti hal-
lituksella, joka teki itse nämä virheet hylätessään ohjelmansa. 

Miten tästä eteenpäin? Mielestäni on kaksi vaihtoehtoa: 
Voidaan rakentaa esimerkiksi 18 alueen pohjalta alue-sote, ei oteta siihen kaiken maail-

man muita tehtäviä vaan tehdään sosiaali- ja terveydenhuollon ja ennen kaikkea peruster-
veydenhuollon ja erikoissairaanhoidon kokoaminen yhteen alueittain, ja näin turvataan in-
tegraatio, turvataan palvelut ja vielä mahdollistetaan säästöjen aikaansaaminen tai siis kus-
tannuskehityksen aleneminen. Tähän malliin, jos tehdään alue-sote tällä lailla, on mahdol-
lista myös järjestää vaalit ja rahoitus, siis irti kunnista, ja toisaalta sitten vaalien lisäksi oli-
si myös tämä aluevero, jolla voitaisiin sitten panna vastuu rahoituksesta samoille, jotka
päättävät palveluista. 

Toinen vaihtoehto on tietysti edetä tällä vapaaehtoisella kuntayhtymämallilla ja näin ra-
kentaa sitten järjestelmä uusiksi, koota nämä. Tavoitteet toteutuvat pitkälti, mutta ongel-
maksi jää se, että tämä jää kuntien taloudelliselle vastuulle, ja kuntien kantokyky ei sitä ny-
kyisellään kestä.

13.00 Simon Elo sin: Arvoisa rouva puhemies! Sote on kuin hieman liikaa miestä väke-
vämpää nauttinut setä, joka rähjää jokaisissa juhlissa ja jonka kaikki tuntee. Tähän tilan-
teeseen sote on poliittisesti joutunut, että 15 vuotta on tätä väännetty ja vieläkään ei val-
mista ole tullut. Sinänsä kiitän edustaja Zyskowiczia rehellisyydestä, hän kertoi, mikä on
ollut neuvottelutilanne, mikä on ollut heidän puolueensa linja ja mikä se linja on nyt. Tosin
täytyy samaan hengenvetoon sanoa, että Zyskowiczin puheenvuoro todistaa sen, että se
kompromissiesitys, mitä hallitus yhdessä edisti ja eduskunnassa vei eteen päin, ei ollut mi-
kään kokoomuksen malli, kuten tästä saimme kuulla, vaikka demareista joskus muutakin
on väitetty. 

Se, mitä nyt pitäisi tehdä kaikkein tärkeimpänä, on oppia siitä, mitä tässä 15 vuoden ai-
kana on tehty. Kyllä minun käsitykseni pari vuotta perustuslakivaliokunnassakin istunee-
na on, että aika ahdas on se tulkinta, mistä mikään sote-malli voi läpi mennä. Se on kaik-
2



Pöytäkirjan asiakohta PTK 180/2018 vp
kein keskeisintä, että malli olisi sellainen, joka voidaan lopulta myös oikeasti maaliin vie-
dä, eli se tarvitsee kaikkien puolueiden sitoutumista, ja on huomattava tämä kaikki aikai-
sempi valmistelu ja otettava se huomioon. Toisaalta toimivia terveyspalveluita, kuten neu-
voloita ja erikoissairaanhoitoa, ei ole syytä lähteä kauheasti rikkomaan, sekin on tässä opit-
tu.

Olen edustaja Zyskowiczin kanssa eri mieltä sosiaali- ja terveyspalveluiden järjestämi-
sestä: sen olisi syytä olla kuntia suuremmilla alueilla, joissa valtaa käyttävät nimenomaan
vaaleilla valitut päättäjät. Mitä tulee sitten tähän valinnanvapauteen, niin yksityiset toimi-
jat terveys- ja sosiaalipalvelussa ovat tarpeellinen osa kyllä, mutta nimenomaan julkinen
isäntänä, yksityinen renkinä — maltillista valinnanvapauden lisäämistä esimerkiksi palve-
luseteleiden käytön lisäämisellä ja henkilökohtaisella budjetoinnilla. Sote-alueiden vero-
tusoikeuskin olisi selvitettävä, sitä harkittava, mutta niin, että kokonaisveroaste ei sen ta-
kia nousisi.

Espoolaisena kansanedustajana ja kaupunginvaltuutettuna tietysti merkittävä kysymys
on Uudenmaan, Helsingin asema. Kyllä tässä olisi harkittava erillisratkaisua näin väkirik-
kaan alueen osalta, se on aivan selvää, mutta edelleen korostan sitä, että tämä perustuslain
tulkinta on sen verran ahdas, että mikä tahansa malli esitetään, niin kyllä minun ensimmäi-
nen kysymykseni kansalaisenakin olisi se, että jos 15 vuoteen ei ole tällaista saatu tehtyä,
niin mikä uskottavuus on nyt millään puolueella — kaikki eduskuntapuolueet ovat tässä ol-
leet mukana — esittää, että kyllä nyt tämä malli on se, joka varmasti menee läpi. Me tar-
vitsemme sitä parlamentaarista yhteistyötä nyt, ja siksi olen harmissani siitä, että vaikka
tällaista esitettiin, että jo ennen vaaleja istuttaisiin alas ja katsottaisiin näitä suuria linjoja,
niin esimerkiksi sosiaalidemokraattien Sanna Marin tämän tyrmäsi. Ihmettelen, miksi.

13.03 Ben Zyskowicz kok: Arvoisa rouva puhemies! Edustaja Kankaanniemi asiallisesti
kuvaili edessä olevia vaihtoehtoja ja haasteita. Minun mielestäni yksi merkittävä oppi tä-
män vaalikauden ja myös viime vaalikauden sote-uudistusyrityksistä on se, että nykyisillä
perustuslain tiukoilla tulkinnoilla — jotka siis minun mielestäni ovat liian tiukkoja, perus-
tuslakivaliokunta ja sen asiantuntijat viime kädessä tietysti nämä raamit asettavat — on
erittäin vaikeata saada isoa järjestelmämuutosta läpi. 

Esimerkiksi kun tässä edustaja Kankaanniemi totesi, että saataisiin rahoitus irti kunnista
— se tulisi ilmeisesti valtion kautta — saataisiin maakuntavaalit, tulisi maakuntavero, niin
kyllä kysyn, onnistuisiko tulevakaan hallitus näillä elementeillä tekemään sellaisen, kui-
tenkin tämän maan historian suurimman hallintoremontin — jota se merkitsisi — joka pe-
rustuslakivaliokunnassa tulkittaisiin perustuslain mukaiseksi. Nämä perustuslain tulkinnat
ovat mielestäni menneet aivan liian tiukoiksi. Pitää muistaa, että kyse on nimenomaan tul-
kinnasta, eihän perustuslaki itsessään tietysti sano mitään, ei sanaakaan maakunnista, ei sa-
naakaan maakuntien rahoituksesta, ei sanaakaan asiakassuunnitelmista ja niin edelleen,
näistä asioita, joihin kaadettiin useampi perustuslakivaliokunnassa esillä ollut sote- ja maa-
kuntauudistusmalli. 

Jälkimmäisessä mallissa, minkä edustaja Kankaanniemi toi esiin, siinä, että lähdettäi-
siin nykypohjalta kehittämään, hän näki sen ison ongelman, että kunnilla ei ole rahaa. Tä-
mähän on totta, ja itse ajattelisin, että se taloudellinen ongelma, joka kunnilla on sote-pal-
velujen järjestämisessä, olisi juuri ajamassa kuntia läheisempään yhteistyöhön, kuntayhty-
miin muiden kuntien kanssa. Rehellisesti pitää sanoa, että eihän sekään malli, mitä me Si-
pilän hallituksen tukena ajoimme, olisi tuonut uutta rahaa tähän kokonaisuuteen, päinvas-
3



Pöytäkirjan asiakohta PTK 180/2018 vp
toin, tavoitteenahan oli ja on edelleenkin se, että kustannusten kasvua pystytään hillitse-
mään. Edustaja Elo mielestäni hyvin toi esiin sen valinnanvapausajattelun, joka tällä
hetkellä on keskiössä. 

Kun demareista kukaan ei ole paikalla ja vihreistä heidän sote-asiantuntijansa, edustaja
Alanko-Kahiluoto, on paikalla, niin on pakko kysyä vihreiltä, missä vaiheessa te olette in-
nostuneet tästä maakuntahallinnosta. Te olette julkistaneet omia oppejanne, joiden mu-
kaan maakuntahallinto pitää saada: uutta hallintoa, uusia poliitikkotoimielimiä, uusia vaa-
leja, uusia veroja. Milloinkas vihreät ovat näistä innostuneet?

13.06 Reijo Hongisto sin: Arvoisa rouva puhemies! Kun tätä kansalaisaloitetta käsiteltiin
eduskunnan sosiaali- ja terveysvaliokunnassa, valiokunnassa oli alansa ammattilainen,
vaasalaissyntyinen tohtori Pekka Puska. Minä ainakin arvostan edustaja, tohtori Puskan
lääketieteellisen asiantuntemuksen todella korkealle. Saamani tiedon mukaan nimen-
omaan edustaja, tohtori Puska oli valiokunnassa vaikuttanut hyvin voimakkaasti siihen,
että valiokunnassa päädyttiin jättämään ponsi. Ponteen on kirjoitettu: ”Eduskunta edellyt-
tää, että hallitus tarkastelee vielä Vaasan keskussairaalan asemaa laajan päivystyksen sai-
raalana osana sosiaali- ja terveyspalvelujen kokonaisuutta.”

Arvoisa puhemies! Hyvät kollegat! Minä kyllä ymmärrän tämän asian niin, että ponsi
velvoittaa seuraavaa hallitusta, ja kun asiaa perjantaina käsiteltiin, niin ainakin minulle, ja
uskon, että Vaasan vaalipiirin kansanedustajille ja erityisesti rannikon ihmisille, tämä on
valtavan iso asia. Tällä asialla on valtava merkitys, ja hämmästelin sitä, että se tuotiin edus-
kuntaan äänestykseen tilanteessa, jossa meillä ei ole edes niin sanottua varsinaista hallitus-
ta vaan on toimitusministeristö, ja kun asiaa käsitellään, niin minun ymmärrykseni mu-
kaan ei tähän riitä pelkästään tämän kansalaisaloitteen hyväksyminen tai hylkääminen,
vaan siihen liittyy muutamia lakeja. Ja minun käsitykseni mukaan olisi huomattavasti pa-
rempi, että kun näitä lakeja valiokunnissa pohdiskellaan ja mietitään, tulevatko ne voi-
maan vai eivätkö ne tule, niin vasta siinä vaiheessa sitten, kun myöskin nämä lait on saatu
lausunnolle ja mietinnölle tuolla valiokunnissa, asia olisi päätettäväksi valmis ja kypsä.

Näin ollen mielestäni tämä ponsi on erinomainen, koska tämä velvoittaa seuraavaa hal-
litusta ottamaan tämän asian esille tilanteessa, jossa meillä on todellakin maassa istuva hal-
litus, joka kykenee tekemään myöskin isoja ratkaisuja. Siinä vaiheessa sitten, kun asiaa rat-
kaistaan kokonaisuutena, mietitään nämä lakimuutokset ja myöskin sitten tämän Vaasan
sairaalan kohtalo. Minä olen luottavainen, että ne, jotka täällä sitten seuraavalla kaudella
salissa istuvatkaan ja jotka ovatkaan hallituksessa, noudattavat tätä tämän nykyisen edus-
kunnan jättämää pontta. Se on ikään kuin perintö, joka velvoittaa seuraavaa eduskuntaa ja
seuraavaa hallitusta toimimaan tässä meille pohjalaisille tärkeässä asiassa. — Kiitoksia.

13.09 Toimi Kankaanniemi ps: Arvoisa rouva puhemies! Tässä on nyt syntynyt tämän
soten kaatumisen myötä tällainen pienoinen huutokauppa, kellä minkäkinlainen malli on
tarjota seuraavalle hallituskaudelle. Perussuomalaiset eivät ole lyöneet mitään tiukkaa
mallia kiinni, vaan olemme valmiit arvioimaan tilannetta ja ottamaan tarkkaan huomioon
tämän, mitä perustuslakivaliokunta on lausunut eri yhteyksissä tämän asiakokonaisuuden
osalta. 

Olen edustaja Zyskowiczin kanssa kyllä pitkälti samaa mieltä, että tämä perustuslakiva-
liokunnan tulkinta — se on siis perustuslain tulkintaa, eikä sieltä kirjainta löydy siihen sel-
keästi — on tavattoman ahdas, ja siitäkin pitää pystyä ja uskaltaa sanoa, että voisi olla tar-
4



Pöytäkirjan asiakohta PTK 180/2018 vp
peen harkita, onko järjenkäyttö mahdollista myös perustuslain asettamissa raameissa.
Vaikka syvästi kunnioitan perustuslakia ja pidän sitä ihmisten etujen, oikeuksien puolus-
tajana ja se on tärkeä lähtökohta, niin kun yksityinen etu ja yhteinen etu saattavat jossakin
tilanteessa törmätä toisiinsa, joutuu miettimään, ainako sen yhteisen edun pitää taipua yk-
silön edun edessä. Eli meillä on hyvin individualistinen perustuslaki tältä osin.

Mutta mitä siis tulee jatkoon, niin esitin tuossa äskeisessä puheenvuorossani ne kaksi
mallia. Eli uskoisin, että meille käy siltä pohjalta, mitä on valmisteltu, missä on paljon val-
mistelutyötä tehty, aluemalli. Koko maakunta-nimi voitaisiin kyllä hylätä. Eiväthän nämä
alueet, mitä on nytkin ollut 18, vastaa enää niitä perinteisiä maakuntia. Ei Suomessa niitä
niin paljon ole koskaan ollutkaan. Puhutaan esimerkiksi alueista, ja se olisi kauhean käte-
vää: Pirkanmaan alue ja Keski-Suomen alue ja niin edelleen. Siellä tavoitteena tulee olla,
että on ihmisille tärkeille ja taloudellisesti tavattoman tärkeille asioille päättäjät, jotka kan-
sa on suoraan valinnut. Ja koska kansan valitsemat päättäjät päättävät palveluista, niin heil-
lä kyllä pitäisi olla myös rahoitusvastuu, ja sitä kautta tämä aluevero voisi olla tavoitteena,
ehkä vähän pitemmällä aikavälillä mutta kuitenkin. 

Eli vaalit ja vero, mutta veroaste ei toki meidänkään mielestä saisi nousta, vaikka kyllä
se taitaa vähitellen nousta, kun ajatellaan nyt esimerkiksi tätä vanhuskysymystä, mikä
meillä on nyt jo ongelmissa ja missä tarpeet vain kasvavat. Näitä tämmöisiä kasvupalvelu-
tehtäviä ei tähän kannata nyt tulevalla kaudella sotkea. Ja alueitten erilaisuus on syytä ot-
taa huomioon.

13.12 Ben Zyskowicz kok: Arvoisa rouva puhemies! Edustaja Kankaanniemen puheen-
vuoron johdosta totean aluksi, että kyllä aika monta vuotta saadaan taas odottaa näihin ki-
pupisteisiin tarttumista, jos todellakin lähdetään luomaan kuntien ja valtion väliin uutta
hallintoa, jossa on vaalit, jossa on uudet elimet ja jossa on verot. Ja onko meillä todellakin
aikaa sitten ensi vaalikaudella, keitä täällä silloin onkaan, ensin, tiedä, kolme vuotta viilata
näitä asioita ja sitten yrittää saada se vielä eduskunnasta läpi? Itse lähtisin siitä, että nämä
kipupisteet — esimerkiksi hoitoon pääsy, sen ongelmat eri kunnissa ja eri puolilla maata,
samoin toimimattomat hoitoketjut, vanhushoivan erittäin räikeät ilmi tulleet laiminlyön-
nit, siihen liittyvä kuntien riittämätön valvonta ja niin edelleen — ovat sellaisia, että niihin
pitäisi kyllä tarttua aika pian, tai hyvinkin pian, ja sen takia lähteminen liikkeelle nimen-
omaan nykyiseltä pohjalta olisi mielestäni perustellumpaa. 

Täällä ei ollut demareista ketään paikalla eikä valitettavasti taida olla nytkään. Olisin to-
dellakin halunnut esimerkiksi puheenjohtaja Rinteeltä kuulla, että kun täällä salissa sosiaa-
lidemokraatit, kuten esimerkiksi edustaja Paatero ja edustaja Kiljunen ja muut demareiden
sote-asiantuntijat, ovat erittäin lämpimästi puhuneet esimerkiksi Eksoten mallin puolesta
ja kun kokoomus nyt sitten ajaa tätä, että lähdetään nykyiseltä pohjalta kuntien ja kuntayh-
tymien ja mahdollisten tulevien maakunnan kokoisten kuntayhtymien mukaan etenemään,
niin miten onkaan niin käynyt, että demarit ovat kokonaan hylänneet tämän aikaisemmin
kehumansa mallin ja ajavat nytten uutta hallintoa ja uusia poliitikkotoimielimiä ja uusia
vaaleja ja uusia veroja. Totta kai minäkin olen tässä kantani muuttanut, mutta olen perus-
tellut sen sillä, että kun asioista on sovittu tässä hallituksessa yhdessä, niin kuin kompro-
misseihin aina kuuluu, niin sitten, kun kompromissit on tehty, siihen kuuluu, että niitä puo-
lustetaan yhdessä, sitä yhteisesti sovittua. Mutta demarithan ovat täysin vapaita päättä-
mään omasta mallistaan, kun eivät ole olleet tekemässä mitään yhteistä kompromissia mui-
den puolueiden kanssa. Sama koskee vähän vihreitä. Edustaja Alanko-Kahiluoto, vaikka
5



Pöytäkirjan asiakohta PTK 180/2018 vp
on paikalla, ei vastannut kysymykseeni, että missä vaiheessa vihreät ovat ihastuneet tähän
maakuntahallintoon. Jos ette siihen halua vastata, niin vastatkaa edes siihen, miksette
kuuntele omia parhaita asiantuntijoitanne, joita istuu esimerkiksi Helsingin kaupunginval-
tuustossa, Helsingin kaupungin pormestaristossa, Tampereella, Turussa ja muissa kaupun-
geissa. Olen ymmärtänyt, että siellä vihreät sote-asiantuntijat, esimerkiksi Sanna Vesikan-
sa, Helsingin apulaispormestari, ovat tiukasti vastustamassa sitä uutta maakuntahallintoa,
jota te nyt olette ajamassa.

13.15 Toimi Kankaanniemi ps: Arvoisa rouva puhemies! Edustaja Zyskowicz, niin kuin
moni muukin, puhuu aina uuden hallinnontason luomisesta, kun puhutaan tästä alueellises-
ta hallinnosta. Minusta se ei ole aivan näin, rehellisesti kun puhutaan. Esimerkiksi otan nyt
oman maakuntani Keski-Suomen: Siellä on 23 kuntaa. Siellä on yksi sairaanhoitopiiri, jo-
hon ne kaikki kunnat kuuluvat. Siinä jo on yksi aluehallinnon taso. Sitten on maakunnan
liitto, johon samat 23 kuntaa kuuluvat. Sitten Keski-Suomi on jakautunut seitsemään pe-
rusterveydenhuollon alueeseen, joista kaksi taitaa olla itsenäisiä kuntia ja sitten 21 kuntaa
on eri tavoin yhteistyössä — on yhteistoiminta-alueita, on kuntayhtymiä, on liikelaitoskun-
tayhtymä ja on sopimuksia. Eli tällainen hallintomalli meillä on, ja ne ovat kaikki itsenäi-
siä juridisia henkilöitä. Esimerkiksi näillä seitsemällä perusterveydenhuollon yksiköllä
kaikilla on johtaja, kaikilla on johtava lääkäri, kaikilla on muut hammaspuolen ja muut toi-
minnat, joilla on omat johtajansa, oma byrokratiansa, omat tilinsä ja omat valtuustonsa ja
niin edelleen. 

Laskin, että jos tämä maakunta-sote olisi toteutunut tämän hallituksen esityksen mu-
kaan, Keski-Suomesta olisi 31 hallintoelintä lakkautettu ja niiden esittelevät virkamiehet
olisi voitu lakkauttaa tai siirtää ja olisi tullut yksi ainoa organisaatio, jolla on yksi johtaja,
yksi valtuusto, yksi hallitus ja kolme neljä lautakuntaa. Näillä kaikilla nykyisillä on nämä
organisaatiot olemassa, ja tieto ei kulje näitten välillä, koska ne ovat eri juridisia henkilöi-
tä, ei voida käyttää hyväksi lääkäreitä joustavasti, kun he ovat eri työnantajan palvelukses-
sa, ei muuta henkilöstöä, ei tiloja, ei laitteita, ei hankintoja, ja palveluintegraatio ei toteu-
du, kun kaikki ovat erillään. 

Tässä mielessä sanoisin, että on äärimmäisen järkevää koota alueittain erityisesti eri-
koissairaanhoidon ja perusterveydenhuollon palvelut yhteen. Se on sitten eri asia, otetaan-
ko sinne sosiaalipuolelta esimerkiksi vanhustenhuolto. En ole ihan varma, onko se viisasta
ottaa, mutta voi olla, ja paikallisesti voitaisiin päättää. Lastensuojelu olisi ehkä syytä ottaa,
koska se on yksittäiselle kunnalle tavattoman raskas — kun kunnassa on vähän niitä tapa-
uksia, ne päätökset ovat vaikeita tehdä, kun asiantuntemus on riittämätöntä ja niin edel-
leen. Mutta sitten näitä kasvupalveluita, joista jo aikaisemmin mainitsin ja jotka nyt ovat
lähinnä elyillä, nyt ei kannata tähän sotkea, vaan kannattaa viedä tämä kaikkein suurin
haaste eli terveydenhuolto yhteen, ja mahdollisimman pian. Eikä se niin vaikeata ole —
tehty on töitä valtavasti kaikissa maakunnissa.

13.18 Hannu Hoskonen kesk: Arvoisa rouva puhemies! En aikonut käyttää puheenvuo-
roa, mutta edustaja Kankaanniemen innoittamana pari sanaa sanon kuitenkin.

Sosiaali- ja terveydenhuollon kentässä on käyty rajua keskustelua, minne pitäisi järjes-
telmää kehittää. Se on selvä asia, että uudelle vuosituhannelle on tämänkin porukan pääs-
tävä, siis terveydenhuollon suunnittelijoiden ja niiden, jotka siellä tekevät töitä. Kaikki te-
kevät hyvää työtä tänä päivänä, mutta järjestelmiä pitää rohjeta uudistaa. Ei se ole niiden
6



Pöytäkirjan asiakohta PTK 180/2018 vp
työterveysihmisten tai sairaanhoitajien tai lääkäreiden vika, että meillä on tämä järjestel-
mä. Meidän poliitikkojen pitää päästä omissa päätöksissämme sille tasolle, että uudistam-
me rohkeasti.

Näissä uusissa malleissa, joista tässä on nyt viime viikkoina soten kaatumisen jälkeen
käyty julkisuudessa keskustelua, olen ihmetellyt, kun on tullut uutta kuntamallia sun mitä.
Kaikenlaisia malleja sinkoilee ilmassa, niin ettei oikein pysy mukana enää, mikä tässä on
systeemi. Mutta ihmetellyt olen sitä, että kukaan ei ole... Niin kuin edustaja Kankaanniemi
analysoi aivan oivallisesti tätä tilannetta, meillä on valtava määrä byrokratiaa tähän ympä-
rille rakennettu ja jos me rakennamme vielä yhden uuden tason tähän, niin sehän tarkoittaa
lisää virkamiehiä, yhä enemmän hallintolääkäreitä, yhä enemmän suunnittelijoita, yhä
enemmän koordinaattoreita ja vaikka mitä ja sitten yhä vähemmän ihmisiä, jotka tekevät
oikeasti työtä siellä sairaiden ja vanhusten keskuudessa. Eli tämä järjestelmähän, tämä uu-
distus, mitä nyt jo työnsä lopettanut hallitus esitti, lähti siitä, että kaikki muu vanha byro-
kratia puretaan pois. Mutta mitä tässä esityksiä olen nyt viime päivien aikana kuullut, kai-
kissa esityksissä on yhteinen nimittäjä: ne ovat rakentamassa taas yhtä hallintoporrasta li-
sää. Eihän tämmöisellä kansakunnalla, 5 miljoonan kansakunnalla, voi olla 15 miljoonan
ihmisen hallintoa. Kyllä meidän byrokratiaa on purettava ja rajulla kädellä, että ne tekevät
kädet ovat siellä, missä olla pitää, eli niitä sairaita ihmisiä hoitamassa, vanhuksia hoitamas-
sa, lapsia hoitamassa ja niin edelleen. Se on se iso juttu, joka tässä on jäänyt huomaamatta.
Kun suunnitellaan näitä sote-kuntamalleja — millä nimellä niitä kukin puolue onkaan su-
vainnut antaa julkisuuteen viime päivien keskusteluissa — toivoisin, että oltaisiin realisti-
sia ja tunnustettaisiin se tosiasia, että [Puhemies koputtaa] jos me emme byrokratiaa rupea
pikkuhiljaa purkamaan, niin meillä alkaa olla tilanne semmoinen, kuten eräässä valtiossa
aikanaan, että kaikki pelasi tavattoman hyvin, hallinto varsinkin, mutta kovin moni muu ei
sitten pelannutkaan. Elikkä keskitytään olennaiseen ja lopetetaan turhanaikainen byrokra-
tian rakentaminen. Se ei tätä maata aikanaan nostanut suosta eikä tule tekemään sitä tule-
vaisuudessakaan.

Keskustelu päättyi.

Eduskunta pysyi ensimmäisessä käsittelyssä tekemässään päätöksessä kansalaisaloittee-
seen KAA 3/2017 vp sisältyvän lakiehdotuksen hylkäämisestä. Lakiehdotuksen toinen kä-
sittely päättyi. Eduskunta hyväksyi mietintöön sisältyvän lausumaehdotuksen. Asian käsit-
tely päättyi.
7


	7
	12.54
	12.57
	13.00
	13.03
	13.06
	13.09
	13.12
	13.15
	13.18


