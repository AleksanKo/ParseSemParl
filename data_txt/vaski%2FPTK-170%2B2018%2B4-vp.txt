















































DEM9587.tmp.xml


Pöytäkirjan asiakohta PTK 170/2018 vp

 Tarkistettu
4.1

Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

4. Hallituksen esitys eduskunnalle laiksi riistavahinkolain muuttamisesta
Hallituksen esitys HE 263/2018 vp
Valiokunnan mietintö MmVM 26/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 4. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

15.27 Jani Mäkelä ps: Arvoisa puhemies! Tällainen esitys on aina pohjimmiltaan periaat-
teellisesti oikein ja kannatettava, että jos kerran valtiovallan toimin niitä suurpetoja suojel-
laan ja ne aiheuttavat vahinkoa, niin niistä vahingoista silloin yhteiskunnan, joka sitä suo-
jelua harjoittaa ja lain voimalla siihen pakottaa, on myös maksettava korvaukset. Tietysti
täytyy huomioida, että aivan kaikkea ei voida korvata rahalla, kuten esimerkiksi sitä pel-
koa, joka tulee siitä, kun koululaiset menevät kouluihin ja suurpetoja saattaa olla reittien
varrella, tai sitä, jos lemmikkieläimille tulee kärsimystä ja kuolemaa suurpetojen kynsissä.
Sitähän ei voi sinänsä rahalla korvata, mutta kuitenkin rahalla siihen ehkä jotain vastinetta
voi saada. 

Tämä, että valiokunta pitää tärkeänä, että poliisilla on riittävät toimivaltuudet puuttua
susien ihmisille aiheuttaman vaaran tai omaisuusvahingon estämiseen, on tärkeä periaat-
teellinen linjaus, mutta mielestäni sitä pitäisi myös laajentaa niin, että tietynlainen itsepuo-
lustusoikeus sallittaisiin näissä tilanteissa nykyistä helpommin ja pienemmällä todistustaa-
kalla metsästäjän tai puolustautujan kannalta. Tämän tarpeen ehkä parhaiten todistavat
nämä vihervasemmiston vastalauseet, joita tähän esitykseen on jätetty. Jollain tavalla tämä
susien puolustaminen tuntuu varsin merkilliseltä.

Keskustelu päättyi ja asian käsittely keskeytettiin.


