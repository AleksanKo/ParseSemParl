















































DEM5B44.tmp.xml


Pöytäkirjan asiakohta PTK 45/2018 vp
Pöytäkirjan asiakohta 

PTK 45/2018 vp

Täysistunto

Torstai 3.5.2018 klo 16.01—20.01

2.4. Suullinen kysymys julkisista työvoima- ja yrityspalveluista (Hanna Sarkkinen vas)
Suullinen kysymys SKT 65/2018 vp

Suullinen kyselytunti

Puhemies Paula Risikko: Me ehdimme ottaa vielä yhden kysymyksen, vasemmistoliiton
edustajaryhmän kysymyksen. Edustaja Sarkkinen.

Keskustelu

16.51 Hanna Sarkkinen vas: Arvoisa puhemies! Eilen Helsingin Sanomissa valtion ni-
metön virkamies kirjoitti yksityisten firmojen aggressiivisesta lobbaamisesta työllisyys-
palveluiden yksityistämiseksi. Hallitus haluaa viedä työllisyyspalvelut markkinoille entis-
tä laajemmin, vaikka tutkimusnäyttö ei tue käsitystä yksityisten palveluiden paremmuu-
desta. Eduskunnassa on nyt käsittelyssä maakuntauudistukseen liittyvä kasvupalvelulaki,
jonka osana myös työllisyyspalvelut ovat. Kuitenkin tänään hallitus on antanut erillisen
kiireellisen lakiesityksen työllisyyspalveluiden yksityistämisestä. Herää kysymys, eikö
hallitus enää edes itse usko omaan maakuntauudistukseensa, kun yksityistämistä nyt kii-
rehditään erillisellä kiireellisellä lakiesityksellä. Onko työllisyyspalveluiden yksityistämi-
nen niin tärkeä tavoite, että se pitää tuoda kiireellisellä uudistuksesta erillisellä lakiesityk-
sellä eduskuntaan?

16.52 Työministeri Jari Lindström (vastauspuheenvuoro): Arvoisa rouva puhemies!
Tosiaan, se kasvupalveluitten ensimmäinen HE, hallituksen esitys, oli täällä eduskunnassa
ministeri Lintilän esittämänä, ja myös minä olin siinä keskustelussa mukana. Sen keskus-
telun yhteydessä täällä perättiin näitä sisältölakeja ja rahoituslakeja, jotta voidaan käydä
asiallinen keskustelu. No, nyt sitten kun tuodaan lisää tätä tavaraa tänne kiireellisenä, niin
se onkin huono asia. 

Toinen kysymys tässä on tämä yksityistämisen peikko. Ei hallitus ole tässä ajamassa
puupäisesti mitään yksityistämistä vaan sitä, että palvelut työttömille paranevat. Siellä on
yksityistämistä, siellä on julkista palvelua ja kolmatta sektoria, ja näitten yhteisvaikutuk-
sesta syntyy se kasvupalvelun koko idea: se, että työtön saa parasta mahdollista palvelua
jatkossa.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan. —
Edustaja Sarkkinen jatkaa.
 Tarkistettu
4.5



Pöytäkirjan asiakohta PTK 45/2018 vp
16.53 Hanna Sarkkinen vas (vastauspuheenvuoro): Arvoisa puhemies! Tämä tänään an-
nettu lakiesitys ei ole maakuntauudistukseen liittyvä sisältölaki vaan laki, joka varmistaa,
että työllisyyspalvelut voidaan yksityistää, vaikka maakuntauudistus ei toteudu. Että pysy-
tään nyt kuitenkin totuudessa. 

Arvoisa puhemies! Hallituksen omasta kasvupalvelulakiesityksestä ei löydy perusteita
työllisyyspalveluiden yksityistämiselle. Esityksessä todetaan, että työvoimapalveluiden
ulkoistaminen ei yleensä näytä johtavan toivottuihin tehokkuushyötyihin. Todellinen on-
gelma työllisyyspalveluissa ovat alimitoitetut resurssit ja työttömiä kyykyttävät järjestel-
mät, joita hallitus ei ole korjaamassa. Sen sijaan odotettavissa on leikkauksia työllisyyden-
hoitoon, kun palvelut siirtyvät maakuntien hoidettavaksi, sillä sote-menot kasvavat halli-
tuksen uudistuksen seurauksena ja vievät maakuntien rahat. 

Arvoisa puhemies! Haluan kysyä: miten työnhakijan oikeusturva toteutuu järjestelmäs-
sä, jossa yksityiset yritykset vastaavat henkilön työllisyyspalveluprosessista, joka vaikut-
taa hänen työllistymistoimenpiteisiinsä [Puhemies koputtaa] ja työttömyysetuuksiinsa?

16.54 Työministeri Jari  Lindström  (vastauspuheenvuoro):  Arvoisa rouva puhemies!
Tämä on kyllä melkoista synkkää pelottelua, mitä vasemmistoliitto harrastaa liittyen työt-
tömien palveluihin. Tässä nimenomaan haetaan sitä tehokkuutta. Jos joku on sitä mieltä,
että työvoimapalvelut tällä hetkellä toimivat täydellisesti, niin fine, voi olla sitä mieltä,
mutta ne eivät toimi, ja sen takia tehdään uudistus, jotta ne toimisivat paremmin, jotta työ-
tön ja työvoimaa tarvitseva saisivat parempia palveluja. Tämä on turhaa vastakkainasette-
lua pelotella yksityistämisellä. Ja me tarvitsemme tuloksia tässä ja nyt, sen takia me tuom-
me nämä asiat kiireellisinä, jotta ne menevät nopeammin eteenpäin — jotta työtön jatkossa
hyötyisi.

16.55 Tarja Filatov sd (vastauspuheenvuoro): Arvoisa puhemies! Silloin kun tässä salis-
sa peräänkuulutettiin niitä sisältölakeja, niin peräänkuulutettiin nimenomaan yritys- ja työ-
voimapalvelulakia, joka on se sisältö, mihin tuo kasvupalvelulaki luo raamin, sekä rahoi-
tuslakia, joka puuttuu kokonaan. Ja se iso ongelma tässä kokonaisuudessa on, että sote-pa-
ketti meillä alkaa olla koko lailla kasassa, vaikka ei sekään vielä kokonaisuutenansa, mutta
kasvupalvelupuoli, joka muutenkin on jäänyt vähemmälle, on täysin hajallaan. Nyt me
teemme kovalla kiireellä pilotteja ja kasvupalvelulain raameja, mutta meillä ei ole hajua-
kaan siitä, mitä tuleman pitää rahoituksen kannustavuuden suhteen, mitä tulee tapahtu-
maan julkisten työvoima- ja yrityspalveluiden puolella, ja tämä on se iso huoli. Yksityiset
palvelut voivat hyvin täydentää julkisia työvoimapalveluja, mutta kysyisin, onko ministeri
tietoinen, että silloin kun me yksityiseltä puolelta haemme tulosta, niin meillä on esimer-
kiksi syntymässä tilanteita, joissa kotouttamisessa maksetaan siitä, että asiakas pääsee
mahdollisimman nopeasti työelämään. Hyvä tähän asti, mutta jos toisella puolella on fir-
ma, joka kotouttaa, [Puhemies koputtaa] ja toisella puolella on sama omistaja, joka työllis-
tää nollatuntisopimuksella, niin olemme kyllä luoneet aikamoisen monsterin, ja tämä ei ole
mikään kuvitelma.

16.56 Työministeri  Jari  Lindström  (vastauspuheenvuoro):  Arvoisa puhemies! Kyllä
edustaja Filatovilta ihan asiallinen puheenvuoro. Nimenomaan... [Jukka Gustafsson: Aina-
han hän on asiallinen!] — Kyllä, kyllä. — Kasvupalvelulaki on valtava paketti, ja siitä kes-
kusteltiin, että millä lailla se tänne tuodaan. Se on nyt päätetty tuoda kolmessa osassa. En-
2



Pöytäkirjan asiakohta PTK 45/2018 vp
sin tulivat nämä ministeri Lintilän esittelemät, sitten sieltä on tulossa todella rahoituslaki,
sisältölait — tässä kuussa, on se lupaus, ja tiedän, että se on haastava. Se on haastava, että
näin käy, ja ymmärrän täysin, että keskustelu siitä kokonaisuudesta on erinomaisen vai-
keaa, jos ei ole tietoa siitä, mitä se sisällään pitää. Siksi hallitus näitä kiirehtii tänne. Täällä
on muun muassa sote, joka vie valtavasti energiaa ja aikaa perustuslakivaliokunnassa, jo-
ten näitten kaikkien yhteensovittamisessa on haasteita, mutta hallitus tekee tässä ilman
muuta parhaansa.

16.57 Outi Alanko-Kahiluoto vihr (vastauspuheenvuoro): Arvoisa puhemies! On hie-
noa, että työministeri nyt myöntää, että työttömien palveluita ei Suomessa ole riittävästi.
Muistan, kun joulukuussa käsittelimme täällä aktiivimallia, olitteko koko hallitus sitä miel-
tä, että työttömien palveluita kyllä riittää, että kuka tahansa työtön, missä päin tahansa Suo-
mea asuukin, pystyy osoittamaan osallistumalla työttömien palveluihin, että hän on aktii-
vinen. No, mitä nyt on tapahtunut? On saatu SAK:n selvitys, on saatu Kelan useampia sel-
vityksiä, jotka osoittavat, että työttömien palveluita ei todellakaan riitä kaikkialla Suomes-
sa ja että suomalaiset työttömät ovat hyvin eriarvoisessa asemassa siinä, onko heidän paik-
kakunnallaan olemassa työttömien palveluita vai ei. Sekä SAK:n selvitys että Kelan tilas-
tot ovat osoittaneet, että näitä palveluita on riittämättömästi. Eivätkö nämä selvitykset
osoita, että teidän pitäisi kerta kaikkiaan perua tämä työttömien aktiivimalli, joka pelkäs-
tään kurittaa ja rankaisee ihmisiä, jotka yrittävät kaikin tavoin osoittaa olevansa aktiivisia?
Heiltä siis leikataan työttömyysturvaa, vaikka he olisivat tehneet parhaansa työllistyäk-
seen.

16.58 Työministeri Jari Lindström (vastauspuheenvuoro): Arvoisa rouva puhemies! Ei
tämä sitä osoita, että aktiivimalli pitäisi perua, vaan se osoittaa sen, että me teemme sitä
työtä, mitä eduskunta on meiltä edellyttänyt. Me olemme päättäneet lisätä lisäresursointia
[Välihuutoja] lupausten mukaan. Me kysyimme alueilta, että mitä te tarvitsette. Sieltä tuli
vastaus, ja siihen täysimääräisesti on vastattu, ja sinne on luvattu lisää resursointia. Se tar-
koittaa sitä, että siellä on enemmän tekeviä käsiä vastaamaan siihen haasteeseen, joka täs-
sä on. Kyllä me olemme tunnistaneet tämän haasteen. Ja myönnän, että jo aikaisemmatkin
hallitukset ovat joutuneet leikkaamaan TE-palveluista. Tämä ei ole mikään salaisuus. Sitä
on ihan turha kiistää. Nyt me olemme sinne lisänneet, koska tämän aktiivimallin ja näitten
kolmen kuukauden välein tapahtuvien haastattelujen takia sinne on tarve tullut ja lisää re-
sursseja täytyy olla, jotta niitä palveluja ihmisille on tarjota.

Kysymyksen käsittely päättyi.

Kyselytunti päättyi.
3


	2.4
	16.51
	16.52
	16.53
	16.54
	16.55
	16.56
	16.57
	16.58


