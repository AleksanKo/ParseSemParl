















































DEM22C0.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

12. Hallituksen esitys eduskunnalle eurooppalaisesta ajoneuvo- ja ajokorttitietojärjestel-
mästä tehdyn sopimuksen hyväksymiseksi ja voimaansaattamiseksi

Hallituksen esitys HE 155/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 12. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Tähän on lähetekeskusteluun varattu 30 minuuttia. Mikäli puhujalistaa ei ehditä tässä
ajassa käydä loppuun, asiakohdan käsittely keskeytetään ja sitä jatketaan tämän päivän is-
tunnossa muiden asiakohtien tultua käsitellyiksi. Jos keskustelu asiasta puolestaan päättyy
ennen sille varatun määräajan päättymistä, siirrytään päiväjärjestyksen seuraavaan, 13.
asiaan.

Keskustelua. — Ministeri Berner, olkaa hyvä, esittelypuheenvuoro.

Keskustelu

20.00 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Euroopan unionin sisämarkkinat rakentuvat ihmisten ja tavaroiden vapaalle
liikkuvuudelle. Suomalaiset perheet voivat lähteä kesälomalla automatkalle Eurooppaan,
ja muut EU-kansalaiset voivat suunnata tänne. Samoin suomalaiset voivat ostaa ajoneu-
vonsa toisesta jäsenvaltiosta ja tuoda sen tänne. Nämä vapaudet lisäävät eurooppalaisten
hyvinvointia. On kuitenkin tärkeää, että liikkuvuutta tukevat viranomaismuodollisuudet
ovat sujuvia ja että mahdolliset väärinkäytökset huomioidaan. 

Tämän toteuttamisessa on keskeistä, että tieto liikkuu viranomaisten välillä. Tämän ta-
kia hallitus esittää, että Suomi liittyy eurooppalaiseen ajoneuvo- ja ajokorttitietojärjestel-
mästä tehtyyn sopimukseen. Sopimus koskee osapuolten rekisteröinnistä vastaavien kes-
kusviranomaisten tiedonvaihtoa ajoneuvoista ja ajo-oikeuksista. Tietojenvaihtojärjestel-
män tavoitteena on varmistaa sopimusvaltioiden rekisterien ajantasaisuus ja luotettavuus,
edistää ajo-oikeuksiin ja ajoneuvoihin liittyvän rikollisuuden torjuntaa ja tutkimista sekä
tehostaa sopimusvaltioiden hallintoa tarjoamalla tarvittavia tietoja nopeasti ja tehokkaasti.
Suomi käyttää jo osittain tietojenvaihtojärjestelmää EU-sääntelyn velvoittamana. Sopi-
mukseen liittyminen mahdollistaa kuitenkin entistä paremman tietojenvaihdon sekä mah-
dollisuuden vaikuttaa järjestelmän jatkokehitykseen.

Arvoisa rouva puhemies! EUCARIS-sopimus ja Suomessa sovellettava lainsäädäntö ei-
vät mahdollista vapaata selailuoikeutta, vaan tiedot saa toimittaa vain sopimuksen mukai-
sesti kohdennetun pyynnön perusteella. Tietosuojan ja tietoturvan toteutuminen on varmis-
tettu sopimuksessa kattavasti. Jos kansallinen sääntely on näiltä osin tiukempaa kuin sopi-
muksessa, noudatetaan tietojen käsittelyssä kansallista sääntelyä. Rekisteriviranomaiset
 Hyväksytty
1.0



Pöytäkirjan asiakohta PTK 93/2018 vp
saavat välittää järjestelmän puitteissa tietoja ainoastaan sopimuksessa mainittuihin käyttö-
tarkoituksiin. Sopimuksen mukaan tiedot luovuttavan viranomaisen tulee huomioida an-
nettavien tietojen oikeellisuus sekä se, ovatko tiedot tarpeellisia tai yhteismitallisia suh-
teessa siihen, mitä tarkoitusta varten ne luovutetaan. Rekisteriviranomaisten on myös ryh-
dyttävä tarvittaviin teknisiin ja organisatorisiin toimiin tietoturvan takaamiseksi sopimuk-
sen soveltamisalalla. Toimiin on ryhdyttävä erityisesti muun muassa sen estämiseksi, ettei
tietoja pääse kyselemään tai välittämän luvatta.

Arvoisa rouva puhemies! Lausuntokierroksella liittyminen sai lausunnon antajilta laa-
jan tuen, joten toivon, että liittymisen sujuvaa käsittelyä voidaan edistää myös eduskunnas-
sa. — Kiitos.

Puhemies Paula Risikko: Sitten mennään puhujalistalle.

20.03 Kari Kulmala sin: Arvoisa puhemies! Tällä hallituksen esityksellä saatettaisiin
voimaan eurooppalaisesta ajoneuvo- ja ajokorttitietojärjestelmästä tehty sopimus. Suomi
käyttää jo joitakin EUCARIS-järjestelmän palveluita Euroopan unionin lainsäädännön no-
jalla. Kuitenkin jos valtio haluaa käyttää kaikkia järjestelmän palveluita, on sen liityttävä
sopimukseen.

Esityksen tavoitteena on, että Suomi pystyy jatkossa tehostamaan tietojenvaihtoa ajo-
kortti- ja ajoneuvoasioissa eurooppalaisten viranomaisten kanssa. Tällä tavoin voidaan vä-
hentää hallinnollista taakkaa sekä ennaltaehkäistä ja selvittää epäselvyyksiä. Suomi käyt-
tää jo nyt joitakin EUCARIS-palveluita unionin oikeuden nojalla. Jotta Suomi voisi käyt-
tää kaikkia palveluita, ehdotetaan Suomen liittymistä EUCARIS-sopimukseen. EUCA-
RIS-palveluiden käyttäjinä eivät ole siis kansalaiset tai yritykset vaan viranomaiset. Mie-
lestäni Suomen tulee ehdottomasti kuulua tähän sopimukseen.

Arvoisa puhemies! Suomeen tuodaan käytettyjä autoja muista valtioista. Sopimuksen
mukanaan tuoman Mileage-palvelun avulla on mahdollista selvittää käytettynä maahan-
tuotujen ajoneuvojen matkamittarihistoria tuontivaltiosta. Tällä hetkellä rajat ylittävä tie-
donvaihto matkamittarilukemista ei ole vielä yleistä, joten väärennöksestä kiinni jääminen
ajoneuvon maahantuonnin yhteydessä on ollut hyvin harvinaista. Uskon, että kiinnijäämis-
riski väärennöksestä paranee tämän sopimuksen hyväksynnän myötä.

20.05 Ari Torniainen kesk: Arvoisa rouva puhemies! Ensiksikin iso kiitos ministeri Ber-
nerille tästä asian esittelystä ja kiitos, että tämä on tullut hallituksen esityksenä nyt käsitte-
lyyn. Hallituksen esityksellähän saatetaan siis voimaan eurooppalaisesta ajoneuvo- ja ajo-
korttijärjestelmästä tehty sopimus, ja sopimus koskee osapuolten rekisteröinnistä vastaavi-
en keskusviranomaisten tiedonvaihtoa ajoneuvoista ja ajo-oikeuksista.

Tavoitteena on edistää ajo-oikeuksiin ja ajoneuvoihin liittyvän rikollisuuden torjuntaa ja
tutkimista sekä tehostaa sopimusvaltioiden hallintoa tarjoamalla tietoa nopeasti ja tehok-
kaasti. Sopimus antaa myös ajokortteja myöntäville viranomaisille nykyistä tehokkaam-
mat mahdollisuudet verrata ajokorttitietoja muiden maiden rekistereihin. Tiedot ulkomai-
sista ajo-oikeusrekistereistä voisivat siis tulevaisuudessa olla helpommin saatavilla myös
ajo-oikeuksien valvontaan tien päällä. Tämä myöskin edesauttaa sitä, että pystytään jo ra-
jalla helpommin valvomaan, että maahan ei tuoda tai maasta viedä esimerkiksi väärin hal-
tuun otettuja autoja eli varastettuja autoja. Tätä pystytään myöskin valvomaan rajalla hel-
2



Pöytäkirjan asiakohta PTK 93/2018 vp
pommin. Omasta mielestäni on myös erittäin tärkeää se, että sopimus turvaa myös tulevai-
suudessa kansalaisten tietosuojaan ja tietoturvaan liittyvät oikeudet.

20.07 Markku Pakkanen kesk: Arvoisa rouva puhemies! Itse myös haluan kiittää minis-
teriä tästä esityksestä. Tämä hallituksen esitys tuli tänne saliin ja menee sitten aikanaan va-
liokuntaan. Suomi kuuluu tosiaan jo joiltakin osin tähän EUCARIS-järjestelmään, niin
kuin edustaja Kulmala tuossa ansiokkaasti totesi. Jos halutaan kaikki ne palvelut, mitä siel-
tä on mahdollisuus saada, on tärkeää tietysti liittyä siihen järjestelmään jäseneksi. Silloin
pystytään tosiaan selvittämään käytettyjen autojen liikkuvuutta Euroopassa. Tänä päivänä
ja ilmeisesti tulevaisuudessakin autoja aika merkittäviä määriä Suomeen tulee. Silloin saa-
daan todennettua, minkä tyyppisiä autoja ne ovat ja ovatko ne tiedot, mitä niistä autoista
asiakkailla on, varmasti oikeat tiedot. Vapaa liikkuminen kaiken kaikkiaan tietenkin tar-
koittaa sitä, että tieto liikkuu, mutta erityisesti tässä ajokorttiasiassa on hyvä, että tiedot,
mitä niissä ajokorteissa on, liikkuvat yli rajojen Euroopan maiden kesken. Se helpottaa vi-
ranomaisten toimintaa ja ihmisten liikkuvuuden todentamista ja myös ajo-oikeuden mää-
rittelemistä, onko ajo-oikeus voimassa vai onko kyseessä ilman ajo-oikeutta ajo. Näissä
asioissa tämä ajokortin tietojen liikkuvuus on tärkeä asia.

20.08 Katja Taimela sd: Arvoisa rouva puhemies! Niin kuin täällä salissa on jo todettu,
tällä hallituksen esityksellä saatetaan voimaan eurooppalaisesta ajoneuvo- ja ajokorttitie-
tojärjestelmästä tehty sopimus. Tämä sopimus koskee osapuolten rekisteröinnistä vastaa-
vien keskusviranomaisten tiedonvaihtoa ajoneuvoista ja ajo-oikeuksista. Tällä esityksellä
toteutetaan hallitusohjelman Digitalisoidaan julkiset palvelut -kärkihanketta, elikkä tämä
on siellä tietysti vahvasti takana. 

Mitä tämä tarkoittaa käytännössä? Esityksellä tosiaan vahvistetaan EUCARIS-sopimus
viranomaisten tietojen vaihdosta koskien ajokortti- ja ajoneuvotietoja. On hyvä huomioida
se, mikä on täällä salissa jo tullut todettua, että Suomi käyttää jo joitakin näitä EUCARIS-
palveluita unionioikeuden nojalla, ja jotta Suomi voi jatkossa käyttää kaikkia näitä palve-
luita, ehdotetaan Suomen liittymistä nyt EUCARIS-sopimukseen.

Mitä EU tekee? EU velvoittaa tietojenvaihtoa jäsenmaiden kesken, ja EUCARIS tarjoaa
Suomelle sopivan puitteen toimia viranomaisten kesken jatkossa. Reaaliaikaisen tiedon il-
meisen hyödyn lisäksi pääsy nopeasti muiden maiden rekistereihin helpottaa muun muas-
sa ajoneuvojen kaupassa esiintyvien huijausten sekä harmaan talouden selvittelyä. Paitsi
että täällä salissa tänään edustajakollegoilta on tullut pelkästään myönteistä palautetta tätä
hallituksen esitystä kohtaan, niin myös lausuntokierroksella tätä sopimusta vahvasti kan-
natettiin. Haluan myös itse tuoda julki sen, että kannatan kaikkea viranomaisten yhteistyön
tehostamista, jolla valvontaa pystytään parantamaan, ja tämä esitys on sellainen.

20.10 Jukka Kopra kok: Arvoisa rouva puhemies! Tämä EUCARIS-järjestelmään liitty-
minen on osa hallitusohjelman Digitalisoidaan julkiset palvelut -kärkihanketta ja edistää
siis digitalisaatiota ja palveluiden sujuvoittamista. EUCARIS-sopimuksessa Suomelle eri-
tyisen hyödyllisiä palveluita ovat muun muassa laajat ajoneuvo-, omistaja- ja haltijatiedot,
jotka jatkossa saataisiin siis reaaliaikaisina. Parannusta nykyiseen olisi se, että tiedot saa-
daan kaikista sopimusmaista ja myös poliisilla on kyselyjen tekoon oikeus. Tämä uusi me-
nettely sujuvoittaa ja nopeuttaa viranomaisten toimintaa, ja reaaliaikaisuus takaa sen, että
3



Pöytäkirjan asiakohta PTK 93/2018 vp
valvottavat tiedot ovat ajan tasalla toisin kuin tänä päivänä. Esitys on hyvä ja tervetullut.
Kannatan sen hyväksymistä.

20.11 Mikko Alatalo kesk: Arvoisa rouva puhemies! Todellakin tällä esityksellä saatet-
taisiin voimaan eurooppalaisesta ajoneuvo- ja ajokorttitietojärjestelmästä tehty sopimus,
EUCARIS-sopimus. Tämähän nimenomaan varmistaa rekisterin ajantasaisuutta ja luotet-
tavuutta ja edistää ajo-oikeuksiin ja ajoneuvoihin liittyvää rikollisuuden torjuntaa. Aika
paljon on epävirallista tietoa siitä, että noita mittareita, ajoneuvomittareita, kilometrimitta-
reita, muutetaan, niitä vääristellään. Nythän Saksassa tehtiin päätös, että ei kielletä diesel-
autojen tuloa kaupunkeihin, mutta katalysaattoreiden asentamista edistetään. Kyllä niitä
autoja edelleen sieltä Saksasta ja vähän muistakin maista meillekin tuodaan. Todella on
tärkeää tietää myös se, onko auto varastettu ja mikä sen historia on. Tässä on hyvin tärkeis-
tä asioista kysymys. Me olemme aika riippuvaisia autojen tuonnista, ja siinä mielessä tä-
hän EUCARISiin liittyminen on tärkeää.

Keskustelu päättyi.

Asia lähetettiin liikenne- ja viestintävaliokuntaan.
4


