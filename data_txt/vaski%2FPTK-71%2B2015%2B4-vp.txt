















































DEM9073.tmpSave.xml


Pöytäkirjan asiakohta PTK 71/2015 vp
Pöytäkirjan asiakohta 

PTK 71/2015 vp

Täysistunto

Torstai 26.11.2015 klo 16.00—23.07

4. Hallituksen esitys eduskunnalle laiksi tupakkaverosta annetun lain liitteen muuttamises-
ta

Hallituksen esitys HE 36/2015 vp
Lakialoite LA 13/2015 vp
Valiokunnan mietintö VaVM 10/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on valtiovarainvaliokunnan mietintö VaVM 10/2015 vp.
Nyt päätetään lakiehdotuksen sisällöstä.

Keskustelu

18.31 Sari Tanus kd:  Arvoisa rouva puhemies! Hallitus esittää tupakkaverosta annetun
lain liitteen verotaulukkoa muutettavaksi niin, että tupakkatuotteiden verotusta korotetaan
keskimäärin 24 prosenttia. Korotukset toteutettaisiin kahden vuoden aikana neljässä vai-
heessa, siten että ensimmäinen korotus tehtäisiin vuoden 2016 alusta, toinen heinäkuun
2016 alusta, kolmas vuoden 2017 alusta ja neljäs korotus heinäkuun 2017 alusta.

Kristillisdemokraatit tukee hallituksen esitystä tupakkaveron korotukseksi mutta ehdot-
taa, että korotukset tehtäisiin nopeammalla aikataululla. Lakialoitteessa ehdotetaan, että
tupakkaveroa korotetaan yhteensä 70 miljoonalla eurolla enemmän kuin hallitus esittää ko-
rotukseksi vuodelle 2016. Lakialoitteen mukainen tupakkaveron taso asettuisi samalle ta-
solle vuoden 2016 alusta kuin hallitus esittää sen olevan 1.7.17 alkaen. Lisäksi lakialoit-
teessa esitetään sähkötupakan verottamista samalla periaatteella kuin muita tupakkatuot-
teita. Nopeampi veronkorotus on perusteltua, kun ottaa huomioon tupakasta aiheutuvat
kustannukset ja mikäli halutaan korotuksen vaikuttavan mahdollisimman vaikuttavasti tu-
pakoinnin lopettamiseen. Nopeammalla aikataululla tehty tupakkaveron korotus tulee li-
säämään laitonta maahantuontia ja myyntiä. Tämän ilmiön hillitsemiseen tulee osoittaa
riittävät resurssit asianomaisille viranomaisille. Myös matkustajatuonnin valvontaa tulee
lisätä. Mielestäni on erittäin tärkeää huomioida myös uusien nikotiinituotteiden, kuten säh-
kösavukkeiden, terveysriskit ja vaikutukset. Nikotiini itsessään kohottaa verenpainetta,
kiihdyttää pulssia ja myös lisää syöpäriskiä. Uudessa tupakkalaissa nikotiinipitoiset säh-
kösavukkeet tulee siirtää lääkelain alta tupakkalainsäädännön piiriin. Nuorten tupakoinnin
ehkäisyn kannalta on tärkeää, että sähkösavukkeita tulee koskemaan yhtä tiukka sääntely
kuin tupakkatuotteita ja erilaisilla makuaineilla ei lisätä niiden houkuttelevuutta. Säh-
kösavukkeiden nikotiininesteille tulisi myös asettaa korkeaan tupakkaveroon verrattavissa
oleva vero.
 Tarkistettu
4.1



Pöytäkirjan asiakohta PTK 71/2015 vp
Kristillisdemokraatit ehdottaa edellä olevan perusteella, että lakiehdotus hyväksytään
näin muutettuna. — Kiitos.

18.34 Kalle Jokinen kok:  Arvoisa rouva puhemies! Tässä käsittelyssä olevassa asiassa
ehdotetaan tupakkaveron korotusta. Veroa korotettaisiin keskimäärin 24 prosenttia, ja ko-
rotukset toteutettaisiin kahden vuoden aikana neljässä vaiheessa siten, että korotus tulisi
tupakkatuotteisiin puolen vuoden välein ja korotukset olisivat senttimääräisesti samansuu-
ruisia kaikissa vaiheissa. Tämä lakiesitys sisältyy ensi vuoden talousarvioesitykseen, ja sen
vuoksi sitä käsitellään tässä ja nyt. Tämän esityksen tavoitteena on hallitusohjelman mu-
kaisesti korottaa tupakkaveroa asteittain. Tämä esitys koskee nyt vuosia 2016 ja 2017, mut-
ta hallitusohjelmassa on kuitenkin linjattu niin, että myös vuosien 2018 ja 2019 aikana tu-
pakkaveroa korotetaan. Hallitusohjelmassa tupakkaveron verotuoton lisäykseksi on lasket-
tu 270 miljoonaa euroa, josta tämä nyt käsiteltävänä oleva esitys siis käsittää puolet, 135
miljoonaa euroa verotuoton lisäystä. Tällä veronkorotuksella tavoitellaan tupakkatuottei-
den hintojen nousua ja sen seurauksena myös tupakan aiheuttamien haittojen ehkäisemis-
tä. Kuitenkin pyritään ottamaan huomioon se, mitä vaikutusta tupakkatuotteen verotuksel-
la on matkustajatuontiin ja laittomaan harmaaseen tupakkatuotteiden kauppaan. Tämä teh-
dään kahdessa vaiheessa, ja nyt sitä arviointia voidaan sitten tehdä, kun myös korotus teh-
dään vaiheittain. Aiemmin tupakkatuotteiden veronkorotus on johtanut jossain määrin sa-
lakuljetuksen lisääntymiseen, koska tupakkatuotteet ovat Suomessa hinnaltaan korkeam-
pia kuin naapurimaissa, ja tätä seurausta tässä voi olla, ja sitä tullaan matkan varrella
arvioimaan.

Tupakoinnin terveydelliset ja sosiaaliset vaikutukset ovat merkittäviä. Tupakointi on
yksi merkittävimmistä sairauden ja ennenaikaisen kuolleisuuden riskitekijöistä. On arvioi-
tu, että joka toinen tupakoitsija kuolee ennenaikaisesti tupakan aiheuttamiin sairauksiin.
Tupakoinnista aiheutuvien sairauksien välittömät kustannukset terveydenhuollossa ovat
vuosittain noin 300 miljoonaa euroa. Ei ole siis kysymys mistään vähäpätöisestä kansan-
terveydellisestäkään asiasta. Arvioidaan, että tämän veronkorotuksen seurauksena tupa-
koinnin kulutus vähenee, ja se on yksi tavoitteistakin. Aiemmin on todettu, että erityisesti
halvempien tupakkatuotteiden veron- ja hinnankorotus on vähentänyt nuorten tupakointia
aikuisia herkemmin, ja se näkökulma on hyvä tässäkin ottaa huomioon ja on otettukin huo-
mioon, kun tätä veronkorotusta on arvioitu ja harkittu. Tupakoinnin vähenemisestä huoli-
matta Suomessa on edelleen noin miljoona tupakoijaa. Työikäisistä miehistä tupakoi 17
prosenttia ja naisista 14 prosenttia päivittäin. Myös 16—18-vuotiaista nuorista tupakoi
noin 14 prosenttia päivittäin. Suomalaisten terveydentila on viime aikoina kohonnut mo-
nessa suhteessa, ja tupakoinnin vähentämisellä on suuri merkitys myös tähän terveydenti-
lan kohentumiseen. Toivon, että tämä tupakkaveron korotus myös jatkaa tätä kehitystä ja
parantaa myös suomalaisten terveydentilaa, vaikkakin tässä on kysymyksessä myös vero-
tekninen fiskaalinen korotus.

18.39 Sami Savio ps: Arvoisa puhemies! Tässä edustaja Jokinen toi hyvin esille näitä tu-
pakkaveron korotukseen liittyviä pääkohtia. Mutta totean nyt vielä itse, että hallituksen esi-
tys tästä tupakkaveron vaiheittaisesta korotuksesta seuraavien kahden vuoden aikana on
mielestäni erittäin perusteltu. Nämä korotuksethan muodostavat ensimmäisen osan halli-
tusohjelmaan kirjatuista hallituskauden aikana suunnitelluista tupakkaveron korotuksista.
2



Pöytäkirjan asiakohta PTK 71/2015 vp
Nämä nyt käsiteltävänä olevat korotukset tuottaisivat asiantuntijalaskelmien mukaan
noin 135 miljoonan euron vuosittaiset verotulon lisäykset, ja sehän on valtiontaloudenkin
kannalta jo erittäin merkittävä summa. Suunnilleen samansuuruiset korotukset on tarkoi-
tus toteuttaa vielä vuosien 2018 ja 2019 aikana.

Tämä nyt käsiteltävä esitys on hyvin linjassa hallitusohjelman kanssa, jossa korostettu
tavoite on keventää varsinkin työhön ja yrittämiseen liittyvää verotusta ja toisaalta kiristää
erinäisiä haittaveroja. Kuten edustaja Jokinen myös toi esille, niin tupakkaveron korotuk-
sessa on kysymys myös terveydellisten seikkojen esiin nostamisesta. Toivottavaa onkin,
että tällä korotuksella saadaan vähennettyä tupakointia ja erityisesti nuorison osalta hei-
kennettyä tupakkatuotteiden kysyntää.

Tässä valiokunnan mietinnössä on mainittu se riski, että jos veronkorotus tehtäisiin yh-
dellä kertaa, kuten kristillisdemokraatit esittää, niin myös laiton maahantuonti kasvaisi
merkittävästi, ja kuten edustaja Tanus tuossa äsken totesi, tässä tapauksessa jouduttaisiin
lisäämään muun muassa viranomaisten valvontaresursseja. Nimenomaan näihin haastei-
siin pyritään tässä esityksessä vastaamaan tupakkaveron asteittaisella korottamisella.

18.41 Leena Meri ps:  Arvoisa rouva puhemies! Erittäin hyviä puheenvuoroja ja kaikilla
hyviä näkökulmia. Muutaman asian nostaisin tässä vielä esille.

Tässä Tanus puhui itsekin siitä, että jos veroja korotettaisiin kerralla enemmän, niin pi-
täisi kuitenkin myös sitten tämän laittoman maahantuonnin estämiseksi panostaa resursse-
ja enemmän sinne valvontaan, ja tietysti sekin maksaa. Hinnankorotukset ovat hyviä, ne
estävät tupakointia, ja erityisesti nuorilla varmaan se kynnys ostaa sitä tupakkaa nousee,
kun se on kallista.

Mutta sitten tuosta sähkötupakasta minun täytyy sen verran sanoa: Itselläni on paha tapa
eli tupakka, ja tunnen ihmisiä ja keskustelen heidän kanssaan hyvin paljon tupakoinnista.
Tunnen ihmisiä, jotka polttavat tupakkaa ja sähkötupakkaa, enkä tiedä ketään, joka olisi al-
kanut polttaa pelkkää sähkötupakkaa. Se on korvaushoito pois tupakasta, ja tiedän ihmisiä,
jotka ovat päässeet sen kautta pois, koska se on se tapa myös toisilla. Siitä jää kuitenkin
pois semmoisia ainesosia, mitä tupakassa on, esimerkiksi arsenikista ties mihin — en ole
edes kunnolla halunnut lukea sitä listaa, kun vähän haluan itseltänikin kieltää, mitä kaik-
kea sitä tulee keuhkoihinsa vedettyä.

Itse asiassa olisin aika varovainen silloin kun puhutaan nimenomaan sen korvaustuot-
teen käytöstä, koska se sähkötupakka on kuitenkin kaikille, keitä minä tiedän — minä en
ole tutkimuksia tästä lukenut enkä tiedä, onko niitä edes — tie pois tupakasta. En kiistä,
että siinä voisi olla terveysvaikutuksia ja vaarojakin, mutta ei ole voitu oikein osoittaa, mitä
siinä on. Se on ollut niin vähän aikaa markkinoilla. Että en nyt lähtisi sitä verottamaan täs-
sä vaiheessa. Se on aika kallista jo nyttenkin.

18.43 Simon Elo ps:  Arvoisa rouva puhemies! En itse tupakoi. Kuulun siihen suureen
osaan sukupolveani, joka on tämmöisestä paheesta eroon päässyt tai ei ole sitä aloittanut-
kaan. Mutta silti itseäni tässä keskustelussa usein vähän häiritsee se, että tavallaan tämä
nähdään aina niin helpoksi keinoksi lähteä fiskaalisista syistä tekemään veronkorotuksia.
Kyllä minä näen, että tässä on pitkälti fiskaaliset syyt, miksi tämä tehdään. Kuten edustaja
Savio totesi, niin yli 130 miljoonaa näiden neljän vuoden aikana on merkittävä summa.

Sen sijaan näiden terveysnäkökohtien suhteen olen itse aika skeptinen, että onko se hin-
ta niin merkittävä tekijä, ehkä siellä nuorimmassa päässä kyllä, mutta jos muuten ajattelee
3



Pöytäkirjan asiakohta PTK 71/2015 vp
tupakoivaa väestönosaa, niin kovasti nuristaan siitä, että aski maksaa paljon, mutta kyllä se
kuitenkin ostetaan. Eli kun sen tupakoinnin lopettaa ja näkee ne terveyssyyt tärkeämmiksi,
niin en näe, että se hinta siinä se tärkein asia on.

Se on hyvä, että tämä tehdään vaiheittain. Kristillisdemokraatit esittää, että se tehtäisiin
kerralla, ja se olisi erittäin vahingollista. Vaiheittain tällainen uudistus täytyy tehdä. Tässä
yhteydessä täytyy sanoa, että vaihtoehtobudjetissa KD myös nostaisi alkoholiveroa 60 mil-
joonalla eurolla, ja onneksi sitä hallitus ei tee. Tämä olisi tuhoisaa linjaa tässä politiikan
osa-alueessa.

Nostan vain sen kysymyksen tässä, että kuinka usein tavallaan Suomessakaan voidaan
turvautua tällaiseen helppoon fiskaaliseen tapaan nostaa meidän verotuloja tupakkaveroa
korottamalla. Kyllä sillekin joku rajansa on.

18.45 Sari Tanus kd (vastauspuheenvuoro):  Arvoisa rouva puhemies! Joo, todella KD:n
vaihtoehtobudjettiin kuuluvat nämä, myös tupakkaveron nostaminen, ja kyllä minä sanoi-
sin, että myös siinä sähkötupakassa, vaikka se on semmoinen ehkä välivaihe tupakasta ir-
tipääsemiseen, on erittäin, erittäin vaarallisia ainesosia. Ja näkisin, että reilumpi tupakan
hinnan nosto olisi nimenomaan nuoremmalle väestölle ehkä se jarru ostaa sitä tupakka-as-
kia.

Itse tietysti gynekologina hoidan nuoria naisia ja tyttöjä ja olen erittäin huolissani hei-
dän tupakoinnin lisääntymisestä. Koska vaikka keuhkosyöpä tulee niin sanotusti ikäväes-
tölle siellä keski-iässä tai myöhemmin, niin tupakka on erittäin, erittäin suuri kohdunkau-
lan syövän riskitekijä. Nimittäin niillä nuorilla naisilla, jotka tupakoivat, tupakan ainesosia
vetäytyy tuonne alaosaston limakalvoille, jos nyt niin sanotaan, ja niistä syöpää aiheutta-
vista viruksista naisten on huomattavasti hankalampi päästä eroon. Jotenka nuorilla naisil-
la tupakointi on merkittävä kohdunkaulan syövän riskitekijä.

Toinen varapuhemies Paula Risikko: Puhujalistaan.

18.46 Ben Zyskowicz kok: Arvoisa rouva puhemies! Arvoisat kansanedustajat! On erin-
omainen asia, että tupakan verotusta kiristetään, kiristetään, sanotaan nyt sitten, tuntuvasti-
kin. Totta kai sillä on tämä fiskaalinen puoli eli näin saadaan valtiolle kaivattuja verotulo-
ja, mutta kyllä tupakan veron kiristäminen vaikuttaa myös kulutukseen positiivisesti eli
sitä vähentävästi. Nimenomaan tässä mielessä olisin itse ollut valmis ja olin hallitusneu-
votteluissa valmis paljon reippaampaankin tupakkaveron korottamiseen. Itse asiassa hen-
kilökohtaisesti kannattaisin sellaista sokkihoitoa, että vaikkapa tuplattaisiin tupakan nykyi-
nen hinta ja tällä tavoin vaikutettaisiin positiivisesti siihen, että tupakointia onnistuttaisiin
vähentämään, ja ennen kaikkea sillä estettäisiin käsitykseni mukaan nuoria aloittamasta tu-
pakointia.

Jos tupakka olisi reilusti nykyistä kalliimpaa ja tupakointi olisi reilusti nykyistä kalliim-
paa, niin uskon, että se osaltaan ehkäisisi nuoria aloittamasta tupakoimista. Nuorethan tu-
pakoinnin aloittavat. En tiedä kovinkaan monta henkilöä, joka aikuisena olisi päättänyt
ryhtyä tupakoimaan. Yleensä aikuisena — yleensä, edustaja Hakkarainen, joka täällä viit-
tasi — on sen verran järkeä ja sen verran vastuuta itsestään ja ehkä lähimmäisistäänkin, et-
tei ryhdy aikuisena tupakoimaan. Mutta nuorilla, luulen, se on joku aikuistumisen merkki
tai joku osa aikuistumisriittiä tai että ollaan kovia kundeja ja cooleja kimmoja, kun tupa-
koidaan. Kun nuorena ryhdytään tupakoimaan, niin sitten siitä onkin erinomaisen vaikeata
4



Pöytäkirjan asiakohta PTK 71/2015 vp
päästä myöhemmin eroon. Tupakkaveron kiristäminen, tuntuvampikin kiristäminen, on
hyvä keino pyrkiä tupakointia hillitsemään.

Totta kai tupakan salakuljetus lisääntyy, kun veroa kiristetään ja kun se hintaero vaikka-
pa Venäjältä ostettuun tupakkaan kasvaa. Mutta tätä ei pidä verrata siihen, kun tuolta Vi-
rosta rahdataan selkä vääränä olutta, koska tupakan kohdalla ei ole kyse siitä niin kuin Vi-
ron oluttuonnin kohdalla, että se on laillista, että tuodaan aivan hirveästi. Eikö se ole suun-
nilleen niin, että sen, mitä itse jaksaa kantaa, saa laillisesti tuoda? Tupakan kohdallahan ei
ole kyse siitä, vaan tupakan tuonti on hyvin rajoitettua, onko se nyt yksi tai kaksi kartonkia,
minkä saa tuoda, ja mikä siitä menee yli, on siis rikollista toimintaa. Ei se, että tupakan hin-
ta tuntuvasti nousee, siihen johda, että jokainen rupeaa rahtaamaan selkäreppu täynnä Vi-
rosta tai Venäjältä tupakkaa, koska se on siis lailla kiellettyä rikollista toimintaa.

Lopuksi haluan, rouva puhemies, sanoa, että totta kai tarvitaan paljon muutakin tupa-
koinnin vähentämiseksi ja sitä kautta tupakoinnin haittojen pienentämiseksi kuin veron-
kiristystä. Hallitus on valmistelemassa ja keväällä eduskuntaan tuomassa uutta tupakkala-
kia, jolla taas otetaan merkittäviä askeleita eteenpäin tupakoinnin rajoittamisessa. Omalta
osaltani kannustan lain valmistelijoita tekemään niin rohkeita ehdotuksia parveketupa-
koinnin kieltämiseksi, autossa tupakoimisen kieltämiseksi, jos siellä on lapsia, ja niin edel-
leen kuin vain sielu sietää.

Lopuksi totean, että tupakoinnin vastustamisessa tietysti järkevällä valistuksella on erit-
täin suuri merkitys myös ja meidän pitäisi onnistua — siis meidän, tarkoitan niiden järjes-
töjen, jotka tekevät tätä tupakkavalistustyötä — rekrytoimaan tällaisiksi tupakkavastaisik-
si mannekiineiksi erilaisia nuorison idoleinaan pitämiä henkilöitä. Ruotsissa varmasti Zla-
tan Ibrahimović olisi hyvä — vaikea nimi — hän olisi erinomainen tällainen tupakanvas-
taisuuden mannekiini, jos hän sellaiseen suostuisi. Suomessakin voisi ajatella joitakin täl-
laisia urheilutähtiä ja miksei myös tämän sukupolven muusikkoja. En tiedä, tupakoivatko
Cheek ja Uniikki ja muut räppärit, mutta sikäli kuin olen huomannut, he pitävät erittäin hy-
vää huolta kunnostaan, ja siitä voisin päätellä, että eivät tupakoi.

Suosittelen, että näitä kaikkia sitten rekrytoidaan tällaiseen tupakkavalistukseen, tupa-
kanvastaiseen työhön. Minun sukupolveni osaltahan näin ei voitu toimia, koska kaikki mi-
nun sukupolveni nuorisomuusikot tietysti tupakoivat ja joivat niin paljon kuin sielu sietää,
mutta tänä päivänä uusi sukupolvi on ymmärtääkseni tässä suhteessa paljon valistuneempi
kuin edeltäjänsä.

18.51 Kalle Jokinen kok: Arvoisa rouva puhemies! Nyt tässä käsitellään tietysti tupakka-
veron korotusesitystä, ja tämä keskustelu on ollut aika hyvää ja sillä lailla tuonut tämän tu-
pakan vaikutuksen kansanterveyteen ja sitten tämän fiskaalisen vaikutuksen, että sillä on
merkitystä verokertymän kannalta.

Edustaja Tanus toi esille tuossa omassa puheenvuorossaan tuon sähkötupakan, joka on
tämän ajan ilmiö, ja siihen liittyvän mahdollisen sääntelyn tai valvonnan ja myös nämä ter-
veydelliset näkökulmat, kun sähkötupakkaan liittyvät nämä nesteet, joilla sitä tupakkaa
maustetaan. En esimerkiksi itse tiedä, onko niissä minkälainen tuotevalvonta. Mistä kulut-
taja, esimerkiksi nuori, joka alkaa käyttämään sähkötupakkaa, tietää, mitä ainetta siinä nes-
teessä on? Sen vuoksi ehkä olisi tarpeen tässäkin lisätä terveydellisestä näkökulmasta sitä
valistusta ja valvontaa.

Mutta tästä kristillisdemokraattien esityksestä, että tupakkaveroa korotettaisiin nyt ker-
ralla rysähtäen, olen eri mieltä. Olen tämän hallituksen esityksen takana sen vuoksi, että
5



Pöytäkirjan asiakohta PTK 71/2015 vp
tässä on tutkittu, mitä aiemmin on tapahtunut. Esimerkiksi Ruotsissa 1990-luvulla nostet-
tiin tupakkaveroa yli 50 prosenttia kerralla — eli kerralla rysäytettiin — ja salakuljetus li-
sääntyi, harmaat markkinat lisääntyivät, tupakkaveron kertymä laski. Ja vaikka sitten muu-
tama vuosi tämän korotuksen jälkeen tupakkaveroa laskettiin, niin kesti 10 vuotta ennen
kuin päästiin samalle verotasolle tämän fiskaalisen kertymän osalta. Eli se ei ole ongelma-
tonta. Tietysti tässä pitää valita se, että kansanterveyden kannalta olisi paras, jos tupakka
kiellettäisiin kokonaan ja sillä lailla pyrittäisiin tätä terveyttä edistämään, mutta myös tämä
fiskaalinen vaikutus on tärkeä, koska tupakasta tulee paljon haittoja ja kuluja yhteiskunnal-
le ja niitä sitten myöskin näillä verovaroilla maksetaan.

18.54 Leena Meri ps:  Arvoisa puhemies! Tuosta Zyskowiczin puheesta innostuin. Olin
tuossa jo lähdössä, mutta nyt innostuin tästä aiheesta vielä lisää. On totta, että nuoret aloit-
tavat sen tupakoinnin, ja se oli silloin nuorena todella makeeta.

Sitten mietin sitä, miten tämä tupakka on päässyt yksinomaan tähän meidän haittalistal-
le. Esimerkiksi Ben sanoi tuossa, että se pitäisi kieltää lähes joka paikassa. No, tämä nyt oli
ehkä vähän liioiteltuna, mutta sitten minä mietin, pitäisikö meidän sitten ajatella joskus,
että ei sitä tupakointia saa harrastaa lainkaan, kun sitä ei saa missään tehdä kohta koskaan,
koska tupakoitsijahan on B-luokan kansalainen silloin, kun missään ei saisi enää polttaa. Ja
meillä on kuitenkin tämä ongelma, että meillä monet käyttävät alkoholia tosi paljon, ja se-
hän aiheuttaa hirveän paljon kansantaloudellisia ongelmia ja erilaisia sairauksia. Mutta tä-
hän on ollut helpompi puuttua. Ja minä sanon ainakin itse henkilökohtaisesti, että kyllä se
hinta pitäisi nostaa minulle 100 euroon per aski. Silloin minä lopetan sen. Tai sitten, jos sii-
tä tehdään rikollista, minä lopetan sen. Kyllä se varmasti nuorille on tehokasta, että se hin-
ta nousee, mutta minä edelleen väitän, että kukaan nuori — tästä ei varmasti ole tutkimus-
tietoa — ei aloita sähkötupakan polttamista sen takia, koska se ei ole vielä coolia. Se on se
röökin vetäminen vielä kumminkin heille coolia, mutta se muutetaan sitten sähkötupakak-
si, kun siitä halutaan päästä eroon.

18.55 Maarit Feldt-Ranta sd: Arvoisa puhemies! Silloin, kun hallitus tekee hyviä esityk-
siä, niitä on syytä totta kai tukea. Nyt kun tänään sattui sellainen puoli-ihme, että olin noin
100 prosenttia edustaja Ben Zyskowiczin kanssa samaa mieltä, niin päätin myös käyttää
puheenvuoron. Kyllä olen myös itse sillä linjalla, että niillä ihmisillä, joilla on vastuu tä-
män yhteiskunnan kehityksestä, on myös todella suuri vastuu erityisesti lapsista ja nuoris-
ta. Ja erityisesti nuorten kohdalla tällä hinnalla, saatavuudella ja valistuksella on erittäin
suuri merkitys. Sen takia pidän tärkeänä, että niillä pyrimme säätelemään nuorten käyttäy-
tymistä ja vaikuttamaan siihen. Voimme lainsäädännöllä ja verotuksella paljon tehdä en-
nalta ehkäisevää hyvää työtä, että voisimme säästää nuoria siltä kärsimykseltä, mikä kui-
tenkin liittyy kaikkien päihteiden ja tupakoinnin väärin käyttämiseen. Tässä on jo illan ai-
kana käyty läpi tupakan haitallisia vaikutuksia erityisesti keuhkosyövän osalta.

Mutta sitten ehkä, puhemies, loppukevennyksenä voisin todeta, että siihen edustaja Zys-
kowiczin lausuntoon, että Zlatan Ibrahimovićilla olisi vaikeasti lausuttava nimi, en yhdy
kyllä.

18.56 Teuvo Hakkarainen ps: Arvoisa rouva puhemies! Kun Zyskowicz mainitsi minun
nimeni, niin otin puheenvuoron. Kyllähän, vaikka hallitus tekee huonojakin esityksiä, niitä
kannatetaan, kun ollaan hallituksessa. Mutta eihän tämä varmaan huono esitys ole. Minä
6



Pöytäkirjan asiakohta PTK 71/2015 vp
nimittäin kaksi vuotta sitten opettelin polttamaan, ja nyt pitäisi sitten päästä eroon siitä.
(Naurua)

Vielä tuosta harmaasta taloudesta, että se voi tuoda myös sitä. Minä olen itse nähnyt, kun
meillä käy paljon noita venäläisiä rekkoja, että aina sieltä tarjotaan tupakkaa ja viinaa, ja se
on erittäin edullista, jos heiltä ostaa. Mitenkä tähän sitten puututaan, jos me kerralla paljon
nostamme tätä tupakan hintaa? Minun puolestani saa nostaa kyllä, se loppuu siitä. Mutta
mitenkä saadaan sitten hallintaan tämä pimeän tupakan tuonti? Nimittäin siinä rekassa on
sitä aika paljon. Se on puolet Suomen kaupan hinnasta, ja sitä saa vaikka kuinka paljon.
Miten se sitten hoidetaan?

18.58 Ari Jalonen ps: Arvoisa puhemies! Tämä veronkorotus tehdään tietenkin verotulo-
jen keräämiseksi. Talouden tasapainottamiseen kuitenkin on tosiaan tämä toinenkin näkö-
kanta elikkä menojen pienentäminen, tässä tapauksessa terveydellisistä syistä tilanteen pa-
rantaminen. Tämä tulisi ratkaista todellakin tulevassa tupakkalain tekemisessä. Yhtenä
pohjana tulisi pohtia sitä, voidaanko se tehdä esittämälläni tavalla — viime kaudella jätin
tästä tupakkalaista lakialoitteen, ja kiteytettynä se on, että tupakointi kiellettäisiin 2000-lu-
vulla syntyneiltä. Se ei ole vieläkään myöhäistä.

18.59 Suna Kymäläinen sd: Arvoisa rouva puhemies! Mielestäni tämä hallituksen esitys
on hyvä. Silloin kun tarvitaan lisää verotuloja, on aiheellista ottaa niitä haittaveron kaltai-
sina eli leikata sellaisesta asiasta, josta koituu enemmän terveysriskejä ja enemmän haittaa
kuin hyötyä.

Olen vähän huolissani siitä, että tässä salissa puolustetaan tupakanpolttoa tai vähätel-
lään sen terveysvaikutuksia tai syitä, miksi nuoret rupeavat tupakkaa polttamaan. Jos tun-
tee nuorten elämän ja elää heidän mukanaan ja kuulee, mitä nuorten joukossa tapahtuu,
niin esimerkiksi sähkötupakan polttaminen on yleistynyt huolestuttavalla tavalla. Sähkötu-
pakka ei haise, siinä ei ole riskiä kiinnijäämisestä vanhemmille niin pahoin kuin esimer-
kiksi tavallisessa tupakassa, eikä ole myöskään tietoa sen terveysvaikutuksista vielä tässä
vaiheessa.

Olen harvoin kuullut, että kukaan tupakoija puolustaa tupakanpolttoa tai toivoo, että lap-
sesta tulee nuori, joka rupeaa tupakkaa polttamaan, ja olen hämmästyneenä kuunnellut tätä
keskustelua ja sitä, että tästä salista löytyy tämänkaltaisia puolustuspuheenvuoroja.

19.00 Sari Tanus kd:  Arvoisa rouva puhemies! Halusin vielä käyttää puheenvuoron ni-
menomaan terveysvaikutusten puolesta. Nimenomaan nuorilla tytöillä ja nuorilla naisilla
tupakointi on erittäin, erittäin ikävä ja vaarallinen tekijä sen takia, että se todellakin lisää
merkittävässä määrässä kohdunkaulan syöpää. Ja se on syöpä, joka on nuorten naisten syö-
pä, ja siihen kuolee maailmalla merkittävä osa nuoria naisia, nimenomaan pienten lasten
äitejä. Suomessakin alle kaksikymppisillä voidaan jo todeta merkittäviä syövän esiasteita,
ja nimenomaan se tupakointi on siinä yksi keskeinen tekijä siinä mielessä, että vaarallisista
viruksista tällaiset tupakoivat nuoret naiset eivät pääse siinä määrin eroon kuin ne naiset,
jotka eivät tupakoi.

Minä näkisin, että tietysti tähän asioiden esillä pitämiseen, valistamiseen ja niin edel-
leen pitäisi paitsi hallituksen niin myös eduskunnan panostaa vielä paljon enemmän, että
nuoret eivät ollenkaan aloittaisi sitä tupakointia tai että se ei olisi millään muotoa tämmöi-
7



Pöytäkirjan asiakohta PTK 71/2015 vp
nen moderni, fiini ilmiö vaan nimenomaan että nuorista huolehdittaisiin paremmin — tu-
pakointia ei aloitettaisi tai kokeilun jälkeen se lopetettaisiin hyvin aikaisessa vaiheessa.

19.01 Sari Essayah kd: Arvoisa rouva puhemies! Haluan kiittää kollegoja, Suna Kymä-
läistä ja Sari Tanusta, erinomaisen hyvistä puheenvuoroista tämän asian ympärillä. Tässä
KD:n vastalauseessahan nimenomaan todetaan, että me haluaisimme nämä korotukset teh-
dä nopeammalla tahdilla, ja täällä erinomaisesti tuotiin esille nimenomaan nämä haitalliset
terveysvaikutukset, mitä tupakanpoltolla on, ja ei kai kukaan nyt enää tosissaan sitä ole
kieltämässä, etteikö tupakka ole vaarallista.

Jos ajatellaan vaikkapa tuota tupakkadirektiiviä, josta viime kaudella Euroopan parla-
mentissa paljon väännettiin kättä, niin siellähän nimenomaan nostettiin esille juuri näitä
tällaisia seikkoja, jotka saattavat houkutella nuoria siihen tupakanpolttoon varhaisessa vai-
heessa: esimerkiksi millä tavalla tupakkaa saa mainostaa, minkätyyppisiä vaikkapa tupak-
ka-askit ovat, voivatko ne olla huulipuikon näköisiä tai voiko niissä olla sellaisia värityk-
siä, jotka esimerkiksi houkuttelevat nuoria tyttöjä siihen tupakoinnin aloittamiseen. Ja tot-
ta kai sitten puhuttiin näistä mentolisavukkeista ja puhuttiin siitä, ovatko ylipäätänsä tällai-
set erilaiset makuaineet sallittuja. Ja tämä sähkösavukeasia tuli myöskin siellä sitten voi-
mallisesti esille. Meillä on hyvin vähän vielä edes tutkimustietoa, mitä tämä aiheuttaa pit-
källä aikavälillä. Tämä on uusi tuote tupakkatuotteitten joukossa, ja siinä mielessä, kun
esimerkiksi tässä meidän esityksessä haluttaisiin, että sille jo asetettaisiin korkeampi, täm-
möinen tupakkaveroon verrattavissa oleva vero, olisi syytä miettiä, mitä mahdollisia, ken-
ties aivan uudenlaisia terveysriskejä tähän tuotteeseen sisältyy.

En nyt itse ollut kuulemassa näitä väitteitä, mitä täällä salissa on ollut, mutta teidän pu-
heenvuoroistanne ymmärsin, että täällä on käyty jopa tupakanpolttoa puolustavia puheen-
vuoroja. Tuntuu kyllä erikoiselta, koska kyllähän se on meille tällä hetkellä sellainen aine,
joka aiheuttaa valtavat kustannukset terveydenhuollon puolelle, ja toivon, että kaikilla
mahdollisilla keinoilla, verotuksen ja muillakin keinoilla, pyritään sitten näitä haittoja hil-
litsemään.

19.03 Simon Elo ps: Arvoisa rouva puhemies! Edustaja Kymäläinen ja nyt tässä edustaja
Essayah ottivat esille, että täällä olisi pidetty tupakkaa puolustavia puheenvuoroja. En kyl-
lä koe, että kukaan edustaja mistään puolueesta sellaisia puheenvuoroja olisi pitänyt. Sekä
hallitus että sen osana Perussuomalaiset on yksimielisesti sitä mieltä, että tupakkaveroa ko-
rotetaan, se on hallituksen esitys. Se tehdään vaiheittain, ei kerralla, niin kuin Kristillisde-
mokraatit esittää. Onneksi ei niin. Ja niin kuin edustaja Zyskowicz aivan oikein sanoi, täs-
sä hyvin tärkeä on asennemaailma, kulttuurin muutos, miten meidän nuorison idolisoimat
elokuvatähdet, urheilijat, kulttuurihenkilöt toimivat tässä, miten me kaikki toimimme.

En minä henkilökohtaisesti polta, koska tiedän, että se on terveydelle vaarallista, vie vie-
lä rahatkin, hyvänen aika, niin eihän siinä mitään järkeä tietenkään ole. Näinhän se on ai-
van selvä. Mutta toin esille sen, sanotaanko, poliittisen pelon, mikä minun mielestäni täl-
laisessa verossa helposti on: että koska kukaan ei tavallaan vastusta veronkorotusta tässä
suhteessa, enkä minäkään, sillä on vähintäänkin fiskaalisia suuria hyötyjä, niin on taval-
laan helppoa lähteä aina sitten veroa korottamaan. Ja kun olen tällainen erikoinen suoma-
lainen kansanedustaja, joka lähtökohtaisesti ei veroja halua korottaa, niin haluan huomaut-
taa juuri siitä, että pidetään mielessä se, ettei liian heppoisin perustein lähdetä veronkoro-
tuksiin. Tässä ne perusteet nähdäkseni löytyvät. Mutta tämä on kuitenkin tärkeä pitää mie-
8



Pöytäkirjan asiakohta PTK 71/2015 vp
lessä, että ei tavallaan yksituumaisuuden hengessä liian helposti lähdetä tekemään aina
vain helpolta näyttäviä ratkaisuja, joissa kuitenkin on monta puolta.

19.05 Jani Mäkelä ps: Arvoisa puhemies! Minäkin haluaisin kuulla, kuka täällä on puo-
lustanut tupakointia. Tupakointi tai alkoholinkäyttö eivät tietenkään ole hyviä asioita, mut-
ta ne tuskin vähenevät tässä salissa esitetyin hurskain toivein. Veronkorotus on kannatet-
tava. On kuitenkin tärkeä huomioida, ettei lapsi lähde nyt tässä pesuveden mukana. Itä-,
etelä- tai länsirajan yli tuotu tupakka on aivan yhtä epäterveellistä kuin Suomessa myyty, ja
sen lisäksi siitä ei tule Suomeen veroja. Tämän suhteen ei tule ottaa riskiä.

Yleiskeskustelu päättyi ja asian käsittely keskeytettiin.
9


