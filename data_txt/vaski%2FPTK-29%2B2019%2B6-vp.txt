















































DEMC669.tmp.xml


Pöytäkirjan asiakohta PTK 29/2019 vp
Pöytäkirjan asiakohta 

PTK 29/2019 vp

Täysistunto

Keskiviikko 11.9.2019 klo 14.02—18.30

6. Tyttöjen sukuelinten silpomisen kieltäminen
Kansalaisaloite KAA 1/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 6.
asia. Puhemiesneuvosto ehdottaa, että asia lähetetään lakivaliokuntaan.

Keskustelu

15.15 Anne Kalmari kesk: Arvoisa puhemies! Hyvät kollegat! Tässä maassa, tässä ajas-
sa, jossa naisten oikeudesta omaan kehoon on puhuttu enemmän kuin koskaan, ei tänä päi-
vänä meillä ole erillistä lainsäädäntöä, joka yksiselitteisesti kieltää naisten ja tyttöjen su-
kupuolielinten silpomisen. Siksi olen iloinen ja ylpeä kansalaisaktiivisuudesta, joka toi
meille tämän lakiehdotuksen kansalaisaloitteen muodossa. Aloitteessa huomautetaan, että
Suomi on ainoa Pohjoismaa, jossa naisten sukupuolielinten silpominen ei ole lailla kiellet-
tyä. Suomessa asuu arviolta noin 10 000 silpomisen läpikäynyttä tyttöä tai naista ja noin
650:stä jopa 3 000:een silpomisuhan alla olevaa tyttöä. Keskustalle sopii, että säädetään
silpomisen kieltävä erillislaki. Asiassa ei olisi enää kenelläkään mitään epäselvyyttä. Mi-
kään uskonto ei pakota silpomisiin. Silpominen on yksi sukupuolittuneen väkivallan muo-
to.

Sain olla Euroopan neuvostossa tekemässä päätöstä: siellä meillä on tehty yleissopimus
naisiin kohdistuvan väkivallan ja perheväkivallan ehkäisemisestä ja torjumisesta, Istanbu-
lin sopimus. Se velvoittaa naisten ympärileikkauksen kieltämiseen. Raportöörit myös tote-
sivat, että he haluavat olla auttamassa kaikkia niitä maailman naisia, jotka omissa kotimais-
saan tekevät töitä silpomisen ehkäisemiseksi. Haluan nostaa yhden esimerkin, joka pääsi
Euroopan neuvostossa keskusteluihin. Suomalaistaustainen Fadumo Dayib, joka oli presi-
denttiehdokkaana Somaliassa, presidenttiehdokaskierroksellaan puhui tästä asiasta. Se oli
rohkea teko.

Meidän onkin pidettävä ääntä tyttöjen silpomisen lopettamiseksi kaikkialla maailmassa.
Maailmalla on 200 miljoonaa silvottua tyttöä ja naista. Useimmiten tyttöjen sukuelimet sil-
votaan 4—10-vuotiaina, mutta myös vauvojen ja naisten, jopa synnyttäjien, sukuelimiä sil-
votaan. Miettikää omaa tytärtänne, siskoanne, kummilastanne, sukulaistyttöä tilanteeseen.
Silpomiset tehdään usein likaisin välinein, esimerkiksi partaveitsellä tai lasinsirpaleella,
jolloin leikkausalueen tulehdukset ovat yleisiä. Myös tarttuvat taudit, kuten hiv, ovat mah-
dollisia. Lopun ikää kestäviä seuraamuksia voivat olla kivuliaat kuukautiset, seksuaalisen
elämän vaikeudet sekä ongelmat synnytyksessä. Silpomisen jälkeinen häpyhuulten yhteen-
ompelu saattaa aiheuttaa naiselle virtaamisvaivoja ja kuukautisongelmia, kutinaa ja infek-
tioita. Yhdyntä voi olla kivulias. Tyttöjen ja naisten silpomiseen liittyy psykologisia hait-
 Tarkistettu
4.0



Pöytäkirjan asiakohta PTK 29/2019 vp
tavaikutuksia ja mielenterveyden ongelmia. Silpomistapahtumassa koettu kipu, sokki ja
toimenpiteen suorittajien fyysinen voimankäyttö ovat yleisiä syitä traumaattiseen koke-
mukseen.

Toki tyttöjen sukuelinten silpominen on Suomessa rangaistavaa törkeänä pahoinpite-
lynä. Rikoksesta voidaan tuomita jopa kymmenen vuotta vankeutta. Myös rikoksen val-
misteluyritys ja osallisuus, kuten avunanto, ovat rangaistavia. Mutta selkeätä erillislainsää-
däntöä ei ole, ja siksi tämä esitys on mielestäni erittäin hyvä. Lapsen vanhempien vastuun
pitää olla erityisen ankara. Passiivisesti tekoon suhtautuva vanhempi pitää voida tuomita
todella vakavasta pahoinpitelyrikoksesta. Meidän tuleekin saada aikaan asennemuutos ja
estää myös se, että Suomesta lähetetään pikkutyttöjä silvottavaksi muihin maihin. Olen kii-
tollinen kansalaisaloitteen tekijöille. 

15.20 Veikko Vallin ps: Arvoisa puhemies! Tämän erittäin tärkeän kansalaisaloitteen
mukaan Suomi on ainoa Pohjoismaa, jossa tyttöjen sukuelinten silpomista ei ole kielletty
erillislailla. On suorastaan käsittämätöntä, että Suomi on tässäkin asiassa näin jälkeenjää-
nyt. Ilmeisesti aikaisempia vallanpitäjiä ei ole tämä asia riittävästi kiinnostanut. Nyt on oi-
kea aika alkaa kiinnostaa. Tähän pitää säätää nollatoleranssi. 

Koska silpomisrikoksessa on kyseessä tahallinen törkeä pahoinpitely ja äärimmäisen
törkeä ruumiinvamman tuottaminen lapselle, pitää tuomion olla kovin mahdollinen. Tör-
keästä pahoinpitelystä voidaan tuomita kymmenen vuoden vankeusrangaistukseen. Mie-
lestäni sitä tuomiota pitäisi aina soveltaa näissä nuorten tyttöjen silpomistapauksissa. 

Asiaa pitää tarkastella myös siltä kannalta, miten toimittaisiin, jos tyttöjään silpoisivat ja
törkeästi pahoinpitelisivät kantaväestöön kuuluvat. Jos näissä tapauksissa lapset otettaisiin
huostaan raakalaismaisesti käyttäytyviltä suomalaisilta vanhemmilta, pitäisi lapset ottaa
huostaan myös samoja rikoksia tekeviltä maahanmuuttajataustaisilta vanhemmilta. 

Näin julmissa teoissa pitäisi olla mahdollista myöskin tyttöjen silpomiseen syyllisty-
vien vanhempien ja huoltajien karkottaminen Suomesta pysyvästi, jos kyseessä ovat jon-
kin toisen maan kansalaiset. Karkottamisen mahdollisuus lisäisi pelotetta edes alkaa harki-
ta näin kammottavia tekoja omia lapsiaan kohtaan.

Unicefin mukaan Somalia on maailman johtava silpomisvaltio. Somaliassa naisten sil-
pomisprosentti on edelleen erittäin korkea, joten Suomen somaliyhteisö olisikin otettava
erityiseen tarkkailuun. Tässä yhteydessä tuskin kukaan tässä salissa kehtaa puhua syrjin-
nästä tai rasismista, jos näin tehtäisiin. Kun tämä laki aikanaan tulee voimaan, pitää mus-
limiyhteisöjen imaamit ja muut johtajat velvoittaa kertomaan lain sisältö yhteisöilleen niin
usein, että kenelläkään ei jää epäselväksi, mitä silpomisesta seuraa. Jos jossain moskeijas-
sa tai muussa uskonnollisessa huoneessa silpomista puolustetaan, pitää sellainen moskeija
mielestäni sulkea ja silpomista puolustava ja silpomiseen kannustava imaami tai muu us-
konnollinen johtaja karkottaa. Tanskassahan on karkotettu näitä imaameja, kun he ovat
saarnanneet jotain pahaa.

Arvoisa puhemies! Tässä salissa usein hoetaan sanaa nollatoleranssi esimerkiksi vihai-
sen puheen kohdalla. Lasten silpominen on ainakin sata kertaa vakavampi rikos kuin pelk-
kä vaaraton vihainen puhe. Vihastuminen yhteiskunnan epäkohtia ja poliitikkojen huonoja
päätöksiä kohtaan on aivan normaali tunne. Vihastuminen on yhtä luonnollista kuin ihas-
tuminen. Ei vihaista reaktiota pidä yrittää kieltää, mikäli ketään ei uhkailla eikä kenenkään
kunniaa loukata tai muuten rikota lakia. Tämäkin kansalaisaloite on saanut alkunsa vihas-
2



Pöytäkirjan asiakohta PTK 29/2019 vp
tumisesta. Voidaan siis sanoa, että vihastumisesta syntyy myös hyvää energiaa, joka lait-
taa muutoksia liikkeelle.

Suomen sisäministeriölle ja poliisijohdolle haluan tässä yhteydessä lähettää sellaisen
viestin, että lopettakaa hyödytön tavallisten suomalaisten vihapuheen kyttääminen netissä
ja keskittäkää rajallisia resurssejanne lasten ja naisten turvallisuuden lisäämiseen ja seksu-
aali- ja silpomisrikosten selvittämiseen ja ennaltaehkäisyyn.

Lopuksi toivon, että jokainen tämän salin kansanedustaja näyttää kannattavansa nolla-
toleranssia tässä asiassa allekirjoittamalla ja äänestämällä maksimaalisen kovat tuomiot ja
seuraamukset huoltajille, jotka silpovat tai silvottavat lapsiaan. Edes tämän salin viherva-
semman laidan ei pidä piiloutua tässä asiassa monikulturismi-ideologian ja suvaitsevaisuu-
den taakse vaan myöskin hyväksyä kovimmat mahdolliset tuomiot näistä silpomisrikoksis-
ta. Suomea ei voi sanoa sivistysmaaksi tai ihmisoikeuksia puolustavaksi maaksi niin kauan
kuin lasten silpomista katsotaan läpi sormien.

15.25 Oikeusministeri Anna-Maja Henriksson: Arvoisa puhemies, värderade talman!
Keskustelemme tänään erittäin, erittäin tärkeästä ja vakavasta asiasta. Tyttöjen silpomises-
sa on kyse tyttöjen terveyttä ja hyvinvointia vahingoittavista hyvin, hyvin vakavista rikok-
sista. Silpominen aiheuttaa sen uhreille, tytöille ja naisille, sekä fyysistä että henkistä kär-
simystä. Jokainen tyttöjen silpomistapaus on yksi liikaa. Näitä vastenmielisiä tekoja ei voi
hyväksyä, ei koskaan eikä mistään syystä.

Haluan kiittää kansalaisaloitteen tekijöitä tämän tärkeän asian tuomisesta tänne edus-
kuntaan. Itsekin kahden tyttären äitinä arvostan kovasti työtänne tämän asian puolesta.

Könsstympning av flickor och kvinnor handlar om mycket allvarliga brott som skadar
flickors och kvinnors hälsa både fysiskt och psykiskt och för hela livet. Varje fall av köns-
stympning är ett fall för mycket och det kan aldrig godkännas, och det ska vara fullständigt
klart för alla att könsstympning av flickor är förbjudet och straffbart.

  Arvoisa puhemies! Huomionarvoista on, että tälläkin hetkellä naisten ja tyttöjen sukue-
linten silpominen on rangaistavaa pääsääntöisesti törkeänä pahoinpitelynä. Rangaistavaa
on myös avunanto tai yllyttäminen tällaiseen tekoon. Lisäksi rangaistavaa on henkilön pa-
kottaminen sukuelinten silpomisen kohteeksi.

Tässä yhteydessä on hyvä mainita, että Istanbulin sopimuksen täytäntöönpanoa valvova
GREVIO-asiantuntijaryhmä suositti vastikään, että Suomen tulisi tarkastella sääntelyä,
joka koskee suostuttelua tai kehottamista sukuelinten silpomiseen. Oikeusministeriön tar-
koituksena onkin arvioida tarvetta sukuelinten silpomisen kriminalisoinnin laajentamisel-
le tältä osin. Tämä arviointi on osa Istanbulin sopimuksen toimeenpanosuunnitelmaan liit-
tyvää niin sanottua puoliväliarviointia.

Arvoisa puhemies, käytännössä sukuelinten silpomiset etenevät rikosprosessiin har-
voin. Ongelmia on esimerkiksi sukuelinten silpomistapausten tunnistamisessa ja esiintuo-
misessa sekä ennaltaehkäisyssä. Ennaltaehkäisevä työ on tässä erittäin keskeistä. Sosiaali-
ja terveydenhuollolliset toimet sekä tiedottaminen ovat keskeisiä. Ja on tärkeää tehdä sel-
väksi se, että silpominen on Suomessa rikollista ja rangaistavaa. Siksi on äärimmäisen tär-
keää, että tuoreessa hallitusohjelmassa on linjattu, että turvaamme resurssit sukuelinten sil-
pomisen vastaiseen työhön. Erillistä kirjausta siitä, että lainsäädäntöä silpomisen osalta ol-
taisiin muuttamassa, ei hallitusohjelmassa ole. Mutta, arvoisa puhemies, itse näen kuiten-
3



Pöytäkirjan asiakohta PTK 29/2019 vp
kin, että mahdollisen tyttöjen silpomisen erillislain hyötyjä ja haittoja on syytä selvittää ja
arvioida. Lainsäädäntömme tulee mahdollisimman tehokkaasti ehkäistä silpomista. Oi-
keusministeriön virkamiehet saavat nyt paneutua huolellisesti muun muassa siihen, mitä
muissa pohjoismaissa on tehty ja millaisia hyviä ja huonoja kokemuksia siellä on, ja sen
jälkeen on johtopäätösten aika. Toisin sanoen en siis omalta osaltani sulje pois mitään vaih-
toehtoa, eli en myöskään sitä, että erillislaki voitaisiin säätää.

Värderade talman! Alldeles till sist: Jag anser det alltså vara viktigt att för- och nackdelar
med en lag som förbjuder könsstympning utreds väldigt noga. Det är ju så att i dagens lag-
stiftning är det redan förbjudet, det handlar om grov misshandel, men vi behöver utreda om
det finns orsak att göra en specialparagraf just kring det här. Justitieministeriets tjänstemän
får nu utreda noggrant bland annat hur man har gjort i de övriga nordiska länderna och hur
bra eller dåliga erfarenheter man har där, och efter det är det dags för slutsatser, men i detta
skede utesluter jag inga alternativ. — Tack.

15.31 Eva Biaudet r (vastauspuheenvuoro): Arvoisa puhemies! Haluan kiittää oikeusmi-
nisteriä siitä, että hän osoittaa, että hän ottaa tämän asian tosi vakavasti. Haluan kiittää
myöskin kansalaisaloitteen tekijöitä siitä, että he ovat nostaneet tämän kysymyksen sellai-
selle tasolle, että siitä oikeasti käydään yhteiskunnallista keskustelua, koska ei ole vain
naisten asia taistella naisiin kohdistuvaa väkivaltaa vastaan.

Meillä on menossa tällä hetkellä toinen toimintaohjelma nimenomaan silpomista vas-
taan, joskin on ollut ongelmia sen toimeenpanossa, koska siihen ei ole ollut voimavaroja.
Toivotaan todellakin, että nyt löydetään voimavaroja sosiaali- ja terveysministeriössä, mis-
sä voidaan tehostaa tätä.

Naisiin kohdistuvassa väkivallassa ongelma lainsäädännössä tähän asti on ollut, että esi-
merkiksi silpomista kohdellaan ennen kaikkea yhtenä tekona. En tiedä, onko tähän ratkai-
sua, mutta toivon, että tässä samassa yhteydessä pohditaan sitä, että itse asiassa silpomi-
nenhan, sen lisäksi, että se on pahoinpitely, kohdistuu naisen vapauteen ja elämän rajoitta-
miseen. Se on laajempi teko ja puuttuminen [Puhemies koputtaa] ihmisen terveyteen ja elä-
mään kuin se pelkkä pahoinpitely.

15.32 Leena Meri ps (vastauspuheenvuoro): Arvoisa puhemies! Kiitän kansalaisaloit-
teen tekijöitä. Perussuomalaiset tekivätkin helmikuussa tänä vuonna tästä toimenpidealoit-
teen. Valitettavasti silloin se ei johtanut ministeri Häkkäsen puolelta eikä keskustan puo-
lelta enempiin toimenpiteisiin, mutta hyvä, että näissä puolueissa ollaan nyt asiasta samaa
mieltä perussuomalaisten kanssa.

Minulla olisi kysymys ministerille. Olen lakivaliokunnan puheenjohtaja, tämä tulee
meille valiokuntaan käsiteltäväksi. Kerroitte, että teillä on jonkinlaisia selvityksiä menos-
sa nytten kansainvälisestä lainsäädännöstä, ja varmasti saamme näistä tietoa. Mutta erityi-
sesti haluaisin kiinnittää huomiota siihen — kun puhuitte tästä silpomisen tunnistamisesta
— että silpominen on hyvin helposti silmillä havaittavissa. Jos näin on tapahtunut, niin
onko neuvoloissa ja kouluissa riittävät pakkokeinot siihen, että lapsia voidaan tarkastaa il-
man vanhempien suostumusta?

15.33 Ben Zyskowicz kok (vastauspuheenvuoro): Arvoisa herra puhemies! Kiitän minis-
teriä siitä, että hän ja hallitus on valmis ennakkoluulottomasti tätä asiaa tarkastelemaan pi-
4



Pöytäkirjan asiakohta PTK 29/2019 vp
täen yhtenä vaihtoehtona myös sitä, että säädettäisiin tästä erillisenä lakina. Itse näen, että
tällainen erillinen laki asiasta olisi tärkeä ennen kaikkea signaalina ja viestinä siitä, miten
kiellettynä ja torjuttavana tätä Suomessa pidetään, vaikka nykyinenkin rikoslaki luonnol-
lisesti kattaa tällaisen toiminnan. Uskon, että asiasta tiedottaminen sinne, minne tietoa ha-
lutaan levittää, olisi myös helpompaa, jos tästä säädettäisiin erillisellä lainsäädännöllä.

Herra puhemies! En malta tässä yhteydessä olla toteamatta, miten naurettava on tässä-
kin valossa parin keskeisen valtiosääntöoikeusoppineemme näkemys, että kerjäämisen
kieltäminen olisi vastoin perustuslakia ja syrjintää, koska se kohdistuu käytännössä tiet-
tyyn ryhmään. Totta kai tällainen lainsäädäntö kohdistuu ryhmään, niin kuin tämäkin koh-
distuu niihin naisiin, joiden kulttuuriin tällainen menettely kuuluu, eikä se tarkoita sitä, että
tämä laki olisi jotenkin kielletty laki syrjintänä tai muuten perustuslain kannalta arvelutta-
va, päinvastoin.

15.34 Jouni Ovaska kesk (vastauspuheenvuoro): Arvoisa puhemies! Haluan myös kiit-
tää ministeriä ennakkoluulottomuudesta. On tärkeää, että tähän nyt puututaan. Tämä on ol-
lut keskusteluissa, niin kuin edustaja Meri aikaisemmin jo totesi.

Ehkä tärkein kohta tässä on siinä juuri, mitä tähän sukuelinten silpomiseen liittyy, koke-
vatko nämä yhteisöt tai ihmiset, jotka sitä tekevät tai suunnittelevat, niin, että he tekevät
tässä pahoinpitelyä tai muuta. Haluankin ministeriltä kysyä, onko meillä asiasta esimerkik-
si ennakkotapauksia, joissa olisi tuomittu tämän mukaan.

Itse olen sitä mieltä, että tämä erillislaki ehdottomasti tarvitaan, koska osaltaan se välit-
tää nimenomaan sitä viestiä, että tämä ei ole hyväksyttävää. Itse uskon, että tämä olisi toi-
saalta semmoinen ajuri myöskin niihin yhteisöihin ja toisaalta työkalu sellaisille henkilöil-
le, jotka työtä tämän parissa tekevät, että asennemuutosta saataisiin voimakkaammin läpi.

15.35 Saara Hyrkkö vihr (vastauspuheenvuoro): Arvoisa puhemies! Kiitoksia myös
omasta puolestani kansalaisaloitteen tekijöille tärkeän asian esiin nostamisesta ja myös mi-
nisterille siitä muistutuksesta, että tyttöjen sukuelinten silpominen on paitsi täysin tuomit-
tavaa myös Suomessa rikoslain nojalla rangaistava teko. Kyseessä on täysin törkeä ja va-
kava ihmisoikeusloukkaus.

On todella tärkeää, että etsimme ne vaikuttavimmat keinot suojella niitä tyttöjä, joiden
koskemattomuus on silpomisen takia uhattuna. Lainsäädännöllisten tarpeiden arvioimisen
lisäksi on aivan olennaista varmistaa, että eri alojen ammattilaisilla on valmiudet puuttua
asiaan ja tietoa siitä, miten tätä sukuelinten silpomista voidaan myöskin ennaltaehkäistä.
Ihmisoikeusliiton mukaan esimerkiksi puheeksiottovelvollisuuden toteuttamisessa on huo-
lestuttavia puutteita. On vaikea uskoa, että kyse olisi tahallisesta laiminlyönnistä, vaan pi-
kemminkin ehkä puutteista osaamisessa ja tiedostamisessa. Yksi tärkeä ja tehokas tapa eh-
käistä tyttöjen sukuelinten silpomista on myöskin lisätä tietoisuutta perinteen syistä ja seu-
rauksista tätä perinnettä harjoittavien yhteisöjen keskuudessa. 

Hallitus on hallitusohjelmassaan sitoutunut turvaamaan resurssit sukuelinten silpomi-
sen vastaiseen työhön, ja odotan, että silpomisen vastaisen työn tehostaminen on [Puhe-
mies koputtaa] korkealla hallituksen prioriteeteissa. 

15.37 Hanna Sarkkinen vas (vastauspuheenvuoro): Arvoisa puhemies! Tyttöjen ja nais-
ten sukuelinten silpominen on vakava ihmisoikeusloukkaus ja rikos. Se rikkoo itsemäärää-
5



Pöytäkirjan asiakohta PTK 29/2019 vp
misoikeutta ja vahingoittaa ihmisen hyvinvointia ja terveyttä. Yhdenkään tytön ei pidä jou-
tua silvottavaksi.

Vaikka silpominen on jo nykylain mukaan kiellettyä ja rangaistavaa, aivan kuten täällä
on todettu, on erillislain tarvetta selvitettävä, aivan kuten on myös mietittävä, mitä kaikkia
toimenpiteitä voidaan tehdä silpomisten ennaltaehkäisemiseksi suomalaisessa yhteiskun-
nassa. 

Arvoisa puhemies! Mikään laki ei kuitenkaan yksin lopeta silpomista, sen tiedämme
myös maailmalta. Tarvitaan myös ennaltaehkäiseviä toimenpiteitä sekä tietoa ja osaamista
virkamiehille ja ammattilaisille, jotta asiaan osataan myös puuttua, sekä silpomisen vastai-
sen työn riittävää resursointia kaikkialla Suomessa. 

Puhemies Matti Vanhanen: Myönnän vielä vastauspuheenvuoron edustaja Essayahille.
Sen jälkeen ministeri, mikäli hän haluaa kommentoida, ja sitten palaamme puhujalistaan.

15.38 Sari Essayah kd (vastauspuheenvuoro): Arvoisa puhemies! Haluan myöskin kiit-
tää kansalaisaloitteen alullepanijoita ja oikeusministeriä siitä, että hän tässä puheenvuoros-
saan jo kertoi, että harkitsee ja ei ole ainakaan poissulkenut sitä mahdollisuutta, että tästä
erillislaki säädettäisiin, koska tosiasiahan on, että vaikka Suomessa tätä silpomista tutki-
taan törkeänä, vakavana pahoinpitelynä, niin kuitenkaan meillä ei ole saatu yhtään tapaus-
ta Suomessa tai ulkomailla tapahtuneista silpomisista oikeusasteisiin, jos tämä saamani tie-
to vuodelta 2018 pitää paikkansa. 

Siinä mielessä kun kuitenkin arvellaan, että meillä Suomessa on noin 10 000 tyttöä ja
naista, jotka on silvottu, ja ehkä jopa noin 3 000 tyttöä on vaarassa joutua silvotuksi, niin
kyllähän nämä huolestuttavat luvut kertovat siitä, että suomalainen yhteiskunta ei ole saa-
nutä perille viesti, että meillä Suomessa ei hyväksytä tällaista käyttäytymistä. Siinä mieles-
sä kyllä toivon, että oikeusministeriö tutkii tätä asiaa. Toivon mukaan myöskin siihen en-
naltaehkäisyyn tuodaan sitten resursseja, että kouluterveydenhuollossa ja terveydenhuol-
lossa ylipäätänsä tämä asia voidaan ehkä helpommin ottaa silloin puheeksi, kun sieltä löy-
tyy selkeästi lainsäädäntö taustalta.

15.39 Oikeusministeri Anna-Maja Henriksson: Arvoisa puhemies! Kiitos hyvästä kes-
kustelusta. 

Se on varmasti juuri niin, että me tarvitsemme lisää toimenpiteitä, lisää yhteydenottoa
koulun, terveydenhuollon, poliisin, oikeuslaitoksen välillä. Ja myös sitä ennalta ehkäise-
vää työtä on tarkoitus tällä hallituskaudella nyt vahvistaa. Juuri sen takiahan meillä on
myös hallitusohjelmassa kirjaus siitä, että nyt tehdään enemmän ja panostetaan myös
enemmän rahaa tähän. 

On totta, niin kuin tässä on tullut esille, että näitä tapauksiahan ei ole tullut meidän tuo-
mioistuimiin. Sen takia on varmasti myös niin, että on tapahtunut silpomisia, mitä ei ole
pystytty ennaltaehkäisemään. Sen takia täytyy muistuttaa myös siitä, että myös vanhem-
milla on ilmoitusvelvollisuus, jos he tietävät tai jos joku sukulainen tietää, että tämä tyttö
on nyt vaarassa joutua silvotuksi — jo silloin on velvollisuus ryhtyä toimenpiteisiin, ja tä-
mähän ei myöskään toteudu tänä päivänä. Mutta se on rikoslaissa jo kielletty. 

Tästä johtuen me haluamme, että panostetaan juuri ennaltaehkäisyyn ja tiedottamiseen,
ja tehdään se tiedottaminen niin, että se varmasti menee perille, koska niin kuin aloituspu-
heenvuorossani sanoin, jokainen tapaus on yksi liikaa, ja näin ei missään nimessä saisi täs-
6



Pöytäkirjan asiakohta PTK 29/2019 vp
sä hyvässä maassa tapahtua. Sen takia oikeusministeriössä katsotaan hyvin tarkasti nyt,
[Puhemies koputtaa] miten tästä eteenpäin, ja yhdessä poikkihallinnollisesti olemme val-
miita tekemään töitä sen eteen, että myös ennalta ehkäisevästi pystytään tarttumaan näihin
tapauksiin paremmin kuin tänä päivänä. — Kiitos. 

15.41 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kollega tässä jo todistikin, että teemme tässä vahvasti yhteistyötä ja hallitusoh-
jelmakirjaus antaa myös selkeän vakuuden siitä, että olemme tosissamme.

Tässä käytiin jo läpi se, että kysymyksessähän on jo tällä hetkellä rikos, mutta on hyvä
myös todeta, että myös lastensuojelulakikin huomioi nämä tapaukset, eli käytännössä vi-
ranomaisten ja muiden lasten kanssa työskentelevien velvollisuutena on tehdä lastensuoje-
luilmoitus ja ilmoitus poliisille, jos tällaista epäillään eli epäillään lapseen kohdistuvaa ri-
kosta. Tämä sama lastensuojeluilmoitus on käytössä myöskin muille, jotka ovat huolis-
saan lapsen kasvuolosuhteiden turvallisuudesta. Myöskin ammattihenkilöillä on mahdolli-
suus tehdä salassapitovelvollisuuden estämättä ilmoitus poliisille henkeen tai terveyteen
kohdistuvan uhan johdosta.

Tältä osin on hyvä sanoa vielä, että sosiaali- ja terveysministeriöhän on yhdessä THL:n
ja hyvin laajan ohjausryhmän kanssa laatinut toimintaohjelman tyttöjen ja naisten suku-
puolielinten silpomisen ehkäisemiseksi. Tämä ohjelma on julkistettu 6.2.2019, ja se kertoo
siitä, että suomalaisessa yhteiskunnassa on nollatoleranssi tässä ilmiössä. Ja niin kuin tässä
on erikseen todettu, niin kyllä itse koen myös, että meillä on vakava kysymyksen paikka
siinä, pitääkö olla tässä asiassa vielä tehokkaampi.

Puhemies Matti Vanhanen:  Siirrymme puheenvuorolistaan. 

15.43 Sebastian Tynkkynen ps: Arvoisa herra puhemies! Täytyy ihan aluksi kommen-
toida muutamia asioita, mitä tässä tuli oikeusministeriltä:

Koen, että tilannekuva on teillä hieman heikko. Puhuitte siitä, kuinka pitää muistaa, että
vanhemmilla on myöskin ilmoitusvelvollisuus, mitä tulee tyttöjen sukuelinten silvontaan.
Mutta kun tässä on kyse juuri siitä, että vanhemmat ovat se taho, joka vie esimerkiksi So-
maliaan, ja he ovat osallisia siihen, että se tyttö silvotaan. Myöskin puhuitte siitä, että va-
listuksella tulee olemaan iso merkitys, mutta me suomalaisten näkövinkkelistä monesti
olemme turhan naiiveja, eli jos me ajattelemme muslimiyhteisöjä, niin vaikka jos koulussa
on esimerkiksi valistusta tai sitten uskonnolliset johtajat opettavat, että näin täytyy toimia
tai joutuu helvettiin, niin siinä on iso ero, ketä kuunnellaan. Myöskin puhuitte siitä, kuinka
näitä tapauksia on hyvin vaikea huomata. Ei ole. Sote-puolella nämä asiat voidaan huoma-
ta, mutta terveydenhuollon henkilökunta on peloissaan rasismileimoista, jos näitä asioita
lähdetään tuomaan esille.

Arvoisa herra puhemies! Suomi on uudenlaisten haasteiden edessä. Islamin myötä Suo-
meen on tullut sellaista barbaarikulttuuria, joka vetää hiljaiseksi. Tahdon kiittää jokaista
kansalaista, joka on allekirjoittanut kansalaisaloitteen tyttöjen sukuelinten silpomisen kiel-
tämisestä. Nimittäin tänä päivänä Suomessakin asuvien pienten viattomien tyttöjen sukue-
limiä silvotaan raa’asti, ja sen vuoksi he joutuvat kärsimään koko loppuelämänsä fyysisis-
tä ja henkisistä seurauksista. Naiivi Suomi on esimerkiksi ottanut Somaliasta valtavasti tur-
vapaikanhakijoita hädän perusteella, ja oleskeluluvan myöntämisen jälkeen somaleita käy
7



Pöytäkirjan asiakohta PTK 29/2019 vp
kotimaassaan lomailemassa ja osa silvotuttaa samalla siellä tyttärensä. Samaa tapahtuu
muissakin muslimimaissa.

Moni ei uskalla puhua ongelman juurisyistä. Niistä pitää vihdoin puhua. Silvonnan tar-
koitus on kontrolloida naisen seksuaalisuutta, ja seksuaalista nautintoa pyritään näin estä-
mään. Joskus naisen vagina jopa ommellaan kiinni jättäen jäljelle vain pieni reikä. Tämän
mies, jonka omaisuutta naisesta myöhemmin tulee, leikkaa auki. Miten kukaan muslimi-
isä tai muslimiäiti voi sallia tällaista lapselleen? 

Alle kymmenvuotiaan tytön naineen pedofiiliprofeetta Muhammadin perustamassa us-
konnossa naisen arvo on halpa.

Puhemies Matti Vanhanen: Pyydän edustajaa puhumaan kunnioittavasti.

Profeetta Muhammadilla oli alle kymmenvuotias vaimo, ja siitä käytetään tiettyjä ter-
mejä. Hän antoi toiminnallaan esimerkin seuraajilleen, jotka jatkavat naisten alistamista
vielä tänäkin päivänä. Meidän on suomalaisina lainsäätäjinä puolustettava länsimaisia ar-
voja ja ennen kaikkea heikoimmassa asemassa olevia ihmisiä.

Arvoisa puhemies! Me perussuomalaiset haluamme puolustaa maahanmuuttajaperhei-
den naisia ja tyttöjä. Monet heistä elävät täysin eristettynä suomalaisesta yhteiskunnasta ja
ovat jatkuvassa kunniaväkivallan, lapsiavioliittojen ja silpomisten vaarassa. Moni maahan-
muuttajanainen saa selkäänsä kotona ihan vain siitä syystä, että aviomies on huomannut
vaimonsa vastanneen naapurustossa toisen miehen iloiseen tervehdykseen.

Käsittelyssä oleva kansalaisaloite osaltaan vahvistaisi viestiä silpomisesta rikollisena ja
rangaistavana toimintana niin Suomessa kuin ulkomailla. Hallituksen tulee ryhtyä nopeas-
ti lainsäädäntötyöhön kansalaisaloitteen pohjalta, ja samassa yhteydessä tulisi ottaa käsit-
telyyn myös poikien ei-lääketieteelliset sukupuolielinten silpomiset. Suomalaisen lainsää-
dännön on turvattava kaikkien pienten lasten fyysinen koskemattomuus, niin tyttöjen kuin
poikienkin. Kansalaisaloite on aloitusaskel islamiin liittyvään naisten alistamiseen puuttu-
miseen. Hallituksen on kuitenkin pystyttävä menemään vieläkin pidemmälle ja valmistel-
tava laajempaa uutta lainsäädäntöä ja toimenpiteitä näiden maahanmuuttajanaisten koko-
naisvaltaisemman koskemattomuuden, turvallisuuden ja oikeuksien takaamiseksi.

15.48 Mari Rantanen ps: Arvoisa puhemies! Hyvät kansanedustajat! Olemme saaneet
tänään käsittelyyn valtavan tärkeän kansalaisaloitteen, aloitteen, jossa ehdotetaan tyttöjen
sukuelinten silpomisen kriminalisoimista. Itse olisin nähnyt mielelläni tässä yhteydessä
aloitteen, joka olisi kattanut kaikki lapset ja sisältänyt myös poikien ei-lääketieteellisten
ympärileikkausten kiellon, sillä näitä toimenpiteitä tehdään Suomessa vuosittain noin 400,
joten tämäkään ei ole aivan mitätön asia. Poikien ei-lääketieteellinen ympärileikkaus ei ole
laisinkaan lailla kielletty, mutta sekä terveen järjen että myös THL:n mukaan toimenpiteen
katsotaan loukkaavan lapsen koskemattomuutta ja itsemääräämisoikeutta. Mutta keskityn
nyt tyttöihin, joita tämä kyseinen aloite käsittelee.

THL:n Tyttöjen ja naisten sukuelinten silpomisen estämisen toimintaohjelman mukaan
Suomessa arvioidaan olevan noin 10 000 silpomisen läpikäynyttä tyttöä tai naista. Silpo-
misen riskissä heitä arvioidaan olevan noin 650—3 080 riippuen siitä, huomioidaanko ar-
viointilaskelmassa toisen polven ulkomaalaistaustaiset tytöt. Huolestuttavia viestejä kuu-
luu myös siitä, että koulujen loma-aikoina lapsia saatetaan lomamatkoilla silpoa. Vaara-
vyöhykkeellä arvioidaan olevan jopa 3 000 tyttöä.
8



Pöytäkirjan asiakohta PTK 29/2019 vp
Suomessa ei edelleenkään ole käyty yhtään oikeusistuntoa lapsen silpomisesta, vaikka
Suomessa arvioidaan olevan tuhansia silvottuja lapsia. — siis tuhansia silvottuja lapsia, ei
yhtään oikeuden istuntoa. Poliisihallituksesta saadun tiedon mukaan epäiltyjen, poliisille
ilmoitettujen tyttöjen silpomisten lukumäärää kartoitettiin manuaalisella rikosilmoitustie-
don läpikäynnillä. Läpikäynnin yhteydessä todettiin, että aikavälillä tammikuu 2013 —
toukokuu 2019 on vuosittain kirjattu muutama poliisille ilmoitettu tyttöön kohdistuva sil-
pomisepäily. Tehdyssä selvityksessä löydettiin edellä mainitulta aikaväliltä yksi tapaus,
vuodelta 2018, joka on edennyt Lounais-Suomen poliisilaitokselta syyteharkintaan. Luvut
ovat siis todella pieniä siihen nähden, mikä ilmiön laajuus arvellaan olevan.

Fenix Helsinki teki vuonna 2017 selvityksen tyttölasten silpomisesta, ja jo tuolloin oli
näyttöä Suomessa syntyneiden tyttöjen silpomisesta ulkomailla. Tähän peilaten on perin
erikoista, että maanantaina Helsingin kaupunginhallitus käsitellessään asiaan liittyvää aloi-
tetta perusteluissaan väittää, että todennettuja tapauksia, joissa ympärileikkaus olisi tehty
Suomessa asumisen aikana, ei ole tullut ilmi. Mitä ilmeisimmin maahanmuuttajataustais-
ten kertomukset eivät ole varteenotettavia asian suhteen, vaan tässäkin suomalainen virka-
mies tietää parhaiten ja poliitikko nyökyttelee. 

Helsingissä aloitteessa vaadittua lasten silpomisen ennalta ehkäisevän toimintaohjel-
man laatimista eivät muuten kannattaneet kuin perussuomalaiset — meillä on linja tässä
asiassa — ei edes kaksi päivää sitten omalla lakialoitteella kriminalisointia vaatinut kokoo-
mus, [Vastauspuheenvuoropyyntöjä] jonka edellisen kauden oikeusministeri Häkkänen ei
katsonut erillislakia tarpeelliseksi. Joku voisi ajatella, että kokoomus tekee vakavalla asial-
la politiikkaa, mutta me luonnollisesti täällä eduskunnassa ajattelemme, että kokoomus on
tullut vaalien jälkeen järkiinsä ja lakialoite on täysin vilpitön yritys edistää tätä tärkeää las-
ten koskemattomuuden ja suojelun asiaa.

Nopealla googlettamisella on vaivatta löydettävissä silvottujen Suomessa asuvien tyttö-
jen kertomuksia, joita lukemalla pääsee nopeasti kiinni siihen, ettei alaikäisten tyttöjen sil-
vottu alapää aiheuta rikosilmoituksen tekoa sosiaali- ja terveydenhuollon työntekijöiden
toimesta, vaikka lain mukaan työntekijällä on ilmoitusvelvollisuus poliisille. Lastensuoje-
luilmoitukseen velvoitettujen — eli myös lastensuojeluviranomaisten — on tehtävä ilmoi-
tus poliisille, kun heillä on tehtävässään tietoon tulleiden seikkojen perusteella syytä epäil-
lä, että lapseen on kohdistettu seksuaalirikos tai henkeen tai terveyteen kohdistunut rikos,
jonka enimmäisrangaistus on vähintään kaksi vuotta vankeutta. Voidaanko siis väittää, että
Suomessa edellä mainituista viranomaisista ja tahoista vain muutama törmää alaikäisiin
silvottuihin lapsiin? Tyttöjen silpominen on tällä hetkellä todella voimassa olevan rikos-
lain mukaan törkeän pahoinpitelyn tunnusmerkistön täyttävä rikos. Rikos, josta on ilmoi-
tusvelvollisuus poliisille kaikilla niillä tahoilla ja viranomaisilla, joilla on lastensuojeluil-
moitusvelvollisuus. Rikos, jonka syyteoikeus vanhenee vasta 20 vuodessa. Rikos, josta
lapsi voisi aikuisena halutessaan nostaa syytteen. Rikos, joita ei ilmoiteta poliisille. Siksi
tämä aloite on tärkeää saattaa maaliin ja kriminalisoida teko siten, ettei tulkinnanvaraa jää
kenellekään siinä, milloin tämä teko on saatettava poliisin tietoon.

Herääkin aiheellisesti kysymys: miksi Suomessa saa lapsia silpoa ilman, että asioihin
puututaan kuten lastensuojelun ja rikosten lainsäädäntö vaatisi? Euroopan neuvoston
GREVIO-ryhmä antoi Suomelle muutama viikko sitten suosituksia arvioituaan, kuinka hy-
vin Suomessa torjutaan naisiin kohdistuvaa väkivaltaa ja perheväkivaltaa. Asiantuntijat
kannustavat Suomea kriminalisoimaan tyttöjen sukuelinten silpomisen. Rikoksia olisivat
itse silpomisen lisäksi muun muassa siihen yllyttäminen ja tekijän rekrytoiminen. Jostain
9



Pöytäkirjan asiakohta PTK 29/2019 vp
syystä näitä rikoksia ei tuoda esiin eikä tuomita. Jostain syystä tässä maassa, mitä ilmei-
simmin rasismin pelossa, ei uskalleta reilusti paheksua näitä tekoja ja saattaa niitä oikeu-
denkäytön piiriin. 

Millaisessa maailmassa me oikein elämme? Millainen länsimaalainen naisten ja tyttö-
jen tasa-arvoa ajava hyvinvointiyhteiskunta katsoo toisaalle ja horisee kulttuurisensitiivi-
syydestä, kun kyse on valtavasta kärsimyksestä, joka jatkuu monesti läpi elämän? Millai-
nen yhteiskunta pyrkii puhumaan asiasta hiljaa ja kuiskaten, kun tämä brutaali ja lapselle
traumat aiheuttava täysin käsittämätön toimenpide vaatisi ääntä, voimaa ja tekoja, jotta ne
saadaan loppumaan? Voimmeko kuvitella tilannetta, jossa jokin ryhmä ihmisiä alkaisi
Suomessa katkaisemaan lapsiltaan pikkurillin ilman puudutuksia tylsillä puukoilla? Voi-
simmeko kuvitella, että asiaa hoidettaisiin vuosikausia kouluttamalla ja lisäämällä tietoi-
suutta, ettei niin saa tehdä? Voimmeko kuvitella, että me puhuisimme kulttuurisensitiivi-
syydestä emmekä tekisi kaikkeamme, jotta nämä ihmiset joutuisivat oikeudenkäytön pii-
riin? Miksi siis nyt käsittelyssä oleva lapsen koskemattomuuden ja suojelun tarve olisi jo-
tenkin erilainen? Hyväksymmekö toisten lasten brutaalin pahoinpitelyn, koska olemme su-
vaitsevaisia ja kivoja?

Arvoisa puhemies! Niin kauan kun maassamme hymistellään asialle tekemättä konk-
reettisia toimia, uhrataan joka vuosi lapsia monikulttuurisuuden ihannoinnin alttarilla sil-
pomalla heiltä sukuelimet kylien majoissa lasinpalasilla ja partaterillä, kiinni pitämällä, ja-
lat levittämällä, ilman puudutusta, ilman asianmukaisia tiloja, osaamista ja lääkityksiä.
Miettikää nyt, arvon kollegat.

Tämä käsittelyyn tuleva aloite on siis hyvä alku lastensuojelun kannalta, mutta se toimii
myös maamme lastensuojelun ja muun sosiaali- ja terveydenhuollon kentän osalta viestinä
siitä, että katseen kääntäminen toisaalle on absoluuttisen väärin. Samalla olisi tässä tilan-
teessa syytä arvioida poikien ei-lääketieteellisen silpomisen kriminalisointi. Yhdenkään
Suomessa asuvan lapsen ei tule joutua silvotuksi — yhdenkään — ja siksi aloitteessa esi-
tetty kriminalisointi tulee saattaa lakiin. — Kiitos. 

Puhemies Matti Vanhanen: Myönnän vastauspuheenvuorot tähän edustajille Vikman ja
Honkasalo, ja sen jälkeen ministeri Henrikssonille puheenvuoro. 

15.56 Sofia Vikman kok (vastauspuheenvuoro): Arvoisa puhemies! Silpomisen kitkemi-
nen on ollut esillä kokoomuksen toimesta jo muun muassa viime kaudella. Kansalaisaloite
on tärkeä, ja sain myös olla mukana sitä keväällä eduskuntaan jättämässä. Kansalaisaloit-
teen muotohan on ehdotus lainvalmisteluun ryhtymisestä. Tästä syystä me olemme kan-
sanedustaja Sari Sarkomaan kanssa jättämässä lakialoitetta, joka täydentää tätä kansalaisa-
loitetta. Lakialoitteemme koskee tyttöjen ja naisten sukuelinten silpomisen kieltämistä
omana rikosnimikkeenään. Näitä lakialoitteita on teknisesti kaksi, ja tällä kokonaisuudella
haluamme parantaa sukuelinten silpomisen ennalta estämistä, parantaa tekojen tuloa viran-
omaisten tietoon sekä koventaa teoista määrättäviä rangaistuksia.

Suomessa tosiaankin arvioidaan jopa 3 000 tytön olevan silpomisuhan alla. Yksikään ta-
paus, joka on tapahtunut, ei ole edennyt oikeuteen saakka. Kyse on yksinkertaisesti siitä,
että meidän on nykyistä paremmin onnistuttava suojelemaan näitä silpomisuhan alla elä-
viä tyttöjä ja samalla ennaltaehkäisemään tapauksia. Rikoksista on jouduttava myös rikos-
vastuuseen nykyistä tehokkaammin.
10



Pöytäkirjan asiakohta PTK 29/2019 vp
15.58 Veronika Honkasalo vas (vastauspuheenvuoro): Arvoisa puhemies! Minä luulen,
että me olemme kaikki täällä salissa sitä mieltä, että kyseessä on todella vakava ihmisoike-
usloukkaus — täällä ovat kaikki toistaneet sitä, että kyseessä on vakava ihmisoikeuslouk-
kaus ja myös naisiin kohdistuvasta väkivallasta on kyse, siitä ei ole erimielisyyttä lain-
kaan. Minä arvostan Henrikssonin puheenvuoroa siitä, että hän pystyi rakentavasti kaik-
kiin näihin puheenvuoroihin vastaamaan, ja ehkä tämä ero onkin siinä, pystymmekö me
puhumaan tästä asiasta niin, ettemme halvenna kokonaisia ihmisryhmiä ja lietso pelkoa
niin kuin eräällä ryhmällä täällä on tapana tehdä. 

Minä olisin kysynyt ministeri Henrikssonilta vielä, jos on mahdollista: kun tätä erillis-
lainsäädäntöä selvitetään, mikä on tärkeää, niin voitaisiinko siinä yhteydessä puuttua myös
siihen, että tällä hetkellä kouluterveyskyselyn mukaan maahanmuuttajataustaiset nuoret
pääsevät huonosti kouluterveydenhuollon piiriin? Eli siinä on myös kyse siitä luottamuk-
sesta, joka on haurasta terveydenhoitoa kohtaan. Minä uskon siihen, että kun me raken-
namme luottamusta sen sijaan, että me pakotamme ihmisiä, niin me pystymme myös saa-
maan parhaimpia tuloksia aikaan. Ihmisoikeusliitto on tässä Suomessa tehnyt todella [Pu-
hemies koputtaa] hienoa ja pitkään työtä. 

15.59 Oikeusministeri Anna-Maja Henriksson: Kiitos, arvoisa puhemies! Minun käsi-
tykseni tästä keskustelusta on se, että me olemme kaikki samaa mieltä, että kyseessä on
erittäin, erittäin vakava rikos. En ole kuullut, että kukaan olisi ollut toista mieltä. Sen takia
sanon edelleen sen, että minun mielestäni se on erittäin hienoa, että tämä kansalaisaloite on
tehty. Se on välttämätöntä, että tästä asiasta keskustellaan, ja meidän pitää yhdessä miettiä,
millä tavalla me pystymme paremmin kuin tänä päivänä ennaltaehkäisemään sitä, että yk-
sikään tyttö joutuu silvotuksi. 

Sen takia tässä nyt hallitus haluaa panostaa myös siihen, että poikkihallinnollisesti teh-
dään enemmän yhteistyötä, [vastauspuheenvuoropyyntöjä] niin kuin edustaja Honkasalo
tässä nosti myös esille: luodaan luottamusta, niin että lapset uskaltavat kertoa kouluterve-
ydenhoitajalle, niin että uskalletaan kertoa toiselle aikuiselle, mistä on kysymys, niin että
uskalletaan kertoa, että pelkää, ja niin edelleen. Sen takia on tärkeätä, että edetään hyvin
vakavasti tämän vakavan asian äärellä. 

Ja niin kuin alussa sanoin, niin en sulje pois erillislainsäädäntöä, mutta tulen nyt seuraa-
maan hyvin tarkasti, miten tätä kansalaisaloitetta tullaan käsittelemään lakivaliokunnassa.
Suomelle oikeusvaltiona on äärimmäisen tärkeätä, että otamme vakavasti myös kaikki ne
huomautukset, jotka me saamme kansainvälisiltä instituutioilta, ja me katsomme, millä ta-
valla me voimme tehdä asiat paremmin huomenna kuin tänä päivänä. Tämäkin asia kuuluu
niihin. On kyse naisten ja tyttöjen ihmisoikeuksista. — Kiitos.

Toinen varapuhemies Juho Eerola: Kiitoksia. — Myönnän vielä lyhyet debattipuheen-
vuorot edustajille Lohi, Rantanen, Keto-Huovinen, Ronkainen ja Hassi, ja sen jälkeen
mennään puhujalistaan.

16.01 Markus Lohi kesk (vastauspuheenvuoro): Arvoisa puhemies! Haluan kiittää mi-
nisteriä erinomaisista puheenvuoroista ja siitä, että hallitus todella tarkkaan selvittää tätä.
Kun täällä on keskustelua kuunnellut, niin näyttää todella siltä, että tämä sali on erittäin yk-
simielinen siitä, että kyse on vakavasta rikoksesta — onhan se jo tälläkin hetkellä rangais-
tava rikos, joka vanhenee 20 vuodessa — ja kaikki ovat yksimielisiä siitä, että tähän pitäisi
11



Pöytäkirjan asiakohta PTK 29/2019 vp
pystyä puuttumaan paremmin. Kun puhutaan ennaltaehkäisystä, niin pitäisi kiinnittää huo-
miota näiden rikosten pelotevaikutukseen. Ei riitä, vaikka olisi 20 vuotta vankeutta, koska
jos tietää, että ei koskaan jää kiinni, niin ei ole tämmöistä erityisestävää tai yleisestävää
vaikutusta. Sen takia olisi tärkeää, että me pystyisimme resursoimaan tutkinnan niin, että
näitä tapauksia tulisi ja viesti lähtisi. 

Nyt tästä salista lähtee kyllä hyvin yksituumainen, yksiselitteinen ja vakava viesti: tämä
on vakava rikos, tähän pitää puuttua, tähän kansalaisaloitteeseen suhtaudutaan myönteises-
ti. Sanotaan näin, että toivoisin, että tällaista näin hyvää, yksimielistä viestiä näin vakavas-
sa asiassa ei pilattaisi sillä, että lähdetään syyttelemään toisia täällä, kun olemme näin yk-
simielisiä, vaan viemme tätä eteenpäin. [Välihuuto vasemmalta: Hyvä!]

16.02 Mari Rantanen ps (vastauspuheenvuoro): Arvoisa puhemies! Haluan vielä tässä
kiinnittää huomiota siihen, että vaikka omassakin puheessani puhuin tämän nimenomaisen
teon erillisestä kriminalisoinnista, on kaiketi aivan selvää, että ennaltaehkäisyhän olisi täs-
sä kohtaa paras. Mutta sitä ennaltaehkäisyä on tehty tässä maassa 90-luvulta lähtien, ja
mikä on tulos? Tulos on se, että meillä ei ole pystytty sitä ennaltaehkäisemään, mutta ei
myöskään niistä teoista ole tuomittu sitten, kun on epäonnistuttu ennaltaehkäisyssä. Ja ne
ovat tavallaan kaksi eri asiaa — totta kai ne liittyvät yhteen, mutta kaksi eri asiaa. Molem-
pien pitää kulkea tässä, sekä ennaltaehkäisyn että myöskin näitten brutaalien tekojen napa-
kan tuomitsemisen, koska minusta se on häpeällistä, että meillä ei ole yhden yhtä oikeus-
käsittelyä tästä asiasta, vaikka luvut siitä, mikä on tämän ilmiön laajuus, ovat huikeat, ne
ovat hurjat. Siinä me olemme kyllä epäonnistuneet, ja nyt yritetään sitten tehdä kaikkem-
me, jotta tämä asia muuttuisi toiseksi.

16.03 Pihla Keto-Huovinen kok (vastauspuheenvuoro): Arvoisa puhemies! Haluan täs-
sä tuoda esille, kun täällä puhutaan kriminalisoinnista ja ennaltaehkäisystä, sen asian, min-
kä takia näistä asioista ei ole tullut tuomioistuimessa tuomioita. Näiden asioiden osalta kes-
kustelin useamman erikoissyyttäjän kanssa, jotka ovat erikoistuneet naisiin ja lapsiin koh-
distuneisiin rikoksiin, ja he kaikki totesivat, että ongelmana on se, että näihin juttuihin ei
saada näyttöä. Nämä lapset viedään pois maasta. Tämän teon siellä suorittaa joku sukulai-
nen tai tuttava. Pieni lapsi ei pysty kertomaan mitään. Käytännössä todennäköisesti hän ei
tiedä edes tämän tekijän nimeä. Tämä on se iso ongelma: viedä näitä asioita eteenpäin. 

Tämän takia pelkkä kriminalisointi ei ole oikea ratkaisu, vaan meidän on tehtävä myös
muita toimia ja meidän on myös panostettava siihen resursointiin poliisipuolella, että on
mahdollisuuksia tutkia näitä asioita. 

16.05 Jari Ronkainen ps (vastauspuheenvuoro): Arvoisa puhemies! Minäkin haluan kiit-
tää kansalaisaloitteen tekijöitä. On selvää, että tyttöjen sukupuolielinten silpomiseen ei ole
päästy puuttumaan olemassa olevalla lainsäädännöllä. 

Harmi kun ministeri kerkesi lähteä pois, minä olisin halunnut kysyä tästä poikien silpo-
misesta, mikä tässä on muutamassa puheenvuorossa jo tullutkin esiin, kun tasa-arvon kan-
nalta näkisin, että eduskunnan tulisi säätää lait koskemaan kaikkia tasapuolisesti. 

Tässä kansalaisaloitteessa keskitytään tyttöihin, mutta myös poikia uhkaavat rituaali-
leikkaukset, joille ei ole minkäänlaista lääketieteellistä perustetta. Mielestäni kaikki lasten
sukupuolielimiin kohdistuvat ei-lääketieteelliset toimenpiteet tulisi ehdottomasti kieltää ja
toteuttajat asettaa vastuuseen teostaan.
12



Pöytäkirjan asiakohta PTK 29/2019 vp
Toinen varapuhemies Juho Eerola: Edustaja Hassi, ja sen jälkeen mennään puhujalis-
taan. 

16.06 Satu Hassi vihr (vastauspuheenvuoro): Arvoisa puhemies! Vuonna 1991 eli 28
vuotta sitten joukko naiskansanedustajia teki kirjallisen kysymyksen siitä, pitäisikö säätää
erillislaki, joka kriminalisoisi tyttölasten sukupuolielinten silpomisen. Silloinen oikeusmi-
nisteri vastasi, että se on jo nykyisen lainsäädännön perusteella rikos. 

Satuin olemaan samalla kaudella lakivaliokunnassa, johon tulivat rikoslain uudistuksen
yhteydessä muun muassa henkeen ja terveyteen kohdistuvien rikosten pykälät, ja silloinen
lakivaliokunta piti huolen siitä, että lain perusteluissa todettiin, että tällainen niin sanottu
tyttölapsen ympärileikkaus on törkeä pahoinpitely. Tästä lähti leviämään pikkuhiljaa tieto
siitä, että kyseessä todella on rikos. Myös valmistelu, jota käsittääkseni on sekin, että van-
hemmat lähettävät lapsensa ulkomaille silvottavaksi, on lain mukaan rikos.

Voi kuitenkin olla, että tämän asian selventämiseksi tarvitaan erillislaki. Vaikka oikeus-
oppineiden mielestä meidän oikeusjärjestelmämme sisäinen logiikka ei sitä välttämättä
kaipaa, niin tiedottaminen ja asian selväksi tekeminen voivat kaivata. 

Toinen varapuhemies Juho Eerola: Ja nyt puhujalistaan.

16.07 Sari Sarkomaa kok: Arvoisa puhemies! Yksikin silvottu tyttölapsi, yksikin silvot-
tu nainen on liikaa. Olemme käyneet tässä keskustelua erillislainsäädännön tarpeesta, ja
yhtään puheenvuoroa en tässä ole kuullut sitä vastaan, siten että erillislainsäädännöstä olisi
haittaa. Päinvastoin täällä on ollut vahvoja puheenvuoroja sen eteen, että meidän täytyisi
tehdä enemmän. Itse olen sitä mieltä, että se on häpeätahra Suomelle, ettemme ole niiden
maiden joukossa, jossa lasten silpominen, tyttöjen ja naisten silpominen on erillissäädök-
sin selkeästi kielletty. Se on kielletty kaikissa Pohjoismaissa ja myöskin 26 maassa Afri-
kassa ja Lähi-idässä.

Kiitän lämpimästi kansalaisaloitteen tekijöitä ja toivotan tämän aloitteen eduskuntaan
tervetulleeksi. Viime eduskuntakaudella tein tästä toimenpidealoitteen. Kokoomuksessa
olemme sitkeästi tehneet työtä sen eteen, että saamme erillislainsäädännön. Keskustelussa
on tullut esille, että tässä asiassa on myöskin sävyeroja. On erittäin hyvä, että tämä edus-
kunta voi tähän asiaan ottaa kantaa. Itse annan tälle aloitteelle lämpimän tuen.

Ministeri nyt lähti, mutta on hyvä todeta niitä asioita, jotka tätä aloitetta vahvasti puol-
tavat. Eli THL on todellakin todennut, että Suomessa on 10 000 silpomisen läpikäynyttä
tyttöä ja todellakin 600:sta 30 000:een tyttöä on koko ajan riskin alla tulla silvotuksi. Tässä
on kysymyksessä todella kova ja vakava ihmisoikeus- ja itsemääräämisloukkaus. Täällä on
hyvin vakavalla tavalla puheissa tuotu esille, minkälaista vaivaa terveyteen, seksuaaliter-
veyteen, sosiaaliseen tilanteeseen tämä silpominen aiheuttaa. Varmasti tämä on kaikilla
kansanedustajilla tiedossa, kun aloitamme tämän kansalaisaloitteen käsittelyn.

Mielestäni tämä keskustelu on tuonut kantoja jo hyvin esille. Olen todella pahoillani,
että oikeusministeri ei voinut jäädä tähän asiaa kuuntelemaan. Ilahduin siitä, että hän on
pehmentänyt kantaansa ja hän totesi, että hän voi harkita eikä hallitus yksiselitteisesti tätä
erillissäätelyä kiellä. Mutta aivan selvä on, että meidän on Suomessa pystyttävä nykyistä
tehokkaammin suojelemaan silpomisuhan alla eläviä tyttöjä ja ryhdyttävä ripeämmin ja
vakavammin toimiin näiden törkeiden ja epäinhimillisten rikosten torjumiseksi, uhrien,
lasten, naisten auttamiseksi sekä tekoihin syyllistyneiden saattamiseksi vastuuseen.
13



Pöytäkirjan asiakohta PTK 29/2019 vp
Täällä edustaja Hassi mainiosti nosti esille, että tietoisuutta on pyritty lisäämään. Kuvai-
litte, mitä lakivaliokunnassa tehtiin, mutta on selvää — ja mielestäni tässä kansalaisaloit-
teessa hyvin nostetaan esille se — että maassamme ei ole riittävästi tietoa rangaistavuudes-
ta, se ei ole riittävästi yleisessä tiedossa, ja sen takia me tarvitsemme erillislainsäädännön,
joka vahvasti viestittää, että tämä on vakava, rangaistava rikos. Se on myöskin katalysaat-
tori, vauhditin sille asennemuutokselle, mitä tarvitaan suomalaisessa yhteiskunnassa.

Kun täällä ministeri mainitsi vanhemmat ja ilmoitusvelvollisuuden, niin on hyvä sanoa
ääneen se, että meillä on kulttuurieroja, on kulttuurillisia perinteitä, ajatuksia siitä, että sil-
pominen on lasten suojelua, ja vanhemmat näkevät, että se on parhaaksi lapselle. Jotta me
saamme katalysaattorin siihen asennemuutokseen, jota tarvitaan, niin on tärkeää, että meil-
lä on selkeästi laki, joka kieltää erillisenä lasten silpomisen, tyttöjen ja naisten silpomisen.
Eli vahvasti kannatan sitä, että tarvitsemme työkalun ehkäisevään työhön ja ajuriksi juuri
näiden asenteiden muuttamiseen.

Täällä edustaja Vikman totesi, että tässä aloitteessa todetaan, että säädettäisiin erillisla-
ki, mutta tässä aloitteessa ei ole konkreettisesti esitetty vielä, mitä tämä lainsäädäntö sisäl-
täisi. Sen takia tämän kansalaisaloitteen vauhdittaman keskustelun maaliin saamiseksi
teimme lakialoitekokonaisuuden, johon me olemme nostaneet asioita, jotka meidän mie-
lestämme tähän erillislainsäädäntöön kuuluisi kirjata, ja todellakin noissa lakialoitteissa,
jotka on vielä mahdollista allekirjoittaa, esitetään uusia pykäliä tähän erillisrangaistussää-
dökseen. Elikkä siellä todellakin todettaisiin, että silpominen olisi erilliskriminalisoitu eril-
lisrangaistussäädöksillä, eli tämä vastaisi tätä, mitä tässä aloitteessa todetaan. Sen lisäksi
me korottaisimme minimirangaistusta kahteen vuoteen vankeutta, eli tämä on minimiran-
gaistus, ja tällä lakialoitteella on tarkoitus myöskin vahvistaa sukuelinten silpomisen en-
naltaehkäisyä, mistä täällä ministeri oikein hyvin puhui, ja myöskin parantaa tekojen tuloa
viranomaisten tietoon. Se, mikä toisessa lakialoitteessa on myöskin, on se, että siellä on py-
käliä, joilla selkeytetään eri viranomaisten velvollisuutta ilmoittaa tästä asiasta poliisille ja
lastensuojeluun, koska nämä pykälät tällä hetkellä eivät meidän mielestämme ole riittävän
selviä.

Arvoisa puhemies! Myös meidän lakialoitteissamme tämä erilliskriminalisointi kieltäi-
si myös Suomen kansalaisille ulkomailla tehdyt silpomiset ja antaisi viranomaisille enem-
män mahdollisuuksia puuttua näihin rikoksiin. Eli me todella tarvitsemme tämän erillis-
lainsäädännön, ja sitä vahvasti haluan vauhdittaa.

Lopuksi totean, että tämä kansalaisaloite on todellakin lämpimästi tervetullut ja se an-
saitsee huolellisen mutta ripeän käsittelyn Suomen eduskunnassa. Ja todellakin maan hal-
litukselle lähetän terveisiä, kun valitettavasti ei yksikään ministeri, ei oikeusministeri eikä
sosiaali- ja terveysministeri, ehtinyt tätä arvokasta, tärkeää keskustelua kuulemaan, että
pöytäkirjoista lukevat tämän tärkeän lähetekeskustelun. Ja pidän erittäin hyvänä sitä, että
selvitetään, mitä Pohjoismaissa on säädetty, minkälaisia vaikutuksia sillä on, ja tutkitaan
myöskin muun Euroopan lainsäädäntöä, jotta me saamme Suomeen edistyksellisen ja par-
haiten tyttöjä ja naisia suojelevan erillislainsäädännön ehkäisemään naisten, tyttöjen silpo-
misen ja myöskin parhaalla mahdollisilla tavalla ennalta ehkäisemään nämä vakavat ih-
misoikeusrikkomukset.

16.14 Heikki Vestman kok: Arvoisa puhemies! Suomessa elää THL:n mukaan 10 000
sukuelinten silpomisen uhriksi joutunutta tyttöä ja naista. Jopa yli 3 000 tytöllä Suomessa
on riski joutua silvotuksi. Iljettävä, barbaarinen ja törkeän rikollinen perinne on maassam-
14



Pöytäkirjan asiakohta PTK 29/2019 vp
me totta. Tästä huolimatta ainutkaan tapaus ei ole päätynyt Suomessa oikeuden eteen. Mi-
ten tämä on mahdollista? Nyt käsiteltävänä oleva kansalaisaloite, jossa esitetään tyttöjen ja
naisten sukuelinten silpomisen erilliskriminalisointia, pyrkii vastaamaan tähän kysymyk-
seen.

Vastenmielistä silpomisen perinnettä esiintyy maailmalla eräissä kulttuureissa ja yhtei-
söissä. Tämä suomalaiselle ja länsimaiselle kulttuurille vieras, naista alistava menettely
loukkaa vakavasti yksilön oikeutta ruumiilliseen koskemattomuuteen. Naisen sukuelinten
silpominen aiheuttaa jopa pysyvää henkistä ja fyysistä kärsimystä sekä lukuisia terveys-
haittoja. Tämä ei ole millään tavalla ymmärrettävää. Tämä on järjetöntä ja yksiselitteisesti
väärin.

Toisin kuin joskus kuulee väitettävän, tyttöjen ja naisten sukuelinten silpominen on jo
tänä päivänä rikoslailla rangaistava teko — tämä on yksiselitteistä. Myös silpomisen val-
mistelu, yritys ja avunanto on kriminalisoitu. Kyse on törkeänä pahoinpitelynä rangaista-
vasta teosta. Ainoana Pohjoismaana Suomi ei ole erilliskriminalisoinut tyttöjen sukuelin-
ten silpomista. Toisin kuin Suomessa, muissa Pohjoismaissa silpomisesta on annettu tuo-
mioita. Suomessa korkein oikeus on ottanut kantaa silpomisen rangaistavuuteen muussa
yhteydessä. Korkeimman oikeuden mukaan kyse on lähinnä törkeäksi pahoinpitelyksi luo-
kiteltavasta menettelystä, jota ei missään olosuhteissa voida oikeuttaa uskonnollisilla ja so-
siaalisilla syillä. Tässä samassa yhteydessä korkein oikeus korosti myös, että tyttöjen su-
kuelinten silpominen on eri asia kuin poikien ympärileikkaus eikä näitä voida rikosoikeu-
dellisesti rinnastaa.

Arvoisa puhemies! Haluan nostaa esille erityisesti kolme asiaa tämän kansalaisaloitteen
kannalta:

Ensinnäkin katson tätä asiaa lakimiehenä. Eräät rikosoikeustieteilijät ovat kiinnittäneet
huomiota siihen, ettei tämä erilliskriminalisointi juuri tuo rikoslakiin uutta suojaa. Se ei tar-
kenna rangaistavan käyttäytymisen alaa. Toisaalta on aivan oikein todettu, että tällaiset
erilliskriminalisoinnit ovat kuitenkin joissain tapauksissa paikallaan, sillä ne voivat koros-
taa teon erityistä paheksuttavuutta ja täsmentää sitä, mikä rikoslaissa on kiellettyä. Juuri
tämä puoltaa kansalaisaloitetta. Erilliskriminalisointi ilmaisee jyrkän, tuomitsevan kannan
ja korostaa silpomisen paheksuttavuutta. Tyttöjen silpominen on yksiselitteisesti Suomes-
sa väärin. Erilliskriminalisointi antaisi toivottavasti myös viranomaisille enemmän selkä-
nojaa puuttua tähän iljettävään rikollisuuden muotoon. Kokoomuksen edustajat Sarkomaa
ja Vikman ovat valmistelleet kansalaisaloitteen tueksi lakialoitteet silpomisen erilliskrimi-
nalisoinniksi ja rangaistuksen koventamiseksi. Rangaistuksen koventaminen on toinen pe-
ruste silpomisen erilliskriminalisoinnille. Erityisen tärkeänä näen teon minimirangaistuk-
sen korottamisen kahteen vuoteen vankeutta. Paitsi että tämä on uhrin näkökulmasta oikeu-
denmukaisempaa, se toisi myös lisäsuojaa tutkinnan ja pakkokeinojen näkökulmasta; suo-
meksi sanottuna vangittuna pitäminen tutkinnan ajan on tällöin helpompaa. Näihin törkei-
siin väkivaltarikoksiin syyllistyneet on saatava tehokkaammin rikosoikeudelliseen vastuu-
seen.

Toiseksi on ymmärrettävä, kuten täällä on korostettu, ettei silpomista saada loppumaan
yksinomaan tällä erilliskriminalisoinnilla. Rikoslain täsmentäminen toki tukee sitä, että vi-
ranomaiset ehkä tarttuvat tapauksiin tehokkaammin. Silpomisen perinne ja sen uhka on
kuitenkin ymmärrettävä nykyistä paremmin muun muassa synnytyssairaaloissa, neu-
voloissa, kouluterveydenhuollossa, päiväkodeissa ja kouluissa. Toimivaltuuksia ja toimi-
velvollisuuksia on syytä lisätä. Hallitukselta tarvitaan tekoja. Myös asioista puhuminen
15



Pöytäkirjan asiakohta PTK 29/2019 vp
niiden oikeilla nimillä on tärkeää. Tyttöjen sukuelinten silpominen on silpomista. Miksi
tätä kutsutaan yhteiskunnassamme, jopa terveydenhuollossamme, ympärileikkaukseksi?
Kansalaisjärjestöt, erityisesti World Vision, ovat tehneet arvokasta työtä nostaessaan asiaa
julkiseen keskusteluun ja puhuessaan tästä asiasta sen oikealla nimellä.

Kolmanneksi, jotta löydämme vastauksen siihen, miksei ainutkaan silpomistapaus ole
päätynyt Suomessa oikeuden eteen, on ymmärrettävä, miten tämä vieras väkivallan perin-
ne poikkeaa monista kotoperäisistä väkivallan muodoista. Ero on siinä, että naisten sukue-
linten silpominen on eräiden yhteisöjen suojelema, tukema ja jopa edellyttämä normi.
Kyse on laajemmasta ilmiöstä, siitä, että yhteiskuntamme sisällä on yhteisöjä, joissa us-
konnon, tradition tai kulttuurin perusteella oikeutetaan ja tehdään laittomia tekoja. Kyse on
niin sanotuista rinnakkaisyhteiskunnista.

Arvoisa puhemies! Vietämme tällä viikolla Suomen hallitusmuodon 100-vuotisjuhlaa.
Perustuslakimme ytimessä ovat yksilön perusoikeudet ja -vapaudet. Oikeus ruumiilliseen
koskemattomuuteen ei ole mielipidekysymys. Yhteiskuntamme on otettava tiukka linja
rinnakkaisyhteiskuntien torjumisessa. Tyttöjen sukuelinten silpominen on todellisuutta
myös sellaisissa yhteisöissä, jotka ovat olleet osa suomalaista yhteiskuntaa verraten pit-
kään. Voidaanko tällöin väittää, että kyse on tiedon tai valistuksen puutteesta? Rohkenen
epäillä. Näyttää siltä, että kyse on asenneongelmasta. Viime kädessä halua noudattaa pe-
rusoikeuksia ja -vapauksia, noudattaa ja kunnioittaa suomalaista lakia ei voi kaataa ihmi-
siin, yhteisöihin ja yksilöihin ulkoapäin. Kyse on jokaisen yksilön omasta vastuusta.

16.21 Riikka Purra ps: Arvoisa puhemies! Kylläpä huomaa, että tänään puhutaan taas
monikulttuurisen yhteiskunnan lieveilmiöistä: ”nollatoleranssi”, ”aivan kauheaa”, ”tarvi-
taan toimia”, ”tuomitaan”, ”hirveää”, ”häpeätahra” — ja mitään ei kuitenkaan tapahdu.
Kaikki ovat samaa mieltä siitä, että tyttöjen sukupuolielinten silpominen on tuomittavaa,
mutta se ei riitä. Ei riitä, että täällä vastustamme ja korostamme ”aivan kauheutta” ja ”ai-
van hirveyttä”, mikäli emme ole valmiita kohtaamaan näitä asioita, jotka ovat meidän maa-
hamme ulkoa tuotuja.

Sukupuolielinten silpominen ja useat muut erityisesti tyttöihin ja naisiin erilaisissa pri-
mitiivisissä kulttuurisissa ja uskonnollisissa tavoissa kohdistuvat väkivaltaiset tasa-arvon
ja ihmisoikeuksien vastaiset teot ovat pahin esimerkki meidän liberaalin yhteiskuntamme
epäonnistumisista. Moni kysyy, että miten se on mahdollista, meidän tasa-arvoisessa Suo-
messamme tapahtuu tällaista. Vastaan, koska vastaus on hyvin yksinkertainen: siksi, että
meille saapuu ihmisiä kulttuureista, joissa tätä tapahtuu. Nämä ihmiset eivät luovu kulttuu-
risista tavoistaan astuessaan Suomen rajojen sisäpuolelle, eivät edes silloin, kun he neljän
vuoden kuluttua saavat Suomen kansalaisuuden. Me tiedämme, että Suomessa tapahtuu
silpomista. Tyttöjä lähetetään silvottavaksi. Synnytysten ja naistentautien parissa työsken-
televä hoitohenkilökunta näkee tämän väkivaltaisen toiminnan seurauksia koko ajan.

Arvoisa puhemies! Se, että silpominen on rikoslain vastaista, ei ole lainkaan riittävää.
Syyllisiä eli tämän lapselleen mahdollistavia vanhempia tai itse tekijöitä ei tuomita. Mi-
tään seurauksia ei ole. Totta kai valistusta tarvitaan, mutta se on riittämätöntä, kuten yleen-
sä näin vahvasti oman kulttuurimme vastaisissa toimissa, jotka tietyissä maahanmuuttaja-
ryhmissä ovat yleisiä. Resurssien tarve, johon täällä tänään usea edustaja on viitannut, on
tietysti tärkeää, mutta hirvittävän usein se meidän maassamme tarkoittaa sitä, että muuta-
ma maahanmuuttoon pakkomielteisen idealistisesti suhtautuva kansalaisjärjestö saa lisää
rahaa, minkä seurauksena ne laittavat pystyyn sitten jonkun kampanjan, mihin kuuluu
16



Pöytäkirjan asiakohta PTK 29/2019 vp
hashtag, jossa tuomitaan jälleen silpomiset. Tällä ei ole itse asian kannalta minkäänlaisia
todellisia seurauksia.

Tämä kansalaisaloite on totta kai kannatettava, mutta ei missään tapauksessa riittävä.
Esimerkiksi Ruotsissa silpomisen kieltävä erillislaki on ollut voimassa vuodesta 1982 asti,
mutta ongelma ei ole poistunut. Mistäköhän luulette sen johtuvan?

Tärkeintä olisi huolehtia, että silpomisen sallineet vanhemmat joutuvat rikosoikeudelli-
seen vastuuseen ja että heitä rangaistaan aivan kuten rangaistaan muitakin lastaan pahoin-
piteleviä vanhempia. Tämä edellyttää sitä, että esimerkiksi hoitohenkilökunnalla tai opet-
tajilla on velvollisuus kertoa, mikäli he havaitsevat, että lapsi on silvottu tai häntä uhkaa
silvottavaksi joutuminen. Tämä velvollisuus tässä yhteydessä tarkoittaa, että heidän on
pakko kertoa siitä. Se, että toimijoilla on oikeus salassapitovelvollisuuden estämättä ker-
toa, ei ole riittävää. Silpomisen tai sen uhan pitää aina käynnistää myös lastensuojelulliset
toimet, ja jo maahantulon yhteydessä henkilöitä on valistettava tästä linjasta ja siitä on pi-
dettävä kiinni.

Arvoisa puhemies! Mikäli Suomesta turvaa ja suojelua saanut ihminen lähettää lapsen-
sa silvottavaksi, jopa maahan, josta hän on itse paennut, rikkoo hän merkittävällä tavalla
sitä moraalista perustaa, johon ihmisoikeuksien kunnioittamisemme nojaa. Kyseessä on
myös turvapaikkainstituution väärinkäyttö. Me tiedämme, että esimerkiksi Somaliassa sil-
pominen uhkaa lähes kaikkia tyttöjä ja naisia. On erittäin irvokasta, että samaan aikaan kun
näin tapahtuu, olemme turvapaikkapolitiikassa asian vankeja. Korkein hallinto-oikeus on
vasta linjannut, että kielteisen turvapaikkapäätöksen saanutta naista ei voida palauttaa So-
maliaan ennen kuin on selvitetty, joutuisiko hänen lapsensa siellä silpomisen uhriksi. Toi-
sin sanoen Suomessa emme tällä hetkellä voi tehdä silpomiselle mitään, mutta emme kui-
tenkaan saa palauttaa maahan, jossa silvotaan. — Miettikääpä sitä.

16.27 Pauli Kiuru kok: Arvoisa herra puhemies! Ensinnäkin kiitos edustajakollegoille ja
ensisijaisesti tietysti kansalaisaloitteen aktiiveille ja niille yli 60 000 ihmiselle, jotka ovat
aloitteen allekirjoittaneet. Kansalaisaloitehan on vähän niin kuin tämmöinen toimenpidea-
loitteen luontoinen eli ehdotus lainvalmisteluun ryhtymisestä, ja se on tietysti teknisesti
helpompi laatia kuin tarkkarajainen lakialoite. Se ei millään tavalla vähennä sitä vastuuta,
mikä meillä täällä eduskunnassa ja käsittelevissä valiokunnissa on. Tämä on käsiteltävä va-
kavasti, niin kuin jokainen täällä puheenvuoron käyttänyt ja myös ministeri Henriksson
ovat todenneet. On hyvä, että tästä on vireillä myös pari täydentävää, tarkempirajaista la-
kialoitetta edustaja Sarkomaalta ja edustaja Vikmanilta. Olen nuo aloitteet itse jo ehtinyt
allekirjoittaa ja toivon, että niihinkin saadaan vähintään se sata nimeä ja että tämä puolue-
rajat ylittää. Varmasti tämä on nyt semmoinen asia, joka meitä yhdistää. 

Suomessa riskiryhmässä THL:n mukaan on kuudesta- ja puolestasadasta yli kolmeentu-
hanteen tyttöä — iso joukko ihmisiä, jotka ovat väkivallan uhan alla. Pelkästään tämä uhka
on sellainen asia, joka ihmiselle on traumatisoivaa ja elämää rajoittavaa. Väkivaltaa mis-
sään muodossa ei voi perustella perinteillä, ei kulttuurilla, ei uskonnolla tai muilla vastaa-
villa syillä. Mitään terveydellistä perustetta, mitään myönteistä terveydellistä perustetta, ei
silpomiselle ole osoitettu.

Kuten tässä jo useampi edustaja on todennut, meillä on jo olemassa rikoslaissa säädök-
set, mutta kuten on myös todettu, tämä erillislaki lähettäisi sellaisen viestin, että asia ei jää
kenellekään epäselväksi. On todellakin niin, niin kuin esimerkiksi edustaja Hassi totesi,
että päällekkäistä tai rinnakkaista lainsäädäntöä ei teknisesti ole viisasta tehdä. Sitä pitäisi
17



Pöytäkirjan asiakohta PTK 29/2019 vp
pyrkiä välttämään, mutta ehkä tässä nyt on sellainen asia, että tämä viesti pitää olla niin sel-
keä ja ongelmaton kaikille, että jokainen sen ymmärtää, mistä tässä on kysymys: emme hy-
väksy väkivaltaa ja silpomista millään perusteella. Sen viestin pitää mennä eteenpäin.

Tässä on tullut esille kysymys velvollisuudesta, tai oikeastaan täällä on puhuttu kahdes-
sa muodossa: onko oikeus ilmoittaa rikosepäilystä vai onko velvollisuus ilmoittaa rikose-
päilystä. Kun itse katson tätä Valviran sivuilta, niin täällä on otsikkona Velvollisuus ilmoit-
taa lapseen kohdistuneista rikosepäilyistä. Otan täältä suoran sitaatin: ”Kaikilla terveyden-
huollon ammattihenkilöillä on velvollisuus tehdä salassapitosäännösten estämättä ilmoi-
tus poliisille, kun heillä on tehtävässään tietoon tulleiden seikkojen perusteella syytä epäil-
lä, että lapseen on kohdistettu eräitä seksuaalirikoksena rangaistavaksi säädettyjä tekoja,
kuten esimerkiksi lapsen seksuaalinen hyväksikäyttö tai eräitä henkeen ja terveyteen koh-
distuvia rikoksia, kuten esimerkiksi pahoinpitely. Lisäksi on tehtävä lastensuojeluilmoi-
tus.” Näin ammattilaisille kerrotaan ja tietysti kaikille kansalaisille kerrotaan Valviran si-
vuilla: on velvollisuus tehdä ilmoitus 

Itselleni ei ole nyt aivan selvää, kuinka aktiivisesti näitä ilmoituksia tehdään. Se varmas-
ti lakivaliokunnassa käsitellään. Voisin kuvitella, että kaikissa tapauksissa ilmoitusta ei
tehdä, ja taustalla saattaa olla erinäisiä syitä, jotka siihen johtavat: sosiaalinen paine, suo-
ranainen uhkailu, jopa maalittaminen. Mitä pienempi paikkakunta, sitä suurempi paine.
Valiokunnassa on syytä miettiä, mitkä ovat ne keinot ja tavat, joilla henkilökunnan mah-
dollisuuksia ilmoituksen tekemiseen madalletaan, jotta henkilökunnasta itsestään ei tule
painostuksen tai jopa väkivallan uhria. Tiedän tapauksia, joissa pienillä paikkakunnilla toi-
sentyyppisissä tapauksissa, esimerkiksi Kela-tapauksissa, painostus on niin rajua, että hen-
kilö on jopa irtisanoutunut tehtävästään ja muuttanut isommalle paikkakunnalle.

Lopuksi, arvoisa puhemies, esitän tämmöisen fiktiivisen kysymyksen: jos saisimme tä-
nään kuulla, että kolmetuhatta suomalaista lasta olisi vaarassa joutua sormen amputaation
kohteeksi — heitän jonkun syyn: rituaalin tai jonkun muun kulttuurisen syyn takia olisi tar-
koitus amputoida yksi sormi — niin minkälainen reaktio yhteiskunnassa syntyisi? Jäisim-
mekö katselemaan voimattomina vai ryhtyisimmekö toimenpiteisiin? — Kiitos. [Aki Lin-
dén: Vestman jo kysyi tämän saman kysymyksen aikaisemmin!]

16.33 Jouni Ovaska kesk: Arvoisa herra puhemies! Verenvuotoa, tulehduksia, hedelmät-
tömyyttä, ongelmia raskauden ja synnytyksen aikana, pahimmillaan kuolema. Teolla ei ole
mitään terveydellisiä perusteita, ja se vahingoittaa näitä tyttöjä fyysisesti ja henkisesti.

Tässä keskustelussa ovat hyvin käyneet jo ilmi ne lukumäärät, paljonko tyttöjä esimer-
kiksi Suomessa on vaarassa tulla silvotuksi tai paljonko tapauksia on läpikäyty. Vaikka tyt-
töjen sukuelinten silpominen on Suomessa rangaistavaa törkeänä pahoinpitelynä, silti
vuonna 2019 silpomistapaukset eivät päädy oikeuteen saakka. Ennakkotapauksia ei ole, ja
silpomista tukevat ihmiset eivät näe tekoja pahoinpitelyinä. Jos sukuelinten silpomista ei
yhteiskunnassamme yleisesti ja silpomiskulttuuria ylläpitävissä yhteisöissä ja perheissä
ymmärretä törkeäksi pahoinpitelyksi, ei tekoja estetä eikä niistä ilmoiteta. Näin nämä teot
eivät vähene tai lopu. Nykyinen voimassa oleva laki ei siis riitä, ja tämä on käytännössä
nähty: ei yhtään ennakkotapausta.

Arvoisa puhemies! Silpomisen kieltävä erillislaki vahvistaisi viestiä siitä, että näitä te-
koja ei virallisesti hyväksytä Suomessa. Tyttöjen sukuelinten silpomista ei hyväksytä. Laki
olisi selkeämpi työkalu heille, jotka tekevät ehkäisevää työtä, ja se olisi ajuri myös asen-
nemuutokselle. Moneen kertaan on todettu se, että Suomi on ainoa Pohjoismaa, jossa nais-
18



Pöytäkirjan asiakohta PTK 29/2019 vp
ten sukupuolielinten silpominen ei ole lailla kiellettyä. Mitä tämä osaltaan kertoo yhteis-
kunnastamme? Piilottelemmeko vaikeita asioita? Kyse on kuitenkin ihmisoikeuksista.
Näihin tyttöihin kohdistuvat teot eivät kuulu tasa-arvokäsitykseemme. Suomi on sitoutu-
nut kansainvälisiin ihmisoikeussopimuksiin. Sukuelinten silpomiset ovat kehoon kajoa-
mista, koskemattomuuden loukkaamista. Vanhempiensa, kasvattajiensa ja oman lähiyhtei-
sönsä armoilla olevalla lapsella tai nuorella ei ole vaihtoehtoja. Siksi lainsäätäjän tärkein
tehtävä on suojella heikommassa asemassa olevia.

Arvoisa puhemies! Hallitusohjelma antaa silpomista kieltävän erillislain säätämiseen
mahdollisuuden. Hallitusohjelmassa todetaan: ”Turvataan resurssit sukuelinten silpomi-
sen vastaiseen työhön”. Hallitusohjelma siis toteaa, että toimintaohjelmien ja määräraho-
jen lisäksi voidaan myös lainsäädäntöä tarkentaa. Meidän lainsäätäjien vastuulla on tehdä
se.

Jos sanotaan, että teon rangaistavuudesta ei vallitse minkäänlaista epäselvyyttä, olem-
meko rehellisiä ja olemmeko ristiriitaisia? Näiden lähiyhteisöjen, vanhempien, kulttuurin,
läheltä asiaa katsovien ja ympärillä hiljenevien keskuudessa teot ovat edelleen sallittuja. Ei
voi olla niin, että uskonnon, perinteen, kulttuurin perusteella Suomessa tehdään rikoslaissa
tuomittavia laittomia, törkeitä tekoja.

On myönnettävä, että erillislaki ei vähennä tarvetta asennemuutostyöhön tai ammatti-
laisten kouluttamiseen kohtaamaan asianosaisia ja valistamaan tyttöjen sukuelinten silpo-
misen lopettamisesta. Esimerkiksi kehitysyhteistyöllä on pystytty lähtömaissa koulutta-
maan, muuttamaan asenteita ja jopa kieltämään lailla silpominen.

Keskusta on valmis siihen, että säädetään silpomista kieltävä erillislaki. Tyttöjen, nais-
ten sukuelinten silpominen tulee yksiselitteisesti kriminalisoida Suomessa, kuten muissa-
kin Pohjoismaissa. Samassa yhteydessä myös poikien ympärileikkausta koskevaa tarken-
tavaa sääntelyä tulee saattaa lain tasolle.

16.37 Jussi Halla-aho ps: Arvoisa puhemies! Arvoisat kansanedustajat! Suomessa silpo-
misilmiö koskettaa pääasiassa somaleja, jotka ovat pitkään olleet merkittävin humanitaari-
nen maahanmuuttajavähemmistömme. Somaliassa lähes sata prosenttia tytöistä silvotaan. 

Silpomisen barbaarisuutta ei tosiaan ole tarpeen erikseen hehkuttaa jokaisessa puheen-
vuorossa. Sen sijaan keskustelua on syytä käydä siitä, miten yhteiskunnan pitäisi reagoida
asiaan.

Kuten kansalaisaloitteessa todetaan, Suomen laki kieltää silpomisen jo nyt. Ketään ei
tiettävästi kuitenkaan ole Suomessa tuomittu lapsen sukuelinten silpomisesta. Kuitenkin
esimerkiksi synnytyslaitosten henkilökunta törmää tähän ilmiöön jatkuvasti. Tiedetään,
että lapsia lähetetään Suomesta maahanmuuttajien lähtömaihin silvottavaksi. 

On selvää ja ilmeistä, että nykyinen lainsäädäntö ja sen toimeenpano eivät riitä. Valistus
ja ennaltaehkäisy on tärkeää, mutta myös jo tapahtuneisiin rikoksiin on puututtava ja niistä
on rangaistava syyllisiä eli huoltajia. Jos rikoksesta ei käytännössä seuraa mitään, se on
merkki siitä, että yhteiskunta ei pidä asiaa minkään arvoisena. Rangaistuksen tehtävä on
myös nostaa rikokseen ryhtymisen kynnystä. Kuten edustaja Rantanen aivan oikein sanoi,
ennaltaehkäisy ja rangaistukset eivät ole vaihtoehtoja. Ne kulkevat käsi kädessä, kuten kai-
kissa rikoksissa. 

Miksi silpomisia ei ilmoiteta poliisille ja miksi ne eivät päädy tuomioistuimeen, vaikka
niitä tapahtuu ja vaikka niistä ollaan tietoisia? Yksi selitys on varmasti sairas ilmiö nimeltä
kulttuurinen sensitiivisyys. Ei haluta loukata vähemmistöön kuuluvia, pelätään rasistiksi
19



Pöytäkirjan asiakohta PTK 29/2019 vp
leimaantumista. Suomessa jokaisella yksilöllä pitää kuitenkin olla sama oikeus ruumiilli-
seen koskemattomuuteen. Lapsia ei pidä uhrata sensitiivisyydelle. Vähemmistöihin kuulu-
via lapsia ei pidä jättää vähemmistöyhteisöjen armoille. Pidän hyvin erikoisena täällä esiin
tullutta tietoa, että nämä tapaukset eivät johda tuomioihin, koska lapsi ei pysty nimeämään
silpojaa. Jos lapsi ilmestyisi kouluun tai päivähoitoon korvalehdet leikattuina, menisikö
tämä seuraamuksitta, koska lapsi ei pystyisi nimeämään silpojaa?

Tarvitaan silpomisen kieltävä erillislaki. On tärkeää myös, että lain rikkomisesta sääde-
tään tuntuva rangaistus. Ikävä kyllä Suomessa ihmisen henki ja terveys eivät yleisesti nauti
kovin vahvaa lainsuojaa, mutta maalaisjärki sanoo, että puolustuskyvyttömän lapsen silpo-
misesta ja pysyvän ruumiinvamman tuottamisesta pitää rangaista vähintään yhtä ankarasti
kuin vastaavasta aikuiseen kohdistuvasta teosta. Erityisesti on otettava huomioon, että ne
ihmiset, joihin laki erityisesti kohdistuisi, tulevat yhteiskunnista, joissa rangaistukset ovat
usein aivan eri sfääreissä kuin mihin meillä on totuttu. Ehdollisilla rangaistuksilla ei ole täl-
laisiin ihmisiin mitään pelotevaikutusta, ei liioin sakoilla, koska näihin yhteisöihin kuulu-
vat henkilöt ovat valtaosin työelämän ulkopuolella eikä heillä ole tuloja. 

Ulkomaalaislakiin tulisi tehdä lisäys, jonka mukaan lapsen silpominen tai silvotuttami-
nen on peruste lakkauttaa oleskelulupa. Tällaisella seuraamuksella olisi varmasti rangais-
tuksiakin voimakkaampi pelotevaikutus. Ensiarvoisen tärkeää on, että riskiryhmässä ole-
vien tyttöjen tilannetta oikeasti seurataan esimerkiksi kouluterveydenhuollon puitteissa.
Silpomisen pitää tulla aina ilmi ja sen pitää aina päätyä poliisille ja tuomioistuimelle. Ter-
veydenhoidon henkilöstöllä pitää siis olla ilmoitusvelvollisuus, jonka rikkominen on niin
ikään sanktioitu. 

Aloite on erittäin kannatettava. Suomalainen yhteiskunta rakentuu yksilön oikeuksille.
Julkisen vallan passiivisuus silpomisilmiön ympärillä on suoraan sanoen käsittämätön. 

Totean vielä lopuksi, vaikkei se suoranaisesti tähän aloitteeseen liitykään, että myös poi-
kalasten rituaalisilpominen pitäisi yksiselitteisesti kriminalisoida, vaikka sen terveydelli-
set vaikutukset eivät yhtä vakavia olekaan. Mitään järjellisiä perusteita uskonnollisten ym-
pärileikkausten sallimiselle ei ole — puhun siis uskonnollisista, en lääketieteellisesti pe-
rustelluista toimenpiteistä. 

Uskonnonvapaus, johon usein viitataan, ei ole järjellinen peruste, koska lasten silpomi-
nen nimenomaan loukkaa ja rajoittaa heidän uskonnonvapauttaan. Ja sekin on heikko pe-
ruste, että ympärileikkauksia tehtäisiin kriminalisoinnista huolimatta. Vastaavalla järkei-
lyllä voitaisiin laillistaa vaikkapa rattijuopumus. Kriminalisointi ei estä rikoksia, mutta se
lähettää viestin siitä, mitä yhteiskunta suvaitsee ja mitä ei. Lasten uskonnollinen silpomi-
nen ei varmaankaan ole mitään, mitä suomalaisen yhteiskunnan pitäisi sietää vuonna 2019.
— Kiitoksia. 

16.43 Sofia Vikman kok: Arvoisa puhemies! Kansalaisaloite, joka tähtää tyttöjen silpo-
misen kieltämiseen erillislailla, on nostanut keskusteluun tärkeän asian, ja eduskunta on
tuntunut tämän keskustelun aikana olevan hyvin yksimielinen siitä, että tyttöjen silpomista
ei hyväksytä ja lisätoimenpiteitä tarvitaan, jotta pystymme nykyistä paremmin suojele-
maan uhan alla eläviä tyttöjä. 

Sain olla mukana jättämässä tätä kansalaisaloitetta keväällä eduskuntaan. Aloitteen
muoto on nimenomaan sellainen, että siinä ehdotetaan lain valmisteluun ryhtymistä. Tästä
syystä olemme kansanedustaja Sari Sarkomaan kanssa jättämässä kansalaisaloitetta täy-
dentävän lakialoitteen tyttöjen ja naisten sukuelinten silpomisen kieltämiseksi omana ri-
20



Pöytäkirjan asiakohta PTK 29/2019 vp
kosnimikkeenään. Tässä lakialoitteessamme on teknisesti kaksi lakialoitetta, ja kokonai-
suuden on tarkoitus parantaa sukuelinten silpomisen ennaltaestämistä, parantaa tekojen vi-
ranomaisten tietoon tuloa sekä koventaa teoista määrättäviä rangaistuksia. 

Täällä on tullut esiin, että Suomessa on THL:n laskelmien perusteella noin 10 000 sil-
pomisen läpikäynyttä tyttöä ja naista. Jopa 3 000 tyttöä tällä hetkellä elää uhan alla joutua
silvotuksi. On aivan selvää, että lainsäädäntömme on lähetettävä selkeä viesti, jyrkän kiel-
teinen viesti ja kanta silpomiseen, ja rikosvastuu on saatava nykyistä paremmin toteutu-
maan. Tämmöinen silpomisen kieltävä erillislaki olisi vahva viesti siitä, että tyttöjen silpo-
minen on rikos Suomessa. Silpomisen rangaistavuus nimittäin ei ole aina tarpeeksi hyvin
yleisessä tiedossa, vaikka teot ovat rikoslain vastaisia törkeänä pahoinpitelynä. Toisin kuin
muissa Pohjoismaissa, meillä yksikään tapaus ei ole Suomessa edennyt oikeuteen saakka. 

Tämän lisäksi, että silpominen on selvästi kielletty ja lainsäädäntö lähettää selkeän vies-
tin siitä, miten vakava ja törkeä rikos on kyseessä, meidän on panostettava myös silpomis-
ta ennalta ehkäisevään työhön. Keskeistä tässä on vahvistaa varhaiskasvatuksen, koulun
sekä sosiaali- ja terveysviranomaisten välistä yhteistyötä ja tietoisuutta silpomisesta. Näitä
on siis parannettava. 

Kansalaisaloite on erittäin kannatettava, ja edustaja Sarkomaan kanssa haluamme tuoda
esiin tukemme ja kokoomuksen tuen esitykselle mainitsemallani lakialoitteella. Haluam-
me vauhdittaa tätä keskustelua ja nostaa esiin niitä asioita, jotka tässä silpomisen kitkemi-
seen tähtäävässä lainsäädännössä olisi hyvä huomioida. 

Lakialoitteessa esitämme, että rikoslakiin lisättäisiin uusi naisten sukuelinten silpomista
koskeva rangaistussäännös, jonka minimi olisi kaksi vuotta vankeutta. Lisäksi aloitekoko-
naisuudessa esitetään uusia pykäliä selkiyttämään sitä, että terveydenhoito-, sosiaali- ja
kouluviranomaisilla olisi velvollisuus ilmoittaa poliisille tai lastensuojeluun, kun he ha-
vaitsevat mahdollisia silpomistekoja tai epäilevät, että joku on riskissä joutua tällaisen teon
uhriksi. Näiden lainmuutosten tarkoituksena olisi erityisesti vahvistaa tietoa näiden törkei-
den tekojen rangaistavuudesta, korottaa teoista määrättävää rangaistusta ja parantaa syyl-
listen saattamista vastuuseen teoistaan. 

Tuemme kansalaisaloitetta ja haluamme omalta osaltamme tarjota keskusteluun konk-
reettisia ajatuksia siitä, mitä erillislaissa tulisi huomioida. 

16.48 Hanna Sarkkinen vas: Arvoisa puhemies! Kiitoksia aloitteen tekijöille vakavan
asian esiin nostamisesta eduskunnan keskusteluun ja käsittelyyn. Tyttöjen ja naisten su-
kuelinten silpominen on vakava ihmisoikeusloukkaus, joka rikkoo hirveällä tavalla tyttö-
jen itsemääräämisoikeutta ja voi vahingoittaa ihmisen mielen ja ruumiin terveyttä vakavas-
ti ja aiheuttaa pitkäaikaista kärsimystä. 

Yhdenkään tytön ja naisen ei pitäisi joutua silpomisen kohteeksi, mutta silti sitä tapah-
tuu. Suomessa meidän on pystyttävä ennaltaehkäisemään tyttöjen silpomista ja estämään
niin leikkaukset Suomessa kuin myös se, että tytöt viedään ulkomaille silvottavaksi. Silpo-
miseen syyllistyvät ja silvottavaksi lapsia vievät ihmiset on saatava tuomiolle. Vaikka tyt-
töjen ja naisten sukuelinten silpominen on jo nykylaissa kiellettyä ja rangaistavaa, on kui-
tenkin selvitettävä, tarvitaanko kansalaisaloitteessa mainittua erillislakia. Meidän on kat-
sottava, mitkä kivet on käännettävä ja mihin toimenpiteisiin on ryhdyttävä silpomisen es-
tämiseksi ja rikoksiin syyllistyneiden tuomiolle saattamiseksi.

Arvoisa puhemies! Lakeja on tarkasteltava, mutta lait yksin eivät lopeta silpomista. Sen
tiedämme myös kansainvälisten esimerkkien pohjalta. Tarvitaan enemmän myös ennalta-
21



Pöytäkirjan asiakohta PTK 29/2019 vp
ehkäisevää työtä ja tiedottamista. Viranomaisilla ja eri alojen asiantuntijoilla on oltava
osaamista ja kykyä ja halua puuttumiseen ja ennaltaehkäisyyn.

Arvoisa puhemies! Erillislain tarvetta ja muita tarvittavia toimenpiteitä pitää nyt selvit-
tää. Suomen lainsäädännössä ei ole tapana tehdä erillisistä väkivallan muodoista erillisla-
kia, vaan eri väkivallan muodot ovat rikoslain alaisuudessa tuomittavia. Toisaalta tyttöjen
ja naisten sukuelinten silpomisessa ei ole kyse pelkästään niin sanotusta perinteisestä vä-
kivallan muodosta, vaan siihen liittyy myös naisten itsemääräämisoikeuden ja seksuaali-
suuden rajoittaminen ja kontrolli. Ja toki erillislailla voi olla myös viestinnällinen vaiku-
tus. Joka tapauksessa olennaisinta on se, miten tehokkaimmin estetään silpomiset ja mikä
on paras lainsäädäntöratkaisu. Selvitetään ja valitaan se.

Arvoisa puhemies! Muissa Pohjoismaissa on erillislait, mutta toisaalta Ranskassa, jossa
ei ole erillislakeja, on kuitenkin Euroopassa eniten tuomioita silpomisista. Onkin hyvä täs-
sä yhteydessä tarkastella muiden maiden lainsäädäntöä sekä lainsäädännöstä ja ylipäätään
käytännöistä saatuja kokemuksia. Toisaalta Ruotsissa, jossa on erillislaki, sen säätämisen
jälkeen on joissain tapauksissa ilmennyt tyttöjen tahdonvastaisia, nöyryyttäviä tarkastuk-
sia, jotka eivät sitten ole kuitenkaan paljastaneet silpomisia. Näin ollen oli lainsäädäntö
mikä hyvänsä, me tarvitsemme puuttumista, mutta se ei myöskään saa johtaa tyttöjä nöy-
ryyttäviin käytäntöihin.

Arvoisa puhemies! Kun nyt lähdetään oikeusministerin lausuntojen mukaisesti selvitys-
työhön, niin lainoppineiden lisäksi myös maahanmuuttajanaiset on otettava mukaan kes-
kusteluun siitä, miten sukuelinten silpomiseen voidaan tehokkaimmin puuttua käytännöil-
lä ja lainsäädännöllä Suomessa ja miten myös tietoisuutta voidaan parhaiten lisätä ja asen-
teita muuttaa.

Arvoisa puhemies! Kiitoksia oikeusministerille — joka nyt ei ole paikalla — siitä, että
hän on luvannut aloittaa tämän selvityksen tekemisen.

16.52 Pihla Keto-Huovinen kok: Arvoisa herra puhemies! Kansalaisaloitteessa on nos-
tettu esille tärkeä asia, se on täysin selvää. Erillislain säätäminen voi olla osa tätä ratkaisua,
millä tämä toteutetaan, ja se on tähdellistä selvittää sen johdosta, että erilliskriminalisoin-
nilla voidaan osoittaa teon erityinen moitittavuus ja osoittaa, ettei sanotunlainen toiminta
meillä yhteiskunnassa ole millään perusteella sallittua ja hyväksyttävää. Suomi olisi tällä
erilliskriminalisoinnilla myös samassa tilanteessa kuin muut Pohjoismaat. Pohjoismaista
meidän tulee myöskin katsoa, millä tavoin siellä on näitä näyttökysymyksiä käsitelty. 

Mitä muuta hyvää tässä erillislainsäädännössä olisi: se, ettei meidän tarvitsisi miettiä
näiden tekojen osalta esimerkiksi kokonaisharkinnassa teon törkeysarvostelua elikkä sitä,
täyttyykö kokonaistörkeys eli onko teko kokonaisuutena arvostellen törkeä, mitä edellyte-
tään törkeän pahoinpitelyn osalta. Mikäli päädytään tähän erilliskriminalisointiin ja sen
minimirangaistus olisi kaksi vuotta, se myös helpottaa pakkokeinojen käyttöä. Vangitse-
misen edellytykset on jaettu kahteen ryhmään, yleisiin ja erityisiin edellytyksiin, ja erityi-
siä edellytyksiä ovat karttamisvaara, sotkemisvaara ja jatkamisvaara. Mikäli minimiran-
gaistus olisi tuo kaksi vuotta vankeutta, tuomioistuin voisi määrätä henkilön vangittavaksi
ilman näitä erityisiä edellytyksiä, ja tämä helpottaa erityisesti niitä tilanteita, kun mietitään
henkilön vangittuna pitämistä käsittelyn jälkeen. Hyvin usein näissä tilanteissa meillä ei
ole enää erityisiä edellytyksiä ja henkilö pääsee odottamaan tuomiota vapaalle.

Joka tapauksessa tämä erillislaki ei tule ratkaisemaan sitä perimmäistä ongelmaa, mikä
tähän liittyy, ja se on se näyttökysymys. Edustaja Halla-aho toi täällä osan puheestani esil-
22



Pöytäkirjan asiakohta PTK 29/2019 vp
le niin, että eihän silloinkaan, jos lapsi tulee tarhaan, edellytetä teon tuomitsemiseksi sitä,
että hän tietäisi, kuka hänen korvaansa on vahingoittanut. Tästä ei tässä ole kysymys. Pu-
huin siitä, että nämä teot tapahtuvat ulkomailla, lapsi viedään hänelle ehkä vieraaseen paik-
kaan, siellä on vieras ihminen, tämän näytön hankkiminen sieltä ulkomailta ja tekijästä on
todella vaikeaa, ja tämä on se perimmäinen kysymys tässä asiassa, minkä takia näitä ei tule
tuomioistuimeen. Silpominen tulee jo nykyisellään Suomessa ilmoittaa lastensuojeluviran-
omaisille, ja tältä osin onkin hyvin mielenkiintoista nähdä se, mitkä nämä määrät ovat sii-
hen nähden, mitä me tiedämme siitä, kuinka paljon silvottuja lapsia täällä Suomessa on.

Joka tapauksessa me emme missään nimessä voi hyväksyä tyttöjen sukuelinten silpo-
mista. Kyse on mielestäni siitä, kuinka me käsittelemme juridisesti tätä vaikeaa asiaa ja
millä tavoin me saamme lainsäädännöllisesti kaikista tehokkaimman ratkaisun tähän
asiaan, niin että oikeasti ne henkilöt ja syylliset saavat rangaistuksen ja myöskin nämä uh-
rit sitten turvataan. 

Lapsien suojelu on meidän tehtävässämme ensiarvoisen tärkeää. Se on meidän jokaisen
edustajan velvollisuus, ja tämän johdosta meidän tulee hakea myöskin tähän parasta mah-
dollista ratkaisua.

16.56 Lulu Ranne ps: Arvoisa puhemies! Suurkiitos tästä kansalaisaloitteesta sen teki-
jöille ja allekirjoittajille. Me palaamme tämän aloitteen myötä syvimpien arvojen, ihmis- ja
perusoikeuksien äärelle. Syytä onkin. Suomalaiseen kulttuuriin, tapoihin, arvoihin, uskon-
toon ei kuulu silpominen missään muodossa. Tänne ei myöskään pitäisi kuulua silpomisen
ohi katsominen, välinpitämättömyys, häpeällinen passiivisuus.

Silpominen on raaka ja epäinhimillinen tuontituote, josta, niin kuin monesta muustakin
maahanmuuttoon liittyvästä karmeudesta, halutaan vaieta. Nyt se vaikenemisen aika on
ohi. Pakko- ja lapsiavioliitot, monivaimoisuus, kunniamurhat, šarialaki ja silpominen,
kaikki nämä liittyvät maahanmuuttoon — siihen maahanmuuttoon, joka muuttaa väestö-
pohjaa suomalaista tasa-arvoa heikentäväksi sekä lasten ja naisten turvallisuutta uhkaavak-
si. Eikö meidän kaikkien, siis aivan kaikkien täällä, tulisi tehdä yhteistyötä sen eteen, ettei-
vät maassamme asuvat naiset ja lapset joutuisi uhreiksi sellaisille tavoille, kulttuureille ja
uskonnoille, joihin vedoten syyllistytään jopa tekoihin, jotka täyttävät rikoksen tunnusmer-
kit? Eikö tässä olisi yhteistyön paikka? Eikö Suomen maahanmuuttopolitiikan tulisi edis-
tää naisten ja lasten turvallisuutta, tasa-arvoa ja hyvinvointia, parantaa taloudellista huol-
tosuhdetta?

Arvon puhemies! Eduskunta on ollut harvinaisen yksimielinen niistä karmeuksista, mis-
tä täällä on tänään kyse. Silpomista ei voi kukaan katsoa ohi, ei ainakaan pitäisi. Me voi-
nemme koko eduskunnan voimin ihan yksimielisesti ja julkisesti tuomita kaikki siihen
haittamaahanmuuttoon liittyvät julmat asiat. Kuka täällä voisi hyväksyä šarialain? Kuka
täällä voisi oikeastaan hyväksyä silpomisen? Ei varmasti kukaan meistä. Meidän velvolli-
suutemme on suojella maassamme asuvia naisia ja lapsia kaikelta tältä julmuudelta. Mei-
dän tulisikin yhteistyössä yli puoluerajojen ja kaikin eduskunnan vallassa olevin keinoin
estää maahanmuuttoa, joka lisää tätä uhkaa, altistaa maassamme asuvia naisia ja lapsia uu-
sille väkivallanteoille. Meidän tehtävämme on puolustaa kansaamme, puolustaa niitä hei-
koimpia. Meillä on myöskin se valta, kaikki keinot tehdä sitä, yhteistyössä. — Kiitos.

17.00 Mikko Kärnä kesk: Arvoisa herra puhemies! Pidän tätä lakialoitetta äärimmäisen
kannatettavana. Ja vaikka tällainen tyttöjen silpominen nykyäänkin on laitonta, niin tämän
23



Pöytäkirjan asiakohta PTK 29/2019 vp
erillislain säätäminen on äärettömän hyvä asia, ja on hyvin sääli, että edellinen oikeusmi-
nisteri Häkkänen ei tähän ryhtynyt, vaikka viime vaalikaudella keskustan ministeri Saarik-
ko tätä asiaa yritti kovasti viedä eteenpäin.

Toivon kyllä, kun lakivaliokunta nyt käsittelee tätä asiaa, että se käsittelee samassa yh-
teydessä myös poikien ympärileikkauksen kriminalisoinnin. Meillä on THL:n ja Lääkäri-
liiton selkeä kanta siitä, että he eivät suosittele tällaista toimenpidettä, ja meillä on tutki-
mustietoa siitä, että myös noin puolelle prosentille pojista aiheutuu jonkuntyyppinen pysy-
vä vamma siitä, että heidät ympärileikataan, ja esimerkiksi Yhdysvalloissa sata poikalasta
kuolee vuosittain. Itse näen, että tässä on kysymys myös sukupuolten välisestä tasa-arvos-
ta, ja toivon, että tämä asia otetaan valiokuntakäsittelyssä huomioon.

Olen tässä kuunnellut perussuomalaisten puheita ja olen vähän ymmälläni. Itse asiassa
haluaisin kysyä nyt tarkennusta: Jos olen oikein ymmärtänyt, niin perussuomalaiset eivät
halua, että yhtään silpomatonta tyttöä palautetaan Somaliaan, koska he ovat siellä vaarassa
joutua silvotuiksi. Olenko nyt ymmärtänyt oikein? [Aki Lindén: Niinhän täällä sanottiin!]

17.01 Satu Hassi vihr: Arvoisa puhemies! Kuten vastauspuheenvuorossani aikaisemmin
tässä keskustelussa jo totesin, aika tasan 28 vuotta sitten syyskuun 20. päivä vuonna 91 tein
hallitukselle kirjallisen kysymyksen siitä, pitäisikö tyttölasten sukuelinten silpominen kiel-
tää erillisellä lailla. Tämän kysymyksen allekirjoitti 30 kansanedustajaa, joiden joukossa
olivat muun muassa vielä politiikassa mukana olevista Eva Biaudet ja Heidi Hautala ja vie-
lä muutama kuukausi sitten eduskunnan tai europarlamentin jäseninä olleista Riitta Myller
ja Liisa Jaakonsaari. Silloinen oikeusministeri Hannele Pokka vastauksessaan totesi, että
kyseessä on törkeä pahoinpitely, ja kuten kerroin, itse asiassa hyvin moni niistä asioista,
mitkä tässä keskustelussa on tuotu esille, on todettu myöskin tässä 28 vuotta sitten jätetys-
sä kirjallisessa kysymyksessä ja oikeusministerin siihen antamassa vastauksessa.

Kuten jo myös tässä keskustelussa edellä kerroin, samalla eduskuntakaudella käsiteltiin
rikoslain kokonaisuudistusta, ja käsittelyssä olivat myös henkeen ja terveyteen kohdistu-
vat rikokset. Siinä yhteydessä lakivaliokunta kirjoitti tämän törkeä pahoinpitely -pykälän
perusteluihin, että niin sanottu tyttölapsen ympärileikkaus tai sukuelinten silpominen täyt-
tää tämän teon kriteerit.

Keskustelussa on tuotu esille se, että tästä teosta maksimirangaistus on kymmenen vuot-
ta vankeutta, eli rikoslaki pitää sitä jo hyvin törkeänä rikoksena. Vähemmän tunnettu asia
on se, että nykyrikoslaissa on myös pykälä ”Törkeän henkeen tai terveyteen kohdistuvan
rikoksen valmistelu”, jossa maksimirangaistus on neljä vuotta vankeutta. Tässä keskuste-
lussa on tuotu esille aika isoja lukumääriä siitä, paljonko silvottuja naisia kaiken kaikkiaan
on, mutta sen sijaan ei semmoista selkeää tietoa siitä, kuinka paljon on sellaisia tyttöjä, jot-
ka Suomessa asuessaan, joko Suomessa syntymisen jälkeen tai Suomeen muuttamisen jäl-
keen, ovat joutuneet tämän silpomisen kohteeksi.

Ehkä suurin ongelma, mitä tässä keskustelussa on tuotu esille nimenomaan tämän ny-
kylain toimivuuden kannalta, on tämä näyttökysymys. Itse en ole juristi vaan maallikko,
mutta on vaikea ymmärtää ja uskoa, että jos Suomessa syntyneestä tytöstä todetaan, että
hänen sukuelimensä on silvottu, lapsen vanhemmat eivät olisi tämän asian kanssa missään
tekemisissä, joten tuntuu siltä, että se, että miten näyttöä arvioidaan, on yksi sellainen asia,
mitä laissa olisi syytä selventää. Myöskin tämä minimirangaistuksen nostaminen kahteen
vuoteen, joka helpottaisi tutkintaa, vaikuttaa sellaiselta asialta, jota pitäisi vakavasti harki-
ta.
24



Pöytäkirjan asiakohta PTK 29/2019 vp
Nämä seikat nostan esille ja myöskin sen, että ylipäätänsä kaikille osapuolille olisi selvä
se seikka, mikä tässä keskustelussa on todettu aivan yksimielisesti — että tyttölapsen su-
kuelinten silpominen on törkeä rikos, ihmisoikeusloukkaus ja pysyvän ruumiinvamman ai-
heuttamista ihmiselle, koko loppuelämää haittaavan ruumiinvamman aiheuttamista ihmi-
selle — että tosiaan tämän teon rikollisuus ja myös siihen myötävaikuttamisen rikollisuus
olisi selkeä asia. Mielestäni, aivan kuten oikeusministeri Henriksson erittäin hyvissä pu-
heenvuoroissaan totesi, tätä todella olisi syytä harkita.

Ymmärrän oikeusoppineiden ajatuksen siitä, että lain pitäisi olla sisäiseltä rakenteeltaan
ikään kuin kaunis, että ikään kuin samoja asioita ei sanottaisi moneen kertaan, mutta jotta
tässä nimenomaisessa kysymyksessä tämän teon rikollisuus ja siihen myötävaikuttamisen
rikollisuus olisi kaikille selvää, niin tässä asiassa poikkeus tällaisesta ikään kuin juristien
kauneusihanteista lainsäädännön suhteen voisi hyvinkin olla perusteltu.

Vielä viimeisenä asiana toteaisin sen, että laki Suomessa tuntee myös sellaisen käsitteen
kuin käänteinen todistustaakka. Tämä on esimerkiksi tasa-arvolaissa: silloin kun epäil-
lään, että sukupuolen perusteella on joutunut työhönotossa syrjityksi, työnantaja joutuu
osoittamaan, että näin ei ole tapahtunut, sen sijaan, että syrjityksi tulemisen kokeneella oli-
si se koko todistustaakka. Myöskin tämä saattaisi olla sellainen seikka, joka tarvittaisiin tä-
män näyttökysymyksen helpottamiseen, jotta näitä tekoja, sikäli mikäli niitä tapahtuu oi-
keasti, saataisiin tuomiolle.

Olen hyvilläni siitä, että tästä istuntokeskustelusta on sinänsä lähtenyt erittäin yksimie-
linen viesti siitä, että tyttölapsen sukuelinten silpominen ja kaikki siihen myötävaikuttami-
nen ovat rikollisia tekoja. Toivon, että tämä viesti eduskunnan täysistunnosta lähtee myös
niille ihmisille, joita tavalla tai toisella tämä asia koskee, sen lisäksi, että se lähtee oikeus-
ministeriöön niille ihmisille, jotka selvittävät sitä, mitä lainsäädäntömuutoksia tarvitaan.

17.09 Pia Kauma kok: Arvoisa puhemies! Myös minä kannatan tätä kansalaisaloitetta, ja
olen myöskin allekirjoittanut edustajien Sarkomaa ja Vikman lakialoitteet asiaan liittyen.
Olen sitä mieltä, että tarvitsemme silpomisen kieltävän oman lain, joka kattaa myös ulko-
mailla tehdyt silpomiset. Suomihan on ainoa Pohjoismaa, jossa naisten ja tyttöjen silpo-
mista ei ole kielletty erillislailla, ja esimerkiksi Ruotsissakin se laajennettiin ulkomailla
tehtyihin tekoihin jo 20 vuotta sitten.

Suomessa on arviolta noin 10 000 silpomisen läpikäynyttä tyttöä ja naista, ja noin 650—
3 080 tytön arvioidaan olevan vaarassa joutua silpomisen uhriksi sosiaali- ja terveysminis-
teriön tilastojen mukaan. On hämmästyttävää, että vaikka asia on jo tälläkin hetkellä tör-
keän pahoinpitelyn tai pahoinpitelyn tunnusmerkit täyttävä rikos, meillä ei silti ole oikeus-
tapauksia, ja ehkä yksi on juuri se kysymys, mitä edustaja Keto-Huovinen hyvin puhees-
saan toi esiin, eli näyttö ja myöskin asioiden kieltäminen ja niistä ilmoittaminen. Esimer-
kiksi terveydenhuoltohenkilöstöllä, kuten edustaja Kiuru aiemmin totesi, on velvollisuus
ilmoittaa epäilystä, joka kohdistuu lapseen kohdistuvaan pahoinpitelyyn. Miksi näin ei ta-
pahdu, on hyvä kysymys. Peitelläänkö sitä, eivätkö he tiedä, liittyykö asiaan niin paljon hä-
peää, vai mikä on se syy, minkä takia tämä ei tule poliisin tietoon?

Olen hyvilläni siitä, että myöskin ministeri Henriksson on ottanut nyt sen kannan, että
hän haluaa katsoa, millä tavalla lakivaliokunta asiaa käsittelee, ja on valmis harkitsemaan
erillislain laatimista, ja toivon todella, että lakivaliokunnassa otetaan myöskin tämä ennal-
taehkäisyn kysymys hyvin oleellisesti mukaan, koska kaikkein tärkeintähän on se, että me
pystyisimme ennaltaehkäisemään ne tyttöjen ja naisten silpomiset, koska sitten kun se ta-
25



Pöytäkirjan asiakohta PTK 29/2019 vp
pahtuu, sitten voimme vain rangaista tehdystä teosta ja sen tytön tulevaisuuden kannalta se
on jo menetetty tapaus.

17.11 Leena Meri ps: Arvoisa herra puhemies! Kiitos niille yli 61 000 henkilölle, jotka
ovat tämän aloitteen allekirjoittaneet, että olemme saaneet tämän laajaan käsittelyyn tänne
eduskuntaan. 

Perussuomalaisten eduskuntaryhmä on toivonut tämän asian esillä pitämistä. Varapuhe-
mies Eerola on tehnyt tämän vuoden alussa tästä toimenpidealoitteen, jotta ministeriö olisi
ryhtynyt erillislainsäädännön tekemiseen, mutta sitä ei tapahtunut. Aivan loistavaa, että
tämä asia on tullut nyt esille. 

Olen henkilökohtaisesti, niin kuin varmaan moni muukin tässä salissa, sitä mieltä, että
uskonnon ja kulttuurin varjolla ei saa altistaa ketään väkivallalle, oli kysymyksessä lapsi,
aikuinen tai eläin. Olemme puhuneet välillä myös erilaisista rituaaliteurastuksista. Tänään
puhumme lasten ja naisten vahingoittamisesta. Meillä on nyt yhteiskunnassa olemassa ti-
lanne, että meille on ulkopuolisista kulttuureista tullut ilmiöitä, jotka eivät vastaa millään
tavoin meidän perinteitämme ja oikeustajuamme. 

Harvoin voin olla vilpittömästi yhtä mieltä näin monista asioista, joita edustaja Hassi toi
tuossa äsken esille. Olin itsekin pohtinut sitä, onko kysymyksessä se, onko pykälä tehokas,
vai mikä siinä nyt on, että niitä henkilöitä ei saada lain eteen vastuuseen teoistaan, siitä, että
he ovat asettaneet lapsensa alttiiksi tällaiselle teolle. Edustaja Hassi ansiokkaasti pohti tätä
käännettyä näyttötaakkaa ja näyttöä. Tämä tuli myöskin siinä puheenvuorossa esille, kun
edustaja Halla-aho puhui siitä, että jos lapsi saapuisi kouluun korvat pois leikattuina, niin
mitä me tekisimme. Katsoisimmeko, että jos lapsi ei osaa kertoa, oliko se isä vai äiti vai
naapurin poika, niin me emme tekisi mitään? Kyllä me tekisimme. Soittaisimme lastensuo-
jeluun välittömästi, opettaja soittaisi. Sieltä tulisi lastensuojelu paikalle. Jos ei tekijää löy-
dy, lapsi otetaan huostaan. Lähdetään selvittämään, kuka se on ollut, ja lähtökohtahan on
se, että vanhempien pitää jotain asiasta tietää. Tässä yhteydessä toivon, että lakivaliokun-
nassa — olen itse lakivaliokunnan puheenjohtaja — me selvitämme tämän aukkokohdan
siinä mielessä, tulisiko sitten erillisellä lainsäädännöllä kriminalisoida jonkinlainen laimin-
lyöntirikos, jos laista ei tällä hetkellä löydy siihen pykälää, koska kyllä vanhempien täytyy
tietää, kuka on tehnyt, ja jos eivät tiedä, niin he ovat laiminlyöneet lapsen huolenpidon.
Lapsi pitää silloin ottaakin huostaan, koska jos mietimme, että ei tiedetä, kuka silpoo lasta,
niin eipä varmaan tiedetä paljon muutakaan sitten: onko lapsi pienenä lapsena siellä kes-
kenänsä kaikki päivät, vai mitä siellä oikein tapahtuu.

Tässä keskustelussa on tullut esille myös se, että juuri näistä kulttuurillisista syistä ih-
miset eivät jää kiinni teoistaan. Kulttuuri suojelee, ja nämä ihmiset suojelevat toinen toi-
siaan. Joskus muistan rikosoikeuden oppikirjasta löytäneeni semmoisen ajatuksen, että
kiinnijäämisriski on juuri se tehokkain keino ennalta ehkäisemiseen, vaikka meillä olisi
kuinka tehokkaat pykälät ja kaikista tulisi kuolemanrangaistus, lähestulkoon. No, Suomes-
sa sitä ei ole, mutta vaikka olisi miten rankka tuomio, niin siitä huolimatta, jos ei kiinnijää-
misriskiä ole, niin se ei kunnolla estä, koska kaikkihan tietävät, että se on kuollut kirjain.

Minusta oli erittäin hyvä ajatus se, mitä edustaja Halla-aho, puolueemme puheenjohta-
ja, ehdotti, että mikäli vanhemmat syyllistyvät tällaiseen — tai itse jopa mietin sitä, että
voidaan osoittaa heiltä tämmöinen laiminlyönti — niin heiltä tulee lakkauttaa oleskelulupa
ja palauttaa heidät kotimaahansa. Tämä oli erittäin hyvä ajatus, ja tätä meidän täytyy poh-
tia myös meidän ulkomaalaislainsäädännössämme. 
26



Pöytäkirjan asiakohta PTK 29/2019 vp
Edustaja Hassi puhui myös ilmoitusvelvollisuudesta. Tämä on erittäin tärkeä asia, mut-
ta meidän täytyy miettiä sitä, että siinä pitää olla kunnon tehokas rangaistusjärjestelmä. Se
ei riitä, että on ilmoitusvelvollisuus. Jos jättää velvollisuuden täyttämättä, niin tuleeko siitä
jotain sanktioita, ja miten saadaan tietää, että joku on jättänyt ilmoitusvelvollisuutensa te-
kemättä? Täällä keskusteluissa on tullut esille se, että syynä saattaa olla pelko siitä, että tu-
lee leimatuksi rasistiksi tai jopa saa henkilökohtaisen vainoajan kimppuunsa — tiedetään,
missä asuu ja muuta. Viranomaisen nimi tulee näille perheille tietoon, ja yksityisenkin hen-
kilön nimi voi tulla tietoon asian edetessä, eli kukaan ei ole suojassa siltä, että ei tule tie-
toon. Tämä voi tietysti myös estää ihmisiä ilmoittamasta. Tätäkin tulisi pohtia, onko siellä
olemassa sellaisia säädöksiä, joita me voisimme rakentaa sen suojaksi, että ihmiset uskal-
taisivat ilmoittaa näistä asioista. Meillähän on myös esimerkiksi todistajansuojelu. Nimi
tietysti tulee tietoon. Mutta tämä on yksi asia. 

Täällä vasemmiston edustaja Honkasalo tuossa jossakin vaiheessa puhui, ettei saa pu-
hua asioista jollakin tavalla loukkaavasti joitakin tiettyjä väestöryhmiä kohtaan tai jotakin
muuta. Jos ilmiö koskee tiettyjä uskontoja, kulttuureita tai jostakin tietystä maasta tulevia
ihmisiä, niin totta kai meidän täytyy voida puhua asioista asioiden oikeilla nimillä eikä pe-
lätä sitä. Eräät henkilöt, jotka tulevat eräästä maasta, joilla on eräänlaisia tapoja — joten-
kin en voi ymmärtää sitä. 2000-luvun Suomessa me voimme puhua suoraan asioista, ja sil-
loin, kun asia tulee jostakin tietystä kulttuurista tai uskonnosta, niin silloin se vain on niin.
Ei se auta, että sitä asiaa kauheasti peittelee ja salailee. Itse ainakin tykkään aina puhua
asioista niiden oikeilla nimillä.

Tosiaan, lakivaliokunnan puheenjohtajana lupaan, että tämä asia saa arvokkaan ja perus-
teellisen käsittelyn. Kun täällä puhuttiin jostakin lakialoitteesta, niin on ollut hirveän vai-
kea kommentoida, onko se edes ratkaisu tähän asiaan, kun koko lakialoitetta ei ole esitelty
muille edustajille kuin ilmeisesti kokoomuksen edustajille. On hirveän vaikea ottaa kan-
taa, tai ainakin tuntui, että se ei ratkaise näitä monia laajempia rikosoikeudellisia ongelmia
ilmoitusvelvollisuudesta, näyttötaakasta, kiinnijäämisestä ja ilmoitusvelvollisuuden sank-
tioinnista. Kuulosti, että se ei ratkaise näitä, mutta vaikea sanoa, kun sitä ei ole nähnyt. 

Toinen varapuhemies Juho Eerola: Edustaja Honkasalo, nimi mainittiin ja pyydetään
vastauspuheenvuoroa. Se sitten myönnettäköön. 

17.18 Veronika Honkasalo vas (vastauspuheenvuoro): Arvoisa puhemies! Edustaja Meri
sanoi, ettei näistä asioista saisi puhua. Ei ole kyse siitä, vaan kyse on siitä, millä tavalla pu-
hutaan. Erityisesti teidän ryhmänne on erikoistunut siihen, että ei pystytä puhumaan tästä
asiasta nimenomaan niin, että ei leimattaisi kokonaisia ihmisryhmiä sellaisella tavalla, jo-
hon myös puhemies Vanhanen joutui tuossa aikaisemmin puuttumaan.

Naisiin kohdistuva väkivalta on Suomessa todella vakava ihmisoikeusongelma, ja niin
kuin omassa puheenvuorossani aikaisemmin sanoin, lasken myös silpomisen kuuluvan sii-
hen. Pidän sitä erittäin raakalaismaisena väkivallantekona, eikä voi olla myöskään niin,
että naisiin kohdistuva väkivalta kiinnostaa vain silloin, kun se edistää omaa maahanmuut-
tovihamielistä agendaa.

Toinen varapuhemies Juho Eerola:  Kun mainittiin perussuomalaisten ryhmä, niin an-
netaan perussuomalaisten ryhmälle vastauspuheenvuoro.
27



Pöytäkirjan asiakohta PTK 29/2019 vp
17.19 Leena Meri ps (vastauspuheenvuoro): Kiitos, arvoisa puhemies! Jos olisin oikein
kova loukkaantumaan, niin loukkaantuisin tuosta, että minua kutsuttiin juuri maahanmuut-
tovihamieliseksi, mutta kestän sen oikein hyvin ja tunnustan, että suhtaudun moniin asioi-
hin kriittisesti, oli kysymys maahanmuutosta, talouden asioista, verotuksesta, siitä, miten
ne toteutetaan. Olen hyvin kriittinen ja haluan hyvää ja järkevää lainsäädäntöä ja haluan
myös järkevää maahanmuuttopolitiikkaa.

Me perussuomalaiset olemme usein puuttuneet lasten ja nuorten asemaan ja naisten ase-
maan vaihtoehtobudjeteissamme ja keskusteluissamme, joten edustajan äskeinen väittämä
ei sinänsä pidä paikkaansa. Enkä myöskään tunnistanut tuota ”teidän ryhmästänne tullut-
ta”. Edustaja Tynkkynen totesi, että tietty henkilö oli mennyt alle 10-vuotiaan tytön kanssa
naimisiin, ja se on ilmeisesti fakta. Yleisesti ottaen yhteiskunnassamme katsomme, että jos
aikuinen mies on alle kymmenvuotiaan kanssa, niin kyllä sitä pidetään pedofiliana.

Toinen varapuhemies Juho Eerola:  Nyt mennään puhujalistaan.

17.20 Eeva Kalli kesk: Arvoisa puhemies! Tämä kansalaisaloite koskee äärimmäisen va-
kavaa, törkeäksi pahoinpitelyksi luokiteltavaa menettelyä eli naisten ja tyttöjen sukupuoli-
elinten silpomista. Kyseessä on tosiaan yksiselitteisesti tuomittava teko, joka toki jo tällä
hetkellä on törkeänä pahoinpitelynä Suomessakin rangaistava — tätä on ilman muuta tär-
keää alleviivata. Tästä huolimatta ymmärrän hyvin tarpeen ryhtyä erilliseen lainvalmiste-
luun silpomisen nimenomaiseksi kriminalisoimiseksi.

Tämän päivän keskustelu on osoittanut, että tämä tarve on vahvasti tunnistettu yli puo-
luerajojen. Viesti tästä salista on siten selkeä ja vahva. Tämän keskustelun tiimoilta on kui-
tenkin nostettu esiin monia mielenkiintoisia ja tärkeitä kysymyksiä, kuten hetki sitten
edustaja Kärnän tekemä kysymys, johon olisi hyvä kuulla vastaus perussuomalaisilta.
[Leena Meren välihuuto] 

Arvoisa puhemies! Tyttöjen sukupuolielinten silpomisen tai sen valmisteluun, yrityk-
seen tai tekoon muulla tavoin osallistumisen kriminalisointi on tärkeää, jotta rikoksiin
osalliset saadaan syytteeseen ja rangaistaviksi. Kyse on aina paitsi törkeästä yksilön itse-
määräämisoikeuteen ja koskemattomuuteen kajoavasta rikoksesta, myös inhimillisestä
kärsimyksestä. Tästä syystä on välttämätöntä edistää myös kaikkia niitä toimenpiteitä, joil-
la silpomistapauksia saadaan ennalta ehkäistyä eli estettyä näiden hirveiden rikosten teke-
minen ennalta, ja tähän tarvitaan monialaista, poikkihallinnollista ja eri sektoreiden välistä
yhteistyötä. Rikollisen menettelyn kitkemiseksi ja ennalta ehkäisemiseksi tarvitaan siis tii-
vistä yhteistyötä esimerkiksi terveydenhuollon, sosiaalihuollon, koulutoimen ja poliisin
välillä. On tärkeää muun muassa kehittää koulutusta, jotta ammattilaiset oppivat työssään
ottamaan silpomisen puheeksi ja ovat tietoisia heitä koskevista ilmoitusvelvollisuuksista,
mutta tarvitaan tiivistä vuoropuhelua myös järjestömaailman ja uskonnollisten yhteisöjen
kanssa ja kesken.

Arvoisa puhemies! Edellinen perhe- ja peruspalveluministeri Annika Saarikko käynnis-
ti vuoteen 2020 ulottuvan toimintaohjelman silpomisen estämiseksi. Hän myös avasi kes-
kustelun silpomisen ennaltaehkäisyyn liittyvistä toimista paitsi eri hallinnonalojen ja jär-
jestöjen edustajien, myös uskonnollisten johtajien kesken. Kannustan nykyistä peruspalve-
luministeri Kiurua ja muita avainroolissa toimivia ministereitä jatkamaan tätä silpomisen
kitkemiseen tähtäävää tiivistä vuoropuhelua myös uskonnollisten johtajien kanssa. Tyttö-
jen silpomisen tiedetään nimittäin liittyvän vahvasti nimenomaan uskontoon ja kulttuuriin
28



Pöytäkirjan asiakohta PTK 29/2019 vp
linkittyviin traditioihin, minkä johdosta uskonnolliset johtajat voivat olla tämän rikollisen
ilmiön kitkemisessä avainroolissa.

Arvoisa puhemies! Edellytän siis, että hallitus jatkaa ja edistää kaikkia niitä toimenpi-
teitä, jotka auttavat pääsemään eroon tästä tuomittavasta, inhimillistä kärsimystä aiheutta-
vasta menettelystä. Samalla annan tukeni tämän kansalaisaloitteen esitykselle käynnistää
lainvalmistelu silpomisen kieltämiseksi ja kriminalisoimiseksi erillislailla.

17.24 Hanna Huttunen kesk: Arvoisa puhemies! Kuten te, Sebastian Tynkkynen, ja mo-
net muutkin perussuomalaiset ja kaikki täällä oikealla laidalla salia olette käyttäneet monia
puheenvuoroja ihmisten tasa-arvosta täällä Suomessa — te olette puhuneet maahanmuut-
tajista, äideistä, tyttäristä ja lapsista — myös minä kansanedustajana haluan ehdottomasti
puolustaa maahanmuuttajaperheitä, niiden naisia ja lapsia, mutta haluan puolustaa myös
kantasuomalaisia aivan samalla viivalla.

Tämä kansalaisaloite puuttuu erittäin ikävään ongelmaan, jonka suhteen olemme valtio-
na ja yhteiskuntana olleet aivan liian löperöitä. Tyttöjen ympärileikkaukset ovat ehdotto-
masti ja jyrkästi tuomittavia tekoja, ja työkalupakki niitten torjumiseksi on ollut surkea.

Lasten, tyttöjen ja naisten ympärileikkaus eli toisin sanoen sukuelinten silpominen on
yksiselitteisesti kriminalisoitava Suomessa, kuten muissa Pohjoismaissa on jo tehty — sa-
massa yhteydessä tulisi mielestäni tarkastella myös poikien ympärileikkausta koskevaa
lainsäädäntöä. Edellisellä hallituskaudella oikeusministeri Antti Häkkänen piti erillislakia
tarpeettomana ja perusteli tätä nykyisen lainsäädännön riittävyydellä. Nyt tämä sali on yk-
simielinen siitä, että tuo laki ei ole ollut riittävä. Suomessa asuu joidenkin arvioiden mu-
kaan jopa 3 000 tyttöä, jotka ovat vaarassa joutua silvotuiksi. Heidän suojakseen onkin nyt
laadittava laki, joka yksiselitteisesti kriminalisoi silpomisen. Tämä täsmälaki olisi viesti
siitä, että maassamme tämä brutaali toiminta ei ole kerta kaikkiaan sallittua. Tätä työtä me
tulemme jatkamaan myös lakivaliokunnassa, jonka jäsen olen.

Arvoisa puhemies! Suomessa pitää jatkaa myös asennemuutos- ja tiedotustyötä sekä
kouluttaa edelleen ammattilaisia viemään valistusta asian suhteen eteenpäin. Ympärileik-
kauksen läpikäyneiden hyvinvointia pitää parantaa, sillä tämähän on jo nyt heille inhimil-
linen loppuajan kestävä tragedia. Myös hallitusohjelmasta löytyy kirjaus ”turvataan resurs-
sit sukuelinten silpomisen vastaiseen työhön”, ja tähän ohjelmapykälään olemme varmasti
kaikki valmiita yhtymään. — Kiitos.

17.27 Aki Lindén sd: Arvoisa puhemies! Puhun paikaltani ja lyhyesti, koska tästä asiasta
on käytetty jo 40 hyvin saman sisältöistä puheenvuoroa eikä niihin sinänsä ole paljon lisät-
tävää. Lääkärinä ja terveydenhuollon työntekijänä suhtautuminen tähän silpomiskysymyk-
seen on minulle itsestäänselvää, ja pidän tätä kansalaisaloitetta aivan erinomaisena. Itse
muun muassa vuonna 2011 tästä samasta aiheesta annoin laajan haastattelun erään silloin
myönnetyn tunnustuspalkinnon yhteydessä, jonka rahoitussisällön ohjasin muun muassa
tämän asian ennaltaehkäisytyöhön.

Haluaisin todeta tästä keskustelusta, että ymmärrän toki uutena kansanedustajana mei-
dän parlamentin työskentelytavan, että meillä on nyt kymmenen ihmistä täällä ja me olem-
me kahden tunnin ajan sanoneet 40 kertaa täällä saman asian, mutta aiemmassa työyhtei-
sössäni sitä pidettäisiin kyllä jossain määrin tehottomana. Jos meillä on itsestäänselvä on-
gelma, niin se ongelmahan pitää ratkaista. Itse kuuntelin tämän kuitenkin kokonaan ja
29



Pöytäkirjan asiakohta PTK 29/2019 vp
kuuntelen loppuun tämän keskustelun, koska haluan, että myös pääministeripuolueen
edustajalla tässä asiassa on puheenvuoro.

Totean omana kantanani, niin kuin jo sanoin, että tämä kansalaisaloite oli erinomainen.
Toivon, että tässä asiassa edetään nopeasti. Edustaja Hassin puheenvuorossa oli paljolti
sitä pohdintaa, jota olisin muuten tässä esittänyt, ja myös ministerin puheenvuorot tässä
asiassa olivat erinomaisia. — Kiitoksia.

17.29 Hanna Holopainen vihr: Arvoisa puhemies! Tänään käyty keskustelu on ollut erit-
täin tärkeää, ja kiitos tämän kansalaisaloitteen tekijöille, että pääsimme käymään tätä kes-
kustelua. Itse näen niin, että tässä salissa käyty keskustelu on tärkeää. Sitä seurataan laa-
jalti, ja on myös tärkeää, että se keskustelu leviää myös muualle yhteiskuntaan tämän mei-
dän aloittamamme keskustelun myötä, koska tässä asiassa ja tämän ilmiön kitkemiseksi
tieto ja avoin keskustelu ovat erityisen tärkeitä.

Meidän täytyy täältä lähettää selkeä viesti tyttöjen puolesta, niin että kenellekään ei jää
epäselväksi, että suomalaisessa yhteiskunnassa ei hyväksytä silpomista. Kuten täällä on jo
aiemmin todettu, niin kaikissa näissä puheenvuoroissa, jotka täällä on pidetty, tätä aihetta
on pidetty todella tärkeänä.

Vaikka silpominen on jo nykyisen rikoslainsäädännön perusteella kiellettyä ja rangais-
tavaa, niin koska meillä on hyvin tiedossa, että silti silpomista tapahtuu, on ihan selkeää,
että tämä nykyinen järjestelmä ei toimi. THL:n arvion mukaan noin 600—3 000 Suomessa
olevaa tyttöä on vaarassa joutua silvotuksi, ja tätä emme tietenkään voi hyväksyä. On aika
selvää, että me olemme epäonnistuneet näitten tyttöjen suojelemisessa. Meillä on käytän-
nössä velvollisuus juuri täällä selvittää kaikki ne keinot, joilla silpomista voidaan estää, on
sitten kyse siitä, että tarvitaan kokonaan uusi erillinen lainsäädäntö sen estämiseksi, tai sii-
tä, että otamme käyttöön kaikki ne keinot, jotka jo nykyisen lainsäädännön puitteissa voi-
daan tehdä ennaltaehkäistäksemme tätä ilmiötä.

On aika hämmentävää, että Suomessa, jossa on edistyksellinen neuvolajärjestelmä ja
hyvin edistyksellinen kouluterveydenhuolto ja ammattilaiset käytännössä kohtaavat vuo-
sittain kaikki lapsiperheet ja Suomessa olevat lapset ja nuoret, tähän ilmiöön emme silti ole
pystyneet puuttumaan. On aika hämmentävää, että Suomessa, joka on terveystiedon kerää-
misen ja tilastoiden mallimaa, meillä ei käytännössä ole aidosti tietoa siitä, kuinka moni
tyttö täällä on joutunut silvotuksi. Vasta tänä vuonna on esimerkiksi kouluterveyskyselyyn
lisätty kysymys silpomisesta. Onko ehkä niin, että emme ole halunneetkaan tietää? Onko
ollut helpompi ummistaa silmät tältä tosiaan brutaalilta ilmiöltä? Se meidän täytyy tässä
myöntää.

Tarvitsemme lisää tietoa ja koulutusta ammattilaisille. Meidän täytyy varmistaa, että
kaikki ammattilaiset tietävät tästä puheeksiottovelvollisuudesta ja ilmoitusvelvollisuudes-
ta, joka heillä on jo tällä hetkellä. Neuvolassa ja varhaiskasvatuksessa työskentelevillä on
todellakin velvollisuus ottaa tämä asia puheeksi aina, kun he kohtaavat siellä lapsiperheitä.
Meidän täytyy tietysti pitää huolta siitä, että ammattilaisilla on riittävät resurssit, jotta heil-
lä on myös aikaa tämän asian hoitamiseen. Siihen me kaikki voimme vaikuttaa muun
muassa tämän syksyn budjettikäsittelyssä, jossa myös hallitus on hakemassa lisäresursoin-
tia näittenkin asioiden hoitamiseksi. Mutta kiitos tästä keskustelusta, ja tämä työ sitten jat-
kuu, ja samalla uskon, että tämän asian saamme Suomessakin hoidettua.
30



Pöytäkirjan asiakohta PTK 29/2019 vp
17.32 Sami Savio ps: Arvoisa puhemies! Salissa on pidetty tänään monia erittäin hyviä
puheenvuoroja, ja myös minä kannatan erittäin lämpimästi tätä käsittelyssä olevaa tyttöjen
sukuelinten silpomisen kieltämiseen tähtäävää kansalaisaloitetta. 

Kuten tässä kansalaisaloitteessa todetaan, sukuelinten silpomiselle ei ole olemassa min-
käänlaisia terveydellisiä perusteita vaan se ainoastaan vahingoittaa naisia ja tyttöjä lukui-
sin eri tavoin. Silpomisen syyt ovatkin kulttuurisia, mutta sen negatiiviset vaikutukset ovat
hyvin vakavia, muun muassa kova fyysinen kipu ja tulehdusriski — henkisistä traumoista
puhumattakaan: ne voivat ulottua koko henkilön loppuelämän ajalle. Kyse on sellaisesta
kokonaisvaltaisesta ihmisoikeuksien loukkaamisesta, jota ei missään tapauksessa tule sal-
lia Suomessa.

Arvoisa puhemies! Vaikka silpominen täyttääkin rikoslain mukaisen pahoinpitelyn tun-
nusmerkistön, antaisi tämä kansalaisaloitteen hyväksyminen selkeän viestin siitä, ettei sil-
pominen ole suomalaisessa yhteiskunnassa millään muotoa hyväksyttävissä. Ja kuten tääl-
lä on tänään moneen kertaan nostettu esille, myös terveydenhuoltohenkilöstölle on säädet-
tävä riittävät ja toimivat keinot ja toisaalta yksiselitteinen velvollisuus toimia tilanteissa,
joissa he havaitsevat silpomisen uhkaa tai jo tapahtuneen teon. Passiivinen suhtautuminen
ei enää riitä.

Arvoisa puhemies! On huomioitava, että Pohjoismaista vain Suomessa naisten sukue-
linten silpomista ei ole säädetty erillislailla rangaistavaksi, kuten useissa kymmenissä
muissa maailman maissa on tehty. Tämä suomalaista lainsäädäntöä koskeva puute on kor-
jattava hyvin pikaisesti, ja kiellon tulee koskea myös ulkomailla tehtyjä silpomisia, ja myös
silpomisesta ja sen edesauttamisesta annettavien rangaistusten tulee olla todella tuntuvia,
jotta näitä rikollisia tekoja voidaan ennaltaehkäistä. Ja tässä asiassa sekä eduskunnan että
hallituksen on oltava hyvin aktiivisia.

Arvoisa puhemies! Toivon, että tämä kansalaisaloite saa ripeän, asiallisen ja menestyk-
sellisen eduskuntakäsittelyn ja tämä käsittely johtaa silpomisen kieltävän erillislain säätä-
miseen. 

Kiitän lopuksi kansalaisaloitteen laatijaa ja sen kaikkia allekirjoittajia.

17.35 Jukka Kopra kok: Arvoisa herra puhemies! Vähän yli sata vuotta sitten maamme
kohtalon vuosina, maamme synnyn aikoina Suomi oli maailman mittakaavassa edelläkä-
vijä. Ensimmäisten maiden joukossa täällä Suomessa annettiin naisille äänioikeus. Tuol-
loiset poliittisen päätöksenteon esiäitimme ja esi-isämme ottivat ohjenuorakseen tasa-ar-
voisen, sivistyneen Suomen ja halusivat alkaa rakentaa maata, jossa kaikilla olisi hyvä ol-
la. Minusta tuntuu, ettei heille tullut mieleenkään, että yli sadan vuoden päästä täällä edus-
kunnassa keskusteltaisiin siitä, saako tyttöjä silpoa vai ei.

No, onneksi keskustelun perusteella tunnumme olevan varsin yksimielisiä tämän itse
teon tuomittavuudesta, mutta siitä, tulisiko tämä varta vasten rikoslaissa säätää rangaista-
vaksi, tuntuu kuitenkin hieman häilyvyyttä tässä salissa olevan. [Aki Lindén: Ei todella-
kaan ole!] — No se on hyvä, jos olen tulkinnut asian väärin. On hienoa, että olemme tässä
asiassa yksimielisiä, ja haluan olla mukana tässä rintamassa itsekin. — Se, että suomalai-
nen yhteiskunta ei pysty tarjoamaan täydellistä turvaa lapsille tässä asiassa, on tietenkin
petos heitä kohtaan, ja siihen tulee puuttua omalla lainsäädännöllä. Eduskunnan on määrä-
tietoisesti tartuttava tähän asiaan ja osoitettava, ettei lasten silpomista Suomessa tai ylipää-
tään kerta kaikkiaan suvaita ja että tällaiseen toimintaan osallistumisesta on ankarat seu-
31



Pöytäkirjan asiakohta PTK 29/2019 vp
raukset. Me tarvitsemme silpomisen kieltävän lain, joka kattaa Suomessa ja ulkomailla ta-
pahtuneet tapaukset, ja vanhemmat on tästä saatava vastuuseen.

Jos kysyisimme näiltä sata vuotta sitten tätä maata perustaneilta ihmisiltä, päättäjiltä,
millainen rangaistus tällaisesta toiminnasta tulisi säätää, niin uskoisin, että he kyllä kannat-
taisivat ankarinta mahdollista lopullista rangaistusta näin törkeästä rikoksesta, ja sellai-
seen olisin melkein taipuvainen itsekin.

17.38 Mai Kivelä vas: Arvoisa puhemies! Tyttöjen sukupolielinten silpomisessa on kyse
vakavasta ihmisoikeusloukkauksesta ja väkivallasta tyttöjä ja naisia kohtaan. Haluaisin ko-
rostaa sitä, että se, mikä tästä tekee erityisen räikeän väkivallan muodon, on se, että siinä
rajoitetaan tyttöjen itsemääräämisoikeutta ja seksuaalisuutta aiheuttamalla pysyvä vam-
ma. YK:n lasten oikeuksien mukaan kaikilla lapsilla on oikeus ruumiilliseen koskematto-
muuteen. Suomessa korkeimman oikeuden mukaan tyttöjen sukuelinten silpominen on rin-
nastettavissa törkeäksi pahoinpitelyksi ja sitä ei voida missään olosuhteissa hyväksyä tai
oikeuttaa, ei uskonnollisilla eikä muilla, sosiaalisilla syillä.

Mielestäni täällä on tänään puhuttu hyvin siitä, kuinka tärkeässä roolissa ennaltaehkäisy
on, ja nyt on meidän tehtävämme selvittää, mitkä ovat tässä ajassa ne kaikista tehokkaim-
mat keinot tämän naisiin ja tyttöihin kohdistuvan väkivallan muodon estämiseksi. Nyt me
selvitämme, mitä ne keinot ovat. Niitä voi olla laajasti — onko se erillinen kriminalisointi,
onko osaamiseen panostaminen parempi resursointi, onko se avunsaannin ja tapausten tun-
nistamisen parantaminen? Tämä on erittäin tärkeä asia, ja se, että sitä nyt selvitetään, antaa
meille sitten paremmat mahdollisuudet vastata tähän.

Hallituksen ohjelmaan me otimme tämän asian vakavasti. Me olemme kirjanneet, että
kansallinen naisiin kohdistuvan väkivallan torjuntaohjelma laaditaan ja että resursseja tur-
vataan nimenomaan sukuelinten silpomisen vastaiseen työhön.

Haluaisin myös muistuttaa siitä, että mielestäni meidän on tärkeää muistaa, että ihmis-
oikeusjärjestöillä, kolmannella sektorilla, on tästä aiheesta jo hyvin pitkältä ajalta tärkeää
ja arvokasta tutkimustietoa ja muutenkin näkemyksiä, joita meidän on tärkeää kuunnella.

Vielä ihan lopuksi haluaisin sanoa, kun täällä on keskusteltu siitä, mistä asioista voi pu-
hua, että kaikista ongelmista voi puhua mutta kaikista ongelmista voi myös puhua niin, että
ihmisarvoa kunnioitetaan ja muita ihmisiä kunnioitetaan.

17.40 Kimmo Kiljunen sd: Arvoisa puhemies! Minäkin yhdyn niihin puheenvuoroihin,
joita on tänään käytetty siitä, että tämä tyttöjen sukuelinten silpomisen kieltäminen on ab-
soluuttisesti merkittävä ongelma. Tässä jo puhuttiin hyvin selkeästi siitä, että tässä on vä-
kivaltaa naisia, tyttöjä kohtaan, heidän seksuaalisuuttaan tässä rajoitetaan, voidaan suo-
raan sanottuna sanoa tällä tavalla, ja kuten jo tuossa edellisessä puheenvuorossa sanottiin,
myöskin ruumiillinen koskemattomuus tässä on kyseessä. Erittäin tärkeä ja hieno asia, että
tämä on tässä esillä. 

Miksi tämä on herkkä kysymys? Tässä on osittain myöskin niin sanottu kulttuurien koh-
taamisen ilmiö. Mehän joudumme monesti sellaisiin tilanteisiin, että erilaisista kulttuureis-
ta olevat ihmiset käyttäytyvät tietyissä tilanteissa tietyllä tavalla, eri tavalla. Me olemme
asetelmissa, jossa meidän täytyy yrittää ymmärtää toisiamme myöskin siinä, että meidän
normimme ja käyttäytymisemme on erilaista. 

Tässä kohdassa kuitenkaan kysymys ei ole enää kulttuurien kohtaamisesta, kahdestakin
kulmasta. Ensinnäkin kysymys on Suomesta, ja Suomessa toimitaan suomalaisen kulttuu-
32



Pöytäkirjan asiakohta PTK 29/2019 vp
rin ja lainsäädännön perusehdoilla, ja kaikki, jotka tässä maassa elävät ja toimivat, toimi-
vat näistä lähtökohdista. Toiseksi, kuten näissä puheenvuoroissa on nyt puhuttu useam-
paan kertaan, tässä on itse asiassa kysymys myöskin ihmisoikeuksista, ja ihmisoikeudet
ovat perimmältään sellaisia asioita, jotka eivät ole enää kulttuurisidonnaisia, vaan ne ovat
universaaleja, ja tässä kohdassa olemme sellaisessa kohdassa kiinni, että tässä ei voida
mennä kulttuurien moniarvoisuusteeman kulmasta katsomaan tätä asiaa, vaan on kysymys
perusihmisoikeudesta, ja sen takia tässä asiassa on ehdottomasti toimittava sen suuntaises-
ti kuin tässä on tänään hyviä puheenvuoroja käytetty. 

Yksi lisäseikka, joka kirvoitti minut tulemaan tähän saliin, sen lisäksi, että halusin nämä
asiat omasta näkökulmastani sanoa, on se, että minä arvostan kollegoita, ja vaikka heitä on
suhteellisen vähän täällä tänään, niin täällä on käyty kuitenkin keskustelua kansalaisaloit-
teesta. Minä olen ollut myöskin itse tässä tilanteessa, joskus käynnistänyt kansalaisaloit-
teen ja saanut siitä — en eduskuntakeskustelua aikaiseksi, vaan tämä sali on käytännössä
vaiennut vaikean teeman, enkä sitä teemaa halua nyt ruveta käsittelemään, mutta totean
vain, että hienoa, että kansalaisaloitteelle annetaan tämä tila, sille kuuluva arvo. Siinä ovat
ihmiset kokeneet vahvasti Suomessa tämän asian. He ovat allekirjoittaneet aloitteen, se on
tullut tänne meille, ja on syytä, että eduskunta käsittelee kansalaisten aloitteet sillä vaka-
vuusasteella kuin ne ansaitsevat. Tämä temaattisesti ansaitsee kunnollisen käsittelyn, ja pe-
riaatteessa kansalaisaloitteita kannattaa kunnioittaa, ja on hyvä, että tämä keskustelu on
täällä tänään käyty.

Keskustelu päättyi.

Asia lähetettiin lakivaliokuntaan.
33


	6
	15.15
	15.20
	15.25
	15.31
	15.32
	15.33
	15.34
	15.35
	15.37
	15.38
	15.39
	15.41
	15.43
	15.48
	15.56
	15.58
	15.59
	16.01
	16.02
	16.03
	16.05
	16.06
	16.07
	16.14
	16.21
	16.27
	16.33
	16.37
	16.43
	16.48
	16.52
	16.56
	17.00
	17.01
	17.09
	17.11
	17.18
	17.19
	17.20
	17.24
	17.27
	17.29
	17.32
	17.35
	17.38
	17.40


