















































DEM2165.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

5. Hallituksen esitys eduskunnalle laeiksi naisten ja miesten välisestä tasa-arvosta annetun 
lain ja tasa-arvovaltuutetusta annetun lain 2 §:n muuttamisesta

Hallituksen esitys HE 98/2016 vp
Valiokunnan mietintö TyVM 4/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on työelämä- ja tasa-arvovaliokunnan mietin-
tö TyVM 4/2016 vp. Nyt päätetään lakiehdotusten sisällöstä.

Keskustelu

17.47 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi naisten ja miesten välisestä tasa-arvosta annettua lakia ja tasa-arvovaltuutetusta an-
nettua lakia, millä mahdollistetaan toimenpiteet sovintoon pääsemiseksi sekä sen vahvis-
tamiseksi syrjintäepäilyä koskevissa tilanteissa.

Pidän sovittelua tällaisissa tapauksissa erittäin tärkeänä ja ensisijaisena toimena, vaikka
se ei aina ole mahdollista.

Lain mukaan sovitteluun pitää olla edellytykset. Sovittelu edellyttää kaikkien osapuol-
ten suostumusta, ja suostumuksen voi peruuttaa missä tahansa sovittelun vaiheessa. Sovit-
telun tavoitteena on auttaa kaikkia osapuolia löytämään keskenään heitä tyydyttävät ratkai-
sut — joskus ne ovat kompromisseja — ja keinot rikoksesta tai riidasta aiheutuneiden hait-
tojen hyvittämiseksi. Sovittelijoina toimivat tehtävään koulutetut vapaaehtoiset henkilöt
ammattihenkilöstön ohjauksessa ja valvonnassa.

Sovittelusta on yleisesti ottaen hyvät kokemukset, ja ne vähentävät riita-asioiden kärä-
jäoikeuksiin viemistä huomattavasti. Oikeudenkäyntiin verrattuna sovinto on siten edulli-
nen ja nopea oikeusturvakeino.

Esityksellä paitsi parannetaan oikeussuojan mahdollisuuksia myös yhtenäistetään tasa-
arvolain ja yhdenvertaisuuslain säännöksiä. Hallituksen esitys parantaisi sukupuoleen pe-
rustuvaa syrjintää kokeneen oikeusturvaa vahvistamalla tasa-arvolain matalan kynnyksen
oikeussuojakeinoja. Esitys myös yhdenmukaistaisi tasa-arvolain ja yhdenvertaisuuslain oi-
keussuojakeinoja. Nämä kaikki ovat meille erittäin tärkeitä seikkoja. Tässä hallituksen esi-
tyksessä ehdotetut muutokset vahvistavat osapuolten oikeussuojaa tuomalla lainsäädän-
töön matalan kynnyksen keinon ratkaista syrjintäepäilyt, ja mielestäni tämä esitys on
enemmän kuin tarpeellinen.

Myös työelämä- ja tasa-arvovaliokunta on pitänyt esitystä tarpeellisena ja tarkoituksen-
mukaisena, vaikkakin kiinnittää huomiota siihen, ettei esityksessä ole käsitelty sovintome-
nettelyn toimimista opetuksessa ja koulutuksessa. Kuten valiokuntakin toteaa, perusope-
 Tarkistettu
4.0



Pöytäkirjan asiakohta PTK 96/2016 vp
tuslain mukaisessa opetuksessa olevien oppilaiden, sekä alaikäisten että aikuisten, syrjin-
nän suojan tason tulisi olla samanlainen kuin muussa koulutuksessa ja myös vastata yhden-
vertaisuuslain säännöksiä. Tämä seikka on hallituksen saatava vielä muutettua.

17.50 Hannu Hoskonen kesk: Arvoisa puhemies! Tämä lakiesitys on mielestäni saanut
mietinnössä sellaisen lopullisen muodon, joka on minun mielestäni erittäin hyvä ja kanna-
tettava. Miesten ja naisten välinen tasa-arvo on mielestäni Suomessa erittäin hyvällä tasol-
la. Onhan meillä asioita, jotka kaipaavat parannusta. Hieman ihmettelen sitä, että tämä näin
tärkeänä pidetty asia ei ole eduskunnassa herättänyt tämän suurempaa mielenkiintoa. Ai-
nakin tuolla julkisilla foorumeilla, kun asioista keskustellaan, silloin on valtava määrä
asiantuntijoita, mutta eduskunnan suuren salin näkökulmasta tämä asia ei näköjään ole-
kaan kovin mielenkiintoinen. Mutta erittäin hyvä ja tärkeä se ehdottomasti on.

Joka tapauksessa tasa-arvoasia tällä lakiesityksellä menee hyvän matkaa eteenpäin. Ni-
mittäin tämä sovinnon mahdollisuus tässä menettelyssä, jossa tasa-arvoasioita käsitellään
oikeusistuimissa — tai riita-asioissa yleensä — on erittäin hyvä asia. Aina kun pystytään
asiat sopimaan, ettei tarvitse lakitupaan mennä, ja pystytään asiat sopimaan niin, että se
tyydyttää molempia osapuolia, se on ehdottomasti se paras ratkaisu.

Ja, arvoisa puhemies, parasta tässä vielä on se, että lakia muutetaan myös tasa-arvoval-
tuutettua koskien niin, että hänen tehtäviinsä lisätään tämä sovinnon edistämistä koskeva
tehtävä, mikä minun mielestäni on erittäin hyvä, koska sillähän säästetään selvästi yhteis-
kunnan varoja ja ennen kaikkea saavutetaan se tilanne, joka sovinnonteossa yleensä aina
on: kun sovitaan asiat, niin yleensä molemmille jää hyvä mieli ja silloin asiat etenevät juo-
hevasti. Mutta jos tuomioistuin lausuu asioita, niin tuomioistuinhan tekee päätöksiä aina
sen perusteella, mitä näyttö on, ja sen jälkeen sitten jompikumpi osapuolista yleensä on
aika tyytymätön lopputulokseen. Mutta sovinnon jälkeen kaikki ovat tyytyväisiä.

Tällaisia lakiesityksiä soisi tulevan yhä enemmän eduskunnan käsittelyyn.

17.52 Antti Kurvinen kesk: Herra puhemies! Niin kuin täällä keskustelussa on tullut esil-
le, yleensä usein riita-asioissa, on kysymys sitten vaikka työsuhteen päättämisestä tai sit-
ten jostain taloudellisestakin riidasta, vaikka siinä kumpikaan osapuoli ei ikään kuin voit-
taisi ja kansanomaisesti riita pantaisiin keskeltä poikki, siinä jää kuitenkin molemmille
osapuolille parempi olo siitä, että he kokevat, että tämä asia tuli paremmin ratkaistua. Aina
sitten kun mennään oikeudenkäyntiin ja joudutaan hakemaan ratkaisu oikeudesta, kyllä se
henkisellä tasolla jättää enemmän jälkiä. Ehdottomasti sovittelua pitää edistää, ja varsin-
kin semmoisissa pienemmissä riitatapauksissa me tarvitsisimme enemmän foorumeita,
missä voisi sovitella. Esimerkiksi lasten huoltajuutta koskevissa asioissa tästä niin sanotus-
ta Follo-sovittelusta on erittäin hyviä kokemuksia.

Nyt puheena on kysymys tasa-arvosta sukupuolten välillä ja sovittelusta näissä syrjintä-
tilanteissa, ja kyllähän tosiasia on se, että kaikenlainen syrjintä ja kiusaaminen on vitsaus
tai kansantauti suomalaisissa kouluissa ja työpaikoilla. Se tällä hetkellä syrjäyttää valta-
vasti ihmisiä. Meidän pitää tehdä kaikki, mitä me voimme, syrjimisen ja kiusaamisen eh-
käisemiseksi. Tietysti sellainen asia, mikä on erittäin tärkeä mainita tässäkin, on se, että va-
kavammat rikokset ja vakavammat laiminlyönnit yhdenvertaisuutta ja sukupuolten tasa-ar-
voa kohtaan eivät yleensä sovi sovitteluun ja ketään ei koskaan saa pakottaa sovitteluun.
Jos ihminen haluaa hakea oikeussuojaa muualta, tehdä rikosilmoituksen tai lähteä käräjöi-
mään, hänellä pitää olla siihen aina oikeus.
2



Pöytäkirjan asiakohta PTK 96/2016 vp
17.54 Heli Järvinen vihr: Arvoisa puhemies! Tämä lakiesitys on pääosiltaan hyvä ja kan-
natettava, vie asioita eteenpäin ja tuo ikään kuin lisää työvälineitä asioiden selvittelyyn.
Kun täällä on pidetty niin monia sovittelua korostavia ja arvostavia puheenvuoroja, en kui-
tenkaan voi olla muistuttamatta siitä, että on myös niitä riitatilanteita, joihin sovittelu yk-
sinkertaisesti sopii huonosti. Sovittelua itse tekevien ihmisten mielestä tällainen on lähi-
suhdeväkivalta, jossa usein on fyysistä riippuvuutta, henkistä riippuvuutta, taloudellista
riippuvuutta ja alistussuhteita, ja vaikka kumpikin osapuoli olisi halukas sovitteluun, lop-
putulos voi olla siitä huolimatta jommankumman osapuolen kannalta kohtuuttoman huo-
no. Näissä tilanteissa sovittelua pitäisi käyttää vain hyvin harkiten ja poikkeuksellisesti.

Ensimmäinen varapuhemies Mauri Pekkarinen: Edustaja Kulmala, kaiketi nyt normaa-
li puheenvuoro.

17.55 Kari Kulmala ps: Arvoisa puhemies! Kommentoin tässä edustaja Järvisen puhetta
sillä tavalla, että ymmärtääkseni lähisuhdeväkivallassa ei voida käyttää sovittelua rikos-
asioissa.

17.55 Heli Järvinen vihr: Arvoisa puhemies! Lähisuhdeväkivallassa voidaan osittain
käyttää sovittelua, se on mahdollista, ja se on se syy, minkä takia halusin puheenvuoroni
käyttää. Lähisuhdeväkivalta isolta osaltaan on nykyään onneksi muutakin kuin asianomis-
tajarikos, eli jos näemme pahoinpidellyn puolison, poliisilla on oikeus nostaa siitä tutkinta
ja tehdä syyte riippumatta siitä, että puoliso itse sitä ei haluaisi. Mutta tiedän, että parisuh-
deväkivaltaankin sovittelua käytetään ja joskus, joissain harvoissa tilanteissa, siitä myös
saadaan hyviä tuloksia, mutta kuten sanoin, vain hyvin harkiten ja poikkeuksellisesti.

Yleiskeskustelu päättyi.

Eduskunta hyväksyi hallituksen esitykseen HE 98/2016 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


