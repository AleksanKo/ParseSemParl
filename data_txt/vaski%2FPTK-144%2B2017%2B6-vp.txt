















































DEMD431.tmp.xml


Pöytäkirjan asiakohta PTK 144/2017 vp
Pöytäkirjan asiakohta 

PTK 144/2017 vp

Täysistunto

Maanantai 18.12.2017 klo 12.02—4.02

6. Hallituksen esitys eduskunnalle laeiksi työttömyysturvalain ja eräiden muiden lakien 
muuttamisesta

Hallituksen esitys HE 124/2017 vp
Valiokunnan mietintö StVM 22/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

23.13 Anneli Kiljunen sd: Arvoisa herra puhemies! Kyse on siis yhdestä tämän hallitus-
kauden epäoikeudenmukaisimmista esityksistä, hallituksen sanoman mukaan aktiivimal-
lista, jota itse kutsuisin mieluummin passiivimalliksi, kyykyttämismalliksi, joka alistaa
työttömät todella kohtuuttomaan elämäntilanteeseen. [Olavi Ala-Nissilä: Karenssipäivät
vähenevät!]

Me olemme varmasti kaikki saaneet hätääntyneitä viestejä ihmisiltä, jotka pelkäävät
oman tulevaisuutensa puolesta. Se, mikä niissä kaikissa on yhteistä, on ihmisten todellinen
hätä ja pelko tulevaisuudesta, siitä, että heidän on vaikea itse vaikuttaa omaan elämäntilan-
teeseensa, ja heillä on hätä siitä, mikä heidän tulevaisuutensa jatkossa on. He kokevat it-
sensä toisen asteen kansalaisiksi ja petetyiksi. Hallitus kyykyttää ja kohtelee heitä alenta-
vasti, epäoikeudenmukaisesti, ylimielisesti ja ajaa heidät pysyvään köyhyyteen ja toivotto-
maan elämäntilanteeseen. Tulevaisuudennäkymät vaikeutuvat entisestään. He kokevat,
että hallituksen esityksessä heitä syyllistetään tavalla, joka on ihmisarvoa loukkaavaa.
Näin he toteavat omissa viesteissään, mitä he ovat meille laittaneet. Nämä on otettava va-
kavasti. 

Hallituksen esityksen lähtökohta on yksinomaan työttömän rankaiseminen ja työttö-
myyspäivärahan leikkaaminen. Jos työtön ei saa itselleen töitä, vaikka hän kuinka yrittäisi,
laittaisi useita työhakemuksia viikoittain, kiertäisi yrityksissä, hakisi TE-toimistosta työl-
lisyyspalveluita eikä niitä toiveista huolimatta hänelle anneta, häntä rangaistaan näistä kai-
kista yrityksistä huolimatta. Hallituksen esityksen lähtökohtana ei ole lainkaan TE-hallin-
non velvollisuus tarjota työllistämispalveluja, tai esityksessä ei lainkaan anneta velvolli-
suuksia tai edellytyksiä tai porkkanoita työnantajille työllistää työttömiä. Pikemminkin
näitäkin tukimuotoja on leikattu entisestään. Valitettava tosiasia on, että esitys keskittyy
yksinomaan rankaisemaan työttömiä. Jos työtön ei saa työtä tai työllisyyspalveluita, hän
 Tarkistettu
4.1



Pöytäkirjan asiakohta PTK 144/2017 vp
menettää osan työttömyyspäivärahasta hänestä riippumattomista syistä. Millään muulla ei
tässä esityksessä ole väliä. Kun lähtökohta on tämä, ymmärtää ihmisten hädän. Mikään jär-
jellinen peruste ei tue tätä esitystä. 

Yksi julkisen vallan tärkeimmistä tehtävistä on suojella heikommassa asemassa olevaa
ihmistä. Nyt hallitus toimii juuri päinvastoin. Hallitus suojelee hyväosaisia, työssä käyviä,
elinkeinoelämää, yrityksiä, mutta jättää heitteille ja rankaisee heikommassa asemassa ole-
via työttömiä ja heidän perheitään. Eivät ainoastaan työttömät vaan myös työssäkäyvät ko-
kevat epäoikeudenmukaisuutta ja järjettömyyttä tässä lakiesityksessä. Ihmisten yleinen oi-
keudentaju ei ymmärrä eikä hyväksy tätä hallituksen järjetöntä esitystä. Pikemminkin esi-
tystä päivitellään ja hämmästellään, mistä tämä on syntynyt. Puheet uusista työpaikoista ei-
vät herätä hallituksen uskottavuutta tai luottamusta.

Toisaalta, jos tämä esitys toisikin muutama tuhat uutta työpaikkaa, samalla hallitus kui-
tenkin ajaa useamman satatuhatta työtöntä toimeentulon, terveyden ja hyvinvoinnin kan-
nalta entistä vaikeampaan tilanteeseen. Hallitus ajaa työttömät entistä vaikeampaan elä-
mäntilanteeseen ja siirtää kustannuksia momentilta toiselle. Tästä kokonaisuudesta ei hyö-
dy kukaan, pikemminkin päinvastoin. Tällä esityksellä on kauaskantoiset vaikutukset niin
yksittäisen työttömän ihmisen kannalta kuin myös koko hänen perheensä kannalta. 

Suuri ongelma on, ettei hallitus ole tehnyt todellisia vaikutusarviointeja lakiesitykses-
tään. Me tiedämme, että tämä esitys tulee lisäämään pysyvää köyhyyttä, masentuneisuutta,
syrjäytymistä sekä siirtää ihmisiä entistä enemmän toimeentulotuen asiakkaiksi. Lakiesi-
tyksen seurauksena on todellinen riski, että suomalainen yhteiskunta jakautuu eri ryhmiin.
Voimme rehellisesti kysyä, miten tämä esitys tulee vaikuttamaan maamme sisäiseen tur-
vallisuuteen, jos osa ihmisistä kokee toivottomuutta ja syrjäytyvät yhteiskunnasta. 

Hallituksenkin puolelta muun muassa ministeri Risikon suulla ihan muutama päivä si-
ten on todettu, että sisäinen turvallisuus tai turvattomuus on turvallisuutemme suurin riski.
Nyt hallitus kuitenkin erilaisilla toimilla systemaattisesti luo eriarvoisuutta, pahoinvointia
ja kansalaisten näköalattomuutta ja levottomuutta koko yhteiskuntaan. Meidän pitäisi pi-
kemminkin toimia juuri päinvastoin: luoda uskoa tulevaisuuteen, lisätä tasa-arvoa ja antaa
tulevaisuuden työllisyysmahdollisuus jokaiselle halukkaalle, jotta hän voi itse rakentaa ja
suunnitella omaa elämäänsä ja tulevaisuuttaan. Tähän oleellisesti liittyy luottamus ja tur-
vallisuus. Nyt tämä on valitettavasti murrettu.

Arvoisa puhemies! Olen miettinyt tulevaisuuden tilannetta, mitä tapahtuu, jos hallitus ei
vedä tätä esitystä pois ja tämä hyväksytään muuttumattomana. Mitä tapahtuu, kun työtön
ihminen vie tämän esityksen korkeimpaan hallinto-oikeuteen? Toivon vilpittömästi, että
näin tapahtuu. Korkein hallinto-oikeus voi nimittäin tarvittaessa arvioida myös sen, onko
eduskunta huomioinut riittävän hyvin perustuslain hengen ja perustuslakivaliokunnan lau-
sunnon muun muassa siitä, että työttömällä ei itsellään ole välttämättä mahdollisuutta täyt-
tää lain tarkoittamaa aktiivisuusvaatimusta ja että etuuden epäämisen pitää olla asiallisesti
perustellussa suhteessa siihen, minkälaisia työllistymisen edistämistä tarkoittavia toimin-
toja on ollut tarjolla ja mitä työttömänä olevan henkilön syyksi voidaan lukea. 

Perustuslakivaliokunta kritisoi tilannetta, että kyse on kaavamaisesta laskusäännöksestä
vailla yksilöllistä harkintaa. Kyse on siis kansalaisten yhdenvertaisen kohtelun kannalta
erittäin tärkeästä ja oleellisesta asiasta. Perustuslakivaliokunta katsoi, että hallitus asettaa
lähtökohtaisesti työttömät ihmiset eriarvoiseen asemaan keskenään eikä työttömällä itsel-
lään ole todellista mahdollisuutta vaikuttaa työttömyyspäivärahan leikkaukseen. Perustus-
laki puuttuikin juuri tähän ongelmaan ja edellytti, että sosiaali- ja terveysvaliokunta korjaa
2



Pöytäkirjan asiakohta PTK 144/2017 vp
tilanteen esimerkiksi tuomalla yksilökohtaisen harkinnan osaksi työttömyysturvaa. Näin
olisi voitu välttää työttömyysturvaleikkaus eikä leikata työttömyysturvaa työttömältä hä-
nestä riippumattomista syistä.

Hallituspuolueet, kokoomus, keskusta ja tulevaisuuden siniset, eivät kuitenkaan halun-
neet puuttua tähän perustuslakivaliokunnan antamaan huomioon. He eivät halunneet muut-
taa hallituksen esitystä vaan hakivat pikemminkin perusteluita, kuinka tämä lakiesitys tu-
lisi hyväksyä alkuperäisessä muodossaan. Täytyy todeta, että tämä on perin outoa lainsää-
dännön valmistelua. Jälleen täältä lähtee huonosti valmisteltu laki, joka sisältää epäoikeu-
denmukaisuutta ja lisää eriarvoisuutta. Hallituspuolueet sivuuttavat jälleen perustuslakiva-
liokunnan lausunnon ja näkemyksen eivätkä huomioi ihmisten perustuslaillisia oikeuksia. 

Arvoisa puhemies! Näistä perusteluista johtuen esitän, että tämä lakiesitys hylätään. 

23.22 Sari Tanus kd: Arvoisa puhemies! Harvasta täällä salissa käsiteltävästä asiasta on
tullut niin paljon kansalaispalautetta kuin nyt käsillä olevasta työttömyysturvalain aktiivi-
mallista. Näyttääkin siltä, että työttömät ovat hallituksen toiveiden mukaisesti olleet kiitet-
tävän aktiivisia. Yhteinen nimittäjä näille yhteydenotoille on ollut suuri huoli ja hämmen-
nys. Sähköposteista ja viesteistä välittyy jonkinlaista häpeää ja jopa epätoivoa. Tuskin ku-
kaan työtön on aktiivisesti työtön tai tarkoituksellisesti hakeutunut työttömäksi. Julkisuu-
dessa käytetty termi "ideologisesti työtön" taitaa sekin olla vain median luoma yksittäista-
paus, jonka päähenkilö pyrki saamaan julkisuutta saadakseen työnsä hedelmiä myytyä.

Kyllä suomalainen yleensä työnsä tekee, jos työtä vain on tarjolla, viimeisen kymmenen
vuoden aikana on vain ollut valitettavan vähän. En kuitenkaan usko, että hallituksen tavoi-
te tässä olisi kiusata työttömiä tai että se huvikseen haluaisi rakentaa ikiliikkujaa, jossa
työttömät olisivat vain mobiilin osia — ei kai sinne päinkään. Uskon, että lain perimmäi-
nen tarkoitus oli hyvä ja sen tavoitteena on aidosti saada aktivoitua työttömiä. Lopputulos
on kuitenkin valitettavasti niin keskeneräinen, ettei se voi päästä maaliinsa. Näin ollen esi-
tystä on mahdotonta kannattaa, ja nimenomaan tässä esityksessä olevien valuvikojen vuok-
si kannatan edustaja Kiljusen hylkäysehdotusta. Tämä lakipakettiesitys on hylättävä.

Lakiehdotus on monin tavoin myös perustuslain kannalta ongelmallinen. Se kohtelisi eri
paikkakunnilla asuvia työttömiä eri tavoin. Työtön ei välttämättä aktiivisuudellaan voi vai-
kuttaa siihen, että etuuksien taso säilyy muuttumattomana. Työttömän ei myöskään erilai-
sista yksilöllisistä syistä johtuen ole aina mahdollista täyttää lain tarkoittamaa aktiivisuus-
vaatimusta. Perustuslakivaliokunnan mukaan jokaiselle tulee taata aito mahdollisuus osal-
listua työllistymistä edistävään palveluun tai säännösten tarkoittamaan toimintaan. Tämä
tarkoittaisi kyseessä olevien palvelujen ja toimintojen tarjonnan selkeää lisäämistä. Valio-
kunnan mielestä tämäkään ei välttämättä riitä, koska palvelun kattavaa saatavuutta ei voi-
da säädösperusteisesti kuitenkaan taata.

Mielestäni henkilö, joka tekee kaiken kohtuudella vaadittavan, ei voi joutua etuuden
alennuksen kohteeksi. Tämä merkitsee, että lakiehdotusta tulee täydentää säännöksellä sii-
tä, ettei etuutta alenneta, jos työnhakija ei ole onnistunut työllistymään taikka pääsemään
työllistymistä edistävään palveluun hänestä itsestään riippumattomista syistä. Työllisty-
mistä tukevat palvelut ja muu toiminta tuleekin määritellä kyseessä olevissa säännöksissä
olennaisesti paljon tarkemmin. Mielestäni on tärkeää, että työttömyysturvalakiin otetaan
mukaan esityksessä ehdotettua laajempi määritelmä aktiivisuuden osoittamisesta ja että
aktiivisuuden voi osoittaa myös omaehtoisella työskentelyllä, esimerkiksi vapaaehtois- tai
talkootyössä. On myös äärimmäisen tärkeää, että henkilön terveydentila ja työkyky eri työ-
3



Pöytäkirjan asiakohta PTK 144/2017 vp
tehtävissä otetaan huomioon ja aktiivisuuden vaatimuksesta luovutaan silloin, kun se on
työttömän terveyden kannalta haitallista.

Nyt kun Suomen talous osoittaa voimakkaan kasvun merkkejä, on tärkeää tehdä oikein
ajoitettuja, oikeanlaisia työllistämistoimenpiteitä. Hallituksen kaavailemat toimenpiteet
tarjoavat työttömille kyllä keppiä. Toivottavaa kuitenkin olisi etsiä esille myös se porkka-
napussi, joka mahdollistaa inhimillisen tavan aktivoida työttömiä. Monella alalla puhu-
taan jo työvoimapulasta. Nyt on mielestäni tärkeää kohdata jokainen työtön yksilönä. On
hyvä katsoa, ketkä ovat niitä, joiden tulisi pikaisesti päästä täydennys- tai uudelleenkoulu-
tukseen, niin että vallitseva kohtaanto-ongelma pystytään ratkaisemaan mahdollisimman
nopeasti. On myös tunnustettava, että kaikki työttöminä olevat eivät tule työllistymään va-
pailla työmarkkinoilla. Siksi onkin erittäin tärkeää löytää niitä usein kolmannen sektorin
töitä, joihin nämä henkilöt pystyvät työllistymään ja joissa heidän panoksensa tulevat yh-
teiseksi hyödyksi. Jokaisen kohdalla ei voi olla kyse maksimaalisesta suorittamisesta, mut-
ta aina voi olla kyse täysimääräisestä, jokaista yksilöä koskettavasta osallisuudesta, jossa
jokainen ihminen voi antaa juuri omankokoisensa työpanoksen.

Ensimmäinen varapuhemies Mauri Pekkarinen: Edustaja Juvonen. [Vastauspuheen-
vuoropyyntöjä] — Arvoisat edustajat, täällä on 23, nyt 22, pyydettyä puheenvuoroa. Kun
yhtä useampi edustaja on pyytänyt, että pieni debatti käytäisiin, niin käydään se sen jäl-
keen, kun edustaja Juvonen on käyttänyt puheenvuoronsa. Todellakin lyhyt debatti sen jäl-
keen. — Edustaja Juvonen, teillä puheenvuoro.

23.27 Arja Juvonen ps: Arvoisa herra puhemies! Tässä hallituksen esityksessä ehdotettu
niin sanottu aktiivimalli merkitsee työttömille etuuksien alennusta, jos aktiivisuutta ei ole
ollut riittävää määrää. Perussuomalaiset pitävät tätä ongelmallisena lähtien siitä, että esi-
tyksessäkin todetaan, että ehdotetun mallin työllisyysvaikutusten arviointi on erittäin vai-
keaa.

Arvoisa puhemies! Hyvä hallitus, tällä esityksellä te olette suututtaneet työttömät. Pos-
tia on tullut valtavasti. Postia on tullut päivittäin. Tänään olen vastannut moneen puheluun
ja joutunut kuulemaan aika ankeitakin tarinoita, muun muassa erään rouvan tarinan siitä,
mitä on joutua 48-vuotiaana työttömäksi, ja se työttömyys on kestänyt. Hän kertoi, että ikä-
rasismia hän on joutunut kokemaan, naisena on laitettu luiskaan ja töitä ei ole löytynyt,
vaikka kuinka olet ollut aktiivinen. [Arto Pirttilahti: Eihän laki ole voimassa vielä!] Tämä
on kyykkyyn-ylös-malli. Ensin kyykkyyn, ja sitten yritetään nostaa ylös, mutta taas men-
nään kyykkyyn. Syväkyykky, sitä vertausta käytin viimeksi ja käytän edelleen: tämä esitys
vie työttömän syväkyykkyyn pahimmillaan. Toki on hyvä, että kannustetaan, yritetään saa-
da ihmisiä aktiivisiksi, mutta kuitenkin: entä jos ei ole sitä työpaikkaa tai ei ole niitä mah-
dollisuuksia? Suomi on iso ja laaja maa.

Arvoisa puhemies! Perussuomalaiset eivät pidä hyvänä työttömyysturvaan liittyviä leik-
kauksia, ja nyt ehdotetut toimet ovat epäonnistuneita myös niissä tapauksissa, joissa työ-
tön ei onnistu löytämään työtä aktiivisuudesta huolimatta. Välttämättä pohdittavaksi tule-
vat tällöin lisäksi sellaiset kysymykset, kuten millaiset mahdollisuudet esimerkiksi maa-
seudulla on tosiasiassa työllistyä ja miten lyhytaikaiset työsuhteet niveltyvät nyt ehdotet-
tuun malliin. Perustuslakivaliokunnan lausunnossa tämä myös todetaan, ja asiantuntijat
ovat nostaneet ongelmat esiin, ja ne olisi pitänyt kyllä huomioida. 
4



Pöytäkirjan asiakohta PTK 144/2017 vp
Valiokuntavalmistelussa on tullut esiin myös se, että perustuslaissa on taattu jokaiselle
oikeus perustoimeentulon turvaan muun muassa työttömyyden perusteella. Tämä säännös
asettaa lainsäätäjälle velvoitteen taata jokaiselle perustoimeentuloturvaa tarvitsevalle sub-
jektiivinen oikeus lailla säädettävään julkisen vallan järjestämään turvaan. Perustuslakiva-
liokunta perustelee tätä julkisen vallan velvoitetta verraten laajasti perusoikeusuudistuk-
sen esitöihin ja aiempiin lausuntoihinsa viitaten. Ja perustuslakivaliokunta toteaa: "Koska
työttömillä ei edellä todetuista ja erilaisista yksilöllisistä syistä ole yrityksistään huolimat-
ta välttämättä mahdollista täyttää lain tarkoittamaa aktiivisuusvaatimusta, ehdotusta ei voi-
da pitää perustuslain kannalta ongelmattomana. Perustuslakivaliokunta on vakiintuneesti
korostanut, että etuuden epäämisen pitää olla asiallisesti perustellussa suhteessa siihen,
minkälaisia työllistymisen edistämistä tarkoittavia toimintoja on ollut tarjolla ja mitä työt-
tömänä olevan henkilön syyksi voidaan lukea. Nyt arvioitavassa hallituksen esityksessä on
sitä vastoin sen perusteluidenkin mukaan kyse kaavamaisesta laskusäännöksestä vailla yk-
silöllistä harkintaa."

Perussuomalaiset vastustavat tätä aktiivimallin eteenpäinviemistä. Meidän mielestäm-
me silloin, kun asiantuntijalausuntoja kuullaan ja siellä havaitaan ongelmia, ne tulisi huo-
mioida, ja tässä olisi voitu tätä esitystä myös uudelleen tarkkailla. Kuten sanoin, on ihan
hyvä asia, että ihmisiä kannustetaan ja toivotaan, että he nousevat ja yrittävät löytää itsel-
leen työtä, mutta silloin, jos sitä työtä ei löydy, on kohtuutonta, että leikataan työttömyys-
päivärahaa, jos ei ole saanut sitä työtä, eli puututaan siihen perustoimeentulon turvaan,
vaikka olisi ollut aktiivinen.

Arvoisa herra puhemies! Esitän tähän lakiesitykseen lausumaehdotusta, joka kuuluu
näin: "Eduskunta edellyttää, että hallitus varmistaa sen, että niin sanottu aktiivimalli ei joh-
da työttömänä olevan etuusmenetyksiin asuinpaikan, iän, sukupuolen, vajaatyökykyisyy-
den tai muun vastaavan syyn takia." 

Tämä on lausuma, ja koska todennäköisesti lausumaa ei hyväksytä, niin joudun myös,
ikävä kyllä, esittämään tässä tämän lakiesityksen hylkäämistä.

Ensimmäinen varapuhemies Mauri Pekkarinen:  Ja nyt käydään aivan lyhyt debatti.

23.32 Tarja Filatov sd (vastauspuheenvuoro): Arvoisa puhemies! On ilahduttavaa, että
perussuomalaiset ovat kääntyneet vastustamaan tätä mallia, koska tämä oli silloin, kun teh-
tiin kymppilistaa budjettiriihen yhteydessä, yksi niistä esityksistä, mitä siellä oli. Niin että
voi sanoa, että siinä mielessä kun asia ikään kuin aukeaa ja ymmärretään, mitä on aikai-
semmin päätetty, minusta on viisasta perääntyä. Ja toivoisin, että myös nykyiset hallitus-
puolueet ymmärtäisivät, mitä tämä laki tuo tullessansa, koska oikeasti tämä ei tuo sitä ak-
tiivisuutta, mitä tällä tavoitellaan. Ne, jotka ovat nyt jo aktiivisia, hyötyvät tästä, ne, jotka
joutuvat juuri työttömiksi, hyötyvät niistä omavastuupäivistä, mutta niillä pitkäaikaistyöt-
tömillä, niillä monisairailla, jotka ovat jo kärsineet pitkästä työttömyydestä, ei ole pääsyä
näihin keikkatöihin. Ja hallitus itsekin ajattelee, että toimeentulotukimenot kasvavat noin
10 miljoonalla. Jos ajattelee, että keskimääräinen toimeentulotuki on 400 euroa, se tekee
25 000 henkeä, mutta kun näiden kohdalla ei ole kyse niin suuresta toimeentulotukikoro-
tuksesta, [Puhemies koputtaa] niin maksimissaan jopa 100 000 ihmistä voi olla toimeentu-
lotukiluukulla tämän seurauksena.
5



Pöytäkirjan asiakohta PTK 144/2017 vp
23.34 Mika Niikko ps (vastauspuheenvuoro): Arvoisa puhemies! Edustaja Filatov antaa
väärän todistuksen perussuomalaisista tällä hetkellä. [Vasemmalta: Entä ennen?] Perus-
suomalaiset ovat kyllä aina kannattaneet aktiivisia toimenpiteitä työllisyyden lisäämisek-
si, mutta kun käy ilmi, että hallituksen esitys on sisältä päin mätä, elikkä kun perustuslaki-
valiokunta itse puuttuu tähän hallituksen esitykseen, niin on aivan normaalia, että perus-
suomalaiset eivät voi silloin yhtyä tämänkaltaiseen kehitykseen. Jos työttömät joutuvat
keskenään eriarvoiseen asemaan tämän hallituksen esityksen johdosta ja yksityiskohtai-
nen harkinta työnhakijasta riippumatta jää huomioimatta, minkä myös perustuslakivalio-
kunta on huomannut, niin tokihan perussuomalaiset ovat tällaista esitystä vastaan. Ei tässä
ole mitään takkia käännetty. Me haluamme edelleenkin kannustavia toimenpiteitä siihen,
että työttömät saavat työpaikkoja, mutta hallituksen pitää tehdä sellaista politiikkaa, että on
mahdollista esimerkiksi muuttaa työn perässä muuallekin kuin Helsinkiin ja Vantaalle.

23.35 Olavi Ala-Nissilä kesk (vastauspuheenvuoro): Arvoisa puhemies! Kun tässä sano-
taan, että tässä mallissa ei ole mitään hyvää, niin pitää kuitenkin todeta, että tässä aktiivi-
mallissa ehkä 70—80 prosenttia työttömistä voittaa, kun omavastuupäivien määrä laskee
kahdella työttömyyden alussa [Välihuutoja vasemmalta] ja kun otetaan huomioon se, että
suurin osa alkaneista työttömyysjaksoista päättyy nopeasti työllistymiseen. Tällaisissa ta-
pauksissa, yleisimmissä tapauksissa, näin on. 

Puhemies! Vielä voin todeta, että tämä on tapahtunut valtiosihteeri Hetemäen valmiste-
lussa osana laajempaa kokonaisuutta, [Aino-Kaisa Pekonen: Kuka johtaa hallitusta?] osa-
na kolmikantavalmistelua. Tämä ei ehkä yksimielinen ollut, mutta mielestäni tavoite on
hyvä: nimenomaan saada työhön muun muassa näitä syrjäytyneitä nuoria miehiä, jotka
ovat suuri ongelma Suomessa, mistä tänäänkin pääjohtaja Liikanen puhui.

23.36 Krista Mikkonen vihr (vastauspuheenvuoro): Arvoisa puhemies! Alkuun täytyy
tietysti kiittää näitä muutamia urheita hallituspuolueiden edustajia, jotka täällä salissa nyt
ovat, kun yleensä, kun tästä asiasta on puhuttu, tuo hallituksen puoli salista on ollut varsin
tyhjä. On varsin valitettavaa myös se, että tämä keskustelu käydään aina semmoisena ajan-
kohtana, jolloin normaalisuomalaiset eivät varmasti ole seuraamassa tätä keskustelua eikä
mediaakaan tunnu kovasti kiinnostavan. [Kristiina Salonen: Yön pimeinä tunteina!] Siinä
mielessä oli ihan hyvä, että tämä silloin ensimmäisessä käsittelyssä laitettiin pöydälle ja
keskustelua jatkettiin sitten maanantaina ihan päiväsaikaan.

Mutta itse asiaan: niin kuin tässä on monesti tullut esiin, kyllähän tämä malli on todel-
lakin kaikkea muuta kuin aktiivimalli, koska tässä tulee eteen tilanteita, että ihminen ei itse
pysty vaikuttamaan siihen, että hänen työttömyysturvaansa alennetaan. Riippumatta siitä,
kuinka aktiivisesti hän hakee töitä, [Puhemies koputtaa] ja riippumatta siitä, mitä hän te-
kee, [Puhemies koputtaa] joku muu määrittelee sen aktiivisuuden ja vie rahat.

23.37 Li Andersson vas (vastauspuheenvuoro): Arvoisa puhemies! Tämä parannus, jo-
hon edustaja Ala-Nissilä viittaa, eli omavastuupäivien määrän vähentäminen kahdella on
siis hallituksen itse tekemä leikkaus ja heikennys, jonka te nyt perutte. Eli näiden osalta pa-
lataan siihen tilanteeseen, mikä oli silloin, kun tämä hallitus aloitti toimintansa. Jos paran-
nukset, joita te hehkutatte, ovat tätä luokkaa, niin se kertoo kyllä aika paljon tämän halli-
tuksen poliittisesta linjasta, mitä työttömien toimeentuloon tulee.
6



Pöytäkirjan asiakohta PTK 144/2017 vp
Minä en myöskään aio kiittää hallituspuolueiden edustajia siitä, että he ovat täällä pai-
kan päällä. Minusta se on vähintä, mitä teidän pitää tehdä suomalaisille työttömille tällai-
sessa tilanteessa, jolloin tuodaan historiallisen heikosti perusteltu ja historiallisen epäoi-
keudenmukainen leikkaus, joka tulee kohdistumaan joka ikiseen ja vaikuttamaan joka iki-
sen työttömän työnhakijan asemaan tässä maassa. Vähin, mitä voi edellyttää, on se, että
hallituspuolueiden edustajilla on tarpeeksi kanttia olla täällä puolustamassa tässä esitystä,
olkoon sitten iltapäivä tai yö.

Ensimmäinen varapuhemies Mauri Pekkarinen: Arvoisat edustajat, nyt yritettäisiin
mennä eteenpäin sillä tavalla, että myöntäisin vielä vastauspuheenvuorot tässä keskuste-
lussa edustajille Ojala-Niemelä, Järvinen, Rehn-Kivi, Tanus ja sitten tämän keskustelun
tässä vaiheessa avannut edustaja Juvonen. Jos nämä vastauspuheenvuorot riittäisivät tässä
vaiheessa, niin sitten siirryttäisiin puhujalistaan. Kutakuinkin kaikki tässä paikalla olevat
edustajat ovat tuolla puheenvuorolistalla pyytämässä puheenvuoroja. [Krista Kiurun väli-
huuto] — Ja seuraava vastauspuheenvuoro, edustaja Ojala-Niemelä.

23.38 Johanna Ojala-Niemelä sd (vastauspuheenvuoro): Arvoisa herra puhemies! Oli-
sin myös edustaja Ala-Nissilälle todennut, että te itse nostitte näitten omavastuupäivien
osuuden viidestä seitsemään päivään ja nyt laskette sen takaisin viiteen ja hurskastelette
täällä, kuinka on tehty parannus ikään kuin aikaan. Oikea silmänkääntötemppu.

Mutta kyllähän tästä laista on sanottava, että tämä on mitä suurimmassa määrin työttö-
mien kyykyttämistä. Työttömyysturvaa leikataan, jos työtön ei onnistu löytämään töitä, ja
meillä on hyvin erilaiset olosuhteet eri puolilla Suomessa. Työllistymiseen vaikuttavat mo-
net seikat: asuinpaikka, ihmisen ikä ja koulutustaso tai työttömyyden kesto tai meillä tuol-
la syrjäseudulla jopa se, onko käytössä autoa tai ei. Siellä ei myöskään ole työvoimapalve-
luita tarjolla siinä määrin kuin kasvukeskuksissa, ja tätä asiaa tämä malli ei todellakaan rat-
kaise. Tässä ei voi puhua aktiivimallista vaan passiivimallista.

23.40 Veronica Rehn-Kivi r (vastauspuheenvuoro): Arvoisa puhemies! Hallitus haluaa
lakiesityksellä lisätä työnhakijoiden aktiivisuutta ja nostaa työllisyyttä ja ehkäistä työttö-
myyden pitkittymistä, mutta tämä esitetty aktiivimalli ei ole kyllä oikea tie. Niin kuin tääl-
lä on todettu, tämä järjestelmä kohtelisi työttömiä todella epäoikeudenmukaisesti. Byro-
kratia tulee varmasti lisääntymään, ja viranomaisten työmäärä tulee kasvamaan.

Värderade talman! SFP föreslår i sin egen alternativa budget, skuggbudget, mycket bättre
metoder för att förbättra sysselsättningen, och framför allt för att minska på ungdomsar-
betslösheten. Därför understöder jag förkastande av den här lagen enligt de argument jag
har nämnt i min reservation.

23.40 Heli Järvinen vihr (vastauspuheenvuoro): Arvoisa puhemies! Tämä aktiivimalli
on erityisen raadollinen kaikille niille aktiivisille työttömille, jotka tekevät jopa kymmenit-
täin työhakemuksia saamatta kuitenkaan työpaikkaa. Tämä on erityisen raadollinen kaikil-
le niille työttömille, joilla on elämänhallinnan ongelmia, päihdeongelmia tai muita ongel-
mia, jotka pitävät huolen siitä, että he eivät tule saamaan mitään työpaikkaa. Tämä on kerta
kaikkiaan simputtava, pomputtava ja kyykyttävä, ja samaan aikaan, edustajat Ala-Nissilä,
Hakanen ja Pylväs, teidän eduskuntaryhmänne pääsihteeri kirjoittaa avoimella Facebook-
7



Pöytäkirjan asiakohta PTK 144/2017 vp
sivulla, että tämä on ihmisistä välittämistä. Jaatteko tämän ajattelumallin oman eduskunta-
ryhmänne pääsihteerin kanssa? "Tämä on ihmisistä välittämistä." Minusta tämä on kaik-
kea muuta.

Ensimmäinen varapuhemies Mauri Pekkarinen: Myönnän vielä ennen edustaja Juvo-
sen puheenvuoroa puheenvuoron edustaja Krista Kiurulle. Sitten Juvonen ja sitten puhuja-
listaan.

23.42 Krista Kiuru sd (vastauspuheenvuoro): Arvoisa puhemies! Pyysin alun perin vas-
tauspuheenvuoron siksi, että on kuitenkin muistettava, että tämä hallitus, johon perussuo-
malaisetkin kuuluivat vielä joitakin aikoja sitten, ensin vei työttömien päivät, sen jälkeen
indeksit ja nyt ihmisarvonkin. Siltä osin yhdyn siihen näkökulmaan, jota perustuslakivalio-
kunta esitti, että ei missään tapauksessa voi katsoa, että tämä ehdotus olisi ongelmaton.
Tältä osin perustuslakivaliokunta nimenomaan totesi, että palveluiden riittävää tarjontaa ei
pystytä takaamaan, ja silloin kyllä on käsittämätöntä vaatia työttömiltä sitä, että he olisivat
tämäntyyppisen aktiivimallin piirissä. Tämä on passiivimalli, tätä pitää ehdottomasti vas-
tustaa. Minusta on käsittämätöntä, että tätä pidetään välittämisenä ja huolenpitona. Tämä
on kaikkea muuta kuin sitä, ja käsittämätöntä on myös se, että hallituspuolueet kävelivät
lainvalmistelun yhteydessä perustuslakivaliokunnan yli, taas, ja esittävät näin käsittämä-
töntä ja kohtuutonta [Puhemies koputtaa] mallia.

23.43 Arja Juvonen ps (vastauspuheenvuoro): Arvoisa herra puhemies! Eduskuntaryh-
mä ei ole koskaan hyväksynyt tätä mallia silloin, kun perussuomalaiset olivat hallitukses-
sa. Kun itse olin siellä hallitusneuvotteluissa, niin muun muassa hoitajamitoitus oli siellä
omalla pöydälläni. Vastustin sitä siellä neuvotteluissa, vastustin sitä myös täällä eduskun-
nassa, ja saimme sen myös peruttua.

Ei ole mitään ihmeellistä siinä, että hallituksen esityksiä perutaan. Te olitte itse viime
kaudella hallituksessa ja olitte tuomassa kotihoidon tuen pakkojaon. Kotihoidon tuen pak-
kojakamisen olitte tuomassa, mutta mitä te teitte? Te peruitte sen. [Vasemmalta: Miten se
tähän liittyy ?] — Samalla tavalla me vastustamme tätä huonoa esitystä. Tekin vastustitte
huonoa esitystä, kun olitte kuunnelleet asiantuntijalausunnot. — Me olemme kuulleet
asiantuntijalausunnot [Välihuutoja — Puhemies koputtaa] ja olemme todenneet, että tämä
on huono esitys ja sitä pitää vastustaa — huono esitys, ja sitä pitää vastustaa. Elikkä ei ole
mitään uutta siinä, että kun kuulee asiantuntijalausunnot, niin silloin niihin tartutaan kiinni
ja silloin vastustetaan. Elikkä te teitte ihan saman jutun: te veditte esityksen pois, kun huo-
masitte, että oli huono esitys. [Puhemies koputtaa] Me emme ole nyt hallituksessa, me
olemme oppositiossa ja vastustamme tätä.

Ensimmäinen varapuhemies Mauri Pekkarinen: Ja nyt siirrytään puhujalistaan.

23.44 Mika Niikko ps: Arvoisa herra puhemies! Sen verran vielä täytyy palata äskeiseen
debattiin, että edustaja Kiuru, eivät täällä perussuomalaiset puolusta hallituksen huonoja
esityksiä. Kuten äsken edustaja Juvonen kertoi, kyllähän me olemme vääntäneet siihen asti
näitä hallituksen esityksiä vastaan, kun meidän puolue oli vielä yhtenäinen, ja tämä on se
lopputulos. Kun liikaa väännetään, niin poikki menee.
8



Pöytäkirjan asiakohta PTK 144/2017 vp
Mutta rehellisesti katsoen onhan se johdonmukaista vastuullisen päättäjän vastustaa sel-
laista hallituksen esitystä, joka jälleen kerran karahtaa perustuslain kivikulmaan ja karik-
koon. Tämä hallitus ei ota oppiakseen: samana päivänä keskustellaan kaksi kertaa hallituk-
sen esityksestä, jossa perustuslakivaliokunta kiinnittää huomiota siihen, että hallituksen
esitys on eriarvoistava tai jollain muulla tavalla jotain ihmisryhmää syrjivä. Ja kun yksilö-
kohtaista harkintaa ei edes haluttu tarjouksesta huolimatta huomioida, niin en yhtään ih-
mettele sitä, että hallituksen joukot pakenevat täältä paikalta, kun oppositio alkaa puhu-
maan perustuslain näkökulmasta tästä asiasta. Täällä ei muuten tällä hetkellä taida olla yh-
tään hallituksen jäsentä paikalla. [Vasemmalta: Pakenivat!]

Arvoisa puhemies! Tässä vaiheessa täytyy kannattaa edustaja Juvosen lausumaehdotus-
ta, sekä kannatan tässä vaiheessa myös edustaja Juvosen esittämää hylkäystä.

Perussuomalaiset olisivat toivoneet, että silloinen meidän oma työministerimme olisi ot-
tanut sen palautteen vastaan, mitä tuli eduskuntaryhmään ja meille kansanedustajillekin
paljon, kun tätä lakiesitystä alettiin julkisuudessa viemään eteenpäin. Ne pienet signaalit
olisivat voineet korjata tämän hallituksen esityksen vielä paremmaksi. Itse ymmärrän hen-
kilökohtaisesti sen, että työtön työntekijä pitää saada eri tavoilla motivoitua ja kannustet-
tua työn tekemiseen ja työelämään takaisin. Itse olen sitä mieltä henkilökohtaisesti, että on
hyvä olla olemassa työvoimatoimistossa tällaisia eri aikajaksoina olevia haastatteluja, jois-
sa pyritään löytämään se polku takaisin työelämään. Eri asia tietenkin on se, että ei osata
tehdä eroa työttömien välillä, jos on olemassa vajaakuntoisuutta, jopa vammaisuutta, ja
monia muita sellaisia puutteita, jotka estävät sen työpaikan vastaanottamisen tai työpaikan
saamisen muun muassa asumispaikasta johtuen.

Näin ollen on hyvin luonnollista, että kun hallitus ei esitystään paranna, niin oppositio
yhdessä esittää sen hallituksen esityksen hylkäämistä.

23.47 Li Andersson vas: Arvoisa puhemies! Ensin liittyen tähän edustaja Niikon puheen-
vuoroon ja perussuomalaisten kritiikkiin tätä mallia kohtaan sanotaan nyt näin, että toki,
kuten edustaja Filatov totesi, on aina hyvä, jos tulee parempiin ajatuksiin, kun saa tutustua
asiantuntijapalautteeseen ja kritiikkiin, mutta kyllä tätä persujen työttömiin kohdistuvan
leikkauskritiikin tehoa vie aika lailla se, että te olitte valmiita hyväksymään useita esityk-
siä ja leikkauksia, jotka kohdistuivat työttömiin silloin, kun te vielä olitte hallituksessa,
vaikka teillä nyt oli mahdollisuus sitten kääntää kelkkaa, mitä tähän esitykseen tulee. [Arja
Juvonen: Niin tekin lähditte viime kaudella kesken pois!] Luulen, että suomalaiset työttö-
mät ja pienituloiset arvostaisivat sitä, jos joskus olisi sellaisia puolueita hallituksessa, joil-
la riittäisi kanttia puolustaa pienituloisten asemaa ollessaan hallituksessa eikä vain opposi-
tiossa. 

Mutta, arvoisa puhemies, olemme varmasti kaikki edustaja Kiljusen tavoin saaneet näi-
tä kymmeniä ja kymmeniä sähköposteja suomalaisilta, jotka vetoavat kansanedustajiin sen
puolesta, että tämä epäoikeudenmukainen ja epäinhimillinen esitys peruttaisiin. On äärim-
mäisen surullista, että tässä salissa tänään, taas kerran, ei ole ketään hallituksesta vastaa-
massa näiden kansalaisten huoliin ja vetoomuksiin. Näissä palautteissa ja ihmisten kerto-
muksissa on ollut paljon tärkeää asiaa siitä, miten lannistavalta ja myöskin turhauttavalta
työttömyys tuntuu silloin, kun se sattuu kohdalle. Monet kirjoittavat myöskin siitä, miten
pahalta tuntuu, kun työttömiä syyllistetään työttömyydestä kaikkien niiden työttömyyteen
liittyvien huolien ja tämän turhautumisen lisäksi ja kun he sitten joutuvat vielä lukemaan
lehdestä ja kuuntelemaan telkkarilähetystä eduskunnasta, jossa kansanedustajat keskuste-
9



Pöytäkirjan asiakohta PTK 144/2017 vp
levat siitä, kuinka työtä kyllä löytyy jokaiselle työttömälle, jos he vain jaksaisivat niitä töi-
tä hakea ja haluaisivat niitä tehdä. Ymmärrän täysin, että se tuntuu monesta epäinhimilli-
seltä ja syyllistävältä.

Mutta tämä esitys työttömyysturvaleikkurista mielestäni paljastaa myös paljon hallituk-
sen ihmiskuvasta ja ihmiskäsityksestä. Me olemme tämänkin illan aikana keskustelleet
monta tuntia alkoholilainsäädännön liberalisoimisesta, ja siinä yhteydessä kokoomuslaiset
ja monet keskustalaisetkin puhuvat kovaan ääneen normien purkamisen tärkeydestä ja sii-
tä, kuinka pitää välttää kaikkea turhaa kontrollia ja viranomaisholhousta. Tämänkaltaisista
puheista ei ole varjoakaan jäljellä silloin, kun puhe siirtyy työttömien toimeentuloon ja
suomalaisiin pienituloisiin ja heidän asemaansa. Silloin hallituspuolueiden edustajilta
unohtuvat kokonaan puheet siitä, kuinka pitää luottaa yksilöihin ja kansalaisiin, ja kaikki
hallituksen kauniit ajatukset vapausihanteiden edistämisestä. Sen sijaan, kun kyse on työt-
tömistä, kannatetaan keppiä, kontrollia, rangaistuksia ja holhouksen lisäämistä, mistä täs-
sä esityksessä käytännössä on kyse. Tämä osoittaa, miten ihmiskäsitys muuttuu sen mu-
kaan, onko kyse suuri- vai pienituloisista, ja norminpurku on tässä maassa toisin sanoen
vain keskiluokan etuoikeus.

Tämän lakiesityksen käsittelyn yhteydessä on käytetty monta erittäin hyvää ja perustel-
tua puheenvuoroa tämän esityksen ja mallin sisällöllisistä epäkohdista. Kiteytetysti ihmi-
siä siis rangaistaan perustuen sellaisiin tekijöihin, joihin he eivät itse voi vaikuttaa. Minä
ajattelen myöskin niin, että jotta tätä esitystä edes jollain tasolla voisi puolustaa, niin sil-
loin pitäisi olla sitä mieltä, että joka ikiselle työttömälle työnhakijalle koko Suomessa, riip-
pumatta kyseisen henkilön työkokemuksesta, koulutustaustasta, iästä tai kotipaikkakun-
nasta, taatusti löytyy työpaikka tai paikka työllistymistä edistävissä palveluissa ja vielä
säännöllisin väliajoin toistuvalla tavalla.

Mielestäni olisi ollut työministeri Jari Lindströmin velvollisuus olla täällä vastaamassa
niille sadoilletuhansille työttömille työnhakijoille, jotka tästä maasta löytyvät, onko hän
henkilökohtaisesti valmis väittämään, että näitä työpaikkoja tai paikkoja työllistymistä
edistävissä palveluissa riittää joka ikiselle niitä tarvitsevalle tässä maassa. Jos hän ei olisi
ollut siihen valmis, niin silloin hänen velvollisuutensa ministerinä tässä hallituksessa
myöskin olisi ollut vetää tämä mielestäni häpeällisen surkea esitys pois. 

23.53 Aino-Kaisa Pekonen vas: Arvoisa puhemies! Tämä on vakava asia. Olen saanut lä-
hes sata sähköpostia kansalaisilta viikonlopun ja vielä tämänkin päivän aikana koskien tätä
käsittämätöntä aktiivimallia, jota hallitus on nyt eduskunnalle esittänyt ja jonka hallitus-
puolueet ovat jo hyväksyneet. Ihmiset ovat vedonneet meihin kansanedustajiin, jotta me
ymmärtäisimme kansalaisten hädän ja tekisimme nyt inhimillisen ratkaisun ja peruisimme
vielä tämän sydämettömän päätöksen. Vetoan teihin, hallituspuolueen edustajat — edusta-
ja Pirttilahti. [Naurua]

Hyvät kollegat, täällä salissa on todettu jo useaan kertaan, kuinka epäoikeudenmukai-
nen, epäinhimillinen ja perustuslaillisestikin kyseenalainen tämä esitys on. Ei ole työttö-
män vika, jos työtä ei ole. Tämä malli asettaa ihmiset hyvin epätasa-arvoiseen asemaan
keskenään. Hallituksen työllisyystoimiin kuuluva aktiivimalli kohdistuu erityisesti työttö-
miin, joiden ulottuvilla ei ole erilaisia työllistymismahdollisuuksia tai edes työllistymistä
edistäviä palveluita. Aktiivimalli ei huomioi esimerkiksi ikääntyneitä työttömiä, lisäpäivil-
lä olevia eikä myöskään vaikkapa kausityöntekijöitä, jotka työllistyvät työn luonteesta joh-
tuen vain osan vuotta. Lisäksi kansalaisilla ei ole yhdenvertaisia mahdollisuuksia työllis-
10



Pöytäkirjan asiakohta PTK 144/2017 vp
tyä aktiivimallin vaatimalla tavalla joka puolella Suomea. Aivan varmasti työllistyminen
on helpompaa täällä pääkaupunkiseudulla kuin vaikkapa Kainuussa. Kyseessähän on siis
yksinkertaisesti työttömyysturvamenojen leikkaus 4,65 prosentilla, mutta kohdentuminen
tulee sattumaan kipeästi juuri niihin työttömien ryhmiin, jotka ovat muutenkin vaikeuksis-
sa työllistyä.

Arvoisa puhemies! Perustuslakivaliokunta on lausunnossaan esittänyt, ettei etuutta alen-
nettaisi, jos työnhakija ei ole onnistunut työllistymään taikka pääsemään työllistymistä
edistävään palveluun hänestä itsestään riippumattomista syistä. Mutta tämä lausunto si-
vuutettiin täysin. Tämän illan aikana tämä on jo toinen hallituksen esitys, joka on perustus-
laillisesti kyseenalainen esitys, ja minusta se on kyllä äärimmäisen huonoa lainsäädäntöä.
[Mika Kari: Vakavaa puhetta!] Tämä on erittäin vakava asia, ja toivon, että me suhtaudum-
me tähän asiaan sillä vakavuudella.

Arvoisa puhemies! Kannatan edustaja Kiljusen esitystä tämän lain hylkäämisestä.

23.56 Jari Myllykoski vas: Arvoisa herra puhemies! Arvostettu edustaja Pirttilahti, hie-
noa, että hallituspuolueitten edustajista joku on täällä läsnä. — Me päätämme huomenna
työttömyysturvan niin sanotusta aktiivimallista, joka leikkaa automaattisesti 4,65 prosent-
tia työttömyysetuudesta kaikilta työttömiltä, jotka eivät onnistu 65 päivän tarkastelujaksol-
la löytämään työtä tai pääsemään työllistymistä edistäviin palveluihin. Hallitus on jo aiem-
min heikentänyt työttömyysturvaa, siis sitä alennetaan edelleen rangaistuksena siitä, jos
työtön ei onnistu löytämään työtä — ei onnistu löytämään työtä, aivan kuin se olisi onnen
arpapeliä, sillä tässä on juuri se, että niin monet, lukemattomat työttömät hakevat aktiivi-
sesti töitä ja siitä huolimatta heitä katsotaan niin kuin he olisivat laiskoja, saamattomia ja
työhön haluttomia. Tämä on se epäinhimillinen osuus tässä koko esityksessä.

On pakko sanoa, että kuten perustuslakivaliokunnan lausunnossakin käy ilmi, malli
asettaa ihmiset räikeästi eriarvoiseen asemaan erityisesti sen suhteen, kuinka työpaikkoja
tai palveluita on tarjolla eri alueilla ja paikkakunnilla. Valiokunnan mukaan ei ole kohtuul-
lista, ettei työtön voi omilla toimillaan välttyä sanktioilta, vaan ne seuraavat automaattises-
ti riippumatta siitä, kuinka aktiivisesti työtä on haettu. On oltava surullinen siitä, että ne mi-
nisterit, jotka ovat itse kokeneet työttömyyden, voivat olla esittelemässä tällaista mallia. Ei
ole montakaan kuukautta siitä, kun ollaan todettu ministeri Lindströmin tavoin, että ei voi
olla kohtuullista — mutta nyt se näyttää olevan kohtuullista. 

Olen vakuuttunut, että suomalainen työtön ei halua olla työtön vaan haluaa töihin. Oli-
sin toivonut hallitukselta ja erityisesti itsekin työttömyyden kokeneilta ministereiltä niitä
toimia, joilla työllistymisen esteitä voidaan purkaa. Meidän tulisi purkaa kannustinloukku-
ja ja joustavoittaa sosiaaliturvajärjestelmää siten, että työn vastaanottaminen on nykyistä
helpompaa. Työttömien rankaisemiseen perustuvan aktiivimallin työllisyysvaikutukset
taas ovat valiokunnassa kuultujen talousasiantuntijoidenkin mukaan kyseenalaiset.

Arvoisa puhemies! On mahdotonta olla hyväksymässä tätä mallia. Meillä ei tule olla
mahdollisuutta sellaisiin ihmiskokeisiin jo ennestään köyhyydessä elävien työttömien ja
heidän lastensa perustoimeentulon kustannuksella. Tiedämme jo etukäteen, että töitä ja
palveluita ei ole tarjolla kaikille, jolloin ei voi olla oikein rangaista niiden puutteesta niitä
ihmisiä, jotka siihen loukkuun joutuvat. Selvä, terve järki ja inhimillisyys velvoittavat mei-
tä äänestämään huomenna aktiivimallia vastaan.
11



Pöytäkirjan asiakohta PTK 144/2017 vp
0.00 Tarja Filatov sd: Arvoisa puhemies! Aktiivisuus on positiivinen asia. Aktiivinen
työvoimapolitiikka kuuluu pohjoismaiseen ajatteluun, jossa työttömyyden sattuessa valtio
tai kunta auttaa työtöntä selviämään ei vain maksamalla työttömyysturvaa vaan myös aut-
tamalla siinä, että tarjoaa aktiivisesti palveluja, kuten työnvälitystä, koulutusta, tukityötä,
kuntoutusta ja niin edelleen. Suomi on tässä mielessä poikkeus. Meillä puhutaan aktivoin-
nista paljon mutta meillä ei suostuta ymmärtämään, että se vaatii palveluilta paljon enem-
män. Nykyisin iso joukko työttömiä ohjataan esimerkiksi kuntouttavaan työtoimintaan,
vaikka heillä ei siihen ole tarvetta, vain sen vuoksi, että rahaa esimerkiksi palkkatukeen ei
ole.

Samaan aikaan tällä hallituskaudella on ajettu työvoimapoliittista koulutusta voimak-
kaasti alas. Sillä, että koulutus on siirretty osaksi valtionosuusjärjestelmää ja samaan ai-
kaan valtionosuusjärjestelmään on tuotu sellaiset kriteerit, jotka vaikeuttavat ikääntyneem-
män ja jo kerran itselleen ammatin hankkineen kouluttamista, ajetaan itse asiassa meidän
työvoimapoliittinen koulutuksemme kokonaan alas.

Tämä työttömyysturvan aktiivimalli on orwellilaista uuskieltä. Itse asiassa kyse on pas-
siivimallista. Malli vaatii työtöntä löytämään työtä, jotta voi saada työttömyysturvaa. To-
dellakin, työttömän pitää löytää töitä, jotta hän voi saada täyden työttömyysturvan. Tämä
kuulostaa ajatuksenakin niin älyttömältä, että luulisi, että on lukenut väärin. Mutta näin
ikävä kyllä ei ole, vaan laissa lähdetään tästä ajattelusta. Toinen mahdollisuus on se, että
löytää työvoimapoliittisia aktiivitoimia, mutta nuo aktiivitoimet on rajattu siten, että työt-
tömällä ei ole itsellänsä valtaa päättää siitä, pääseekö hän noiden aktiivitoimien piiriin.

Olisi välttämätöntä, jos tämä laki huomenna tulee hyväksytyksi, että hallitus pikaisesti,
ihan yhtä pikaisesti kuin alkoholilaissa on luvattu, valmistelisi tähän lakiin täydentävän
esityksen, jossa lähdettäisiin siitä, että hyväksytään aktiivitoimeksi esimerkiksi vaikkapa
kansalaisopiston kurssille osallistuminen tai se, että toimii jossakin vapaaehtoisjärjestössä.
Tällä hetkellä näin ei ole. Pitää päästä kuntouttavaan työtoimintaan, työkokeiluun, työnha-
kuvalmennukseen, ammatilliseen työvoimapoliittiseen koulutukseen tai omaehtoiseen
koulutukseen. Mutta edes siitä omaehtoisesta koulutuksesta työtön ei päätä itse, vaikka sa-
nana "omaehtoisuus" tarkoittaa sitä, että ikään kuin itse hallitsee sen, mitä tapahtuu.

Valtiolle tämä malli jättää passiivisen leikkaajan roolin, ja siksi tämä on oikeasti passii-
vimalli. Valtion ei tarvitse tarjota työpaikkaa tai muita aktiivitoimia. Filosofia korostaa si-
tä, että valtiolla ei itse asiassa ole vastuuta työttömän auttamisesta, ja tavallaan sitä ajatte-
lua, että työttömyys on ihmisen omaa syytä. Jos työtön kieltäytyy tarjotusta työstä, ei ole
kohtuutonta, että työttömyysturvaa leikataan. Mutta jos työtön ei löydä työtä, on kohtuu-
tonta, että työttömyysturvaa leikataan.

Edellisessä keskustelussa työministeri perusteli tätä lakia sillä, että ikäviä päätöksiä on
tehtävä, mutta ei perustellut mitenkään sitä, miten tämä laki edistää työllistymistä, vaan pe-
rusteli tätä ainoastaan esimerkiksi sillä, että se on osa kymppilistaa, joka on sovittu budjet-
tiriihen yhteydessä, ja tuohon kymppilistaan kuuluu muitakin paketteja. En voi sille mi-
tään, että mieleen tuli ajatus, että ei taida ministeriparka itsekään uskoa tähän hallituksen
malliin. [Mika Kari: Ei taida!] Sosiaali- ja terveysministerin, joka itse asiassa on esittelevä
ministeri tässä asiassa, ainoa vastaus kritiikkiin oli, että pitää kerätä tietoa ja seurata asiaa.
Eipä se taida paljon sellaista työtöntä lohduttaa, jonka työttömyysturvaa leikataan, kun hän
ei ole onnistunut löytämään itsellensä töitä kovasta yrityksestään huolimatta tai ei ole on-
nistunut saamaan aktiivitoimia.
12



Pöytäkirjan asiakohta PTK 144/2017 vp
Tästä tuskasta kertoivat monet niistä ihmisistä, jotka tänne meille kaikille ovat kirjeitä
lähettäneet. Niistä todellakin näkyy se ahdistus, kun ihminen on yrittänyt, yrittänyt ja vielä
kerran yrittänyt mutta ei ole onnistunut saamaan edes niitä lyhytaikaisia keikkatöitä. Tässä
työmarkkinat ovat hyvin erilaiset. Keikkatöitä on aivan erilaista hakea Helsingissä, jos on
terve, suhteellisen nuori ja hyvässä työmarkkina-asemassa kuin jos on vaikkapa Pohjois-
Karjalassa tai pohjoisessa Suomessa, jossa niitä keikkatöitä ei kerta kaikkiaan ole samalla
tavalla tarjolla, ja jos on, niin ne ovat kovaa ammattitaitoa vaativia tehtäviä. Ne ovat silloin
sosiaali- ja terveydenhuollon tehtäviä, eivät sellaisia töitä, joihin itse asiassa kuka tahansa
voisi päästä.

Työttömän oikeusturvan näkökulmasta malli on ongelmallinen, koska työhön pääsystä
päättää työnantaja ja aktiivitoimiin pääsystä TE-toimisto, ei siis työtön itse. Kaikki työpai-
kat eivät ole TE-toimistossa tarjolla, ja työtä on monessa paikassa. Mutta tällä hetkellä me
tiedämme, että jopa pitkäaikaistyöttömiä on paljon paljon enemmän kuin TE-toimistoissa
auki olevia työpaikkoja, ja se kertoo kuitenkin siitä vaikeudesta, mitä työn löytämisessä on.

Työllisyyden näkökulmasta on surullista se, että hallitus arvioi itse tämän esityksen li-
säävän toimeentulotukimenoja noin 10 miljoonalla eurolla. Lisäksi nousevat asumistuki-
kulut. Köyhyysasiantuntijoiden mukaan toimeentulotuki on itse asiassa pahimpia työttö-
myysansoja, mihin ihminen voi joutua. Sieltä on vaikea nousta työhön, koska toimeentu-
lotuki leikkautuu tiukasti tulojen kasvaessa pois.

Jos ajattelemme sellaisen ajatusleikin, että keskimääräinen toimeentulotukietuus, jota
saavat toimeentulotukea saavat, on 400 euroa kuukaudessa, niin jos tämän lain seuraukse-
na toimeentulotuelle joutuvat saisivat tuon summan, niin se tarkoittaisi 25 000:ta työtöntä.
Mutta läheskään kaikki eivät saa noin paljoa, jolloin jo tämän lain seurauksena todennä-
köisesti hyvin paljon useampi ihminen joutuu hakemaan toimeentulotuen kautta itsellensä
elantoa. Ikävä kyllä moni työtön joutuu tekemään niin jo ilman tätä lakiakin varsinkin sil-
loin, jos on työmarkkinatuella ja elää yksin, jolloin todennäköistä on, että tämä itse asiassa
ajaa ison joukon työttömiä toimeentulotukiasiakkaiksi ja sitä kautta siihen kaikkein vai-
keimpaan työttömyysansaan, kun kuitenkin hallituksen perusteissa lähdetään siitä, että
tämä ikään kuin aktivoi ja kannustaa ottamaan niitä lyhyitä keikkatöitä vastaan.

Hallitus on viisaasti perunut useita huonosti valmistelemiaan lakeja. Tämä olisi yksi
niistä, joka todellakin ansaitsisi tulla perutuksi vielä ennen sitä huomista äänestystä. Mutta
ikävä kyllä en usko, että niin käy. Jos tämä laki huomenna menee läpi, niin toivon ja ve-
toan hallituspuolueisiin, että te ihan aidosti painostatte hallitusta siihen, että tänne tulee la-
ki, joka mahdollistaa myös niiden pitkäaikaistyöttömien osallistumisen aktiivitoimiin, pää-
syn näihin aktiivitoimiin.

Tähän lakiin on varattu 24 miljoonaa euroa lisää rahaa hallituksen budjettiriihessä, mut-
ta ikävä kyllä sieltä pohjalta on leikattu 20 miljoonaa euroa. 24 miljoonalla olisi saanut
kymmenkuntatuhatta ihmistä aktiivitoimien piiriin, mutta kun rahaa tuli vain 4 miljoonaa,
niin jokainen osaa laskea, että suuri osa niistä ihmisistä, jotka aktiivitoimien kautta joutui-
sivat sen aktiivisuutensa osoittamaan, ei tule niihin pääsemään.

0.09 Krista Kiuru sd: Arvoisa puhemies! Kello käy jo yli kahtatoista, mutta täällä hämä-
rissä me käymme keskustelua vielä hämärämmästä asiasta, kyseessä kun on työttömyys-
turvan leikkaamiseen kohdistuva aktiivimalli. Ensin hallitus leikkasi työttömyysturvan
kestoa, sitten vei indeksikorotukset ja nyt jälleen leikkaa vähintäänkin laskien kolmatta
13



Pöytäkirjan asiakohta PTK 144/2017 vp
kertaa työttömyysturvaa, jos työtön ei löydä työtä. Kyllä tämä esitys on hylättävä, sillä ak-
tiivimalli asettaa työttömät työnhakijat hyvin eriarvoiseen asemaan.

Täällä kuitenkin eduskunnassa hallituspuolueet ajavat esitystä läpi, mutta tätä mallia ei
ole kukaan esittelemässä tai erityisesti perustelemassa, ei edes käymässä asiasta debattia.
Yksi ainoa hallituspuolueen rohkea sissi on paikalla. Näin on, vaikka perustuslakivalio-
kunta on todennut omassa lausunnossaan, että koska työttömällä ei ole omista yrityksis-
tään huolimatta välttämättä mahdollisuutta täyttää lain vaatimaa, ehdotusta ei voi tällöin
pitää perustuslain kannalta ongelmattomana. Perustuslakivaliokunta toteaakin lausunnos-
saan, että koska työttömällä ei ole omista yrityksistään huolimatta välttämättä mahdolli-
suutta täyttää lain vaatimaa, silloin pitäisi varmistaa se, että työtön voi taata joillakin muil-
la keinoin oman aktiivisuutensa. Siis käytännössä perustuslakivaliokunta esitti, että mikäli
palveluiden riittävää tarjontaa ei pystytä takaamaan, tulisi työttömien voida osoittaa aktii-
visuutensa muillakin kuin esitetyillä tavoilla. Tämä perustuslakivaliokunnan kannanotto
kaikui kuin kuuroille korville, sillä tosiasiassa sosiaali- ja terveysvaliokunnan hallituspuo-
lueiden kansanedustajat päättivät tästä huolimatta, että ei tämä nyt niin ongelmallinen ole.
Ja lopputuloksena malli on täällä nyt toisessa käsittelyssä.

Arvoisa puhemies! SDP esittää aktiivimallin hylkäämistä. Malli eriarvoistaa ja köyhdyt-
tää työttömiä. Kyllä työttömät ovat istuneet jo aivan tarpeeksi kuumilla kivillä — hallitus
kun leikkasi työttömien turvaa viimeksi vuoden alussa. Siltä osin on hyvä todeta, että tämä
malli ajaa myös eri puolilla asuvat työttömät hyvin erilaiseen asemaan.

Työttömien työllisyysmahdollisuuksissa on toki muitakin kuin asuinpaikkaan liittyviä
eroja. Ihmisten ikä, koulutustaso tai esimerkiksi työttömyyden kesto vaikuttavat kaikki sii-
hen, kuinka aktiivinen on. Malli rankaisee eniten heitä, joilla on heikoimmat työllistymis-
mahdollisuudet eikä välttämättä aivan samanlaista pääsyä palveluihin. Siksi ensisijaiseksi
tarkoitetun työttömyysturvan leikkaaminen voi tosiasiassa johtaa tilanteeseen, jossa ihmi-
nen päätyy viimesijaisen toimeentulon piiriin, siis toimeentulotuen piiriin. Hallituksen esi-
tyksessä tämä myönnetään, sillä esityksessä todetaan, että toimeentulotukimenot kasvavat
noin 10 miljoonalla eurolla — ajatelkaa, noin 10 miljoonalla eurolla — ja asumismenoihin
tulee 4 miljoonan euron kululisäys.

Siinä samassa, kun hallitus on jo leikannut merkittävästi työllisyyden hoidon resursseja,
katsotaan, että tämä aktiivisuusmalli olisi sellainen, josta kannattaa vielä maksaa lisää, jot-
ta voisi aktivoida työttömiä. Selitys ontuu, sillä tosiasiassa tästä aktiivimallista uhkaa tulla
passiivimalli. Yhteiskunta ei tule auttamaan vaan tosiasiassa rankaisemaan työttömiä. Jos
työtön ei pysty täyttämään velvoitteita, hän joutuu rangaistavaksi. Omalla aktiivisuudella
ei ole merkitystä, eikä yhteiskunnalla ole riittäviä palveluita tai edes tällä hallituksella ha-
lua satsata riittäviin palveluihin, jotta yhteiskunnassa autettaisiin silloin, kun ei työtä omil-
la keinoin ole mahdollista saada. Tältä osin pidämme tätä esitystä sellaisena, joka on hy-
lättävä, sillä aktiivimalli ajaa työttömät työnhakijat hyvin eriarvoiseen asemaan.

Arvoisa puhemies! On todettava lopuksi, että poliittisten lehmänkauppojen ja erityyp-
pisten sopimusten kautta on ikävä perustella mallia, joka käy niin paljon ihmisten ihmisar-
von päälle. Ajatelkaa: ensin vietiin päivät, sen jälkeen indeksit ja nyt vielä ihmisarvokin.
Kyllä välittäminen on niin kova juttu, että vähintään perustuslakivaliokunnan kannanoton
jälkeen hallituksen olisi pitänyt arvioida uudelleen, miten tätä mallia voitaisiin muuttaa tai
sitten hylätä, niin kuin SDP on esittänyt.

Ja lopuksi on todettava, että jos tämä on ollut jonkin lehmänkaupan osa eli niin sanotusti
hallituksen sisäisen kymppilistan, työlistan, osa, niin silloin voi jo sanoa, että eikö hallitus-
14



Pöytäkirjan asiakohta PTK 144/2017 vp
puolueiden kannattaisi hävetä. Ei kai sentään ihmisarvoa voi ostaa ja myydä osana muita
lehmänkauppoja. Jos näin kerran on, siltäkin varalta on hyvä vielä loppuun todeta, että
tämä malli pitää hylätä ja noudattaa perustuslakivaliokunnan arviota siitä, että tämä malli
ei ole ongelmaton perustuslain kannalta.

0.16 Sami Savio ps: Arvoisa puhemies! Käsittelemme jälleen työttömyysturvan aktiivi-
mallia ja keskustelemme siitä näin iltamyöhään, ja taas paikalla on vain kaksi hallituspuo-
lueiden edustajaa, kuten tässä ensimmäisen käsittelyn ensimmäisessäkin osassa heitä oli
hyvin vähän, silloin vain yksi kerrallaan. [Välihuutoja sosiaalidemokraattien ryhmästä]
Toki täytyy todeta, että toinen heistä on jälleen edustaja Rydman, joka oli ajoittain paikalla
myös ensimmäisessä käsittelyssä, joten kiitokset hänelle aktiivisuudesta.

Arvoisa puhemies! Kymmenettuhannet suomalaiset työttömät joutuvat kärsimään rajus-
ti, jos tämä työttömyysturvan aktiivimalli tulee voimaan. Pienituloiselle muutaman kym-
pin menetys kuukaudessa on todella iso raha, ja tämä malli kuvastaa liiankin hyvin halli-
tuksen jääkylmää ja epäinhimillistä linjaa. Perussuomalaiset eivät voi missään tapauksessa
hyväksyä aktiivimallia.

Työministeri Lindström totesi viime torstaina Huomenta Suomen haastattelussa, että
hallitus saattaa vielä joutua korjaamaan tätä aktiivimallia. Ministeri Lindström jopa myön-
si aktiivimallin rankaisevan työtöntä työnhaussa epäonnistumisesta. Erityisen vakava on-
gelma tässä aktiivimallissa on se, että esityksessä ei velvoiteta työvoimaviranomaisia tar-
joamaan työttömälle töitä tai muita aktivointitoimia, joiden avulla työtön voisi välttyä työt-
tömyysetuuteensa kohdistuvista leikkauksista.

Arvoisa puhemies! Työttömän on onnistuttava työnhaussa, jotta hän voisi säilyttää työt-
tömyyskorvauksensa edes entisellä tasolla. Muussa tapauksessa leikkuri iskee. Ja työmi-
nisteri Lindström myönsi itsekin sekä Huomenta Suomessa että täällä kyselytunnilla pe-
russuomalaisten asiaa kysyessä, että tämä malli ei ole loppuun asti harkittu mutta hän on
pakon edessä tuonut sen eduskuntaan. Tämä kaikki kuulostaa perin juurin omituiselta,
mutta näyttää siltä, että hallituksen logiikka on sellaista.

Arvoisa puhemies! Hallituksen taholta on kuultu viime aikoina myös työehtojen heiken-
tämistä koskevia vaatimuksia. Kokoomuksen valtiovarainministeri Petteri Orpo sanoi Ta-
louselämän haastattelussa 8. joulukuuta, että työntekijän palkka voisi olla alempi niissä ta-
pauksissa, joissa työntekijän osaamisessa on puutteita. Perussuomalaiset vastustavat anka-
rasti tätä kokoomuksen taholta tullutta vaatimusta. Ministeri Orpon ehdotuksen toteutumi-
nen tarkoittaisi käytännössä yleissitovuuden romuttamista ja halpatyömarkkinoiden syn-
tyä Suomeen. Perussuomalaiset tarjoavat sitä vastoin työllisyydenhoidon lääkkeeksi kan-
nusteita, koulutusta ja erityisesti pienimpien yritysten toimintaedellytysten parantamista.

Arvoisa puhemies! Työttömille on tarjottava lisäkoulutusta niille aloille, joilla työvoi-
maa tarvitaan. Myös kohtuulliset tuloveronalennukset edistävät työllistymistä, ja kannus-
tammekin hallitusta jatkamaan tuloveronalennusten tiellä. Perussuomalaiset ovat lisäksi
esittäneet vaihtoehtobudjetissaan kokeilua Viron yritysveromallin käyttöönotosta niissä
yrityksissä, jotka palkkaavat lisää henkilökuntaa.

Arvoisa puhemies! Massatyöttömyys ei ole mikään luonnonlaki, ja hyvällä politiikalla
siitä on mahdollista päästä eroon. Tavoitteena kuitenkin tulee olla työttömyyden nujerta-
minen, ei työttömien. Aktiivimalli onkin täysin kohtuuton.

Arvoisa puhemies! Näillä perusteilla kannatan edustaja Juvosen tekemää lain hylkäy-
sesitystä sekä hänen tekemäänsä lausumaehdotusta.
15



Pöytäkirjan asiakohta PTK 144/2017 vp
0.20 Sirpa Paatero sd: Arvoisa rouva puhemies! Tarkistin tilastoja, ja paikkakunta, josta
tulen, on Kotka. Työttömyysprosentti oli tuossa, mistä sain parhaimmat tilastot, heinäkuul-
ta, 18,2, työttömiä 4 400, joista pitkäaikaistyöttömiä reilut 3 000, avoimia työpaikkoja 281
elikkä jokaista työpaikkaa kohden 16 työnhakijaa. [Mika Kari: Aktivoi siinä sitten!] On
varmaan työpaikkoja, jotka ovat piilossa, mutta on varmaan myöskin työttömiä, jotka ovat
piilossa eivätkä näy näissä tilastoissa. Tästä syystä on kohtuuton puhua aktivointimallista.
Palautetta on tullut hyvin paljon, ja tämä koskettaa erityisesti ihmisten kokemuksena ran-
kaisuna vaikeimmin työllistyviä.

Meillä on tilanteita — vaikkapa täällä omassa kotikaupungissanikin, joissa on ongelmia
työnhaussa niihin työpaikkoihinkin, joihin 16 voisi hakea samaan — puutteellisen koulu-
tuksen osalta, pitkään jatkuneen työttömyyden osalta, julkisen liikenteen puuttumisen osal-
ta, ikärasismin osalta, fyysisen tai psyykkisen kunnon osalta tai alueellisista ongelmista
johtuen. Elikkä aina ei ole mahdollista hakea niitä työpaikkoja, jotka siellä TE-keskukses-
sa ovat auki, tai voihan niitä hakea, mutta sitten tullaan siihen malliin, minkä täällä minis-
teri Lindström jo kertaalleen peruutti, että kaikkien on haettava kaikkia työpaikkoja, mutta
sehän todettiin aika mahdottomaksi käytännössä. Myöskään aktiivisuuden osoittaminen
muilla keinoin ei onnistu, sillä leikkaukset työllistämistukitoimiin ovat olleet merkittävät
ja niissä on myöskin alueellisesti aika paljon eroja. Myöskään omatoiminen aktiivisuus ei
onnistu, sillä se vaatii TE-keskuksen päätöksiä. Ei voi siis vain itse ilmoittautua, että minä
olen aktiivisesti kouluttautumassa. Se ei riitä. 

Surullista on huomata, että tässäkään laissa ei ole huomioitu perustuslakivaliokunnan
kantaa, vaan hallituspuolueet ovat kävelleet tämän kannan yli ja äänestäneet sitä vastaan.
Kun perustuslakivaliokunta kirjoittaa, että ehdotusta ei voida pitää perustuslain kannalta
ongelmattomana, olisi se jo iso herätys. Toisaalta perustuslakivaliokunta on edellyttänyt,
että tulisi olla velvoittavaa tarjota kaikille jotakin aktiivista toimenpidettä, jotta tämäntyyp-
pinen lainsäädäntö olisi edes mahdollista. Mutta näitä siis ei ole haluttu tähän lakiesityk-
seen tehdä. 

Varsin merkillinen on myöskin tämä julkisen talouden näkökulma, sillä tämän lain pe-
rusteluissa lukee, että kun työttömyysturvaa leikataan mahdollisesti se lähes 5 prosenttia,
niin se aiheuttaa toimeentulotukimenojen lisäystä. Elikkä siirretään ihmisiä luukulta toisel-
le ja jatketaan ihmisten pompottelua. Ja niin kuin edustaja Filatov tuossa äsken totesi, meil-
lä on aivan liian kokemusta paljon ihmisistä, jotka ovat joutuneet sen viimesijaisen elikkä
toimeentulotuen varaan. Sieltä pois pääseminen on aika työlästä verrattuna siihen, että ol-
laan työttömyysturvan varassa, jossa kuitenkin se aktiivisuus on koko ajan ollut ja aivan
varmaan tulevaisuudessakin on parempi ja sieltä nouseminen vaikkapa lyhyidenkin työjak-
sojen kautta on helpompaa. 

Valiokunta on kirjoittanut lausuman tähän mietinnön loppuun, mutta se on jotenkin su-
rullinen, koska siinä lukee, että seurataan vaikutuksia. Olisin kuvitellut, että vähintäänkin
tässä kohden, kun ei ole otettu huomioon perustuslakivaliokunnan ohjeistusta tähän lain
vahvistamiseen, muuttamiseen, olisi lausumaan kirjoitettu jotenkin niin, että välittömästi
tämän käsittelyn jälkeen tulee toteuttaa ne toimet, jotka perustuslakivaliokunta on edellyt-
tänyt. Mutta sitä vastoin valiokunta kirjoittaa lausumaan, että seurataan tulevaisuudessa, ei
niin, että toimitaan ja tehdään.

Tässä meillä on myöskin ollut keskusteluissa erilaisia aktiivisia toimenpiteitä, ja mainit-
sen tässä kuntakokeilun, joka pitkäaikaistyöttömien osalta on ollut erittäin menestyksekäs,
sillä on saatu hyviä tuloksia. Toivonkin, että maakuntahässäkästä riippumatta tämä kunta-
16



Pöytäkirjan asiakohta PTK 144/2017 vp
kokeilu saa jatkoa, ja toivon, että myöskin tulevaisuudessa kunnat voivat olla mukana työt-
tömien auttamisessa ja parantamassa heidän työkykyään sekä työllistymistään tulevaisuu-
dessa. Ei romuteta siis nyt edes sitä kohtaa taas, mikä tällä hetkellä toimii. 

0.26 Anna Kontula vas: Arvoisa puhemies! Paljon on näiden kolmen keskustelun aikana
puhuttu aktiivimallista, joten totean vain sen, mikä vielä on ehkä sanomatta. Aktiivimalli
on klassinen esimerkki eliitin historiallisesta ennakkoluulosta köyhiä kohtaan, mikä kävi
varsin selvästi esille jatketussa ensimmäisessä käsittelyssä. Köyhät nähdään laiskoina, im-
pulsiivisina ja moraalittomina, ja köyhien oletettu olemuksellinen erilaisuus oikeuttaa
kontrolliin, joka keski- tai yläluokkaan kohdistettuna olisi skandaali.

Laki sinällään on teknisesti epäreilu ja käytännössä epätarkoituksenmukainen, mutta sen
lisäksi se leikkaa ihmisiltä, jotka muutenkin ovat toimeentulominimin rajoilla — ihmisiltä,
joidenka toimeentulo on kymmenesosa kansanedustajan toimeentulosta.

0.27 Heli Järvinen vihr: Arvoisa rouva puhemies! Olen puhunut tämän hallituksen esi-
tyksen aktiivimallista hylkäämiseksi jotakuinkin etuperin, takaperin ja melkein kuperkeik-
koja tehden, kun tuntuu, että mikään ei auta. Pidän tätä itse rankaisumallina, mutta helppo
olisi löytää tästä tie aitoon aktiivimalliin. Se olisi sellainen, jossa kaikille työttömille, jotka
sitä haluavat, tarjottaisiin työllisyyspalveluja. Se olisi sellainen, jossa työllistymiseksi ja
aktiivisuudeksi laskettaisiin omaishoidon ja perhehoidon lisäksi esimerkiksi vapaaehtois-
työ ja talkootyö, ihan niin kuin asiantuntijat tätä lakiesitystä käsitellessään ovat esittäneet.
Aktiivimalli olisi myös sellainen, jossa onnistuessaan ja itse työllistyessään saisi pienen
korotuksen, vaikka sen 4,65 prosenttia, mikä nyt leikataan myös niiltä, jotka ovat todella
aktiivisia, etsivät työtä kaikin voimin, mutta eivät sitä vain löydä.

Tämän lakiesityksen mahdottomuutta kuvaa hyvin se, että tällä hetkellä Suomessa meil-
lä on reilut 270 000 työtöntä ja reilut 30 000 vapaata työpaikkaa. Tämä on vähän sama kuin
yrittäisi jokaisen meidän jalkaan tunkea sitä lasikenkää. Nämä 270 000 työtöntä eivät mi-
tenkään mahdu näihin 30 000 työpaikkaan. Tästä syystä on pakko kannattaa edustaja Kil-
jusen hylkäysesitystä.

Vielä totean sen, minkä monet muutkin. Olemme saaneet paljon viestejä ja kirjeitä. Yksi
surkeimmista on tullut 60 vuotta täyttäneeltä naiselta, joka tekee paljon — on vapaaehtoi-
sena SPR:ssä, Mannerheimin Lastensuojeluliitossa ja niin edelleen — ja kokee työnsä hyö-
dylliseksi, ja siitä huolimatta hallitus aikoo häntäkin rangaista. Missä oli se välittäminen?

0.30 Hanna Halmeenpää vihr: Arvoisa rouva puhemies! Tarvitsemme työvoimapolitiik-
kaa, joka kannustaa ja antaa tukea työnhakijalle. Lannistaminen ja työttömyydestä rankai-
seminen eivät edistä työnhakua. Tällä esitetyllä lainmuutoksella hankaloitetaan entises-
tään usean työtä vailla olevan ihmisen elämäntilannetta, ja monessa perheessä on nyt pal-
jon pelkoa tulevasta. Kansalaispalautetta, jota olemme vastaanottaneet, voi sanoa spontaa-
niksi otokseksi siitä, millaiseksi tämä esitetty malli työttömien keskuudessa koetaan. Siel-
lä on aitoja yksilöllisiä tarinoita siitä, mitä työttömän elämä Suomessa on. Aktiivimalliksi
puhuteltu lakiesitys koetaan suorastaan ihmisoikeuksien vastaiseksi. Tästä ei enää paljon
muuta puutu kuin esitys työttömyyden kriminalisoinnista. 

Esitetty aktiivimalli ei edistä sen enempää valtion kuin työttömienkään etua, se on silk-
kaa kiusantekoa. Työttömyysturvalain muutosta viedään nyt kuitenkin keskustan, kokoo-
muksen ja sinisten äänin eteenpäin. Oppositiossa tätä esitystä ei kannata kukaan, ja miksi-
17



Pöytäkirjan asiakohta PTK 144/2017 vp
pä kannattaisi, aktiivimalli kun tarkoittaa sitä, että työttömälle tulee ensi vuonna, jos tämä
malli toteutuu, käytännössä yksi karenssipäivä kuukaudessa, jos ei pysty osoittamaan ol-
leensa riittävän aktiivinen työhaussa, vaikka olisi työtä yrittänyt saada kaikin keinoin ja
parhaansa mukaan. Jos siitä huolimatta ei onnistu, voidaan työttömyysturvasta leikata 5
prosenttia. Se on paljon pienituloisen ihmisen toimeentulosta. Nimittäin kun työttömyys-
turvasta leikataan, monen ihmisen täytyy turvautua toimeentulotukeen, jolloin ollaankin
viimesijaisen etuuden piirissä. Toimeentulotuessa ei ole edes 300 euron suojaosaa, kuten
työttömyysturvassa tai asumistuessa on. Siksi sitä pidetään köyhyystutkijoiden parissa ai-
van pahimpana mahdollisena köyhyysloukkuna. Se käytännössä estää lyhytaikaisen työn
vastaanottamisen. Aktiivimalli ei huomioi työttömän työmarkkinatilannetta, terveystilan-
netta tai mitään muutakaan tilannetta, ei sitäkään, voiko työtön liikkua työtä hakeakseen tai
onko työhallinnon palveluita hänen kotipaikkakunnallaan tai lähiseudulla ylipäänsä saata-
villa.

Arvoisa puhemies! Mikäli kotikunta on vieläpä leikannut työttömän lapsilta päivähoito-
oikeuden, on aktiiviseksi pyristelemisessä pulmia monin verroin. Näistä seikoista riippu-
matta myös aktiivisesti työtä etsivää työtöntä voidaan jatkossa kuitenkin rangaista, mikäli
hallitus saa asiasta päättää. Jatkossa riittävää aktiivisuutta on hallituksen mukaan viiden
päivän työssä oleminen tai yritystoiminnasta vastaava tulo tai oleminen viisi päivää jos-
sain työnhakuvalmennuksessa, uravalmennuksessa tai niin edelleen 65 päivän aikana.

Ennusteeni vuodelle 2018: Työvoimahallinto ryhtyy järjestämään viisipäiväisiä työttö-
mien aktivointikursseja. Kurssit tulevat kalliiksi, eivätkä ne ole erityisen tehokkaita työl-
listymisen edistämisessä. Kun näillä viiden päivän aktivointikursseilla on sitten noin puo-
let työttömistä, katsotaan tilastoja ja kehutaan, että työttömyys on saatu nujerrettua. Pitäi-
sikö tässä sitten pian toivottaa aktiivista uutta vuotta kaikelle kansalle? En usko. Luulenpa,
että aktiivisuus, mikäli hallituksen esitys toteutuu, on jatkossa paremminkin kirosana, kun
se yhdistetään tähän nöyryytys-, rangaistus-, köyhdytysmalliin, jota esitetty työttömyystur-
valain muutos todellisuudessa on.

Arvoisa puhemies! Työttömällä ei ole varaa valita eikä varaa valittaa, on otettava kaikki
ehdot ja kohtelu vastaan. Työtön on auttamatta heikoimmassa neuvotteluasemassa. Työ-
voimapolitiikka on myös heikoissa kantimissa, mutta meidän tehtävämme, arvoisat edus-
tajakollegat, on muuttaa sitä suuntaan, joka luo mahdollisuuksia, ei poista niitä.

0.34 Pilvi Torsti sd: Arvoisa puhemies! Pyysin puheenvuoron oikeastaan puuttuakseni
lyhyesti kolmeen seikkaan.

Ensin koko kysymys tästä työvoimapolitiikasta — tai työpolitiikasta, niin kuin edeltä-
vän hallituksen työministeri Ihalainen tapasi sanoa. Hän ajoi ajatusta aktiivisesta työpoli-
tiikasta, joka näkee ihmiskuvallisesti aika eri tavalla koko kysymyksen työstä, työllistymi-
sestä, työttömyydestä ja näiden erilaisista välitiloista. Ja kyllä tuntuu siltä, että tämä esitys
on ehkä huippu siinä erilaisuudessaan, jota se ihmiskuvaltaan ja perusteiltaan edustaa suh-
teessa koko tällaiseen ajatteluun, johon pohjoismainen hyvinvointivaltio on työn suhteen ja
työllistymisen suhteen perustunut.

Toinen syy, miksi halusin käyttää lyhyen puheenvuoron, oli vain ilmaista kunnioitukse-
ni niille kymmenille ja sadoille ihmisille, jotka monille meistä ovat todella kirjoittaneet
henkilökohtaisia näkemyksiään, tarinoitaan ja vetoomuksiaan. Ja ehkä merkille pantavaa
on ollut, että ei ole ollut kyse mistään "kopioidaan ja sijoitetaan teksti uudelleen"-viestiket-
juista vaan lukuisista ja lukuisista erillisistä henkilökohtaisista viesteistä, joilla pyritään
18



Pöytäkirjan asiakohta PTK 144/2017 vp
vielä tässä viimeisinä päivinä vetoamaan edustajiin päätöksen muuttumiseksi huomenaa-
muna.

Ja kolmantena asiana: Kuuntelin sitä ensimmäisen käsittelyn toista osaa, jota päivänva-
lossa enemmän käytiin, ja täytyy sanoa, että yllätyin kyllä sitä keskustelua kuunnellessani
siitä, kuinka heikoin tiedoin tästä itse asiasta täällä salissa etenkin hallituspuolueiden jou-
koista käytettiin puheenvuoroja. Ei oikeastaan ollut mitään argumentaatiota itse varsinai-
sen esityksen tueksi, ja ainoana keinona vedottiin mahdollisten ongelmallisten vaikutusten
seurantaan tulevaisuudessa. Ja kun olen itse viime vuosina ollut niin työttömänä, työnan-
tajana kuin yrittäjänäkin, niin todella koen, että tämä keskustelu oli, niin kuin täällä tava-
taan välillä sanoa, todellisuudesta vieraantunutta tavalla, joka varmasti kylmää niin työttö-
miä kuin myöskin monia työnantajia, joten toivotaan, että meillä olisikin huomenna tapah-
tunut jotain yllättävää.

Joka tapauksessa kiitos myöskin niille aktiivisille edustajille, jotka asiaa ovat pitäneet
salissa yllä.

0.36 Mika Kari sd: Arvoisa rouva puhemies! Tämä niin sanottu aktiivimallikäsittely nou-
dattaa, voi sanoa, jo vakiintunutta linjaa. Toissa viikon perjantaina asia tuotiin ensimmäi-
seen käsittelyyn kello 16 alkaneessa istunnossa, joka oli myöhästetty, eduskunnan normaa-
lin työjärjestyksen ulkopuolinen istunto. Sinänsä kyllä on normaalia sekin, että välillä työ-
järjestys muuttuu ja perjantainakin istutaan illasta, mutta nyt jäi kyllä sellainen maku siitä
toissa viikon perjantainkin keskustelusta, että näin vaikea asia hallituksen puolelta halut-
tiin tuoda eduskuntaan normaaliaikataulun ulkopuolisessa istunnossa jo ihan sen takia, että
aikataulut pakottivat valtaosan kansanedustajista lähtemään maakuntaan, mutta myös me-
dia oli pois paikalta, jolloin saatiin syntymään tilanne, jossa vaikea asia tuodaan eduskun-
taan kaikessa hiljaisuudessa ja toivotaan, että se sinne illan hiljaisuuteen myös katoaa.
Mutta ei kadonnut. Tein pöydällepanoesityksen, ja sitä myös kannatettiin. Saimmekin vii-
me maanantaina sitten asian käsittelyyn eduskunnan täysistuntoon päiväsaikaan, ei tällai-
sena ilta-aikana tai yöaikana, jota nyt tällä hetkellä elämme, ja saimme paikalle myös mi-
nisterit ja hallituspuolueidenkin kansanedustajat. Mutta nyt olemme taas illassa ja myöhäi-
sillassa toisen käsittelyn loppua vetämässä. 

Muutama huomio tähän asiakokonaisuuteen:
Oma työhistoriani on pitkäaikaistyöttömien ja vajaakuntoisten ihmisten työkeskuksen

vetäjän toimesta. Ennen eduskuntaa työskentelin kaikkiaan toistakymmentä vuotta pitkä-
aikaistyöttömien, eri-ikäisten, vajaakuntoisten ihmisten kanssa, eikä tuona aikana itselleni
välittynyt sellaista kuvaa, että ihminen olisi työtön asenteestaan, vaan päinvastoin. Usei-
den satojen ihmisten kanssa töitä tehneenä minulle jäi vahva kuva siitä — niin kuin myös
oman työttömyyteni ajoilta 90-luvulta ja yrittäjän ajoilta myös 90-luvulta — että ihmiset
haluavat työllistyä, ihmiset haluavat hankkia rahaa, tehdä ostoksia, käydä kaupassa, tulla
kauppakassin kanssa kotiin, tehdä vaikka ulkomaanmatkoja tai harrastaa, tienata ja elää
elämäänsä täysiarvoisena suomalaisena ihmisenä. Vain pieni osa meistä kanssaihmisistä
hyväksyy työttömyyden elämäntapana. Mutta kun politiikan puolella näistä asioista kes-
kustellaan, tämä kääntyy päälaelleen ja annetaan helposti mielikuva siitä, että nyt tarvitsee
käyttää keppiä, jotta saadaan ihmiset töihin. Mutta näin helppoa se ei kuitenkaan ole, saa-
tikka että se olisi jotenkin oikeudenmukaista, päinvastoin.

Kyseessä on malli, jossa työttömyydestä rangaistaan ja rangaistaan vielä kovalla tavalla
leikkaamalla käytännössä työttömyysetuutta lähes 5 prosentin verran täysin riippumatta
19



Pöytäkirjan asiakohta PTK 144/2017 vp
siitä, onko ihminen itse halukas työllistymään tai aktivoitumaan sillä tavalla kuin hallituk-
sen esityksessä lähdetään. Kyse on siis mallista, joka kohtelee ihmisiä epäoikeudenmukai-
sesti. Myöskään työvoimapalveluita, aktivointipalveluita, ei Suomessa ole joka paikkakun-
nalla tarjota, niin kuin ei ole myöskään työtä. Itsekin tulen vahvan työttömyyden alueelta,
jossa Lahden kaupungin työttömyys on viimeisien vuosien aikana liikkunut siinä 15 ja 18
prosentin välillä, ja meillä on joitain aktiivitoimenpiteitä työttömille tarjota, muttei lähel-
lekään niin paljon kuin niitä käytännössä tarvitsisi.

Tämä lakiesitys kaikkiaan on epäoikeudenmukainen, ja siihen myös perustuslakivalio-
kunta omassa lausunnossaan kiinnitti huomiota. Hämmästelenkin sitä, miksi sosiaali- ja
terveysvaliokunnan puolella ei hallituksen edustajien toimesta tätä lakiesitystä laitettu uu-
delleenvalmisteluun. Perustuslakivaliokunta totesi, että lakiesitystä ei voida pitää ongel-
mattomana, ja se on aika vahvasti sanottu. Tämä lakiesitys kohtelee täysin epäoikeuden-
mukaisesti työttömiä ihmisiä riippumatta heidän omasta halustaan ja huomioimatta alueel-
lisia eroja työvoimapalveluiden saatavuudessa tai työn saatavuudessa.

Näillä perustein kannatan edustaja Kiljusen tekemää hylkäysesitystä.

0.41 Krista Mikkonen vihr: Arvoisa puhemies! Työttömyys ei ole rikos. Silloin siitä ei
myöskään tule rangaista. Nyt tässä esityksessä, tässä niin kutsutussa aktiivimallissa, min-
kä hallitus on tänne tuonut ja haluaa jääräpäisesti viedä läpi, on kyse kuitenkin siitä, että
työtöntä ihmistä voi rangaista siitä, että hän ei ole löytänyt työtä, riippumatta siitä, kuinka
aktiivinen hän on. Huolimatta siitä, että hän tekisi joka päivä lukuisia työhakemuksia, kier-
telisi yrityksiä, soittelisi ja etsisi työtä aktiivisesti, silti voidaan olla tilanteessa, jossa häntä
rangaistaan, kun työtä ei löydy. Sen rangaistuksen voi estää sillä, jos opiskelee omatoimi-
sesti tai osallistuu työvoimapalveluiden tarjoamille kursseille, mutta näitä palveluita ei ole
kaikkialla saatavilla, ja toisaalta työtön ei voi itse päättää sitä, mitä tämä omaehtoinen opis-
kelu on, vaan sen päätöksen tekevät työvoimaviranomaiset, ja näin ollen todellakin voim-
me olla tilanteessa, jossa työtöntä rangaistaan siitä, että hän on työtön, vaikka työttömyys
ei ole rikos.

Kun olin kuuntelemassa viime viikolla selvitystä, missä oltiin tutkittu suomalaisten
nuorten turvallisuudentunnetta, sitä, mistä syntyy kokemus turvallisuudesta, niin hyvin
vahvasti se tulee siitä, että yhteiskunta on tasa-arvoinen ja oikeudenmukainen. Silloin nuo-
ret kokevat elämänsä turvalliseksi. Mutta nämä samat nuoret kokivat myös, kun heiltä ky-
syttiin, että heillä oli semmoinen tunne, että tämä tilanne tulee pahentumaan ja se yhteis-
kunnan oikeudenmukaisuus ja eheys uhkaa murentua. Eikä ole ollenkaan ihme, että tällai-
sia tunteita nuorilla on, kun miettii vaikka tätä lakiesitystä. Tämä on hyvin epäoikeuden-
mukainen eikä kohtele ihmisiä tasa-arvoisesti, kuten pitäisi.

Täällä on ihmetelty paljon sitä, minkälainen on hallituksen ihmiskuva, kun se tuo tällai-
sia esityksiä tänne, ja sitä, että se normien purku, mitä hallitus kovasti on tämän kautensa
aikana pitänyt esillä, ei koske kaikkia vaan se koskee vain niitä hyväosaisia. Ja tässä on kyl-
lä valitettavasti esimerkki siitä, kuinka todellakin näille kaikkein heikko-osaisimmille luo-
daan erilaisia uusia normeja ja sääntöjä, kun samaan aikaan puhutaan siitä, kuinka niitä pi-
täisi purkaa.

Toisaalta minusta on ollut tämän keskustelun aikana hätkähdyttävää huomata siitä ih-
miskuvasta myös se, että tätä on perusteltu niin, että eihän tämä leikkaus ole kuin muuta-
man kympin, niin pieni raha, ja mitä sillä on merkitystä. Kuitenkin me tiedämme, että lu-
kuisille ihmisille sillä on todella paljon arjessa merkitystä, niille, joille jo nyt arjesta sel-
20



Pöytäkirjan asiakohta PTK 144/2017 vp
viytyminen on paikoitellen yhtä taistelua. Jos siinä vielä nipistetään tuloista muutama
kymppi, niin kyllä se näkyy, ja aivan kuten täällä on tullut esiin, niin silloin tiputaan sinne
toimeentulotuen puolelle, mistä on entistä vaikeampi päästä ylös.

Itsekin haluan kiittää niistä lukuisista yhteydenotoista, joita tämän lain osalta olemme
saaneet, niistä arjen tarinoista, niistä todellisen elämän kertomuksista, ja toivoisin kyllä,
että me kansanedustajat olisimme ne kaikki lukeneet huolella ja vakavasti ja oikeasti koh-
danneet ne ihmiset ja sen viestin, mitä he ovat meille halunneet kertoa, sillä meidän tehtä-
vämme täällä on huolehtia siitä, että me kohtelemme kaikkia yhdenmukaisesti ja tasa-ar-
voisesti, ei niin kuin tässä mallissa nyt ollaan tekemässä, että ihminen aivan täysin riippu-
matta siitä, mitä itse tekee, voi joutua tällaisen epäoikeudenmukaisen rangaistuksen koh-
teeksi, johon ei itse voi vaikuttaa.

Tämä on äärimmäisen huono ja epäoikeudenmukainen esitys, ja vihreät eivät voi tätä
millään tavalla kannattaa.

0.47 Satu Taavitsainen sd: Arvoisa puhemies! Hyvät edustajakollegat! Kello on jo kym-
mentä vaille yksi yöllä, ja keskustelemme täällä aivan äärimmäisen tärkeästä asiasta. Oli-
sin toivonut, että täällä olisi ollut hiukan enemmän hallituspuolueitten edustajia paikalla
keskustelemassa. Moni työtön varmasti valvoo öitään aivan samalla tavalla kuin mekin
nyt, mutta he valvovat usein siitä syystä, että se työttömyys aiheuttaa stressiä ja huolta sii-
tä, kuinka saa toimeentulon turvattua perheelleen. Tämän hallituksen tekemät esitykset ei-
vät noita työttömien huolenaiheita ole ainakaan yhtään vähentäneet. 

Otin mukaani vahvistusta. Eduskunnan kirjastosta voi lainata Perusoikeudet-kirjan. Tie-
tenkin harmittelin sitä, että se oli siellä kirjastossa vapaana. Olisin toivonut, että tämä kirja
olisi ollut vaikka työministeri Lindströmin salkussa. Tässä kirjassa nimittäin on niin hyviä
ohjeita, että toivoisin, että niitä tämän keskustelun jälkeen noudatettaisiin, kun tässä tänä il-
tana on todettu jo useaan otteeseen se, että perustuslakivaliokunta on huomauttanut, että
tämä laki ei ole ongelmaton.

Meidän perustuslaissamme on monia kohtia, joissa viitataan työhön ja työllistymiseen.
Yksi tärkeimmistä kohdista siellä on se, jossa sanotaan, että "julkisen vallan on edistettävä
työllisyyttä ja pyrittävä turvaamaan jokaiselle oikeus työhön". Tässä tullaan oikeastaan sii-
hen koko ajatusmalliin, joka tältä hallitukselta on jotenkin niin kuin unohtunut: työttö-
myys ei ole ihmisten vika. Se on seurausta epäonnistuneesta talouspolitiikasta Suomessa ja
koko Euroopassa, mutta missään maassa ei ole saatu aikaan kasvua ja työllisyyttä leikkaa-
malla. Eli leikkaamalla ei ole saatu aikaan missään maassa kasvua ja työllisyyttä. Se ei on-
nistu myöskään Suomessa, vaan päinvastoin, hallituksen tulisi noudattaa Suomen perus-
tuslakia, joka sanoo, että julkisen vallan on edistettävä työllisyyttä ja pyrittävä turvaamaan
jokaiselle oikeus työhön. Siihen löytyy konsteja esimerkiksi keskustelusta, joka tänään
käytiin liikennepolitiikan kohdalla siitä, miten paljon erilaiset liikenneinvestoinnit työllis-
tävät. Niitä hallituksen kannattaisi tehdä enemmän ja työllistää ihmisiä tätä kautta.

Samaten tässä sanotaan, että "julkiselle vallalle on perustuslaissa säädetty yleinen vel-
vollisuus turvata perusoikeuksien ja ihmisoikeuksien toteutuminen". Ja tämä on ollut niis-
sä monissa, monissa sähköposteissa ja paperikirjeissä, joita työttömiltä ihmisiltä on meille
kansanedustajille tullut. Niistä kirjeistä on välittynyt se, että ihmisistä tuntuu, että heiltä on
mennyt heidän ihmisoikeutensa näiden hallituksen esitysten myötä. Ja tämä on, kuulkaa,
aivan järkyttävää. Mikä oikeus hallituksella on aiheuttaa suomalaisille ihmisille semmoi-
nen tunne, että heille ei turvata heidän ihmisoikeuksiaan ja heidän perusoikeuksiaan? Työt-
21



Pöytäkirjan asiakohta PTK 144/2017 vp
tömyysturva on yksi perusoikeus, joka turvataan ihmiselle: jos ei ole työtä, niin pystyy kui-
tenkin tulemaan toimeen Suomessa.

Suomea on myöskin huomautettu EU:n sosiaalisten oikeuksien komiteasta useampaan
otteeseen siitä, että meillä on liian alhaiset perustoimeentulot: työttömyysturva, pienet
eläkkeet, toimeentulotuki. Ne ovat liian alhaisia jo tällä hetkellä. Ihmiset eivät pysty pär-
jäämään ja maksamaan normaaleja arkisia asioita, ruokaa, laskuja, harrastuksia ynnä muu-
ta tällä hetkellä, ja nyt sitten hallitus on vielä leikkaamassa tätä. Elikkä pidän tätä sanaa
"aktiivi" sellaisena sanakikkailuna, nokkelana sanankäänteenä, jonka taakse, niinkin posi-
tiivinen sana kuin aktiivi-sana on, yritetään piilottaa tämä negatiivinen asia. Aktiivimalli
on suoraan sanoen työttömiä kurittava, epäoikeudenmukainen työttömyysturvan leikkaus,
ja se loukkaa todella paljon meidän kansalaisten yhdenvertaisuutta. Ehdottomasti olen sitä
mieltä, että laki on hylättävä, ja jo tässä vaiheessa nyt kannatan edustaja Kiljusen tekemää
esitystä siitä, että tämä laki hylätään.

Täällä jossain vaiheessa sanottiin, että ihmisiä ei saa nujertaa. Taisi olla edustaja Savio,
joka totesi näin. Olen aivan samaa mieltä. Siis meidän tulee yhdessä, eduskuntana, nujer-
taa lama, mutta ei ihmisiä saa nujertaa. Siihen pitäisi kaiken hallituksen politiikan nyt kes-
kittyä. 

Sosiaali- ja terveysvaliokunta kuuli monia asiantuntijoita, ja yksi oli ihan mieleenpainu-
va. Asiantuntija tuli tuolta Kainuun TE-toimistosta, ja minusta siinä lausunnossa oli kaksi
semmoista aika tärkeää asiaa.

Toinen oli se, että jos työttömät työnhakijat ohjautuvat jatkossa yhä enemmän työkokei-
lun piiriin täyttääkseen aktiivisuusvelvoitteen — kun meillähän ei ole tarpeeksi palkkatu-
kipaikkoja, joihin ohjata työttömiä, joten sen takia monet heistä ovat ohjautuneet työkokei-
luihin, joista ei siis saa palkkaa — niin työnantajat saavat tämän myötä merkittävän mää-
rän maksutonta työvoimaa. Tämän voidaan arvioida johtavan työvoiman väärinkäyttöön,
jolloin myöskään hallituksen esityksen tavoite työllisyyden paranemisesta ei toteudu. Tu-
levatpa tässä mieleen nämä kaikki kikyt ja muut, mitä tämä hallitus on esittänyt, joten täl-
lainenkin tausta-ajatus tässä voi tulla meille edustajillekin mieleen: onko todellakin tarkoi-
tuksena ohjata yrityksiin yhä enemmän maksutonta työvoimaa. 

Sitten toinen on tämä — ja ymmärrän hyvin, että Kainuusta tuleva asiantuntija kertoo
huolensa siitä: meillä ovat ihmiset eriarvoisessa asemassa riippuen asuinpaikkakunnastaan
ja siellä olevista mahdollisuuksista työllistyä ja saada palveluita. Elikkä voidaan aivan pe-
rustellusti kysyä, onko kaikilla alueilla Suomessa tarjolla riittävästi työpaikkoja ja työllis-
tämistä edistäviä palveluja ja johtaako tilanne tämän myötä meidän, suomalaisten kansa-
laisten, alueelliseen eriarvoisuuteen. Mielestäni tämä esitys johtaa juuri tuohon, ja on to-
della huolestuttavaa, että kyseessä on keskustajohtoinen hallitus. Minä, joka olen aina ol-
lut punamullan kannattaja — tulen itse harvaan asutulta alueelta Itä-Suomesta — olisin
odottanut, että keskustavetoinen hallitus katsoo, että koko maata pitää kohdella tasa-arvoi-
sesti ja ihmisten yhdenvertaisuutta edistää riippumatta heidän asuinpaikkakunnastaan.

Mielestäni tämä laki pitäisi hylätä ja ruveta oikeasti työllistämään ihmisiä niin, että työl-
lisyysmäärärahoja ohjataan kolmannen sektorin palkkatukeen, ja järjestöjen palkkatuen
käytöstä pitää tämän 3 000 henkilötyövuoden katto poistaa nyt heti, välittömästi.

0.57 Suna Kymäläinen sd: Arvoisa rouva puhemies! Olipa hyvä ja kattava puheenvuoro
edustaja Taavitsaisella tuossa juuri ennen minua.
22



Pöytäkirjan asiakohta PTK 144/2017 vp
Arvoisa puhemies! On tämä surullinen asia, että olemme tässä joulun alla keskustele-
massa näin ankarasta lakiesityksestä, joka rankaisee työttömiä siitä, etteivät he tahtotilas-
taan tai yrityksistään huolimatta ole työtä kolmen kuukauden aikana saaneet. Sähköposteja
on tullut runsaasti varmasti jokaiselle meistä kansanedustajista. Itse olen saanut niitä noin
150 kappaletta, ja kun noita viestejä lukee, niin kyllä se pahalta tuntuu, kun yksinhuoltaja-
äiti kertoo murehtivansa tässä joulun alla, kuinka lapsensa ja perheen kanssa pystytään tuo-
ta joulua viettämään, riittääkö ruokaa vielä ensi vuoden puolella ja tuleeko tämä 5 prosen-
tin sanktio perheelle vielä tämän jo nykyään niin kovin tiukan elämäntilanteen päälle. Vii-
meisin sähköposti itselleni aiheesta tuli 26 minuuttia yli puolenyön, siis tämän päivän ai-
kana, jolloin tulemme vielä aamulla äänestämään tästä asiasta. Vielä, jos on mahdollista,
vetoan hallituksen jäseniin, ettei tässä asiassa lakia hyväksyttäisi.

Viime viikkoina olemme paljon keskustelleet eriarvoisuudesta, ja itsenäisyyspäivän jäl-
keen meillä oli näinä yön pimeinä tunteina täällä värikäskin keskustelu eriarvoisuudesta.
Hallitus ei kaatunut, mutta toimme oppositiosta voimakkaasti esille hallituksen eriarvois-
tavaa politiikkaa, ja tässä jos missä on yksi niitä surullisimpia esimerkkejä siitä, että mei-
dän huolemme eriarvoistumisesta on totta. Ihmisiä johdetaan yhä vain hankalampaan tilan-
teeseen.

Myöskin tämän hallituksen esityksen kohdalla perustuslakivaliokunta on huomautta-
nut, ettei esitys ole ongelmaton. Perustuslaissa on kohta, joka on Sakari Knuuttilan työn tu-
loksena perustuslakiin lisätty, että jokaisella ihmisellä on perustuslaillinen oikeus työhön.
Tämän päivän Suomessa ja tämän hallituksen toimesta tuo perustuslaillinen oikeus ei ih-
misille toteudu. [Hannu Hoskonen: Toteutuiko se viime kaudella?] On yli 100 000 työtön-
tä, ja avoimia työpaikkoja on 30 000, ja vielä te haluatte rangaista näitä ihmisiä, jotka eivät
yrityksistään huolimatta pääse edes työhaastatteluun, vaikka ovat lukemattomia kertoja eri
töitä hakeneet. Tämä yhtälö on kerta kaikkiaan mahdoton. Se lisää taloudellista eriarvoi-
suutta ja pahentaa alueellista eriarvoisuutta. Laajassa Suomessa on paljon paikkakuntia,
joilla ei ole työpaikkoja tai joilla ei työ- ja elinkeinotoimistojen leikkausten ja karsimisten
jäljiltä ole näitä palveluita eikä tarjolla edes keikkatöitä. Näiden ihmisten pitäisi yrittää jak-
saa uskoa tulevaan saadessaan sanktion yrittäessään ja tullessaan silti syrjäytetyksi. Tämä
lisää eriarvoisuutta, kuten sanoin. Se lisää ja pahentaa alueellista eriarvoisuutta, lisää köy-
hyyttä. Yhä useampi ihminen joutuu tämän jäljiltä leipäjonoihin.

Ihmiset seuraavat tätä keskustelua ja tämän päätöksen syntymistä pelokkaina. He pel-
käävät joutuvansa toimeentulotuen varaan ja siten, kuten jo aiemmin tuossa totesin, tule-
vansa syrjäytetyiksi hallituksen, yhteiskunnan, toimesta. Tämä johtaa pitkälti myös tervey-
den eriarvoistumiseen. Me tiedämme, että rikkaan ja köyhän miehen elinajanodotteissa on
jo melkein 11 vuoden ero tällä hetkellä. Nämä ihmiset lannistetaan, ja he eivät välttämättä
jaksa enää nousta taistelemaan tulevaisuutensa puolesta löytääkseen töitä.

Surullista on, että tästä keskustellaan todella yhden jälkeen yöllä täällä eduskunnassa,
niin tärkeä asia on kysymyksessä. Tämän vuoksi minulla ei ole minkäänlaista muuta mah-
dollisuutta kuin kannattaa edustaja Kiljusen hylkäysesitystä. Erittäin huono lakiesitys ja
ikävä joululahja monen työttömän perheeseen. 

1.03 Matti Semi vas: Arvoisa rouva puhemies! Tämä on hallituksen linjausta normien pu-
rusta. Tässä hallitus pyrkii purkamaan esteitä, jotka ovat tähän mennessä estäneet työttö-
mien päivärahan leikkauksen, ja nyt tehdään näitä linjauksia siinä. Tässä aktiivisuudella on
koetettu peittää sitä, että kysymyksessä on tavallaan työttömän päivärahan leikkaus ja sa-
23



Pöytäkirjan asiakohta PTK 144/2017 vp
malla syyllistäminen siitä, jos eivät saa työtä tehtyä tai eivät pääse toimenpiteisiin, jos jos-
sakin sivummalla asuvat. Tämä tulee syrjäyttämään paljon työttömiä ihmisiä ja vieraannut-
tamaan heitä työelämästä. Minusta tämä malli ei ole hyvä ja oikea tapa lähestyä tätä asiaa.

Meille kaikille kansanedustajille on tullut paljon viestejä työttömiltä. Yksi koskettava
oli tällainen, ja jäin miettimään siitä, että tämmöinenkin täällä eteen voi tulla: Puhuttiin
osa-aikaisesta, työttömästä, perheellisestä ihmisestä, jolla on useita lapsia. Sanoi, että jos
tulee tämmöinen toimenpide, mihin pitäisi lähteä mukaan, niin ensimmäinen kysymys on,
että kun siinä kunnassa, missä hän asuu, on subjektiivista päivähoitoa rajattu, niin hän ei
voi saada lapsiaan hoitoon, koska osa-aikaisella päivähoitoon on neljän viikon jonot. Tästä
tulee automaattisesti se, että päiväraha putoaa ja taas se vähäinenkin elintaso laskee siitä.
Näin joulun alla tuli vielä paha mieli, kun mietti sitä, kuinka niille useille lapsille saa niitä
lahjoja ja muita toimenpiteitä ja tarvittavaa joulumieltä antaa siinä. Tosi hankalaan paik-
kaan tämmöiset ihmiset joutuvat. 

Minun mielestäni tässä aktiivimallissa on niin paljon tulkinnanvaraisia asioita, mitkä
ovat epäselviä, että minun mielestä pitää hylätä koko esitys, ja kannatan edustaja Kiljusen
tekemää hylkäysesitystä.

1.06 Wille Rydman kok: Arvoisa rouva puhemies! Tässä on moni todennut sen seikan,
että olemme saaneet tästä hyvin paljon sähköpostia. En ole laskenut niitä sähköposteja,
mitä on tullut, mutta en varmaan arvioisi hirvittävän paljon väärin, jos arvioisin, että noin
sadan hujakoilla niitä on ollut. Jos niitä on ollut sata, niin en ole kuitenkaan saanut sataa
erilaista sähköpostia, vaan siellä on ollut kyllä huomattavan paljon lauserakenteita myöten
toisiaan muistuttavia sähköposteja. Jonkinnäköinen aktiivinen kampanja ja ehkä jopa jon-
kin näköistä koordinaatiota sen taustalla näyttää olevan. En tiedä, mikä taho sitä on koor-
dinoinut, mutta varmaan se on ainakin osaltaan saanut polttoainetta siitä aktiivisesta julki-
suusmyllytyksestä, joka tämän lakiesityksen ympärille on aikaansaatu, semminkin kun, jos
seuraa sitä argumentaatiota, mikä niissä maileissa näkyy. Niissä käsitellään tätä lakiesitys-
tä yhtä yksipuolisesti kuin oppositio julkisissa puheenvuoroissaan tätä käsittelee, unohtaen
aktiivisesti esimerkiksi sen, että tässä samalla myöskin työttömyyden omavastuuaikaa ly-
hennetään 7:stä 5 päivään. Samalla hallitus pyrkii liikkumisavustuksella tekemään kannat-
tavammaksi hakea töitä myöskin astetta kauempaa kuin omilta kotinurkiltaan.

Tässä on myöskin vedottu moneen kertaan perustuslakivaliokunnan lausuntoon. Perus-
tuslakivaliokunnan lausuntoja tosiaan kannattaa lukea. Ne kannattaa lukea kokonaisuudes-
saan ja kannattaa ymmärtää, mikä on perustuslakivaliokunnan rooli. Se arvioi ennen kaik-
kea, onko laki säädettävissä tavallisen lain säätämisjärjestyksessä, ja käsittelee kaikkia nii-
tä kohtia lakiesityksessä, joissa mahdollisia perusoikeus- tai perustuslakikytkentöjä on. Se
voi sanoa, että se on ongelmaton, se voi sanoa, että se ei ole ongelmaton, se voi sanoa, että
se on ongelmallinen, tai se voi sanoa, että se on hyvin ongelmallinen. Yhteenvetonaan sit-
ten perustuslakivaliokunta toteaa, onko lakiesitys säädettävissä tavallisen lain säätämisjär-
jestyksessä. Tässä tapauksessa perustuslakivaliokunta totesi, että tavallisen lain säätämis-
järjestyksessä säädettävissä on.

1.08 Arto Pirttilahti kesk: Arvoisa rouva puhemies! Näitä viestejä on todellakin tullut ai-
nakin satakunta kappaletta ja vähän reilukin ja myös tutuilta, sukulaisilta ja ihan henkilö-
kohtaisesti omalta maakunnan alueelta. Ainakin näissä oman lähipiirin ja maakunta-alueen
henkilöiltä tulleissa viesteissä on pohdittu sitä tämänhetkistä tilannetta, mikä se on jo nyt,
24



Pöytäkirjan asiakohta PTK 144/2017 vp
eli sitä, millä tavalla työvoimapalvelut tällä hetkellä meillä toimivat, miten työvoima-
koulutus on toiminut ja miten erilaisia TE-toimistojen eroja meidän alueella on — huimat
erot. Esimerkiksi Pirkanmaan TE-toimistokin on saanut huomautuksen eduskunnan oike-
usasiamieheltä omasta toiminnastaan muutamaan kertaankin.

Minä uskon, että työttömät ovat tavallaan leipääntyneet hakemaan työtä sen TE-toimis-
ton kautta, ja eri projektien kautta he ovat sitten myös lähteneet työtä hakemaan. Eli näissä
kirjeissä oli myös vähän niin kuin copypeistattujakin asioita, mutta hyvinkin kovia kohta-
loita. Se pelko on varmaan ihan oleellinen, mitenkä tulevaisuus tehdään, miten saadaan töi-
tä, eli tämän nykyjärjestelmän kehittämiseen meidän pitäisi vielä enemmän panostaa.

Itse tämä esitys — tuossa esityksien aikana laskeskelin, että ainakin noin 20 erilaista ad-
jektiiviä ja sanontaa löytyi, millä oppositio halusi lytätä alas tätä meidän esitystämme. Var-
maan se on sitten ansainnut tämän opposition kriittisen puolen tähän asiaan, mutta tätä huo-
menna katsomme. Todellakin edustaja toi jo esille, että tässä 70—80 prosenttia työttömis-
tä kuitenkin voittaa, mutta todellakin se huoli näitten pitkäaikaistyöttömien ja muitten osal-
ta on olemassa, ja meidän täytyy tehdä eduskunnan ja myös TE-toimistojen ja asetusten
osalta [Puhemies koputtaa] aktiivista toimintaa heidänkin olosuhteidensa parantamiseksi.

1.10 Satu Taavitsainen sd: Arvoisa puhemies! Haluan vielä yhdestä asiasta sanoa, koska
tässä esityksessä on myös sellainen valuvika, että työttömillä ihmisillä ei ole kuulemis-
mahdollisuutta, jolloin heille käy mahdottomaksi se tilanne, kun heidän pitäisi antaa selvi-
tystä siitä, mistä syystä aktiivisuusvelvoite ei ole täyttynyt, ja pidän kyllä tätä kuulemis-
mahdollisuuden puuttumista hyvän hallinnon vastaisena. Vetoan yhä edelleenkin tähän
kirjaan Perusoikeudet — paksu, painava kirja, jossa myöskin todetaan se, että aina on an-
nettava hallintoviranomaisen ihmiselle se tulkintavaihtoehto, joka parhaiten edistää ihmi-
sen perusoikeuksien toteutumista. Nythän näin ei ole, jos ei ihmisiä sitten edes kuulla siitä,
miksi on käynyt niin, että he eivät ole sitä aktiivisuuttaan sitten pystyneet osoittamaan,
onko ollut kyse siitä, että siellä paikkakunnalla ei ole ollut riittävästi töitä tarjolla taikka
palveluita.

Mutta haluan vielä sen sanoa tähän loppuun, että olen oikein iloinen näistä viesteistä ja
toivon, että ne viestit jatkuvat, joita ihmisiltä, kansalaisilta on nyt tullut, sillä ministeri
Lindströmin esityksethän eivät ole tässä vielä kaikki, vaan hänhän valmistelee parhaillaan
lisää työttömiin kohdistuvaa kuritusta, ja ensi keväänä on tulossa tämä toinen vaihe tästä
aktiivimallista, jossa ilmeisesti on tulossa tämä, että kolmen kuukauden aikana pitää hakea
vähintään kahtatoista työpaikkaa ja raportoida joka viikko netissä karenssien uhalla. Toi-
von todella, että työttömät ihmiset aktivoituvat lähettämään viestejä meille kansanedusta-
jille koko tämän talven ajan.

1.12 Suna Kymäläinen sd: Arvoisa rouva puhemies! Täytyy vähän kummeksua tätä hal-
lituksen edustajien mutkat suoriksi -ajattelutapaa. Te toteatte, että tämä on hyvä esitys siltä
osin, että tässä tämä työttömän omavastuuaika vähenee 7 päivästä 5:een, mutta ihan halli-
tuskautenne alkuun juuri te olitte nostamassa tuosta 5 päivästä 7:ään, ja nytten ikään kuin
tullaan sitten nollasummapeliin tämän sanktion päälle, elikkä tämä on kovin paljon rankai-
sevampi. 

Siitä tosiasiasta ei pääse mihinkään, että tämä esitys on alueellisesti eriarvoistava. Meil-
lä ei ole kaikkialla Suomessa samalla lailla työpaikkoja eikä työvoimapalveluita. Ihmiset
eivät pääse edes työhaastatteluun, vaikka tahtoa olisi. Kun ihminen epäonnistuu eikä saa
25



Pöytäkirjan asiakohta PTK 144/2017 vp
työtä, vaikka haluaisi, niin tästä epäonnistumisesta seuraa vielä niin sanottua sakkoa, ja se
ei vain ajatusmaailmaani jaksa upota.

Ihmeellisintä tässä esityksessä on se, että tällä on laskettu olevan vaikutusta toimeentu-
lotuen kustannuksiin ja on arvioitu, että nuo toimeentulotuen kustannukset nousevat 10
miljoonalla eurolla ja lisäksi vielä asumiskustannukset 4 miljoonalla eurolla. Ei oikein jak-
sa ymmärtää, mikä järki tässä esityksessä on ajaa ihmiset sinne viimesijaisen toimeentulo-
turvan piiriin.

1.14 Wille Rydman kok: Arvoisa rouva puhemies! Jos ajattelee tämän esityksen talou-
dellisia vaikutuksia, niin se on todennäköisesti jotakuinkin kustannusneutraali johtuen juu-
ri siitä, että pakettiin sisältyy samanaikaisesti tämä aktiivinen malli siinä, että se leikkaa
yhdestä päästä, mutta toisaalta se myöskin lyhentää omavastuuaikaa, jolloin sitä ei ole eu-
romääräisesti oikeastaan pidettävä ankarana, mutta siihen muodostuu määrätynlainen in-
sentiivi kuitenkin hakea aktiivisemmin töitä myöskin oman lähialueensa ulkopuolelta,
mitä sitten edesautetaan myöskin liikkumisavustuksen kautta, kun katsotaan kokonaisuu-
tena sitä politiikkaa, mitä hallitus tässä tekee. 

Jos katsotaan taas laajemmassa sosiaalisessa mielessä, niin pahintahan on tietysti juuri
silloin, jos työttömyys pitkittyy ja ajaudutaan pitkäaikaistyöttömyyteen. Juuri siitä johtuen
on erityisen tärkeää, että on olemassa riittävät kannustinmekanismit sille, että töitä, vaikka
sitten vähän lyhytaikaisempiakin, haetaan ja ollaan sen suhteen aktiivisia, ja että ollaan
myöskin valmiita hakemaan työtä vähän kauempaa kuin oman asuinpiirin välittömimmäs-
tä läheisyydestä. On tietysti totta, että eri puolilla maata on eri tavoin työtä tarjolla, mutta
kyllä meidän laajemminkin tulisi kannustaa ihmisiä hakemaan työtä vähän laajemmalta-
kin alueelta kuin pelkästään omalta kotiseudultaan.

1.16 Timo Harakka sd: Arvoisa puhemies! Tässä äsken hallituksen edustajat kertoivat
hiukan paheksuvaan sävyyn sitä, että näistä kymmenistä, ellei sadoista kirjeistä, joita itse
kukin kansanedustaja on tässä viime päivinä saanut, osa on kopioitu toisilta ja tässä on sel-
västi ollut käynnissä jonkinlainen kampanja. Miksi tämä olisi millään tavalla tuomittavaa
tai paheksuttavaa? Tämä on kansalaisten ja avuttomien ihmisten ainoa mahdollisuus yrit-
tää vaikuttaa itseään koskeviin kipeisiin asioihin, kun he kokevat olevansa täysin epätoi-
voisia, ja siksi ajattelin, että luen näistä lukuisista kirjeistä kolme kertomusta, jotka eivät
ole ainakaan kopioituja keltään muulta vaan ovat selvästi kirjoittajan itsensä kokemia
asioita. Ehkä sen takia juuri, että tuo hallituksen puoli tästä salista näyttää olevan aivan tyh-
jä, tai siitä huolimatta, olisi ehkä paikallaan nyt viimeistään kuulla näitä kertomuksia. On
tietenkin surullista, että niitä kokemuksia nämä kokemusasiantuntijat kertovat nyt yömyö-
hään, keskellä yötä, kun juuri kukaan ei ole kuulemassa, mutta toisaalta se on aika kuvaa-
vaa ja aika sopivaa, koska päivänvalossa näitä ihmisiä ei haluta kuulla ja yksikään heistä ei
ole saanut kutsua työministeri Lindströmin kampaviineripalavereihin.

Ensimmäinen kertomus: "Kärsin Aspergerin syndroomasta mutta olen työkykyiseksi
katsottu työtön. Olen kouluttautunut kahteenkin ammattiin, mutta silti minun on vaikea
saada töitä. Useimpiin töihin olen sopimaton esimerkiksi ajokortin tai tarvittavan koulu-
tuksen puutteen vuoksi, ja niistä työpaikoista, joihin olen sopiva, on kova kilpailu. Kerran
olen ollut työsuhteessa, joka olisi kestänyt yli vuoden, mutta sain potkut jo puolentoista
kuukauden sisällä. Muutoin en ole koskaan ollut vakituisessa työsuhteessa. Aikuisikäni
ajan olen opiskellut, tehnyt pätkätöitä ja ollut työttömänä. Aivan varmasti on muitakin ih-
26



Pöytäkirjan asiakohta PTK 144/2017 vp
misiä, joilla on samanlainen tai vastaava kohtalo kuin minulla. Olen kylläkin saanut kuu-
kaudeksi töitä ensi tammikuusta alkaen, mutta jatkotyöllistymiseni vaikuttaa epätodennä-
köiseltä. Aktiivimalli on epäreilu kaikkia työttömiä kohtaan mutta erityisesti minua ja koh-
talotovereitani kohtaan." Tässä oli ensimmäinen yöllinen kertomus tyhjälle hallituksen sa-
liosalle.

Toinen kertomus: "Minulla on kaksi ammattia, mutta olen ollut jo 12 vuotta täysin työ-
kyvytön. Sairastan harvinaista sairautta, joka aiheuttaa kroonisia, pahoja kipuja. Tätä ei
lasketa vielä oikeaksi sairaudeksi, vaikka useimpien, kuten minunkin, kohdalla sairaus ajaa
pyörätuoliin. Siitä huolimatta en pääse vieläkään sairauseläkkeelle enkä työllisty, ja sitten
te kehtaatte vielä ’aktivoida’ tällaista pitkäaikaistyötöntä, joka ei koskaan työllisty tuota
kautta, enkä muutenkaan tule toimeen. Keskittykää luomaan mahdollisuuksia älkääkä
poistamaan niitä. Todella julmaa."

Kolmas kertomus: "Mieheni on pitkäaikaistyötön. Itse olen kolmet ammattikoulut käy-
nyt useamman lapsen äiti, tällä hetkellä vanhempainvapaalla, eli talous on tiukassa, vaikka
teen pari kertaa kuussa töitä sallittujen lisätulojen ehdoilla, että pärjäisimme. Tänäkin jou-
luna jouduimme silti turvautumaan sukulaisiin ja sosiaalilautakuntaan. Itseäni pelottaa,
onko minulle tarjolla mitään vakityötä sen jälkeen kun vuoden päästä palaan niin sanot-
tuun normaaliin työelämään. Asumme pienellä paikkakunnalla, jonne muutimme suurkau-
pungin stressistä, mutta näin pieneltä paikkakunnalta ei saa edes pätkätöitä. Useat työt saa
vain suhteilla, kuten sain itsekin. Yrittäjyyttä ei monestakaan syystä pysty harkitsemaan,
vaikka tahtoa ehkä olisikin. Eläissäni en ole vielä törmännyt ihmiseen, joka haluaisi vain
maata työttömänä tukia saaden, mutta miksi työtöntä rangaistaan, jos yksinkertainen syy
on, että töitä ei näinkään pienellä paikkakunnalla ole? Mieheni ei myöskään voi ajaa autoa
selkänsä takia tai edes istua pitkiä matkoja bussin kyydissä toiselle paikkakunnalle, saati
että mitään varaa auton ylläpitämiseen työttömällä olisi. Työtön tarvitsee tukea ja työtä pa-
latakseen töihin, mutta kumpiakin vain leikataan alituiseen. Myös koulupaikat vähenevät
jatkuvasti, koska ei ole varaa palkata opettajia. Näin ei saada uusia työntekijöitä. Olemme
noidankehässä, ellei muutoksia järkevämpään suuntaan tehdä. En ole niin fiksu, että tietäi-
sin mitä, mutta kepin heiluttelu saa ihmiset vain vastarintaan. Olisiko parempi syytää ra-
haa uusien työpaikkojen luomiseen tukemalla enemmän yksityisyrittäjyyttä ja tekemällä
siitä helpompaa?"

Lopuksi, arvoisa puhemies, tämä kolmas kertoja kertoo erään tapauksen, eikä enää vain
itsestään, koska ihmiset eivät ole huolissaan ainoastaan omasta toimeentulostaan tai omas-
ta ahdingostaan vaan toisten, jopa tuntemattomien ihmisten kohtaloista. Tämä kirjoittaja
kertoo: "Ollessani työharjoittelijana mukanani kulki päivän ajan lukiolaisopiskelija. Ky-
syin, mitä hän aikoo tehdä koulun jälkeen. Hän ei tiennyt. Hänellä oli haaveita, mutta haa-
veiden alaa opiskelemalla ei olisi tiedossa työpaikkaa. Hän halusi jäädä kotipaikkakunnal-
leen mutta tiesi jo 18-vuotiaana, ettei töitä olisi. Näin yhteiskunta tukee nuoria nykyään: la-
tistamalla unelmat alkuunsa. Ilman unelmia emme saa aikaan mitään uutta."

Näin vaikeassa tilanteessa olevat ihmiset puhuvat unelmista, ja me hyväosaiset täällä
puhumme vain pakoista.

1.22 Anna Kontula vas: Arvoisa puhemies! Vastaan hallituksen harvojen edustajien loh-
dutteluun omavastuuajan säilymisestä. Vaikka euromääräisesti päästäisiinkin nollatasolle,
miten tässä laissa ei käy, niin kysymys ei siitä huolimatta ole neutraalista uudistuksesta sil-
loin, jos niille työttömille, jotka ovat joka tapauksessa parhaassa asemassa työmarkkinoil-
27



Pöytäkirjan asiakohta PTK 144/2017 vp
la — vasta työttömäksi jääneille ihmisille, joista monet ovat ansiosidonnaisen piirissä —
lyhennetään omavastuuaikaa, kun toisaalta todennäköisin porukka, joka kärsii tästä aktii-
vimallista ja jolla on kaikkein heikoimmat mahdollisuudet työllistyä, on niitä ihmisiä, jot-
ka ovat siellä peruspäivärahalla tai työmarkkinatuella ja joidenka tulot ovat valmiiksi kaik-
kein pienimpiä. Jos edustaja Rydmanilta otetaan vaikkapa 10 000 euroa palkkiosta ja ne
annetaan edustaja Kontulalle, niin vaikka neutraalisti eduskunnan kustannukset pysyvät
täysin samoina, niin edustaja Rydmanin mielestä kuitenkaan kysymys ei todennäköisesti
ole neutraalista hankkeesta.

Minä en voi mitenkään ymmärtää, miten joku vielä kaikkien näiden keskustelujen jäl-
keen kuvittelee, että ihmisten työntäminen toimeentulotuen piiriin jotenkin aktivoisi tai
kannustaisi yhtään mihinkään. Silloin ei joko kuunnellut yhtään mitään tai ei tunne meidän
järjestelmää lainkaan, jos ei ymmärrä sitä mekanismia, mitenkä se byrokratialoukku toi-
mii.

Sitten minä haluaisin muistuttaa myös siitä, että merkittävä osa työttömistä on ihmisiä,
jotka eivät työkseen kirjoittele asioita, ja voi olla jo viestin lähettäminen kansanedustajille
aika kovan työn takana. Jos sitä nyt on vähän sitten copypastettu, niin minun mielestäni pi-
täisi pikemminkin peukuttaa, että ylipäätään laittoivat viestin, kun kuitenkin me kaikki tie-
dämme, että myös tässä talossa täysipäiväisesti politiikkaa tekevät ihmiset copypasteavat
tekstejään aika paljon.

1.24 Satu Taavitsainen sd: Arvoisa puhemies! Kiitos, edustaja Harakka, että toitte esille
ihmisten tarinoita ja saimme ne kauttasi kirjattua eduskunnan tämän täysistunnon pöytä-
kirjaan. Nuo lukemasi tarinat kuulostivat aivan siltä kuin olisi kuunnellut Pekka Saurin Yö-
linjaa.

Edustaja Rydmanille: Haluaisin kysyä teidän mielipidettänne siitä, mikä on hallituksen
linja aluepolitiikassa. Sanoitte tuossa äsken, että ihmisten pitää liikkua työn perässä. No, se
tarkoittaa sitä, että kaikki alkavat valua tänne pääkaupunkiseudulle. Täällä ei riitä asuntoja
kaikille, ja täällä on kalliimmat elämisen kustannukset. Ja ei ole kovin helppoa myöskään
tuosta noin vain jättää omaa kotiaan. Jokainen haluaa kuitenkin asua siellä omassa kodis-
saan, ja ei sitä hevillä lähdetä sieltä työn perässä muualle. Kyllä ihmiset yleensä yrittävät
kaikkensa tehdä, että saavat sieltä omalta paikkakunnaltaan niitä töitä. Eli onko hallituksen
aluepolitiikka nyt kokonaan sitä, että kaikki tänne pääkaupunkiseudulle? Ettekö te todella-
kaan yritä ajatella myös niin päin, että pitää saada niitä investointeja ja työpaikkoja joka
puolelle Suomea, kaikkiin maakuntiin, vähintään maakuntakeskuksiin, jolloin ihmiset voi-
vat myöskin siinä maakunnan sisällä liikkua vaikka sieltä reunoilta siihen keskuskaupun-
kiin, jolloin he pystyvät asumaan kuitenkin siellä omassa kodissaan?

Ja vielä loppuun sanon siitä, että kyllä meidän pitäisi ottaa tässä työllisyyspolitiikassa
mallia Ruotsista, jossa on huomattavasti enemmän työntekijöitä työhallinnossa palvele-
massa työttömiä ihmisiä.

Puhemies Maria Lohela:  On hyvin myöhäinen yö, mutta muistutan silti tähän saliin kuu-
luvasta säännöstä, että toisia edustajia teititellään.

1.27 Wille Rydman kok: Arvoisa rouva puhemies! Tuossa edustaja Harakka aiemmin
kysyi, mitä vikaa siinä on, että lähetetään copypastetettuja viestejä, ja edustaja Kontulakin
totesi tämän asian, että aika lailla siellä copypastetettua viestiä joukossa on ollut. Ei siinä
28



Pöytäkirjan asiakohta PTK 144/2017 vp
mitään vikaa ole, kyllä niin saa toimia. Se on yksi ihan mahdollinen tapa tehdä kampanjaa,
mutta vastaavasti, jos tämä on sen kampanjan metodi, niin silloin ei varmaankaan myös-
kään kannata antaa kauheasti ymmärtää, niin kuin joissain puheenvuoroissa annettiin ym-
märtää, että kyse olisi jotenkin erityisen spontaanista kansanliikkeestä, kun näyttää selväs-
ti olevan niin, että siinä on vähintäänkin joltakin tasolta hiukkasen avitettu tämän kampan-
jaan eteenpäinviemisessä.

Olen väärä ihminen vastaamaan edustaja Taavitsaiselle hallituksen aluepolitiikasta,
mutta totean yleisesti ottaen ja omasta puolestani sen, että jälkiteollisessa yhteiskunnassa
työpaikat pääsääntöisesti tietysti pyrkivät keskittymään nimenomaisesti tiiviimmin asu-
tuille alueille, ja tämä on tietysti sellaista yhteiskunnallista kehitystä, jota ei varmaan no-
peasti poliittisilla päätöksillä toiseksi käännetä eikä ole ehkä tarpeenkaan. Ja on varmasti
näin, että ihmiset lähtökohtaisesti hakevat työtä ensisijaisesti nimenomaisesti oman koti-
seutunsa läheltä, ja tämä on aivan oikein ja näin voi hyvin olla, siinä ei ole mitään vikaa.
Mutta jos sieltä omalta alueelta ei riittävästi töitä löydy, niin kaikkina aikoina ennen näin
laajamittaista sosiaalivaltiota, kuin missä me nykyisin elämme, on ollut tapa, että sitten
lähdetään hakemaan työtä sieltä, mistä sitä löytyy, enkä minä sitä kyllä kovin kohtuutto-
mana osaa pitää.

1.29 Sami Savio ps: Arvoisa puhemies! Kuten täällä on moneen otteeseen jo tämän istun-
non aikana todettu, niin kyllä työttömillä on suuri hätä tilanteestaan, ja juuri siksi näitä
viestejä on meille kansanedustajille kymmenittäin, jopa sadoittain tullut. Toivoisinkin, että
hallituspuolueiden edustajat myös ottaisivat nämä viestit vakavasti. Ne on käsittääkseni ai-
van vakavalla mielellä kirjoitettu. Aikaa tähän päätökseen on vielä hyvin, yön yli kun nu-
kutte, niin ehkä pystytte tekemään moraalisesti kestävän ja järkevän päätöksen, sellaisen
päätöksen, että pystytte myös jouluna nukkumaan yönne hyvin. [Wille Rydman: Ei välttä-
mättä ehditä nukkumaan tänä yönä!]

Arvoisa puhemies! Suuri ongelma tässä työllisyyden hoidossa yleisestikin on — siihen
edustaja Pirttilahti aiemmin viittasi ja siitä myös monet työttömät ovat ilmaisseet huolensa
— että TE-toimistot ovat pystyneet auttamaan työttömiä varsin heikosti työnhaussa kulu-
neina vuosina. Muistaakseni myös edustaja Paatero toi aiemmin tässä keskustelussa esille
nämä käynnissä olevat työllisyyden hoidon alueelliset kokeilut. Edustaja Pirttilahti on Pir-
kanmaan vaalipiiristä kuten minäkin olen, ja hänkin on varmasti erittäin tietoinen siitä, että
sekä Tampereen kaupunkiseudulla että Sastamalan alueella monet kunnat ovat osallistu-
neet näihin työllisyyden hoidon kokeiluihin, jotka ovat siis lakisääteisiä. Me keväällä tääl-
lä eduskunnassa säädimme tämän lain, joka on näillä näkymin voimassa ensi vuoden lop-
puun asti. Käsittääkseni näistä kokeiluista on tullut jo lyhyen ajan sisällä paljon positiivista
palautetta ja viestiä siitä, että työttömät ovat saaneet henkilökohtaisesti räätälöityä palve-
lua ja se on auttanut monia heistä työllistymään. Mutta huolenaiheena on nyt se, että kun
tämä kokeilu on päättymässä jo reilun vuoden päästä ja jäämässä siten varsin lyhyeksi, niin
näistä tuloksista ei ole aivan sitä hyötyä saatavissa, mikä olisi muutoin mahdollista saavut-
taa. Pyytäisinkin edustaja Pirttilahtea ja miksei edustaja Rydmaniakin viemään hallituksen
suuntaan [Puhemies koputtaa] viestiä, että näitä kokeiluja kannattaisi ehdottomasti jatkaa
ainakin vuoden 2019 loppuun asti, jolloin maakuntauudistuksen on määrä tulla voimaan.

1.31 Timo Harakka sd: Arvoisa puhemies! Edustaja Rydmanille: Voi teitä, nuori mies,
voi teidän etuoikeutettua elämäänne. Merkittäköön pöytäkirjaan: äänetöntä naurua edusta-
29



Pöytäkirjan asiakohta PTK 144/2017 vp
ja Rydmanin tuolista. Tämä on teille huvittava asia, joka kymmenilletuhansille, sadoilletu-
hansille suomalaisille on kärsimyksen kysymys. Juuri osoitin teille, että kirjeet eivät ole
toisistaan kopioituja. Te ette kuullut näitä kolmea kertomusta, yksilöiden kertomuksia hei-
dän ainutlaatuisista elämistään. Te ette näe näitä ihmisiä yksilöinä, kutakin ainutlaatuise-
na, vaan ainoastaan joukon osina, massana. Te juuri osoitatte tämän perimmäisen ongel-
man: miten liukuhihnalla tällaisia ratkaisuja tekevät pienipalkkaiset, ylityöllistetyt työvoi-
mavirkailijat kykenisivät kohtaamaan nämä tarvitsijat yksilöinä omine tarpeineen, saatik-
ka auttamaan heitä. Hymyilyttääkö teitä edelleenkin, edustaja Rydman? [Wille Rydman:
Hymyilyttää teidän retoriikkanne!] Te osoitatte selkeästi sen, millä asenteella tätä mallia
on tehty. Te osoitatte hyvin selkeästi sen, kuinka valmis teidän hallituksenne on kohtaa-
maan inhimillistä hätää, tarvetta, saatikka auttamaan ihmisiä, joka sitä tarvitsevat. 

1.33 Arto Pirttilahti kesk: Arvoisa rouva puhemies! Otan tästä edustaja Savion viestistä
kopin. Tästä on meidän maakuntaliitollekin tullut viestiä, että nämä projektit voisivat jat-
kua. Todellakin tästä on tullut hyviä tuloksia. Tässähän on jo siivottu näitä tilastoja ja on
saatu esimerkiksi Sastamalan alueella työttömiä 250 vähemmän kuin siellä tilastoissa oli,
niin että tämäkin ehkä kuvaa sitä, mikä hallinnon taso on ollut.

Edustaja Taavitsainenkin otti esille tämän maakuntien reuna-alueitten problematiikan,
että meillä ovat eri hallitukset näitä meidän palvelujamme keskittäneet. Muistaakseni mei-
dän alueeltamme, Mänttä-Vilppulan alueelta, mikä on Keski-Suomen ja Pirkanmaan rajal-
la, TE-toimistoverkkoa huomattavasti vähennettiin, kaksi henkilöäköhän siellä on, ja kau-
pungilla itsellään on kahdeksan henkilöä tässä työllistämisyksikössä tällä hetkellä. Eli se
huoli on hyvin oleellinen, millä tavalla ne ihmiset voivat — Tampereelle on 100 kilomet-
riä — lähteä siitä, mitkä ovat yhteydet. Onneksi nyt tuli iloinen uutinen tänään, että junat
kulkevat entistä paremmin, työttömät voivat saavuttaa sen sitten, 5 euroa 10 senttiä Mänt-
tä-Vilppulasta Tampereelle. Mutta kuitenkin tärkeää on se, että se henkilökohtainen palve-
lu olisi siinä lähellä. 

Minä jotenkin kaipaan vanhana aluekehittäjänä sitä nyrkkiä, mikä meidän alueen asioita
ratkaisi. Siinä olivat työvoimatoimiston johtaja, elinkeinoasiamies, kaupunginjohtaja, yri-
tysjärjestön johtaja ja toisen asteen koulutuskuntayhtymän johtaja, eli tällä nyrkillä pystyt-
tiin ongelma kuin ongelma ratkaisemaan. Jos meillä oli työvoimapula, käytiin hankkimas-
sa työvoimaa, mutta sitten myöskin pystyttiin hoitamaan sitä koulutusta ja työllistämisjär-
jestelmää. Eli kun näitä kokeiluja tehtäisiin, annettaisiin niille alueille sitä omaehtoista toi-
mintavaltuutta ja myös elinvoimaa näitten uusien hallintojen kehittämisen jälkeen. Minä
ihan liputan tämän puolesta, että meillä voisi olla esimerkiksi Pirkanmaallakin tämän työ-
voimakokeilun jälkeen jonkinlainen toinen järjestelmä. 

1.35 Mika Niikko ps: Arvoisa puhemies! Tässä nyt odottelin maltillisesti, että se kello 12
päivällä alkanut opetus- ja kulttuuriministeriön pääluokka lähenisi jatkoa, mutta ei jatku,
niin että jatketaan sitten keskustelua tästä, koska edustaja Rydman sai kirvoitettua pieneen
kommenttiin. Kommentti siitä, että kysymys ei ollut kansanliikkeestä, kun nämä työttömät
ovat lähettäneet kirjeitä, osoittaa sen, että ikävä kyllä ette ihan pääse iholle asti ymmärtä-
mään, mistä on kysymys, kun ihminen on työttömänä. Varsinkin jos hän on pitkään työt-
tömänä ja varsinkin jos on siihen vuosia tullut paljon päälle ja tullut paljon epäonnistumi-
sia elämässä, niin se elämä on niin vaikeaa lähtökohdiltaan, että eivät ne työttömät ole kiin-
nostuneet lähettämään sähköposteja edustaja Rydmanille sen enempää kuin monelle muul-
30



Pöytäkirjan asiakohta PTK 144/2017 vp
lekaan. Täytyy olla kiitollisia siitä, että saa edes jotain sähköposteja kokoomuksenkin kan-
sanedustaja, niin että voisi pikkuhiljaa alkaa ymmärtää, mistä on kysymys. Näitä työttö-
miä, jotka ovat vuosia työttöminä, pyöritellään kurssista toiseen ja erilaisiin kuntouttaviin
työtoimenpiteisiin, vaikka ikää olisi yli 50. Se on pitkän päälle hyvin paljon vain nöyryyt-
tämistä. Olen kuullut niin monia kertomuksia niin nuorilta kuin vanhemmiltakin, kuinka
heitä nöyryytetään TE-keskuksessa lähtien siitä vahtimestarista, joka laittaa niitä järjestyk-
seen, kun ei jaksa tunteja odottaa päästäkseen edes keskustelemaan kenenkään kanssa.

Toiseksi ei työtä vain haeta jostain sieltä, mistä sitä löytyy. Mitä kauempana asutaan
kasvukeskuksista, sen vaikeampaa sen työpaikan saaminen on. Nämä ovat semmoisia ky-
symyksiä, joita meidän päättäjien täytyisi ymmärtää. Tämä ei ole mikään massajoukko,
jota pystytään ohjaamaan kuin karjalaumaa jonnekin luukulle A ja luukulle B, mistä löy-
tyy joku toimenpide, ja jos hän ei mene sen karjalauman mukana, niin silloin osoitetaan,
että hän on laiska tai jollakin muulla tavalla työtä vieroksuva henkilö. Ymmärrän kyllä ak-
tiiviset toimenpiteet työttömän hyväksi, mutta se, että me emme ymmärrä sitä yksilöllistä
palvelun tarvetta ja sitä tilannetta, [Puhemies koputtaa] on huonoa ja se, että tässä salissa ei
siihen päästä.

1.37 Wille Rydman kok: Arvoisa rouva puhemies! Nyt täytyy myöntää, että en ihan hah-
mottanut edustaja Niikon puheenvuoron logiikkaa, kun hän sanoi, että nyt olisi ymmärret-
tävä, että eivät nämä työttömät kuitenkaan jaksa mitään sähköposteja meille kansanedus-
tajille lähetellä. No, keitä nämä henkilöt sitten ovat, jotka meille sähköpostia ovat lähettä-
neet? Kyllä minä olen ymmärtänyt, että he ovat ihan oikeita henkilöitä ja jokaiseen viestiin
on vähintäänkin se nimi sinne alle vaihdettu. Olisin taipuvainen uskomaan, että se on ihan
oma nimi, vaikka se teksti siinä yläpuolella olisikin sitten jostakin muualta lainattua.

Palaan kuitenkin tähän, mitä edustaja Harakka tuossa totesi. Hän paheksui sitä, että nau-
rahdin hänen puheenvuoronsa aloitukselle, ja tulkitsi sitä sitten sen jälkeen, että minä nau-
reskelen tässä työttömien tilanteelle. Ei, kyllä minä nauroin, edustaja Harakka, ihan teidän
puheenvuoronne aloitukselle, joka meni niin, että "voi teitä, nuori etuoikeutettu mies" mi-
nuun päin. En tiedä, mitä halusitte alleviivata, kun otitte ikäni tai oletetun ikäni tai ikäryh-
mäni siinä esille — kenties kokemattomuutta tai taitamattomuutta tehtäväni hoitamiseen.
En tiedä, mitä tarkoititte, kas kun ette pojitellut. Ei siinä, minua saa kyllä ihan pojitella tai
vaikka tytötellä, jos se tuntuu paremmalta, en minä semmoisista loukkaannu, mutta on se
sen verran huvittavaa retoriikkaa, että ei ole mitenkään ihme, että se vähän huvittaa. Itse ai-
nakin toivon, että vaikka joskus olisin varttunut jo niin kokeneeseen ikään kuin te, herra
Harakka, niin en vielä siinä vaiheessakaan olisi sitten unohtanut sitä, että ei tällaisten asioi-
den alleviivaaminen välttämättä erityisen fiksua kuvaa keskustelussa anna.

1.39 Timo Harakka sd: Arvoisa puhemies! Huomasin, että naureskelitte siellä jo aikai-
semman pöntössä esittämäni puheenvuoroni aikana, kun luin näitä ihmisten lähettämiä elä-
mänkohtaloita. Siihen reagoin. Ehkä se vain kuuluu tyyliinne, että mitä traagisempia tari-
noita ja mitä traagisempia kohtaloita, niin sitä enemmän naurattaa.

Edustaja Zyskowicz on sanonut viisaasti, että jokaisella on oikeus omiin mielipiteisiin
mutta ei oikeutta omiin faktoihin. Jatkan tätä näin, että meillä jokaisella kansanedustajalla
on oikeus omaan totuuteemme mutta ei oikeutta omaan todellisuuteemme.
31



Pöytäkirjan asiakohta PTK 144/2017 vp
1.40 Mika Niikko ps: Arvoisa puhemies! Edustaja Rydman, nyt te saivartelette siitä, mitä
minä sanoin tai millä tavalla haluatte tulkita asiaa. Minä puhuin nimenomaan siitä, että teil-
le ei nähtävästi lähetetä riittävässä määrin niitä kertomuksia työttömän arjesta, koska vä-
heksyitte niitä selkeästi silloin, kun mainitsitte, että ei ole kysymys kansanliikkeestä. Elik-
kä tällä te viittasitte siihen, että nämä työttömät eivät ole saaneet riittävästi vakuutettua ko-
koomuslaista edustajaa siitä, että tämä työttömyys on vakava kysymys, ja sen syvyydestä
ja niistä ongelmista, mikä siellä on. Tämä mielikuva jäi ikävä kyllä minullekin, vaikka si-
vusta seurasin nytten aika maltillisesti tunnin verran tätä teidän keskusteluanne, jota kävit-
te täällä keskenänne. Ei siitä sen enempää.

Toivon kuitenkin, että me tässä eduskunnassa yhdessä voisimme löytää niitä luoviakin
keinoja näitten työttömien töihin pääsemiseksi. Ja yksi asia on varmasti se, että TE-keskuk-
sen työhön valmennus- ja työhön ohjaamistoiminnat tullaan uudistamaan. Minä en usko
siihen, että me ulkoistamme yrityksille sen työpaikan löytymisen ja että se olisi ainoa rat-
kaisu siihen asiaan, kun hallitus nyt tekee tämän uuden lainsäädännön muiltakin osin. Toki
yritykset ottavat kaikki ne rahat, mitä valtio antaa, ja kurssittavat heidät ja laittavat täyttä-
mään hakemuksia ja työntävät jonnekin työpaikkaputkeen. Se on hyvä, jos se onnistuu suu-
relle osalle tai edes jollekin osalle, mutta ei se ole ratkaisu tähän kokonaiskysymykseen,
jossa on pitkäaikaistyöttömyyttä taustalla ja muita ongelmia taustalla. Siinä mielessä toi-
voisin, että leveällä pensselillä ruvettaisiin korjaamaan tätä työttömien mahdollisuutta saa-
da työpaikkoja emmekä väheksyisi niitä hätähuutoja, mitä me itse kukin tänne saamme.

1.42 Wille Rydman kok: Arvoisa rouva puhemies! Ensinnäkin lyhyesti edustaja Harakal-
le: tyylejä on tässä salissa varmaan 200 erilaista, ja siitä, millaista arvostusta tai millaisia
reaktioita erilaiset tyylit retorisessa tai sisällöllisessä mielessä aiheuttavat, voi sitten äänes-
täjä arvioida kunkin edustajan kohdalta. Itse esimerkiksi arvostan kovasti edustaja Kontu-
lan tapaa käsitellä asioita analyyttisesti olettamatta toisten henkilöiden mahdollisia motii-
veja tai ihmiskuvia tai muita, keskittyen siihen, mitä hallitus esittää, ja argumentoimiseen
sen puolesta tai sitä vastaan kulloisessakin tapauksessa.

Kiitos edustaja Niikolle ajatuksensa täsmentämisestä. Itse kuitenkin näkisin, että halli-
tus nimenomaisesti lukuisten eri lakiesitystensä kautta pyrkii juuri löytämään erilaisia ta-
poja kannustaa työntekoon, työn vastaanottamiseen ja siihen, että suuressa kuvassa aina
työn vastaanottaminen, työn tekeminen ja työn hakeminen olisi Suomessa joutenoloa kan-
nattavampaa.

1.43 Satu Taavitsainen sd: Arvoisa puhemies! Haluan nyt kuitenkin palauttaa tämän kes-
kustelun tähän itse asiaan ja vielä ottaa esille sen, että vuonna 2017, siis tänä vuonna, jul-
kaistussa Sosiaalibarometrissa haastateltiin TE-toimistojen johtajia ja kysyttiin heidän nä-
kemyksiään siitä, mikä parantaa työllisyyttä, esitettiin tällaisia kysymyksiä. Nämä TE-toi-
mistojen johtajat kertoivat, että heikoimmin työllisyyttä parantavat heidän mielestään työt-
tömyysturvan tason ja keston leikkaaminen, vahvemmat sanktiot työttömyysturvasta kiel-
täytyjälle sekä työvoimapalvelujen yksityistäminen. TE-toimistojen johtajat eivät usko
sanktioiden parantavan työllisyyttä. 

Kun edustaja Pirttilahtikin äsken kehui TE-toimiston johtajien asiantuntemusta ja toivoi
sieltä saatavan apua siihen elinvoimaan omalla paikkakunnallaan, niin minä kyllä uskon,
että TE-toimistojen johtajat tietävät aika hyvin sen, mikä edistää työllisyyttä. Se on vah-
vasti sanottu, että he eivät usko, että työttömyysturvan tason leikkaaminen edistäisi työlli-
32



Pöytäkirjan asiakohta PTK 144/2017 vp
syyttä. Olisin kyllä toivonut, että hallitus olisi kuunnellut asiantuntijoita tässäkin — niin
kuin monessa muussakin laissa tänään keskusteltiin, alkoholilaissa esimerkiksi sama juttu,
että asiantuntijoita olisi pitänyt kuulla — että tässä laissa olisi kuunneltu niitä, jotka työl-
lisyyspolitiikan parissa työskentelevät ja jotain siitä tietävät, ja heidän asiantuntemustaan
olisi käytetty tämän lain valmistelussa. Varmasti tästäkin olisi voinut tulla sitten sellainen,
joka olisi toisella tavalla mennyt täällä salissa eteenpäin.

1.45 Sami Savio ps: Arvoisa puhemies! Edustaja Rydman, myös minä esitän edelleen toi-
vomuksen teille, että suhtautuisitte tähän työttömien aitoon hätään mahdollisimman vaka-
vasti. Arvostan teitä poliitikkona. Teillä on monia hyviä näkökulmia monella politiikan
osa-alueella. Olen itsekin hyvin pitkälti samaa mieltä tietyistä asioista, mitä olette esittänyt
julkisuudessa, mutta tästä työttömyysturvan aktiivimallista, jota te nyt täällä olette kovasti
puolustanut, näkökantanne on hyvin erilainen kuin omani. Pelkään, että teillä on tässä koh-
taa hiukan sokea piste nyt olemassa, olette ehkä jo nuorena saavuttanut aika paljon ja olette
hyvin koulutettu henkilö. Saattaa olla, että ette aivan aidosti pysty näkemään sitä muiden,
huonommin elämässä pärjänneiden, tilannetta.

Olen itse täysin varma siitä, että hyvin suuri osa suomalaisista työttömistä aidosti halu-
aisi löytää töitä ja päästä töihin, mutta he eivät ole kovasta yrityksestä huolimatta siihen
pystyneet. Heitä ei ole vielä onnistanut työttömyydestä eroon pääsemisessä. Taustat ovat
ihmisillä erilaisia. Monella on, joillakin ihmisillä, sairauksia, toisilla sitten muita vaikeuk-
sia elämässä, jotka haittaavat työpaikan saamista. Asiaa ei varmastikaan auta se, että tällä
lakiesityksellä valitettavasti monen työttömän itsetunto heikkenee edelleen. 

Edustaja Rydman, minä aidosti toivon, että kokoomuskin hallituspuolueena ryhtyisi et-
simään aitoja kannusteita, joilla työttömyys vähenisi, työttömät aidosti voisivat parantaa ti-
lannettaan työllistymällä eikä [Puhemies koputtaa] heitä pakotettaisi siihen.

1.47 Wille Rydman kok: Arvoisa rouva puhemies! Kiitän edustaja Saviota kauniista sa-
noista. Myös itse olen havainnut, että olemme monista kysymyksistä samoilla linjoilla,
joistakin kysymyksistä myöskin eri mieltä, ja siksi olemme eri puolueissa. En kuitenkaan
oleta, että teillä on sokeita pisteitä niissä asioissa, joissa olemme eri mieltä, vaan uskon,
että erilaisista aatteellisista ja arvolähtökohdista tullaan erilaisiin johtopäätöksiin ja sen
vuoksi mekin täällä olemme erilaisiin puolueisiin jakautuneet.

Mutta itse tästä asiasta: Kun täällä on arvuuteltu hallituksen ihmiskuvan perään, niin
oma ihmiskuvani on ainakin sellainen, että ihminen on rationaalinen olento, joka reagoi
kannusteisiin ja toimii niiden mukaan, ja jos työn aktiivisempaan hakemiseen on olemassa
taloudellisia kannusteita, todennäköisesti ne silloin vaikuttavat toimintaan ja ehkä sitten
aika monessa tapauksessa aiempaa parempaan työllistymiseen johtavat.

1.48 Satu Taavitsainen sd: Arvoisa puhemies! Kun aika loppui äsken kesken, niin jatkan
vielä hiukan tästä sosiaalibarometrista tältä vuodelta, jossa TE-toimistojen johtajia haasta-
teltiin. Siinä kysyttiin myöskin sitä, minkä asioiden he näkevät parantavan eniten työlli-
syyttä, ja he, TE-toimistojen johtajat, näkevät, että panostukset koulutukseen, tutkimuk-
seen ja kehittämiseen parantavat eniten työllisyyttä Suomessa ja että myöskin työvoima-
palvelujen laajentaminen parantaa työllisyyttä. Kyllä me olemme puhuneet koulutuksesta
tänään, ja tänä yönäkin vielä jatkuu opetusministeriön hallinnonalan aihe, ja koulutusleik-
kaukset ovat olleet kyllä yksi pahin teko Suomen työllisyyden heikentämiseksi. 
33



Pöytäkirjan asiakohta PTK 144/2017 vp
Otan esille myöskin tämän varhaiskasvatuksen leikkauksen, että työttömien lapsilta on
leikattu varhaiskasvatusoikeutta, mikä heikentää jatkossa näiden lasten työllistymistä,
mutta se heikentää myöskin tällä hetkellä, sitten kun tämä laki tulee voimaan, näiden van-
hempien mahdollisuutta olla aktiivisia, kun heidän lapsillaan ei ole sitä kokoaikaista var-
haiskasvatusoikeutta, jolloin tietenkään he eivät pysty olemaan missään aktiivitoimissa tai
-palveluissa taikka keikkatöissä. 

Toivoisin kyllä ihan täyskäännöstä hallituksen tälle politiikalle, eli panostakaa koulu-
tukseen, varhaiskasvatukseen ja kehitykseen, laajentakaa työvoimapalveluita ja lopettakaa
ihmisten perusturvan tason heikentäminen ja nämä sanktioajattelut. Ennemmin porkkanaa
kuin keppiä.

Keskustelu päättyi ja asian käsittely keskeytettiin.
34


	6
	23.13
	23.22
	23.27
	23.32
	23.34
	23.35
	23.36
	23.37
	23.38
	23.40
	23.40
	23.42
	23.43
	23.44
	23.47
	23.53
	23.56
	0.00
	0.09
	0.16
	0.20
	0.26
	0.27
	0.30
	0.34
	0.36
	0.41
	0.47
	0.57
	1.03
	1.06
	1.08
	1.10
	1.12
	1.14
	1.16
	1.22
	1.24
	1.27
	1.29
	1.31
	1.33
	1.35
	1.37
	1.39
	1.40
	1.42
	1.43
	1.45
	1.47
	1.48


