















































DEM696A.tmp.xml


Pöytäkirjan asiakohta PTK 95/2016 vp
Pöytäkirjan asiakohta 

PTK 95/2016 vp

Täysistunto

Keskiviikko 5.10.2016 klo 13.59—17.00

7. Hallituksen esitys eduskunnalle laeiksi työntekijän eläkelain, julkisten alojen eläkelain, 
työeläkevakuutusyhtiöistä annetun lain ja eräiden niihin liittyvien lakien muuttamisesta

Hallituksen esitys HE 130/2016 vp
Valiokunnan mietintö StVM 16/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 7. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

16.01 Aino-Kaisa Pekonen vas: Arvoisa puhemies! Vasemmistoliitto ei jaa hallituksen
näkemystä kilpailukykysopimuksesta ja ajatuksesta työn halpuuttamisesta talouslaman
lääkkeeksi eikä hyväksy tätä lakiehdotusta. Toteamme, että aiemmatkaan työnantajamak-
sujen kevennykset, kuten työnantajien Kela-maksujen alentaminen ja sittemmin poisto, ei-
vät ole merkittävästi luoneet uusia työpaikkoja, vaikka maksujen alennuksia on perusteltu
tällä tavoitteella. Kilpailukykysopimus saatiin aikaiseksi uhkaamalla ammattiliittoja pak-
kolaeilla, jotka olisivat leikanneet palkkoja vielä kiky-sopimusta enemmän. Prosessiin vai-
kuttivat myös epäselvät suunnitelmat paikallisen sopimisen edistämisestä.

Suomen vientiteollisuuden nykyiset haasteet ratkaisee Suomessa tuotettujen palvelui-
den ja tuotteiden korkea teknologian sekä koulutuksen ja osaamisen taso, mitä hallitus on
niin ikään leikkaamassa vuoden 2017 valtion talousarvioesityksessä. Vuoden 2016 ensim-
mäisessä talousjohtajabarometrissä kukaan vastaajista ei nähnyt kilpailukykysopimuksel-
la olevan merkittävää vaikutusta yrityksensä kilpailukykyyn. Muun muassa Turun telakan
johtaja Jan Meyer painottaa, että palkkataso ei ole ratkaiseva vaan koko liiketoiminnan ku-
va, investoinnit, teknologian kehitys ja tuotteen laatu.

Arvoisa puhemies! Edellä olevan perusteella ehdotan, että lakiehdotukset hylätään.

16.03 Ben Zyskowicz kok (vastauspuheenvuoro): Arvoisa herra puhemies! Käydään nyt
ihan oikeata keskustelua. Edustaja Pekonen, oletteko te itse ja vasemmistoliitto ihan tosis-
sanne sitä mieltä, että käytännössä kaikki Suomen ekonomistit ovat väärässä, kun uskovat,
että kilpailukykysopimuksella on myönteinen vaikutus Suomen työllisyyskehitykseen?
Erilaisia lukuja on luonnollisesti esitetty, koska kukaan ei voi tietää, mikä on sitten vuo-
sien saatossa se todellinen merkitys, mutta sikäli kuin olen itse seurannut keskustelua, eko-
nomistien arviot ovat liikkuneet jossakin 20 000 ja 45 000 uuden työpaikan välillä. Eli
edustaja Pekonen, ihan vakava kysymys: ovatko kaikki Suomen ekonomistit erehtyneet
tässä arviossaan, ja mihin asiantuntemukseen te viittaatte?
 Tarkistettu
4.0



Pöytäkirjan asiakohta PTK 95/2016 vp
16.04 Kari Uotila vas (vastauspuheenvuoro): Arvoisa puhemies! Arvioita työllisyysvai-
kutuksista ja vaikutuksista talouskasvuun lyhyellä, keskipitkällä tai pitkällä aikavälillä on
todellakin esitetty monenlaisia. Mutta on todettu, että ensi vuoden budjetissa kilpailukyky-
sopimus laskee talouskasvua 0,2 prosenttia. Mitä tulee kilpailukykysopimukseen, kanna-
tan sopimusyhteiskuntaa, kannatan kolmikantaista valmistelua, mutta perusporvarihalli-
tuksen politiikka saada aikaan kilpailukykysopimus ei edustanut kolmikantavalmistelua
eikä se edustanut sopimusyhteiskunnan periaatteita.

16.04 Eero Heinäluoma sd (vastauspuheenvuoro): Arvoisa puhemies! Todellakin täytyy
sanoa, että eihän tämä niin sanottu kilpailukykysopimus nyt kauhean kaunis prosessi ollut,
ja varmaan siinä oli erilaisia menettelytapoja, joita voi kritikoida, ja voi sanoa, että on uh-
kailtu ja painostettu.

Sitten toisinpäin katsoen — edustaja Zyskowiczin kysymys on kyllä ihan aiheellinen:
Tämä on kuitenkin nyt se keskeinen osa, jolla taloutta yritetään vakauttaa ja rakentaa pa-
rempaa näköalaa tulevaisuuteen. Se mahdollistaa pidemmän ajan työmarkkinarauhan, yri-
tystoiminnan edellytykset ja antaa myös tavalliselle palkansaajalle ja kotitaloudelle tiedon
tulossa olevasta tulokehityksestä, joten tämän sopimuksen, joka on siis 2 miljoonan ihmi-
sen työehtoja koskeva sopimus, ulkopuolelle asettuminen osoittaa kyllä aika suurta lahjak-
kuutta. Ihmettelen, että näin voi tapahtua.

16.06 Ben Zyskowicz kok (vastauspuheenvuoro): Arvoisa herra puhemies! Edustaja Uo-
tila, siitä prosessista, joka johti tähän sopimukseen, voidaan olla montaa mieltä. Ja en ol-
lenkaan kiistä hallituksen painostusta. Myös voidaan olla montaa mieltä niistä komponen-
teista, joista tämä sopimus koostuu, itsekin olen kritisoinut sitä, että lomarahoja leikataan
vain julkisen sektorin työntekijöiltä. Mutta tästä riippumatta toistan kysymykseni siitä, että
mikä on se ekspertiisi, mihin te nojaatte, kun te sanotte, että te ette usko, että tämä tukee
Suomen työllisyyskehitystä.

Mitä ensi vuoteen tulee, niin kaikkihan ovat korostaneet, että nämä muutokset vaikutta-
vat viiveellä eivätkä näy vielä ensi vuonna.

Se, että kannatan tätä sopimusta, ei tietystikään tarkoita sitä, ettenkö pidä tärkeänä kaik-
kia niitä muita keinoja, joilla yritykset voivat kohentaa kilpailukykyään ja panostamista
tutkimukseen ja innovaatioihin ja niin edelleen.

Lopuksi totean, että tietysti vihreät, joiden (Puhemies koputtaa) talousajattelu on sellais-
ta hulabaloota, ovat myös (Puhemies koputtaa) tätä sopimusta vastaan.

16.07 Kari Uotila vas (vastauspuheenvuoro): Arvoisa puhemies! On myös niitä ekono-
misteja, jotka ovat sitä mieltä, että säilyttämällä hyvät neuvottelusuhteet, säilyttämällä aito
sopimusyhteiskunta, tyytymällä äärimaltilliseen palkkakehitykseen tulevina vuosina, sa-
maan aikaan kun verrokkimaissa Ruotsissa ja Saksassa tehdään tuntuvia palkankorotuk-
sia, olisi lyhyessä ajassa tämä kustannuskilpailukykyongelma, joka meillä kiistatta jonkin-
moinen on, sulanut pois. Nyt tällä kilpailukykysopimuksella, joka tehtiin kiristyksen, uh-
kailun, painostuksen edessä, vaarannetaan mahdollisesti myöskin yhteiskunnan toimivuut-
ta ja yhteiskuntasuhteita pitemmällä aikavälillä, ja niillekin pitäisi joku hinta laskea.

16.08 Heli Järvinen vihr (vastauspuheenvuoro): Arvoisa herra puhemies! Meillä on nyt
käsittelyssä yksi pieni osa kilpailukykysopimuksen mukaisista päätöksistä. Se prosessi ei
2



Pöytäkirjan asiakohta PTK 95/2016 vp
välttämättä ollut kovin kaunis tai esimerkillinen, mutta se kuitenkin osoittaa isoa sopimis-
halua ja tahtoa tässä yhteiskunnassa, ja se myöskin merkitsee isoa yhteiskuntarauhaa tule-
vaan. Ja se on se syy, minkä takia me vihreät yritämme olla rakentavia, kun käsittelemme
näitä lakeja. Toivomme kuitenkin vahvasti myös sitä, että näiden käsittelyssä tuodaan esiin
se, miten näitä lakeja voisi jatkossa parantaa ja miten tilannetta, palkansaajien asemaa ja
yhdenvertaisuutta voisi viedä eteenpäin, jotta myös ostovoima jatkossa taattaisiin.

Ensimmäinen varapuhemies Mauri Pekkarinen: Ja vielä edustaja Heinäluoma, ja sitten
edustaja Zyskowicz.

16.09 Eero Heinäluoma sd (vastauspuheenvuoro): Arvoisa puhemies! Tämän yleisen
työeläkemaksuihin liittyvän kritiikin sijasta voisi kyllä puhua monesta muustakin asiasta,
jotka liittyvät laatukilpailukykyyn, koska siellähän se meidän varsinainen ongelma on, että
meiltä puuttuu sellaisia tuotteita, joita muut olisivat halukkaita ostamaan. Ja sitten voisi
kyllä erikseen esittää sen kritiikin hallitukselle ja kysyä myös työmarkkinajärjestöjen pe-
rään, että minkä ihmeen takia niitä Emu-puskureita, jotka aikoinaan luotiin juuri erilaisiin
yllätyksellisiin suhdannetilanteisiin vastaamiseksi, ei ole käytetty. Koko ajatushan oli, että
on helpompi joustaa välillisissä työvoimakustannuksissa kuin tehdä palkanalennuksia, jot-
ka johtavat ostovoiman heikentymiseen ja sitä kautta kotimaisen kysynnän vähentymiseen
ja sitä kautta sitten isompiin työttömyysongelmiin. Eli ei ole puhuttu ollenkaan siitä, miksi
tätä Emu-puskuria ei ole käytetty, miksi ei ole hyvinä aikoina kerätty (Puhemies koputtaa)
enemmän ja huonoina aikoina sitten pienempiä maksuja.

16.10 Ben Zyskowicz kok (vastauspuheenvuoro): Arvoisa herra puhemies! Edustaja Jär-
visen puheenvuoro oli hämmentävä. Kun tämä kilpailukykysopimus solmittiin, vihreiden
puheenjohtaja Ville Niinistö otti voimakkaasti kantaa sopimusta vastaan, ja hän onnistui
jopa sellaisessa tempussa, että hän kritisoi sitä sopimusta sekä oikealta eli niistä näkökoh-
dista, joita esimerkiksi Suomen Yrittäjät oli esittänyt, että vasemmalta eli niistä näkökoh-
dista, joita ne palkansaajajärjestöjen ryhmittymät, jotka vastustivat sopimusta, olivat esit-
täneet. Nyt ymmärsin edustaja Järvisen puheenvuoron — vai ymmärsinkö väärin — niin,
että te pidätte kilpailukykysopimusta kaikkine puutteineenkin kuitenkin Suomen talouden
ja työllisyyskehityksen kannalta positiivisena asiana. Mikä nyt sitten on vihreiden kanta,
vai onko se se, mihin ylellisyyteen oppositiossa on tietysti varaa, että ollaan samaan aikaan
sekä puolesta että vastaan, yleisöstä riippuen?

16.11 Heli Järvinen vihr (vastauspuheenvuoro): Arvoisa herra puhemies! Näin savolai-
sena minun varmasti on erityisen helppoa olla sekä puolesta että vastaan. Olemme esittä-
neet, varmasti jokainen meistä, kritiikkiä tämän kiky-sopimuksen tiettyjä kohtia kohtaan,
mutta ehdottomasti tuemme sen tuomaa yhteiskuntarauhaa ja tuemme sitä. Siitä huolimat-
ta tulemme jatkossakin esittämään, miten me olisimme voineet tehdä asian paremmin, kun
täällä tullaan käsittelemään esimerkiksi ansiosidonnaisen työttömyyspäivärahan lyhentä-
mistä. Meillä on oma esityksemme siitä, miten sitä voisi jatkossa toteuttaa vielä rakenta-
vammin niin, että se tukisi todella työttömyyden hoitoa parhaalla mahdollisella tavalla ja
ihmisten työllistymistä, mikä on ilman muuta kilpailukykysopimuksenkin perimmäinen
tarkoitus.
3



Pöytäkirjan asiakohta PTK 95/2016 vp
16.12 Ben Zyskowicz kok (vastauspuheenvuoro): Arvoisa herra puhemies! Ehkä johtuen
edustaja Järvisen savolaisuudesta hänen puheenvuoronsa hämmensi entisestään.

Ensinnäkin. Ansiosidonnaisen työttömyysturvan lyhentäminen ei ole osa kilpailukyky-
sopimusta. Päinvastoin, palkansaajajärjestöt eivät sitä ole hyväksyneet eivätkä sitä kanna-
ta.

Toiseksi. Meillä kaikilla, minullakin, ja luulen, että jokaisella tässä salissa, on varmasti
kriittisiä näkökohtia kilpailukykysopimuksen yksittäisiä kohtia kohtaan. Mutta olenko nyt
ymmärtänyt väärin, kun ymmärsin puheenjohtaja Niinistön ulostulon heti sopimuksen sol-
mimisen jälkeen siten, että vihreät eivät kannata, eivät hyväksy kilpailukykysopimusta, ku-
ten vasemmistoliiton edustaja Pekonen hyvin selvästi täällä toi esiin heidän kantansa? Eli
vihreät eivät hyväksy, ja tätä on kerrottu kaikille niille palkansaajille, jotka ovat olleet tyy-
tymättömiä, ja niille yrittäjille, jotka ovat olleet tyytymättömiä tähän sopimukseen. Ja nyt-
kö on ymmärrettävä, edustaja Järvinen, että te kannatattekin tätä sopimusta?

16.13 Heli Järvinen vihr (vastauspuheenvuoro): Arvoisa herra puhemies! Meillä on juu-
ri työelämävaliokunnassa käsittelyssä muun muassa ansiosidonnaisen päivärahakauden ly-
hentäminen 500 päivästä 400 päivään, ja kyllä se meille ainakin on esitelty osana kilpailu-
kykysopimusta ja sitä pakettia. Mitä tulee vihreiden kantaan kilpailukykysopimuksesta,
niin sanon nyt vielä kerran: Se sopimus ei syntynyt kovin kauniisti, se ei ole kaikilta osil-
taan paras mahdollinen, mutta me toivomme sen tuovan ja uskomme sen tuovan sitä yh-
teiskuntarauhaa, jota on haettu, ja kunnioitamme sitä. Siitä huolimatta kerromme myös
omia kantojamme, silloin kun katsomme, että ne (Puhemies koputtaa) veisivät suomalaista
yhteiskuntaa paremmin eteenpäin.

Ensimmäinen varapuhemies Mauri Pekkarinen:  Siirrymme puhujalistaan.

16.14 Hanna Sarkkinen vas: Arvoisa puhemies! Kannatan edustaja Pekosen tekemää
esitystä.

16.14 Eero Heinäluoma sd: Arvoisa puhemies! On valitettavaa, että täällä on näin vähän
väkeä paikalla, koska todellakin tämä työeläkejärjestelmä, myös maksupolitiikka, antaisi
aiheen pidempään ja tarkempaan keskusteluun.

Viittasin jo edellä siihen, että työeläkemaksuja pitäisi voida käyttää joustavasti talousti-
lanteen mukaan, ja tästä me tarvitsisimme ison keskustelun yhteiskunnassa. Nyt meille on
syntynyt sellainen tilanne, että hyvinä aikoina, jolloin pitäisi kerätä näitä maksuja enem-
män, puskuroida — mistä aikoinaan 90-luvun lopulla sovittiin — tätä lisärahastointia ei
tehdä, koska työnantaja vastustaa maksujen korotuksia, ja sen tuloksena nämä rahastot jää-
vät liian alhaisiksi hyvien aikojen vuosien mahdollisuuksiin nähden. Sitten kun on huonot
ajat ja olisi järkevää taloussuhdanteiden kannalta, että maksuja voitaisiin väliaikaisesti las-
kea, vastaavasti palkansaajat ovat haluttomia tähän laskemiseen, koska on se pelko, että
sitten näitä ei saada takaisin oikealle tasolle ja sitä kautta niillä on vaikutuksensa eläkkei-
den turvaan. Ja näin me olemme jumiutuneet tällaiseen tilanteeseen, jossa eläkemaksut ei-
vät toimi sillä tavalla suhdanteita tasoittavana elementtinä, taloustilanteessa auttavana ele-
menttinä kuin talous- ja rahaliittoon liityttäessä suunniteltiin.

Ikävä kyllä, tämän asian ympärillä vallitsee huomattava hiljaisuus ja tästä ei haluta pu-
hua. Myös hallitus valitsi omassa toiminnassaan tämän tien, että lähdetään siitä, että taak-
4



Pöytäkirjan asiakohta PTK 95/2016 vp
kaa siirretään pysyvästi näissä maksuissa työntekijöiden puolelle ja työnantajan vastaavas-
ti vähennetään, vaikka eläkevastuut ovat kuitenkin lähtökohtaisesti niin työnantajia kuin
työntekijöitäkin koskettavia. Tämä isompi keskustelu siitä, miten me toimimme talous- ja
rahaliitossa, olisi välttämätöntä käydä, ja toivon, että eduskunta jossain vaiheessa antaa sil-
le tilaa.

16.16 Kari Uotila vas: Arvoisa puhemies! Työeläkerahastot ja niiden käyttö, niin kuin al-
kuperäinen tarkoitus oli, Emu-puskureina on todellakin keskustelun arvoinen asia, mutta
näihin eläkerahastoihin kyllä joudumme tässä salissa tänä syksynä muista syistä varmasti
palaamaan, koska jotkut ovat sitä mieltä, että rahastoissa on liikaakin rahaa ja ne pitäisi pis-
tää itse asiassa jakeluun hyvin pikaisella aikataululla.

Mutta mitä tulee vielä tähän kilpailukykysopimukseen, niin voin eduskunnan pöytäkir-
joihin kirjauttaa sen henkisen vamman, jonka sain jo keväällä vaalien jälkeen, kun keskus-
teltiin yhteiskuntasopimuksesta. En kerro paikkaa, mutta se oli tuolla aika lähellä Eteläran-
taa, missä tapasin erittäin korkea-arvoisia työnantajapuolen työmarkkinajohtajia. Entisenä
telakan pääluottamusmiehenä, kun keskusteltiin yhteiskuntasopimusneuvotteluihin lähte-
misestä, totesin, että minulla on ollut sellainen tapa yhtenä neuvottelijana aikoinaan, että
kun neuvotteluihin päätetään lähteä, niin molemmat osapuolet asettavat neuvottelutavoit-
teet. Sitten neuvotellaan näistä tavoitteista, ja joskus tulee 50—50-, joskus 40—60-tilanne,
mutta erikseen asetettujen tavoitteiden pohjalta neuvotellaan. Silloin minulle todettiin, että
tilanne on muuttunut, nyt tavoitteita asettaa vain toinen puoli. Ja sen jälkeen minua on ollut
hirveän vaikea saada tämän kiristys-, uhkailu- ja painostussopimuksen taakse, joka syntyi
sillä, että palkansaajia uhattiin, että jollette suostu etukäteen asetettuun tavoitteeseen, niin
eläkeläisiltä leikataan lisää, lapsiperheiltä leikataan lisää, työttömiltä leikataan lisää ja niin
edelleen tai palkansaajiin kohdistetaan vielä kovempi kohtelu kuin muuten. Elikkä tämä
nyt vain selityksenä, että henkinen vamma jäi jo keväällä vaalien jälkeen.

16.18 Ben Zyskowicz kok: Arvoisa herra puhemies! Tämä kilpailukykysopimus on yksi
suurimpia talous- ja tietysti myös työmarkkinapoliittisia ratkaisuja, mitä tällä vaalikaudel-
la tehdään. Sen vuoksi minua jäi vielä askarruttamaan tämä vihreiden suhtautuminen tähän
merkittävään sopimukseen, jossa, niin kuin olen aikaisemminkin todennut, on varmasti
kaikkien mielestä myös paljon puutteita. On sellainen sanonta, että kakkua ei voi sekä syö-
dä että säilyttää, mutta minusta nyt näyttää, että vihreät onnistuvat tämänkin tekemään.
Heillähän on tällä vaalikaudella ainakin gallupien valossa mennyt oikein hyvin, ja voi olla,
että tässä on selitystä siihen, että luottamus näkyy vahvistuvan heitä kohtaan.

Eli toisaalta heti sen jälkeen, kun sopimus solmittiin ja kun oli paljon tyytymättömiä esi-
merkiksi julkisen sektorin usein naisvaltaisilla työpaikoilla ja oli paljon tyytymättömiä esi-
merkiksi pienyrittäjien keskuudessa, niin puheenjohtaja Ville Niinistö — näin minä tulkit-
sen — antoi sen viestin, että vihreät eivät tällaista epäoikeudenmukaista sopimusta hyväk-
sy, ja hän perusteli sen sekä näiden naisvaltaisten julkisen sektorin työntekijöiden tyyty-
mättömyyden näkökulmasta että näiden pienyrittäjien tyytymättömyyden näkökulmasta.
No, nyt kuitenkin tässä salissa vihreiden edustaja, edustaja Järvinen, on, näin ymmärrän,
sanonut, että vaikka sopimuksessa on paljon yksityiskohtia, jotka vihreiden mielestä olisi
pitänyt hoitaa toisin — niin kuin myös minun mielestäni ja luulen, että edustaja Heinäluo-
man mielestä ja monen muun mielestä — niin vihreät kuitenkin kaikkinensa pitävät tätä
lopputulosta parempana kuin sitä, että se ei olisi syntynyt. Ota nyt tästä sitten selvää.
5



Pöytäkirjan asiakohta PTK 95/2016 vp
16.20 Eero Heinäluoma sd: Arvoisa puhemies! Tämä edustaja Zyskowiczin käynnistä-
mä keskustelu ja kysymyksenasettelu on kyllä oikeutettu. Kyllähän näin isoon asiaan pitää
olla kaikilla puolueilla selkeä kanta, ja sen kannan täytyy olla sama täällä eduskunnan pää-
töksenteossa kuin se on julkisuudessa muutoin. Se on kohtuullinen vaatimus. Tämä sopi-
mushan on oikeastaan tähän asti hallituksen talouspolitiikasta se ainut osa, jolla on jotain
tuntuvaa merkitystä, ja sillä varmasti on myös työllisyysmerkitys, joskin ikävä kyllä alku-
vaiheessaan miinusmerkkinen, mihin edustaja Uotila täällä oikein viittasi. Pidemmällä ai-
kavälillä suomalaisten tuotteiden kysynnän parantuessa sitten voimme odottaa plusmerk-
kiä.

Kiinnitän kuitenkin huomiota siihen, että käsitykseni on, että eivätkös tämän työeläke-
ratkaisun sinällään liene kaikki muut hyväksymässä paitsi vasemmistoliitto, joka on siitä
jäänyt ulos. Eli voi hyvin olla, että vihreätkin hyväksyvät tämän sopimuksen sitten käytän-
nön päätöksenteossa, vaikka julkisissa Twitter- tai Facebook-kommenteissa on muuta esi-
tetty. Mutta tästähän meillä on jo kokemusta, että puolueilla on taipumus kehittää vähän
erilaisia vastauksia erilaisiin medioihin.

Keskustelu päättyi ja asian käsittely keskeytettiin.
6


