















































DEMAB99.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

20. Hallituksen esitys eduskunnalle laiksi päästökaupasta johtuvien epäsuorien kustannus-
ten kompensoimisesta

Hallituksen esitys HE 147/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 20. asia.
Puhemiesneuvosto ehdottaa, että asia lähetetään talousvaliokuntaan, jolle ympäristövalio-
kunnan on annettava lausunto.

Keskustelu

20.53 Sirpa Paatero sd: Arvoisa rouva puhemies! Suomi elää viennistä, ja viennin tuki-
jalkana ovat yhä edelleen metsä- ja metalliteollisuus. Näillä toimialoilla Suomen teolli-
suus ei kilpaile niinkään maan sisällä vaan enemmänkin muualla maailmalla tehtävien
tuotteiden ja muiden maiden kanssa, useimmiten vielä Euroopan unionin ulkopuolella ole-
vien maiden kanssa.

Nyt on keskusteltu paljon sekä tästä päästökauppakompensaatiosta että energiaveroleik-
kurista. Nämä teollisuudenalat, joita tämä asia koskettaa, ovat sellaisia, joilla riippumatta
maasta, missä niitä tuotteita tehdään, energiaa tarvitaan paljon, ja tästä syystä on kysymys
siitä, onko se parempi, että niitä tehdään täällä Euroopassa ja Suomessa, vai haluammeko,
että nämä tuotteet ja tämä kaikki teollisuus siirtyy vaikkapa Kiinaan tai jonnekin Aasian
puolelle. Tässä jotenkin on keskustelussa tuntunut menevän sekaisin se, että tällä ei lisätä
teollisuuden päästöjä eikä tämä johda energian tuhlaukseen, vaan yhä edelleen tämä teol-
lisuus on niin energiaintensiivistä, että aivan varmasti kaikki energiatehokkuustoimet, joi-
ta siellä on jo tehty vuosia, tulevat jatkumaan, eli on turha se pelko siitä, että nyt tällä kom-
pensaatiolla yhtäkkiä tuhottaisiin suomalaisen teollisuuden oman tuotantonsa energiate-
hokkaammaksi tekeminen, vaan kaikessa yritetään tietysti minimoida tätä.

Meillä tässä energiaveroleikkurissa, joka on tässä siis toisena keskustelussa — ei tässä
lakiesityksessä, tämä on päästökauppakompensaatio — yhä edelleenkin tilanne on se, että
suomalainen teollisuus siis maksaa energiaveroja. Jotenkin tuntuu tämä keskustelu vievän
siihen päin, että ihan kuin energiateollisuus vain saisi jotakin hyvää, jotenka se enemmän-
kin tasaa tätä kilpailua, ei siis vie tätä maksurasitusta kokonaan. Meillä Suomi on saari, niin
kuin on myöskin moneen kertaan todettu, ja siitä syystä suomalaisella teollisuudella on li-
särasitus verrattuna myöskin vaikka eurooppalaisiin kilpakumppaneihinsa. Tästä syystä
tämä Euroopan unionin sisällä oleva mahdollisuus, jota jo yhdeksän Euroopan valtiota tä-
hän mennessä on päättänyt käyttää, on siis unionin jo hyväksymä lähtökohta ja mahdolli-
suus, ja tästä kompensaatiomahdollisuudesta Suomessa otettaisiin käyttöön noin puolet sii-
tä, mitä Euroopan unioni mahdollistaa, ja niin, että se ei olisi vielä silloinkaan automaatti
 Tarkistettu
4.0



Pöytäkirjan asiakohta PTK 90/2016 vp
vaan siihen yhä edelleen vaikuttaisi päästöoikeuden hinta, sen tuensaajan sähkönkulutus
tai tuotannon määrä. Mitään automaattia, joka samasummaisesti annettaisiin kaikille, ei
olisi tulossa, vaan tasattaisiin kilpailua muiden, lähinnä Euroopan unionin sisällä olevien
maiden ja niiden teollisuuden kanssa ja näin vältettäisiin hiilivuotoa pois Suomesta ja Eu-
roopasta, sillä oletettavaa on, että nämä tuotteet joka tapauksessa tehtäisiin, ja on tämän sa-
lin tahdosta kiinni, tehdäänkö ne niin, että niistä on vähemmän ilmastohaittaa, vai niin, että
niistä on enemmän ilmastohaittaa.

20.57 Olli-Poika Parviainen vihr: Arvoisa rouva puhemies! Nyt käsittelyssä olevan
päästökaupan epäsuorien kustannusten kompensaatiojärjestelmän tarkoituksena on korva-
ta päästökaupasta aiheutuva sähkön kallistuminen paljon sähköä käyttävälle teollisuudelle
ja vähentää näin osaltaan suomalaisen teollisuuden niin sanotun hiilivuodon riskiä. Tämä
mainittu hiilivuotoriski on kuitenkin uskomus, ei havaintoihin perustuva tosiasia. Kyse on
siis lahjasta energiaintensiiviselle teollisuudelle, ei kompensaatiosta.

 Juuri eilen Valtion taloudellisen tutkimuskeskuksen johtava ekonomisti Marita Lauk-
kanen totesi Helsingin Sanomissa, että tämä nyt käsittelyssä oleva hallituksen esitys ei suo-
jele työpaikkoja. Kyseessä on könttäsummana maksettava yritystuki, joka ei vaikuta ras-
kaan teollisuuden tuotantoon eikä lisää työvoiman kysyntää Suomessa. Kuitenkin esitystä
perustellaan juurikin työpaikoilla. Ensi vuodelle tukeen on varattu 43 miljoonaa euroa,
vuoteen 2021 mennessä puhumme jopa yli 230 miljoonasta eurosta. Rahat aiotaan ottaa
päästökauppatuloista, joilla tuettiin aiemmin kehitysmaiden ilmastotoimia. Ilmastopoliitti-
sesti asetelma on siis kummallinen paitsi kotimaassa myös kansainvälisen ilmastopolitii-
kan näkökulmasta.

Esityksellä on muitakin erikoisia perusteluita. Esimerkiksi hallituksen esityksen sivulla
5 todetaan, että hiilivuodon riskiä vähentävät toimet ovat perusteltuja, vaikka hiilidioksi-
dipäästöjen hinnoittelujärjestelmät ovatkin yleistymässä maailmanlaajuisesti. Tämän väit-
teen tueksi ei kuitenkaan esitetä mitään konkretiaa.

Kansantalouden kasvun kannalta tämä esitys on siis uskomuksiin perustuva ja epäselvä.
Esitys ei taida edistää kansantalouden kasvuedellytyksiä eikä yritystoiminnan tehokkuut-
takaan. Näin suuri resurssien sitominen sinänsä merkittävien ja tärkeiden mutta kansainvä-
lisessä toimintaympäristössä verrattain heikkojen kasvunäkymien toimialoihin valtion-
tuen avulla voikin päinvastoin alentaa kansantaloutemme kasvumahdollisuuksia. VATT
tuo esille myös sen, että esimerkiksi paperi- ja metsäteollisuus saavat jo nyt merkittäviä tu-
kia energiaintensiivisen teollisuuden veronpalautusten sekä palvelu- ja kaupan alan yrityk-
siä alemman sähköveron muodossa. Myös Sitra on todennut, että nyt kannattaisi investoi-
da mieluummin korkeamman jalostusarvon tuotantoon ja tutkimukseen, älykkyyteen ja
kiertotalouteen. Esitys ei tue näitäkään.

Arvoisa rouva puhemies! Päästökauppakompensaatiota on julkisuudessa perusteltu
usein sillä, että päästökauppa nostaa sähkön hintaa. Eurostatin tuoreimpien tilastojen mu-
kaan Suomessa teollisuuden sähkön hinta on kuitenkin Euroopan unionin toiseksi alhaisin.
Esimerkiksi Puolassa, Virossa ja Romaniassa teollisuus maksaa sähköstään enemmän kuin
Suomessa, puhumattakaan Saksasta. Työllisyyden ja kilpailukyvyn edistämiseksi olisi jär-
kevää kannustaa niitä teollisuudenaloja, joilla on globaalisti parhaat kasvun mahdollisuu-
det. Suomessa esimerkiksi ympäristöteknologia on tällainen ala. Suomalaisessa ympäris-
töteknologiassa liikevaihdoltaan suurin osa-alue on energiatehokkuutta parantavat tekno-
logiat ja palvelut.
2



Pöytäkirjan asiakohta PTK 90/2016 vp
Nyt tarvittaisiin politiikkaa, joka kannustaisi kunnianhimoisesti energiatehokkuuden
parantamiseen edelleen. Tämä edistäisi alan teknologian ja osaamisen kehitystä ja toisi ko-
timaisia referenssejä voimakkaasti kilpaillulle alalle. Lahja, jonka hallitus antaa nyt eniten
energiaa kuluttavalle teollisuudelle, toimii tasan päinvastoin: se jarruttaa osaltaan uudistu-
mista, se jarruttaa kotimaisen vientikelpoisen osaamisen kehitystä ja samalla se jarruttaa
myös uusien työpaikkojen syntyä.

Arvoisa puhemies! Totta kai haluan minäkin säilyttää olemassa olevat työpaikat Suo-
messa, mutta tämä instrumentti on siihen nähden melko kallis ja varsin tehoton.

21.01 Jani Mäkelä ps: Arvoisa puhemies! Tänä iltana olen haastanut sosialidemokraatte-
ja monessa asiassa, mutta silloin, kun on aihetta kiittää, niin täytyy kiittää. Edustaja Paa-
teron pitämä puheenvuoro oli erinomainen ja toi esille monia näkökohtia, joita itsekin oli-
sin halunnut tuoda.

Vasemmistoliiton ja vihreiden tavoin sosialidemokraatit eivät ole lähteneet tähän kum-
malliseen poliittiseen hyökkäykseen suomalaisen työn intressejä vastaan. Jos muut EU-
maat tukevat omaa teollisuuttaan, miten me voimme pärjätä siinä kisassa edes käyttämättä
puolta sallitusta kompensaatiosta? Vihervasemmisto on puheenvuoroissaan toistuvasti ky-
selytunnilta alkaen hyökännyt tätä tukierää vastaan käyttäen argumenttina vanhentunutta
ja vääriin lähtökohtiin perustuvaa VATTin tutkimusta energiaintensiivisen teollisuuden
energiaverosta. Tähän asiaan on ottanut kantaa paperisessa kirjeessään, joka on lähtenyt
käsittääkseni kaikille kansanedustajille, koko joukko vientiteollisuuden järjestöjä niin
työnantaja- kuin työntekijäpuoleltakin, yli sen rajaviivan. Kirjeessä on annettu viesti, että
kompensaatio on maamme teollisuuden kilpailukyvylle ja työllisyydelle välttämätön ja tär-
keä erä. Tämä on vastaansanomaton kuittaus näille teoreettisille mietinnöille Sitrasta ja ties
miltä tahoilta, joissa ei näköjään ymmärretä käytännön asioita.

Tämä tuki täytyy viedä eteenpäin tässä muodossa. Kannatan hallituksen esitystä.

21.03 Toimi Kankaanniemi ps: Arvoisa rouva puhemies! Kun tämä esitys tuli julki, toki
siitä oli jo hallitusneuvotteluissa tietoa, mutta kun se nyt tuli julki, niin samoja epäilyjä oli,
mitä täällä vihreät ovat esittäneet tämän suhteen. Mutta mitä paremmin tähän asiaan paneu-
tuu, sitä selvemmäksi tulee, että kyllä meidän on tämä hiilivuotokysymys otettava äärim-
mäisen vakavasti.

Noin 6—7 vuotta sitten olin talousvaliokunnassa ja vierailimme Tornion jaloterästeh-
taalla. Siellä keskustelimme johdon kanssa ja katselimme sitä tuotantoa. Siellä on valtava
energian tarve, siis sähköä kuluu hirvittävät määrät. Ja kun tiedetään, että Kiinassa energi-
an hinta hiilen ja muun kautta ja toisaalta työvoiman hinta, raaka-aineiden hinta, kaikki
kustannustasot ovat aivan eri tasolla kuin meillä, niin siinä kilpailuasetelmassa ei suoma-
lainen jaloterästehdas tuhansine työpaikkoineen missään tapauksessa pärjää, ellei siitä pi-
detä huolta hyvin tarkoin. Tästä on tässä kysymys.

Hiilivuoto on siis erittäin suuri riski, eivät varmasti yhdeksän muuta EU-maata olisi tätä
ottaneet käyttöön elleivät näkisi tätä riskiä. Meillä se on nähdäkseni erityisesti terästeolli-
suuden kohdalla tärkeä, ehkä kemian- ja osin metsäteollisuudenkin osalta. Energiakustan-
nukset ovat kuitenkin yrityksille sen verran suuri erä vielä tämän tuenkin jälkeen, että kyl-
lä ne yritykset tehostavat energiankäyttöään tästä huolimatta aivan varmasti, saavat jopa
siihen lisää mahdollisuuksia tämän tuen kautta. Tätä kautta työpaikat turvataan ja suoma-
lainen teollisuus pärjää siinä kovassa kilpailussa, missä se tänä päivänä on maailmalla.
3



Pöytäkirjan asiakohta PTK 90/2016 vp
21.05 Olli-Poika Parviainen vihr: Arvoisa rouva puhemies! Edustaja Mäkelä mainitsi
tässä, että VATTin tutkimukset olisivat vanhentuneita. Minä nyt kuitenkin lähtökohtaises-
ti olisin taipuvainen uskomaan tutkittuun tietoon ennen kuin edustaja Mäkelän komment-
tiin siitä, että hän ajattelee näiden olevan vanhentuneita, koska vientiteollisuus on lähettä-
nyt kirjeen, jossa vientiteollisuus toivoo itselleen lisää rahaa. Se nyt varmaan ei ole miten-
kään tavatonta, että me saamme monenlaisia kirjeitä, joissa perustellaan hyvinkin järkevin
syin se, miksi mikäkin teollisuudenala tai toimija Suomessa rahaa tarvitsee. Kysymys on
siitä, onko tämä nyt esitetty malli teollisuuden tukemiseksi järkevä ja vastaako se siihen
tarkoitukseen, mihin se on väitetysti tehty. Minä olen sitä mieltä, että se malli ei vaikuta pe-
rustellulta ja tämä hiilivuotoriski, joka on mainittu, ei vaikuta uskottavalta. Sen sijaan on
aivan todellisia riskejä työpaikkojen säilymiselle Suomessa näilläkin teollisuudenaloilla
aivan muista syistä, mutta hiilivuoto tuskin on se syy.

Vielä kun puhutaan kirjeistä, joita paperilla saamme, niin kyllä minäkin sain viime vii-
kolla muistaakseni puoltatoista miljoonaa eläkeläistä edustavien järjestöjen kirjeen, jossa
esitettiin useita huolestuneita havaintoja esimerkiksi vanhustenhuollon indekseistä. Kysyi-
sin, onko edustaja Mäkelä lukenut nämäkin kirjeet yhtä hyvällä huomiolla kuin vientiteol-
lisuuden terveiset. (Toimi Kankaanniemi: Totta kai!)

21.07 Matti Semi vas: Rouva puhemies! Jäin pohtimaan äskeisiä puheenvuoroja. Kun
miettii Suomen metsäteollisuuden kehitystä, mitä se on ollut aikojen saatossa, niin siinä-
hän on luotettu siihen devalvaatioon ja siihen mekaaniseen kehittymiseen ja kaikki täm-
möinen innovaatio- ja muu toiminta on jäänyt sieltä pois. Sen takia meidän teollisuuden tä-
mänhetkinen menestyminen on ollut siitä kiinni, että on jouduttu kehittämään uusia tuot-
teita ja uusia tarvikkeita, mitä siellä tuotetaan. Nythän näyttää siltä, että Suomen metsäte-
ollisuudella on uusi nousu ollut käynnissä ja tuotteet käyvät kaupaksi ja investointeja teh-
dään rajusti, ja siinä mielessä olen jäänyt miettimään, mitenkä näitä rahoja pitäisi sijoittaa.
Kun miettii, että samanaikaisesti on leikattu tutkimuksesta, tuotekehityksestä, koulutuk-
sesta ja muista tämmöisistä asioista, millä rakennetaan tämä hyvinvointi ja millä pidetään
suomalaisen teollisuuden osaaminen ja taso korkealla, kaikissa niissä yrityksissä, missä
minä olen käynyt vierailemassa, luotetaan siihen osaamisen tasoon ja siihen, että suoma-
lainen koulutus tuottaa meille huippuosaajia, joilla on kehityskeinot ja tuotteitten paranta-
miskeinot hoitaa asioita eteenpäin. Sinänsä minä hyväksyn sen, että teollisuutta tuetaan ja
hoidetaan näitä asioita, mutta se, että rahoja on otettu sieltä pois, missä niitä olisi ennen
kaikkea tarvittu, minua huolestuttaa tällä hetkellä eniten.

21.08 Jani Mäkelä ps: Arvoisa puhemies! Suosittelisin edustaja Parviaiselle nyt ihan
huolellisesti niitten kirjeitten, mitä kommentoi, lukemista ennen kuin kommentoi. Kysy-
mys oli nimenomaan siitä, että kirjeessä olivat mukana myös työntekijäjärjestöt. En olisi
antanut sille kirjeelle läheskään samaa painoarvoa, jos siellä olisi ollut pelkkiä työnantaja-
järjestöjä. Silloin tuo argumentti olisi voinut toimia, että ne järjestöt saavat jäsenilleen ra-
haa ja ovat tyytyväisiä. Mitä rahaa työntekijät tästä saavat? He ovat huolissaan työpaikois-
taan. He näkevät, että heidän työpaikkansa voidaan turvata tällä järjestelyllä.

Mitä tulee VATTin tai kenen tahansa tahon tutkimuksiin, ne kannattaisi varmaan lähteä
esittämään niille yhdeksälle kilpailijamaallemme Euroopan unionissa, jotka näihin samoi-
hin tukiin lähtevät vielä suuremmilla tukisummilla kuin Suomi on aikonut. Uskotteko to-
della, että meillä on kaikkia näitä maita pätevämmät tutkijat ja tiedemiehet tässä maassa
4



Pöytäkirjan asiakohta PTK 90/2016 vp
kertomassa nämä tosiasiat meille? Minä valitettavasti en nyt ihan lähtisi esittämään tällais-
ta väitettä, että me kaikkia niitä yhdeksää maata viisaampia olemme jokaisessa suomalai-
sessa tutkimuslaitoksessa.

Keskustelu päättyi.

Asia lähetettiin talousvaliokuntaan, jolle ympäristövaliokunnan on annettava lausunto.
5


