















































DEMAF21.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

3. Terapiatakuu mielenterveyspalveluihin pääsyn nopeuttamiseksi
Kansalaisaloite KAA 10/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 3.
asia. Puhemiesneuvosto ehdottaa, että asia lähetetään sosiaali- ja terveysvaliokuntaan.

Lähetekeskusteluun varataan enintään 1,5 tuntia. Asian käsittelyssä noudatetaan aika-
taulutettujen asioiden osalta sovittuja menettelytapoja. 

Keskustelu

17.03 Sebastian Tynkkynen ps: Arvoisa herra puhemies! Tällä viikolla uutisoitiin, että
suomalaisten nuorten itsemurhat eivät vähene samaa tahtia keski-ikäisiin suomalaisiin ver-
rattuna. Se kertoo siitä, että meillä Suomessa on suuri joukko nuoria, jotka voivat yhä huo-
nommin.

Tapasin viime keväänä nuoren, joka kertoi masentuneensa ja ajautuneensa itsetuhoisiin
ajatuksiin. Syynä oli se, että hän oli pitkään auttanut ja kuunnellut ystäviään, jotka voivat
pahoin, eikä jaksanut enää kantaa heidän kuormaansa. Kun tosi oli kyseessä, hänen johta-
vassa asemassa oleva isänsä jätti työt kesken ja lähti työpaikaltaan ajamaan kiireesti kohti
vastaanottoa [Puhuja liikuttuu] pojan hoitoon saamiseksi. [Ritva Elomaa: Voimia, Sebas-
tian!] — Anteeksi.

Puhemies Matti Vanhanen: Saatte uuden puheenvuoron, kun pyydätte sitä. 

17.05 Pia Lohikoski vas: Arvoisa puhemies! Kansalaisaloite terapiatakuusta nostaa tär-
keän ja ajankohtaisen teeman keskusteluun. Se on myös samankaltainen vasemmistoliiton
pitkäaikaisten linjausten kanssa. Ilolla kiitän myös ministeri Krista Kiurun ulostuloja asias-
sa muun muassa kyselytunnilla lokakuussa sekä virallisissa tiedotteissa. Myös me vasem-
mistoliitossa kannatamme Terapiatakuu-kansalaisaloitteen henkeä.

Nuorten ja jopa lasten mielenterveysongelmat ovat kasvaneet hälyttävästi viime vuosi-
na. Jonot lasten- ja nuorisopsykiatriaan, Kelan tukemaan nuorten ja aikuisten kuntoutusp-
sykoterapiaan sekä erikoissairaanhoitoon ovat hälyttävät. Tarvitsemme uusia ratkaisuja,
matalan kynnyksen nopean toiminnan joukkoja ennaltaehkäisemään ongelmien paisumis-
ta. Aloitteen esittämät perusterveydenhuollossa tarjottavat matalan kynnyksen maksutto-
mat lyhytterapiainterventiot olisivat tarvittava lisä lievien mielialaoireilujen hoitoon, ja ne
vähentäisivät erikoissairaanhoidon kuormitusta.

Nykyjärjestelmä on rakentunut diagnoosien, lähetteiden ja erikoissairaanhoidon niuk-
kojen resurssien varaan. Hoito on kansalaisten viestien perusteella liian usein pelkkien ma-
 Tarkistettu
4.0



Pöytäkirjan asiakohta PTK 68/2019 vp
sennuslääkkeiden jakamista ilman keskustelutukea. Tämänkaltainen suuntaus ei ole hyvää
mielenterveyshoitoa laadukkaasta terveydenhuollosta tunnetussa pohjoismaisessa hyvin-
vointivaltiossa.

Terapiatakuu-kansalaisaloite on oikeansuuntainen, tärkeä avaus mielenterveyspalvelui-
den kehittämiseksi. Toteuttamiskeinoja ja yksityiskohtia täytyy varmaankin vielä hioa,
mutta tavoite on oikea. Vanhemmuuden haasteet, taloushuolet, perheen ja työn yhteenso-
vittaminen, työuupumus, yhteiskunnan asenneilmapiirin koveneminen sekä monenlaisiin
elämäntilanteisiin, perhe-, seurustelu- tai ystävyyssuhteisiin, koulutuksen ja työelämän ni-
velkohtiin ja onnettomuuksiin liittyvät murheet ja huolet eivät välttämättä täytä mielenter-
veyshäiriöiden diagnoosia mutta voivat haitata henkilöiden arkielämää huomattavasti. Kun
varhaisessa vaiheessa saisi muutaman kerran maksutonta keskustelutukea ja tarvittaessa
ohjausta muihin palveluihin, voisi moni ongelma ratketa nykyistä helpommin. 

Kasautuessaan ja pitkittyessään pienistä murheista kasautuu suuria vuoria ja pahimmil-
laan kaikkeen arkiseen toimintakykyyn vaikuttavia lamaannuttavia haasteita, joita äärim-
millään ratkotaan raskaissa erikoissairaanhoidon, sosiaalityön, lastensuojelun, palveluasu-
misen, velkaneuvonnan, päihdekuntoutuksen ja jopa rikostuomioistuimen palveluvalikois-
sa, puhumattakaan menetetyistä työvuosista ja inhimillisistä tragedioista. Inhimillinen
kohtaaminen, toisen ihmisen hyvät sanat, välittäminen, rinnalla kulkeminen ja kohdatuksi
tuleminen ovat avainasemassa.

Terapiatakuu-kansalaisaloite voisi olla tärkeässä roolissa inhimillisemmän ja kohtaa-
vamman terveydenhuollon ja Suomen rakentamisessa. Terapiatakuu-aloitteella on vasem-
miston tuki. [Ben Zyskowicz: Miksei vasemmisto hoida, että hallituskin tukisi? — Vasem-
malta: Kyllä me hoidetaan!]

17.09 Sofia Virta vihr: Arvoisa puhemies! Terapiatakuu-kansalaisaloite on vahva viesti
meille päättäjille. Se on hätähuuto heiltä, jotka tietävät aivan liian hyvin, aivan liian lähel-
tä, miten vaikeaa ja työlästä avun saaminen mielenterveyden häiriöihin voi olla. Liian mo-
nella on kokemusta siitä, ettei apua ole saatavissa riittävästi tai riittävän varhain. [Ben Zys-
kowicz: Juuri näin!] Liian moni tämän aloitteenkin kirjoittaneista sytytti viime sunnuntai-
na, itsemurhan tehneiden muistopäivänä kynttilän rakkaimmalleen.

Mielenterveyspalvelut tulisi vihdoin tuoda riittävin resurssein osaksi perusterveyden-
huoltoa. Palvelujärjestelmä tulee uudistaa hyödyntäen tutkittua tietoa ja moniammatillista
osaamista, mutta kokemusääntä unohtamatta. Panostukset palvelukynnyksen madaltami-
seen ovat tärkeitä. Toiveeni on, että apua olisi jatkossa saatavilla myös anonyymisti. Ter-
veyskeskusten lisäksi psykososiaalisen osaamisen merkitys tulee ymmärtää arjessa, lähel-
lä ihmistä. Psyykkisen puolen osaamista ja resursseja tulisi lisätä aina neuvolasta korkea-
kouluihin ja varhaiskasvatuksesta ikäihmisten palveluihin.

Tämän aloitteen on allekirjoittanut vanhempi, jonka omassa lapsuudessa koetut trauma-
tisoineet tapahtumat nostavat nyt päätään, vievät yöunet, haastavat ihmissuhteita ja heijas-
tuvat omaan jaksamiseen vanhempana ja jonka tekisi mieli itkeä aamulla päiväkodin etei-
sessä ja huutaa ”en minä jaksa enää” mutta jonka huulet sinetöi pelko siitä, mitä tapahtuu-
kin, jos kerron, kuka pitää huolta lapsistani, jos minua ei enää ole. Mielenterveystyöhön
panostamalla me panostamme myös lapsuuteen. Neuvoloita hallitusohjelman mukaisesti
kehitettäessä meidän tulee keskittyä siihen, miten pituuden ja painon mittaamisen ohella
osoitamme henkilöstölle riittävästi aikaa ja valmiuksia pysähtyä keskustelemaan jaksami-
sesta, tunnetaidoista ja vuorovaikutuksesta. Psykososiaalinen tuki ei saa jäädä kotiin annet-
2



Pöytäkirjan asiakohta PTK 68/2019 vp
tujen voimavaralomakkeiden varaan, vaan aikaa tulee olla aidolle, kunnioittavalle keskus-
telulle ja kysymykselle: miten siinä aidosti voit?

Tässä keskustelussa meidän tulee kuulla myös läheisistään huolissaan olevan ääni. Hä-
nen, jonka vatsassa tuntuu nytkin pelko ja mielessä pyörii kysymys siitä, miten voisin aut-
taa rakkaimpaani vielä vähän enemmän, hänen, joka saattaa uupua itse tuon suuren taakan
ja huolen keskellä. Meidän tulee kyetä huomioimaan, kuulemaan ja näkemään myös
psyykkisesti sairastuneen läheiset huomattavasti nykyistä paremmin. Läheisten tukeminen
ja heidän jaksamisestaan huolehtiminen ei voi jäädä vain järjestöjen harteille. Perhe- ja pa-
ripsykoterapian roolia ja osaamista tulisi vahvistaa perusterveydenhuollon tasolta lähtien. 

Arvoisa puhemies! Kenenkään hätää ja pahaa oloa ei koskaan tulisi ohittaa. Tämän aloit-
teen allekirjoittaneista löytyy varmasti myös hän, joka terveysaseman ovista ulos astues-
saan katsoo käsissään lääkereseptiä ja tuntee tyhjyyttä sisällään. Kuka kuulisi ja kuunteli-
si? Lääkepurkista saatu apu ei riitä, mutta usean reseptin jälkeen ei ilmankaan enää pärjää,
ja häpeä riippuvuudesta sysää pahan olon kierrettä yhä syvemmälle sisimpään.

Jokainen ihminen tulee kohdata arvokkaasti ihmisenä, kaikissa tilanteissa. Mielenterve-
ys- tai päihdeongelmien kanssa kamppailevat eivät ole yhtään huonompia tai vähempiar-
voisia. Aivan yhtä lailla jokainen heistä on jonkun lapsi, jonkun äiti, isä, sisko, setä, työka-
veri tai naapuri. Mielenterveyspalveluiden tulisi olla nykyistä isommassa roolissa myös
päihdekuntoutuksessa. Kokonaisvaltaisuus keskiössä ja niin, että apua saa aidosti yhdeltä
luukulta. Vaikka painopistettä on tärkeää siirtää nyt perusterveydenhuoltoon, tulee jatkos-
sakin turvata riittävät resurssit myös erikoissairaanhoidossa.

Hän voi olla meistä kuka tahansa, sillä meistä kukaan ei tiedä, mitä elämä eteemme tuo.
Mielenterveysongelmat eivät ole vain tietyn väestönosan tai tietynlaisten ihmisten ongel-
mia. Meistä jokaisella on mieli, ja meidän jokaisen mieli voi särkyä olosuhteiden ollessa
kestämättömiä tai liian kuormittavia. Tämä viesti on saapunut virallisesti meidän päättäji-
en eteen yli 50 000 ihmisen äänellä. Me emme voi jättää tätä hätähuutoa kuulematta. Tämä
hallitus on sitoutunut parantamaan mielenterveyspalveluiden saatavuutta, ja seuraavaksi
meidän tehtävämme on yhdessä pitää huolta siitä, että hoidamme asian hyvin ja huolelli-
sesti.

Vielä lopuksi haluan muistuttaa, että tämä kansalaisaloite ja sen eteen töitä tehneet sekä
sen allekirjoittaneet ihmiset ovat korvaamattomassa osassa poistaessaan stigmaa mielen-
terveyden haasteiden suhteen. Tuota heidän aloittamaansa työtä meistä jokaisen tulee jat-
kaa keskustelu ja päätös kerrallaan. — Kiitos. [Ben Zyskowicz pyytää vastauspuheenvuo-
roa]

Puhemies Matti Vanhanen: Aloitamme debatin sen jälkeen kun nämä etukäteen pyyde-
tyt puheenvuorot on käyty.

17.15 Mia Laiho kok: Arvoisa puhemies! Eilen vietettiin lasten oikeuksien päivää. Tä-
nään käsittelemme kansalaisaloitetta terapiatakuusta. YK:n lasten oikeuksien sopimuksen
24 artiklassa sanotaan, että lapsella on oikeus saada tarvittaessa hoitoa. On ikävä todeta,
että tämä itsestään selvältä vaikuttava lapsen oikeus ei toteudu Suomessa mielenterveys-
palvelujen osalta kaikilla lapsilla.

Meillä on tänään mahdollisuus lähteä parantamaan tätä epäkohtaa Terapiatakuu-kansa-
laisaloitteella, joka saavutti yli 52 000 allekirjoitusta. Kuntaliiton vuonna 2018 tehdyssä
lastensuojelukyselyssä palvelujen saatavuuden vaikeutuminen näkyy kyselyyn vastannei-
3



Pöytäkirjan asiakohta PTK 68/2019 vp
den mukaan laajasti lasten tarvitsemissa palveluissa, erityisesti lasten mielenterveyspalve-
luissa. Kyselyssä yhteensä 13 prosenttia arvioi, että lasten tarvitsemat mielenterveyspalve-
lut jäävät useimmiten lapsilta kokonaan saamatta, ja 49 prosenttia vastanneista arvioi, että
tarvittava palvelu on saatavilla mutta prosessi on vaikea ja aikaavievä. Jos mielenterveys-
palvelujen saatavuuteen ja hoitoketjujen toimivuuteen panostettaisiin varhaisessa vaihees-
sa, voitaisiin todennäköisesti monelta lapsen huostaanotolta välttyä. Hoitoonpääsyn vai-
keudet kuormittavat koko perhettä ja voivat ajaa koko perheen tilanteen epätasapainoon.

Noin kolmasosa lastensuojelun järjestäjäorganisaatioista arvioi sijoittavansa lapsia ko-
din ulkopuolisiin sijoituksiin usein siksi, että lapsen mielenterveyspalvelut eivät jostain
syystä ole järjestyneet. Vajaa puolet suomalaisista asuu kunnissa, joissa näin tapahtuu.
Tämä on hälyttävä sanoma, jonka pitäisi herättää kaikki päättäjät ja kaikki sosiaali- ja ter-
veystoimen virkamiehet kautta Suomen. Toimitaanko enää lapsen edun mukaisesti, jos
hoitoon ei pääse, järjestelmä on liian monimutkainen ja perhe ei saa riittävää tukea? Huos-
taanotetaanko Suomessa lapsia hoitoonpääsyn ongelmien takia? Tehdäänkö Suomessa it-
semurhia hoitojärjestelmän toimimattomuuden takia, kun ihmiset eivät saa apua ajoissa tai
se ei ole ammattimaista ja osaavaa? Kyllä, valitettavasti näin on.

Minusta on häpeällistä, että näin on Suomessa, jossa pidämme itseämme korkeatasoise-
na länsimaisena lääketieteen maana. Lasten erottamiseen vanhemmistaan pitäisi olla aina
muut syyt kuin palvelujärjestelmän toimimattomuus. Seitsemän päivän perusterveyden-
huollon hoitotakuu, jota nykyinen hallitus ajaa, on sinällänsä hyvä asia, mutta se ei auta
mielenterveysongelmista kärsivää, jos oikeanlainen hoito ei ala riittävän nopeasti ja pääsy
itse hoitoon helpotu. Näen jopa vaarana, että kaikki paukut laitetaan seitsemän päivän hoi-
totakuun toteuttamiseen ja kontaktin saamiseen terveyskeskukseen, mutta itse hoito ei
käynnisty tai etene. Ei riitä, että lapsi tai nuori tai aikuinen on jonossa odottamassa hoitoon-
pääsyä toiseen paikkaan, vaan apua on annettava matalalla kynnyksellä ja, jos on kyse lap-
sesta tai nuoresta, luonnollisessa toimintaympäristössä. Tämä tarkoittaa, että mielenterve-
yspalveluita on vietävä sinne, missä lapset ja nuoret ovat, eli kouluihin ja opiskelijatervey-
denhuoltoon. 

Mielenterveysongelmat ovat myös suurimpia syrjäytymisen syitä. Puuttumalla mielen-
terveyden häiriöihin mahdollisimman varhaisessa vaiheessa voidaan vähentää tilanteen
pahenemista ja ehkäistä syrjäytymisen kierre.

Arvoisa puhemies! Terapiatakuu-kansalaisaloitteella ehdotetaan lakimuutosta, jolla taa-
taan kaikille iästä riippumatta nopea pääsy hoidolliseen psykoterapiaan tai muuhun psyko-
sosiaaliseen hoitoon. Kansalaisaloitteen ehdottama lakimuutos rakentaisi Suomeen tehok-
kaan mielenterveyshoidon perustason. Sosiaali- ja terveysministeriön palveluvalikoima-
neuvosto PALKO on linjannut, että tutkimusnäyttöön perustuvia, vaikuttavia psykoterapi-
amuotoja tarjotaan myös julkisessa terveydenhuollossa. Terapiatakuun rahoituksen lisää-
minen budjettiin on perusteltua jo tämän sosiaali- ja terveysministeriön alaisen neuvoston
linjaus huomioiden. Oikea-aikaisten mielenterveyspalveluiden on oltava yhdenvertaisesti
jokaisen niitä tarvitsevan saatavilla.

Kokoomuksen omaan vaihtoehtobudjettiin sisältyy terapiatakuu, yhteensä 35 miljoonaa
euroa. 

Terapiatakuu vahvistaisi nimenomaan mielenterveyshoidon perustasoa ja hoitoonpää-
syn yhdenvertaisuutta koko Suomessa: ”Perusterveydenhuoltoon sisältyy mielentervey-
den häiriöiden soveltuva psykoterapia ja muu psykososiaalinen hoito.” 
4



Pöytäkirjan asiakohta PTK 68/2019 vp
Kannatan lämpimästi kansalaisaloitetta terapiatakuusta. Toivottavasti myös hallitus nä-
kee asian tärkeyden ja varmistaa riittävän rahoituksen sen toteuttamiseksi. Terapiatakuun
käynnistämisen voisi aloittaa esimerkiksi Uudeltamaalta pilotoinnilla, jolloin saataisiin tie-
toa sen käytännön toteutuksen malleista ja vaikutuksista. Uudellamaalla olisi valmiutta
varsin nopeaan käynnistykseen. Näitä kokemuksia voitaisiin sitten hyödyntää sen laajen-
tamisessa koko Suomeen.

Meillä ei ole aikaa hukattavana. Me emme voi jäädä odottamaan soten järjestämisen
mallia tai muita hallinnollisia ratkaisuja. Tiedän, että mielenterveysstrategia on jo valmis-
teilla, lausunnoilla, ja tämä on hyvä jatkumo sille. Jokainen päivä on jonossa olevalle tai
vielä sen ulkopuolella olevalle tuskallisen pitkä. Täällä salissa on annettu ymmärtää myös
hallituksen puolesta, että tälle kansalaisaloitteelle on tukea. Toivottavasti se näkyy myös
rahoituksessa ja tämä tärkeä aloite saadaan toimimaan myös käytännössä. Nyt on aika toi-
mia.

Puhemies Matti Vanhanen: Nyt on vastauspuheenvuoropainike avattu. Pyydän niitä
edustajia, jotka haluavat osallistua debattiin, painamaan V-painiketta. 

17.22 Sari Multala kok (vastauspuheenvuoro): Arvoisa puhemies! Kerrankin meillä on
sellainen kansalaisaloite täällä, joka tulee todelliseen tarpeeseen. Haluankin kiittää mielen-
terveysjärjestöjä, jotka ovat tämän tänne meille tuoneet käsiteltäväksi. Mielenterveyson-
gelmista kärsivät eivät ole niitä henkilöitä, jotka yleensä tulevat torilla meille poliitikoille
puhumaan, ja sen takia valitettavasti tämäkin asia on vielä meillä liian huonolla tolalla.

Arvoisa puhemies! Arvoisa ministeri Kiuru, tässä olisi nyt sellainen asia, joka olisi tun-
nissa korjattavissa. Meidän maassamme on terapeutteja saatavilla, ja ainoa asia, joka puut-
tuu, on tähän varattavat resurssit eli rahat. Tässä kansalaisaloitteessa on laskettu, että sen
toteuttaminen maksaisi 35 miljoonaa euroa. Te ette ole käsittääkseni hallituksenne talous-
arviossa varanneet tähän kuitenkaan ensi vuodelle resursseja. Aiotteko te kannattaa aidosti
tätä kansalaisaloitetta, kun täällä niin moni hallituspuolueidenkin kansanedustaja tästä ko-
vin kauniisti puhui? Kaikki me tiedämme, kuinka suureen tarpeeseen nämä rahat tulisivat,
ja sillä olisi myös positiivisia vaikutuksia työllisyyteen, kun ihmiset eivät enää kärsisi yk-
sin kotona.

17.23 Ilmari Nurminen sd (vastauspuheenvuoro): Arvoisa herra puhemies! Ensinnäkin
on hieno asia, että tämä on tullut tänne saliin, ja tämä on äärettömän tärkeä asia. Varmasti
laajasti täällä yli puoluerajat ylittävästi halutaan olla edistämässä tätä. 

Olen itse ollut tosi tyytyväinen siihen, miten nyt ministerin johdolla on kuitenkin lähdet-
ty valmistelemaan asioita: on tätä mielenterveysstrategiaa ja ajatuksia siitä, miten esimer-
kiksi nuorille, lapsille, kouluille ja perusterveydenhuoltoon tätä asiaa integroidaan, ja muu-
ta. Toivoisin, että, ministeri, voisitte vähän näitä suuntaviivoja tässä avata. Ja haluan vielä
korostaa, että tämä on yhteinen iso tahtotila. 

Minulla on ystäväpiirissäkin, ja varmasti meillä kaikilla, monia, jotka kokevat, että heis-
tä ei oteta koppia, kun he eivät saa näitä palveluita ja muita, ja uskon, että tämä ei ole rat-
kaistavissa ihan sormia napsauttamalla. Ongelmia on todella paljon. Varmasti me kaikki ja
koko hallitus olemme sitoutuneet siihen, että me haluamme ratkaista ja nostaa näitä asioita
esiin ja parantaa mielenterveyspalveluiden laatua Suomessa.
5



Pöytäkirjan asiakohta PTK 68/2019 vp
17.24 Lulu Ranne ps (vastauspuheenvuoro): Arvoisa puhemies! Kiitos tästä aloitteesta.
Kyse on paljon, paljon suuremmasta asiasta kuin pelkästään terapian piiriin pääsystä. Kyse
on yhteiskunnallisesta hädästä. Jokaisella meillä, niin kuin tänään on jo selvinnyt, on lähei-
siä, jotka ovat kokeneet niitä elämän mittaisia tragedioita, tai jopa me itsekin olemme, ja
me kaikki puhumme terapiatakuun tärkeydestä, ennalta ehkäisevistä palveluista ja oikeista
teoista. Me kuitenkin yritämme korjata näitä asioita aivan liian myöhään. Me sammutam-
me niitä tulipaloja. Tämä aloitekin on oikeastaan osoitus siitä, että ollaan menty hirvittä-
vän paljon liian pitkälle. 

Empatia ei riitä. Tekoja tarvitaan lisää istuvalta hallitukselta ja meiltä kaikilta. Iso asia
olisi se, että me siirtäisimme painopistettä ihan sinne alkupäähän. Perheitä täytyy lähteä pe-
lastamaan aivan alusta asti voimakkaasti ja ammattimaisesti tai nämä tragediat eivät vähe-
ne ikinä. Uskon, että meillä on kaikilla sama tavoite. 

17.25 Anu Vehviläinen kesk (vastauspuheenvuoro): Arvoisa puhemies! Myös minä ha-
luan kiittää tästä aloitteesta. Ajattelen sillä tavalla, että on hyvä hakea yhteistä näkemystä
yli puoluerajojen tämän asian tiimoilta kaiken kaikkiaan ja välttää minkäänlaista poliittista
riekkumista tässä kysymyksessä. Asia on niin tärkeä, tavoitteet siitä, että mahdollisimman
varhaisessa vaiheessa päästään avun ja tuen piiriin mielenterveyspalveluissa siellä perus-
terveydenhuollon puolella. 

Katsoin aika tarkasti myös nämä tausta-aineistot, mitä tähän liittyy, ja huomasin, että
siellä oli arvioitu myös yhteisiä tavoitteita hallituksen hoitotakuun kannalta ja tulevaisuu-
den sote-keskus -ohjelman kannalta. Kun tämä on tulossa sosiaali- ja terveysvaliokuntaan
käsittelyyn, niin olen aivan varma, että me mietimme myös siellä, olisivatko nämä asiat yh-
distettävissä, samaan aikaan sekä tämä kansalaisaloite että hoitotakuu. Itse asiassa, kun
täällä on ministeri paikalla, haluaisin myös, että ministeri voisi ehkä kertoa hoitotakuun ai-
kataulusta meille. 

17.26 Sari Sarkomaa kok (vastauspuheenvuoro): Arvoisa puhemies! Ensin lämmin kii-
tos aloitteen tekijöille. Teidän ansiostanne mielenterveysasiat ja mielenterveyspalvelut
ovat nousseet ensimmäistä kertaa historiallisesti aivan politiikan ykkösagendalle. 

Monelle on arkipäivää se, että apua ei saa. Silloin kun jalka menee poikki, saadaan apu
Suomessa, mutta kun mieli särky, niin silloin moni jää yksin ilman mitään apua ja tukea.

Ennen vaaleja kaikki puolueet paitsi perussuomalaiset kannattivat terapiatakuuta. Tämä
aloite on hyvin valmisteltu ja hyvin perusteltu, ja toivonkin, että eduskunta tämän aloitteen
ripeästi käsittelisi ja jo ennen joulua tekisi päätöksen. Tässä on esitetty 35 miljoonaa euroa.
Kokoomus on sisällyttänyt sen vaihtoehtobudjettiinsa. Me olemme valmiit tätä asiaa vie-
mään eteenpäin. Kysynkin ministeri Kiurulta: jos eduskunta yhteistuumin, niin kuin näyt-
tää, antaa tälle aloitteelle kattavan tuen, oletteko valmiita aloittamaan valmistelun, jos
eduskunta niin päättää, ja löytämään valtion talousarviosta ne 35 miljoonaa euroa, [Puhe-
mies koputtaa] jotta saataisiin tämä jo ennen uutta vuotta päätettyä yhteistuumin? Kun te
olette hallituksessa, teillä on tässä kaikki valta ja vastuu. 

17.28 Mari Holopainen vihr (vastauspuheenvuoro): Kiitän lämpimästi aloitteen tekijöi-
tä ja allekirjoittajia. Haluaisin todeta, että meillä on kuitenkin paljon muitakin erittäin hy-
viä kansalaisaloitteita kuin tämä yksi. Tämä on varmasti yksi niistä kaivatuimmista, mutta
todellakin monta hyvää aloitetta on lähtenyt liikkeelle. 
6



Pöytäkirjan asiakohta PTK 68/2019 vp
On todella tärkeää, kuten tässä aloitteessa tuodaan esiin, että varsinkin mielentervey-
teen saamme enemmän matalan kynnyksen palveluita, mikä usein tarkoittaa esimerkiksi
psykoterapiaa, josta moni on saanut apua ehkä enemmän kuin meidän perinteisistä keinois-
ta ja pelkästään lääketieteen keinoista, joissa usein on korostunut kuitenkin lääkitys sen si-
jaan, että psykoterapiaa saataisiin. 

Toivon, että tämä aloite etenee vauhdikkaasti, ja on hienoa, että myös hallitus on tähän
sitoutunut. [Eduskunnasta: Missä hallitus on tähän sitoutunut?]

17.29 Arja Juvonen ps (vastauspuheenvuoro): Arvoisa herra puhemies! Oli ikävä arvos-
tamani edustaja Sarkomaan puheenvuorossa — peli kyllä kovenee. Perussuomalaiset ovat
sitä mieltä, että esimerkiksi terapiatakuun aikaansaamiseksi tarvitaan rahoitus. Pitää olla
rahoitus kunnossa, jotta me saamme terapiatakuun. Tämä on ollut se huoli, mitä perussuo-
malaiset ovat kantaneet, että jos terapiatakuu tulee, niin siihen kohdennetaan myös resurs-
sia eikä se jää vain ilmaan haaveeksi. Tämä huolestuttaa.

Arvoisa puhemies! Hyvä ministeri — hienoa, että olette paikalla — kysyisin teiltä tästä
hoivatakuusta: Kaikkein tärkeintähän on, että kun ihminen tuntee tarvitsevansa apua, pää-
syä lääkärille, ja hakeutuu terveyskeskukseen, niin hän sinne pääsee. Miksi niin liian usein
sanotaan, että terveysasemalle ei pääse, sinä et pääse sinne kertomaan ongelmistasi, eli ih-
minen tyrmätään heti siinä ovella? Jos ihminen kaatuu ja sanoo, että jalka on kipeä, niin
kyllä hänet otetaan vastaan, kun arvioidaan, että ehkä nilkka on murtunut, [Puhemies ko-
puttaa] mutta mielenterveysongelma ei näy päältäpäin. Miten voimme helpottaa sitä, että
ihmiset pääsevät oikeasti heti lääkärille, ei vain hoitajalle?

Puhemies Matti Vanhanen: Ministeri saa käyttää myöhemmin puheenvuoronsa.

17.30 Paavo Arhinmäki vas (vastauspuheenvuoro): Arvoisa herra puhemies! Jälleen ker-
ran kansalaisaloite on osoittanut arvonsa ja tärkeytensä. Se on ihmisille, suomalaisille ka-
nava tuoda isoja, merkittäviä asioita tänne keskusteluun. Välillä ne jakavat eduskuntaa,
mutta tällä kertaa on kansalaisaloite, joka yhdistää eduskuntaa. Täällä puheenvuoroissa
olemme kuulleet, miten koskettava ja läheinen ja tärkeä asia tämä on monille, monille
meistä, miten moni on tätä kokenut ja tietää tämän tarpeen.

 Meidän pitää huolehtia siitä, että mielenterveyspalveluita on siellä matalalla tasolla, että
mahdollisimman moni saa mahdollisimman nopeasti apua niin, ettei tarvitse edes mennä
niin pitkälle, että lääketieteestä joudutaan hakemaan pidemmälle menevää hoitoa. Mutta
niiden ihmisten, jotka sitä apua tarvitsevat, pitää saada sitä mahdollisimman nopeasti. Toi-
vonkin, että me voimme hyvässä yhteishengessä vasemmalta oikealle, nyt kun kaikki puo-
lueet ovat tämän takana, viedä tätä eteenpäin ja löytää ratkaisun, millä mahdollisimman no-
peasti ja mahdollisimman kattavasti pystymme parantamaan meidän mielenterveyspalve-
luita, ja siitä suuri kiitos tämän kansalaisaloitteen alullepanijoille.

17.31 Paula Werning sd (vastauspuheenvuoro): Arvoisa puhemies! Kiitos tärkeästä kan-
salaisaloitteesta. Itse olen huolestunut siitä, miten nuorten mielenterveysongelmat ovat li-
sääntyneet valtavasti. Laskennosta riippuen 20—25 prosenttia nuorista kärsii näistä ongel-
mista. Etenkin erikoissairaanhoidossa olevien nuorten määrä on kasvanut äärettömän pal-
jon, ja se on tosi huolestuttavaa. 
7



Pöytäkirjan asiakohta PTK 68/2019 vp
Toivonkin, että panostukset keskitetään sinne varhaisiin palveluihin ja sinne peruster-
veydenhuoltoon, ja olen hyvilläni siitä, että hallitus tulee tiukentamaan hoitotakuuta perus-
terveydenhuollossa. Ihminen on psyykkinen, fyysinen ja sosiaalinen kokonaisuus —
emme me voi katsoa pelkästään psyykkistä tai sosiaalista tai fyysistä. Elikkä tätä kautta
saadaan apua sinne varhaiseen malliin.

 Edustaja Multala toivoi ja myös perussuomalaisista toivottiin hallituksen toimia, mutta
neljä vuotta on ollut aikaa toimia nuortenkin osalta. Ei tämä ole mikään uusi asia. Toivot-
tavasti nyt yhdessä näemme tämän asian tärkeyden. 

17.33 Veronica Rehn-Kivi r (vastauspuheenvuoro): Arvoisa puhemies, värderade tal-
man! Vi vet alla att ju tidigare man får vård, desto större är möjligheterna till snabbare till-
frisknande, mindre mänskligt lidande och inbesparade kostnader för samhället. För perso-
ner som lider av mentala problem är det extra viktigt att tröskeln att be om hjälp är så låg
som möjligt. Framför allt för unga personer måste kontakten vara lätt att göra. Här är olika
24/7-tjänster och chattar speciellt viktiga.

Mielenterveysongelmista kärsivälle ihmiselle on erityisen tärkeää, että hoitoprosessi ja -
polku on mahdollisimman helppo ja vaivaton. Muuten hoitoon hakeutuminen voi jäädä te-
kemättä, mikä johtaa huomattavasti suurempiin ja kalliimpiin ongelmiin.

Terapigarantin är ett bra initiativ, men för att den ska kunna förverkligas behöver vi flera
psykolog- och psykiatrikervakanser. Framför allt råder det stor brist på svenskspråkiga ex-
perter. Är det tänkt så att vårdgarantin också ska inkludera terapigarantin?

17.34 Paula Risikko kok (vastauspuheenvuoro): Arvoisa puhemies! Voi sanoa, että mie-
len pahoinvointi on todellinen kansantauti. Joka toinen ihminen kärsii jossain elämänsä
vaiheessa eriasteisista mielenterveyden häiriöistä, ja se tuo paljon kärsimystä ja jopa kus-
tannuksia, kun ajattelee, että meillä on työkyvyttömyyseläkkeiden suurimpana syyryhmä-
nä mielenterveysongelmat. On todella hienoa, että kansalaisaloite koskee tätä — kiitos kai-
kille allekirjoittajille ja sen käyntiin pistäjille.

Totean nyt vain, että tämä olisi aika nopeasti korjattavissa, jos halutaan. Tässä edustaja
Vehviläinen, valiokunnan puheenjohtaja, toikin jo ajatuksen siitä, että se liitettäisiin tähän
hoitotakuun kiristämiseen. Se on erittäin hyvä asia. Siitä on myös ministeri maininnut. On
hienoa, että tähän tartutaan, ja tämä jos mikä olisi nopeasti hoidettavissa. Täällä tuli esille
myöskin se, ettei viime kaudella ole tehty mitään — päinvastoin. Me olimme tekemässä
sellaista valinnanvapauteen liittyvää sote-keskusjärjestelmää, jossa tämä olisi hoidettu,
mutta se ei teille käynyt.

17.35 Mari Rantanen ps (vastauspuheenvuoro): Arvoisa puhemies! Mielenterveyshoi-
dossa ollaan tällä hetkellä melkoisessa kriisitilanteessa, niin kuin tämä sali erinomaisen hy-
vin tietää, ja vaikka tässä tavallaan tämä kansalaisaloite on ajatukseltaan kannatettava, niin
semmoinen pistemäinen korjaaminen ei ehkä tässä kohtaa ole kaikista järkevintä. Tältä
osin kysyisinkin, kun ministeri on paikalla: voisitteko kertoa tähän liittyen, mitä suunnitel-
mia hallituksella on korjata tätä koko järjestelmää, koska nyt on ongelma myöskin hoitoon-
pääsy ja sitten terapia siihen lisäksi? Nythän aion omassa puheessani ottaa esiin ne ongel-
mat, joita tässä kansalaisaloitteessa on, mutta nimenomaan penäisin nyt sitä kokonaisuu-
8



Pöytäkirjan asiakohta PTK 68/2019 vp
distusta ja kokonaistilanteen selvittämistä sekä sen korjaamista — siinä käy muuten kuin
seksuaalirikoslainsäädännössä, että sieltä korjataan pistemäisesti joitain kohtia mutta silti
se pettää sitten soveltamisalassa. Eli tätä kysyisin ministeri Kiurulta, kun olette paikalla:
mitä aiotte tehdä tälle?

Puhemies Matti Vanhanen: Myönnän vielä vastauspuheenvuorot edustajille Mattila,
Hyrkkö ja Zyskowicz. Sen jälkeen ministerille 3 minuutin puheenvuoro.

17.36 Hanna-Leena Mattila kesk (vastauspuheenvuoro): Arvoisa puhemies! Edellisen
hallituksen aikana aloitettiin nykyisenkin hallituksen jatkama Lape-muutosohjelma, jonka
tavoitteena on parantaa lasten, nuorten ja lapsiperheiden tarvitsemien palveluiden saata-
vuutta. Matalan kynnyksen mielenterveys- ja päihdepalvelut ovat myös osa tätä Lape-
muutosohjelmaa.

Kuten Terapiatakuu-kansalaisaloitteen allekirjoittajat toteavat, varhainen puuttuminen
ja tuki vähentävät tulevia riskejä ja edistävät toipumista. Keskeistä olisi integroida eri ta-
hojen työ, jolla voitaisiin tukea lasten, nuorten ja perheiden hyvää arkea. Mielekkäillä har-
rastuksilla on todettu olevan myönteinen vaikutus mielenterveyteen. Ne kasvattavat tervet-
tä itsetuntoa ja luottamusta omiin kykyihin. Harrastukset kokoavat yhteen samanhenkisiä
ihmisiä ja synnyttävät tärkeitä sosiaalisia kontakteja. Hyvät harrastukset tukevat myös
muuta oppimista myönteisesti. Hallituksen tavoite mahdollistaa yksi harrastus jokaiselle
lapselle ja nuorelle on siis mitä suurimmassa määrin ennalta ehkäisevää mielenterveys- ja
syrjäytymistyötä. [Puhemies koputtaa] 

Arvoisa puhemies! Kansallisen mielenterveysstrategian lausuntokierros päättyi loka-
kuun lopussa, ja kysyisinkin nyt ministeri Kiurulta: onko jo tässä vaiheessa käsitystä näistä
lausunnoista?

17.37 Saara Hyrkkö vihr (vastauspuheenvuoro): Arvoisa puhemies! Tämä aloite ja itse
asiassa koko sen matka tänne eduskuntaan on niin tärkeä, että sitä on melkein vaikea pukea
sanoiksi. Mielenterveyteen liittyy edelleen raivostuttavan paljon ennakkoluuloja ja hä-
peää, ja tämä kansalaisaloite ja sen ympärillä toiminut kampanja on tuonut mielentervey-
den häiriöt ja tarpeen oikea-aikaiselle, saavutettavalle matalan kynnyksen hoidolle yhteis-
kunnallisen keskustelun ytimeen. Se on myös tehnyt näkyväksi niitä räikeitä reikiä, joita
meidän hyvinvointivaltion mielenterveyspalveluissa on, ja lisännyt ihmisten tietoisuutta ja
ymmärrystä mielen hyvinvoinnista ja mielen pahoinvoinnista. Siitä ennen kaikkea kiitos.

Me tosiaan tarvitsemme uuden suunnan mielenterveyteen liittyvien ongelmien ratkomi-
seen ja ennaltaehkäisyyn. Esimerkkinä mainittakoon, että kotikaupungissani Espoossa me
olemme saaneet erittäin rohkaisevia tuloksia oppilaitoksiin vietävästä mielenterveysosaa-
misesta. Kun sitä lyhytterapiatyyppistä tukea on saatavilla kouluyhteisössä matalalla kyn-
nyksellä, niin ihmisiä pystytään auttamaan ajoissa. Tämäntyyppistä toimintaa me tarvit-
semme kaikkialle Suomeen. Mielenterveyspalveluiden monien ongelmien korjaamiseen
hallitus on onneksi sitoutunut ja tarttunut, [Puhemies koputtaa] koska tekoja me todella tar-
vitsemme.

17.39 Ben Zyskowicz kok (vastauspuheenvuoro): Arvoisa herra puhemies! Täällä lukui-
sat kansanedustajat ovat puhuneet lämpimästi tämän aloitteen puolesta. Myös lukuisat hal-
lituspuolueiden kansanedustajat. En hetkeäkään epäile hallituspuolueiden kansanedustaji-
9



Pöytäkirjan asiakohta PTK 68/2019 vp
en vilpittömyyttä, kun he pitävät asiaa tärkeänä ja haluavat tätä tärkeätä asiaa edistää, mut-
ta kun he puheenvuoroissaan kehuvat hallitusta, niin, hyvät ystävät, sille ei ole mitään pe-
rusteita.

Ministeri Kiuru 12. syyskuuta täällä eduskunnan kyselytunnilla lupasi, että hallitus on
tämän Terapiatakuu-aloitteen kannalla. Hallituksen budjettiesityksessä ei ole tähän asiaan
senttiäkään. Ehkä teidän uusien kansanedustajien siellä vihreiden riveissä on vaikea ym-
märtää, mutta kun ollaan hallituksessa, niin silloin on valta mutta silloin on myös vastuu.
Teillä on vastuu siitä, että tämä asia hoidetaan. Ei se hoidu pelkästään myönteisillä puheil-
la.

Kokoomus on esittänyt varjobudjetissaan 35 miljoonaa euroa tähän, kuten kansalaisa-
loitteessa esitetään. Toivottavasti te nyt syksyllä täällä eduskunnassa hoidatte, että tämä
asia menee eteenpäin.

Puhemies Matti Vanhanen: Ministeri Kiuru, 3 minuuttia. Jatkamme sen jälkeen debattia
vielä hetken.

17.40 Perhe- ja peruspalveluministeri Krista Kiuru: Arvoisa puhemies! On ensinnä-
kin sanottava, että vuosittain puolitoista prosenttia suomalaisista sairastuu johonkin mie-
lenterveyden häiriöön. Ainakin joka kymmenes tai jopa joka viides suomalainen kokee elä-
mänsä varrella jonkun vakavan masennusjakson. Se vetää meidät aivan varmasti täällä hil-
jaiseksi. Ja joidenkin tutkimusten mukaan ei edes joka viides vaan jopa 20—25 prosenttia
nuorista kärsii jostain mielenterveyden häiriöstä. [Sari Sarkomaan välihuuto] Ne ovat kou-
lulaisten ja nuorten tavallisimpia terveysongelmia. Siksi voi sanoa, että lasten osalta voi-
daan olla tilanteessa, jossa me puhumme kansansairaudesta. [Ben Zyskowicz: Tunnette
ongelman. Tehkää jotain!]

Arvoisa puhemies! Hallitusväki on joutunut tekemään tietenkin hallitusohjelmaneuvot-
teluissa linjan siitä, tuemmeko me tätä Terapiatakuu-aloitetta, koska aloite oli jo tiedossa
silloin, kun hallitusohjelmaneuvotteluja käytiin. Olemme nimenomaan tukeneet tätä Tera-
piatakuu-aloitetta jo silloin, ja sen vuoksi osasinkin sanoa, niin kuin edustaja Zyskowicz
täällä jo viittasikin siihen, että hallitus on ryhtynyt toimiin tämän kokonaisuuden toteutta-
miseksi juuri sillä tavalla kuin tässä Terapiatakuu-aloitteessa linjataan.

Ongelma on varsinainen siksi, että palvelujärjestelmä ei ota koppia tällä hetkellä perus-
terveydenhuollossa siitä, miten nämä hoitoketjut olisivat eheitä, ja minusta siitä puhuu
usea kansanedustaja täällä hyvin. Me olemme joutuneet tunnustamaan sen, että tätä ongel-
maa ei ihan nopeasti ratkaista, mutta sen lähtökohtana on oltava se, että me annamme niin
fyysisille kuin psyykkisillekin vaivoille takuun laittaa ne kuntoon. Tästä syystä johtuen,
niin kuin täällä valiokunnan puheenjohtaja Vehviläinen jo sitä kysyi ja samalla tavalla
myöskin edustaja Risikko tuki, kyllä hoitoonpääsy on kokonaisuus, ja leimaamatta ketään
asiat on hoidettava jatkossa seitsemän päivän kuluessa. Tämä hoitotakuuta koskeva laki-
esitys, jota me parhaillaan sorvaamme, on maaliviivalla. Me tulemme tuomaan sen mah-
dollisimman kiireesti eduskunnan käsittelyyn, jotta me saamme tämän kokonaisuuden tar-
kastettua. Leimaamatta kenenkään vaivoja on tärkeää, että hoitotakuu ei ole viikkoja vaan
se on seitsemän päivää. Siitä on lähdettävä liikkeelle. Mutta koko totuus ei ole minusta täs-
sä. Perussuomalaisten ryhmästä useat mainitsivat, että tarvitaan myös jotain muuta — ja
siitä myös Nurminen puhui. Hoitoketjuissa on pakko laittaa nämä asiat kuntoon.
10



Pöytäkirjan asiakohta PTK 68/2019 vp
Me lähdemme nyt liikkeelle vuoden alusta siitä, että otetaan tämä 12—18-vuotiaitten
ryhmä sellaiseksi, johon ulotetaan lyhytinterventiot. Niistä tässä edustaja Hyrkkö jo puhui
Espoon osalta, mutta tätä samaa hoitomenetelmää on kokeiltu myöskin Turussa. Tältä osin
me tarvitsemme tämän kokonaisuuden apua. Sekä perus- että erityistason asiantuntijat ovat
tehneet minulle nyt esityksen, miten nämä hoitoketjut laitettaisiin tässä maassa kuntoon,
[Puhemies koputtaa] ja toivon, että saan tulla sillä julkisuuteen heti lähipäivien kuluessa.
Eli lähdetään liikkeelle nuorista ja edetään sitten tässä asiassa koko Suomen eri ryhmien
hoitoketjujen kuntoon laittamiseen.

17.43 Sofia Virta vihr (vastauspuheenvuoro): Puhemies! Täällä kuulimme, että hallituk-
sen kehuminen olisi jotenkin perusteetonta. Olen toiminut terapia-alan yrittäjänä, ja täytyy
kertoa sinne opposition suuntaan, että on niitä mielenterveysongelmia ollut ihmisillä aikai-
semminkin. Eivät ne ole kehittyneet tämän hallituksen voimassa ollessa. Tämä hallitus
puuttuu näihin asioihin vihdoin ja viimein. Se olisi pitänyt tehdä paljon kunnianhimoisem-
min jo paljon, paljon aikaisemmin. 

Tämä hallitus lähtee parantamaan ihmisten hyvinvointia kokonaisvaltaisesti ymmärtäen
sen, että panostukset työhyvinvointiin, lapsi- ja perhepalveluihin, neuvoloiden kehittämi-
seen, perhekeskusmallin eteenpäinviemiseen, köyhyyden poistamiseen tai koulutukseen
ovat myös mielenterveystyötä. Se, että me edistämme ihmisten mielenterveyttä, tulee
myös näissä monissa toimissa, mihin hallitus on sitoutunut ja mihin me hallituspuolueet
olemme lupautuneet. 

Ja kyllä, me uudet kansanedustajat myös vihreiden riveissä tulemme pitämään huolta
siitä, että mielenterveyspalvelut todella uudistetaan niin, että jokainen saa apua silloin kun
sitä tarvitsee. — Kiitos.

17.44 Sami Savio ps (vastauspuheenvuoro): Arvoisa puhemies! Kiitän kaikkia tämän te-
rapiatakuusta mielenterveyspalveluihin pääsyn nopeuttamiseksi laaditun kansalaisaloit-
teen allekirjoittajia. Tämä on yhteiskunnallisesti erittäin tärkeä aihe, ja on hyvä, että se
nousee tämän kansalaisaloitteen myötä esiin.

Mielenterveysongelmien kasvu on ollut aivan liian nopeaa. Valitettavasti terveyden-
huollon resurssit eivät ole pysyneet perässä, ja hoitoonpääsy onkin ruuhkautunut valitetta-
van pahoin. Kärsijöinä ovat olleet erityisesti nuoret.

Arvoisa puhemies! Aivan liian usein, kuten tässä keskustelussakin on jo käynyt ilmi,
mielenterveysongelmia hoidetaan vain lääkkeillä, vaikka usein masentuneelle ihmiselle
tärkeintä olisivat inhimillinen kohtaaminen, hoitoonpääsy, keskusteluapu. Hoitoon tulisi
päästä huomattavasti nopeammin. Sekä perusterveydenhuollossa että erikoissairaanhoi-
dossa on puutteita, mutta erityisesti perustaso kaipaa lisäresursseja. Myös alueelliset erot
palveluiden saatavuudessa ovat hyvin suuria. [Puhemies koputtaa] Toivottavasti näihin on-
gelmiin puututaan tämän hyvän kansalaisaloitteen myötä.

17.46 Mai Kivelä vas (vastauspuheenvuoro): Arvoisa puhemies! Kiitos tärkeän aloitteen
laatijoille ja allekirjoittajille ja kiitos myös ministeri Kiurulle hyvästä vastauksesta, jossa
avattiin sitä, miten hallitus aikoo nyt tässä asiassa toimia. Kyllä, kun kyse on mielenterve-
yspalveluista, meillä pitää yksinkertaisesti olla sellainen yhteiskunta, jossa apua saa no-
peasti ja apua saa helposti. On selvää, että tällä hetkellä mielenterveyteen liittyvää hoidon
saatavuutta ja yhdenvertaisuutta pitää parantaa.
11



Pöytäkirjan asiakohta PTK 68/2019 vp
Minä haluan erityisesti korostaa tämän asian tärkeyttä nuorten näkökulmasta. Matalan
kynnyksen palveluihin panostaminen olisi juuri se oikea tapa ennaltaehkäisevästi tukea
nuoria. Muistan, kuinka jo Vasemmistonuorissa meillä oli Hoidon tarpeessa -niminen mie-
lenterveyteen liittyvä kampanja, jossa näitä samoja asioita ajettiin. 

Täällä on myös hyvin tullut esille se, kuinka matalan kynnyksen mielenterveyspalvelu-
järjestelmä on kustannustehokas ja maksaa itsensä moninkertaisesti takaisin. Sen lisäksi se
on myös inhimillisesti oikein.

17.47 Anu Vehviläinen kesk (vastauspuheenvuoro): Arvoisa puhemies! Kiitän ministeri
Kiurua puheenvuorosta, ja haluan sen todeta, että myös minä näen tämän aloitteen suurena
arvona sen, että se tuo tämän laajaan keskusteluun sekä täällä talossa että julkisuudessa ja
myös toimii hallitukselle päin ikään kuin myönteisenä piiskana tässä asiassa, että tulevai-
suuden sote-keskusta ja hoitotakuuta viedään juuri tähän suuntaan. Itse ainakin näin ajat-
telen. 

Tosiaankin kun viittasin jo siihen, että katsoin tämmöistä terapiatakuun toteutussuunni-
telmaa, mitenkä se on yhdistettävissä tulevaisuuden sote-keskukseen, niin minä löysin täs-
tä erittäin paljon yhtäläisyyksiä. Kun tämä tulee sosiaali- ja terveysvaliokunnan käsitte-
lyyn ja me otamme sen siellä käsiteltäväksi ja perehdymme siihen sekä opposition että hal-
lituspuolueitten edustajat yhdessä, minä olen aika varma siitä, että me löydämme oikean ja
hyvän sillan, mitenkä tämä on ratkaistavissa, kunhan me saamme myös hallituksen esityk-
sen hoitotakuusta samanaikaisesti. 

17.48 Tuula Väätäinen sd (vastauspuheenvuoro): Arvoisa puhemies! Terapiatakuu-aloi-
te on kannatettava. Se on itse asiassa välttämätön aloite lasten ja nuorten auttamiseksi. Eri-
koissairaanhoidon lisäksi meidän on huolehdittava perusterveydenhuollon psykiatrisesta
osaamisesta ja palveluista. Kouluille on saatava enemmän psykiatriseen hoitoon erikoistu-
neita ihmisiä. Monet kunnat ovat jo palkanneet psykiatrian sairaanhoitajia kouluille, ja
niistä on ollut hyvät tulokset.

Arvoisa ministeri! Terapiatakuun toteutuessa on huolehdittava siitä, että palvelujentuot-
tajat täyttävät osaavan ja ammattitaitoisen työn kriteerit. Julkisella sektorilla on oltava ko-
konaisvaltainen vastuu palveluista. On varottava, että terapiatakuu ei luo tietä voitontavoit-
teluun hoidon kustannuksella — tästä meillä on kokemuksia vanhustenhoidossa. Ajatte-
len, että lääkehoidolla on hyvät mahdollisuudet ja oma paikkansa hoidossa, mutta vahvasti
uskon keskustelun ja puheen voimaan psykiatrisessa hoitotyössä. Kannatan tätä aloitetta.

17.49 Sanni Grahn-Laasonen kok (vastauspuheenvuoro): Arvoisa puhemies! Erityinen
huoli ja murhe on siitä viestistä, joka tulee meille kansanedustajille nyt, että erityisesti
nuorten mielenterveysongelmat ovat lähes räjähdysmäisesti kasvussa. Siinä voi olla taus-
talla myöskin sellainen pieni, valoisa puoli, että mielen ongelmista uskalletaan puhua ja
että hoitoon uskalletaan paremmin hakeutua tänä päivänä. Uskon, että esimerkiksi tämän
kansalaisaloitteen tyyppisillä avauksilla on ollut tällainenkin positiivinen vaikutus, että
asioista uskalletaan keskustella.

Sitten kun mietitään meidän vastuuta täällä päätöksentekijöinä näiden asioiden edistä-
misestä ja hoitoonpääsyn varmistamisesta, niin että jokainen apua pyytävä aidosti saa apua
mielensä ongelmiin, niin silloin tämän päivän tärkein kysymys on, tuemmeko me tätä kan-
12



Pöytäkirjan asiakohta PTK 68/2019 vp
salaisaloitetta. Eli tulemmeko me edistämään sitä täällä eduskunnassa vielä tämän syksyn
aikana ja tulemmeko hyväksymään sen tässä salissa.

Haluan kysyä hallituspuolueilta: Miten te aiotte tässä äänestyksessä käyttäytyä? Hyväk-
syttekö te tämän? Ensi vuoden budjettiin ei ole varattu rahoitusta hallituksen budjetissa,
mutta kokoomuksen vaihtoehdossa olemme varanneet [Puhemies koputtaa] ensi vuoden
varjobudjetissa 35 miljoonaa euroa mielenterveyspalvelujen parantamiseen ja tämän kan-
salaisaloitteen hyväksymiseen. Näin ollen kokoomus aikoo tukea tätä tärkeää aloitetta.

Puhemies Matti Vanhanen: Myönnän vielä vastauspuheenvuorot edustajille Forsgrén ja
Koskela. Sitten siirrymme puhujalistaan.

17.50 Bella Forsgrén vihr (vastauspuheenvuoro): Arvoisa herra puhemies! Tilanne on
erittäin vakava. Opiskelijana osaan sanoa sen, että olen nähnyt lähelläni ja ympärilläni hy-
vin paljon pahoinvointia ja masennusta. Monet ovat olleet jo niin pahassa tilanteessa, että
ovat joutuneet avun piiriin opintojen aikana.

Haluankin kiittää Terapiatakuuta erittäin tärkeästä aiheen nostamisesta esille. Tilanne
on erittäin vakava, ja meidän kaikkien poliitikkojen pitää tämä viesti ottaa tarvittavalla va-
kavuudella vastaan. Ennen kaikkea meidän tulee varmistaa oikeanlainen apu sen lisäksi,
että me täällä hyvin keskustelemme tärkeästä aiheesta. Tilanne ei voi olla se, että ihmiset
päätyvät yhä nuorempina työkyvyttömyyseläkkeelle vain sen takia, että oikea-aikaista
apua ei ole saatavilla.

Haluankin yhtyä täällä keskustelussa esiin nousseisiin asioihin. Edustaja Vehviläisen
toive aloitteen ottamisesta huomioon hoitotakuun yhteydessä oli erittäin kannatettava idea,
ja haluan kiittää myös ministeri Kiurua erittäin hyvästä vastauspuheenvuorosta. Haluankin
korostaa, että hallitus ottaa erittäin vakavasti huomioon [Puhemies koputtaa] laadukkaiden
mielenterveyspalveluiden oikea-aikaisen saatavuuden. [Ben Zyskowicz: Mutta ei anna
senttiäkään! Niin vakava asia!]

17.52 Jari Koskela ps (vastauspuheenvuoro): Arvoisa puhemies! Olemme tärkeän asian
äärellä tänään. Tosiaan jos OECD:n raportin mukaan meillä kuluu 11 miljardia mielenter-
veyden häiriöiden kustannuksiin Suomessa, tämä on todellakin iso kysymys. Keskustelua
on ollut antoisaa kuunnella täällä mukana ensikertalaisenakin.

Onneksi täällä on ministeri Kiuru nyt paikalla. Tuossa äsken viittasitte, että rahoitusta on
osoitettu näihin palveluihin. Te olette osoittanut rahoitusta mielenterveysstrategian laati-
miseen ja peruspalvelujen valtionosuuksiin, mutta ette ole erikseen suunnanneet sitä tähän
kyseessä olevaan asiaan elikkä terapiatakuuseen. Se varmasti ansaitsisi ihan oman mo-
menttinsa.

Sitten seuraavana asiana: Tässä maassa on nyt jo paljon osaajia, jotka eivät ole psykote-
rapeutteja vaan ovat kolmannella sektorilla ja väitän, että jopa kirkon palveluksessakin.
Mietin, onko näitä koordinoitu ja mietitty olemassa olevaa osaamista, että ne voitaisiin jol-
lain lailla julkisesti, yhdessä saattaa yhteen ja tällä tavalla [Puhemies koputtaa] tätä isoa on-
gelmaa saataisiin helpotettua.

17.53 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Eilenhän vietettiin lasten oikeuksien päivää, ja YK:n lapsen oikeuksien komi-
tea on kehottanut Suomea vahvistamaan lapsille tarkoitettuja mielenterveyspalveluita ja ta-
13



Pöytäkirjan asiakohta PTK 68/2019 vp
kaamaan pääsyn tarvittaviin tutkimuksiin ja hoitoihin ja tehostamaan toimia nuorten itse-
murhien ehkäisemiseksi — painavaa asiaa, eikä tämä havainto ole hetkessä syntynyt, joten
eduskunnassa ollaan kaikki samassa veneessä siinä, että nyt on onnistuttava paremmin.
Sen takia itse kannatan tätä aloitetta, [Sari Sarkomaan välihuuto] ja niin kuin totesin, myös-
kin hallitusohjelmaneuvotteluissa totesimme, että mielenterveyspalveluita on vahvistetta-
va.

Sitä kautta ensin on laadittava strategia. Tässä maassa on paljon puutteita, niin kuin to-
dettiin, ja pelkästään yksi lain kirjaus siitä, että myöskin mielenterveydessä pätee sama hoi-
totakuu kuin muissakin krempoissa... Tältä osin se tulee kyllä, mutta kysymys on siitä, mi-
ten tämä koko kuvio katsotaan jatkossa niin, että nämä palvelut tulevat toimimaan. Meillä
on joka kymmenes nuori, hei, pahimmillaan erikoissairaanhoidossa hoidettavana. Jos ei
tämä vakavoita eduskuntaa, mikä sitten? Perusterveydenhuollosta puuttuvat aidot hoito-
ketjut. Ne on luotava, ja sitä kautta on tehtävä aika paljon töitä, että tämä kokonaisuus saa-
daan kuntoon. 

Me olemme nyt aloittaneet, niin kuin totesin. Toivon, että pääsen nyt tulemaan julkisuu-
teen siitä, millä tavalla se asia tehdään, heti kun saamme yksittäiset asiat kuntoon. Emme
valitettavasti ehtineet vielä tähän tilaisuuteen, mutta tulemme, siksi että tätä tietoa varmas-
ti kaivataan. Eli mielenterveyshäiriöiden lyhyitä, varhaisia puuttumisia, interventioita, on
alettava tekemään perusterveydenhuollossa sekä aikuisille että nuorille, ja sitä kautta nuo-
rista nyt aloitetaan ja se hoito ulotetaan matalalla kynnyksellä kouluihin. [Sari Sarkomaa:
Voisiko ministeri kertoa, mistä rahat?] — Mitä tulee rahoihin, niin täällä on haluttu jo koko
tämän syksyn ajan osoittaa, että hallitus jäisi kylmäksi tässä, että mitään ei tapahtuisi ja että
tämä olisi pelkästään rahakysymys. Edustajat hyvät, me olemme täällä istuneet vuosikau-
sia näissä karnevaaleissa. Olen vilpittömästi sitä mieltä, että nämä asiat on laitettava kun-
toon. Mielenterveysstrategialle on varattu, niin kuin totesin, noin 60 miljoonaa toimeenpa-
norahaa kolmelle vuodelle ja varsinaisiin pysyviin menojenlisäyksiin 18 miljoonaa. [Puhe-
mies koputtaa] Sen lisäksi yksistään tähän hoitotakuualoitteen toteuttamiseen, mikä sisäl-
tää myös mielenterveysongelmat, on varattu 70 miljoonaa ensi vuodelle ja samansuurui-
nen summa, jos sen saan, kahdelle sitä seuraavalle vuodelle — yli 200 miljoonaa rahaa.
Siltä osin ei kiistellä nyt rahasta, vaan kiistellään siitä, miten palveluketjut laitetaan toimi-
maan. Nyt se on tehtävä ja yhdessä, sisältökin.

Puhemies Matti Vanhanen: Siirrytään puhujalistaan.

17.56 Sari Multala kok: Arvoisa puhemies! On todella hienoa kuulla, että hallituksella
todella vaikuttaa olevan suunnitelmia, että aidosti edetään myös tämän terapiatakuun
konkreettisessa toteuttamisessa. Vaikka pidän erittäin hyvänä edustaja Vehviläisen ajatus-
ta siitä, että tätä käsitellään samassa yhteydessä kuin hoitotakuuta, pitää kuitenkin huoma-
ta, että tässä puhutaan kuitenkin kokonaisen terapiajakson saatavuudesta, eli välttämättä
sillä hoitotakuun hoitamisella ei vielä vastata tämän kansalaisaloitteen kysymykseen siitä,
että pääsee hoitoon ja saa sen ikään kuin lyhytaikaisen terapian, jossa on ajatus nimen-
omaan se, että varhaisessa vaiheessa oleviin mielenterveyden ongelmiin pystyttäisiin puut-
tumaan tehokkaasti, jotta ne eivät pääsisi pahenemaan.

Tiedämme kaikki, kuten tässä salissakin tänään ollaan puhuttu, että mielenterveyden on-
gelmat ovat liian yleisiä. Ehkä kuitenkin on niin, että vähitellen niihin liittyvät stigmat al-
kavat häipyä ja niistä uskalletaan puhua ja hoitoon uskalletaan hakeutua. Monet tietävät
14



Pöytäkirjan asiakohta PTK 68/2019 vp
myös ihan omakohtaisella läheisten kokemuksella, että pahimmillaan mielenterveyden on-
gelmat voivat johtaa elämän päättymiseen. Meistä varmaan jokainen tietää jonkun tai tun-
tee jonkun, jonka elämä on päättynyt aivan liian aikaisin. Minä tunnen useita. Siellä on jou-
kossa jonkun isä, poika, tytär. Kaikki nämä tapaukset ovat sellaisia, jotka oltaisiin varmas-
ti voitu pelastaa, jos mielenterveyden ongelmiin olisi uskallettu aikaisessa vaiheessa hakea
ja saada apua. Odotettaessa palveluihin pääsyä ongelmat ovat usein jo ehtineet muuttua va-
kavammiksi. Viiveet hoitoonpääsyssä aiheuttavat monenlaista inhimillistä kärsimystä sai-
rastuneen elämässä. Usein mielenterveysongelmat koskettavat ja kuormittavat sairastu-
neen lisäksi myös hänen lähipiiriään. Läheisen sairastuessa monen elämä muuttuu.

Arvoisa puhemies! Mielenterveyden ongelmat ovat yleisin työkyvyttömyyden syy ja
usein syy myös syrjäytymiseen. Vierailin toissa vuonna tämmöisessä pajaluokassa, joka on
tarkoitettu sellaisille oppilaille, joilla peruskoulun loppuunsaattaminen on haasteellista.
Sinne on ikään kuin käsin poimittu ne lapset ja nuoret, jotka ovat jo jättäneet koulun kes-
ken, ja heitä yritetään siinä parhaimman mukaan auttaa ammattilaisten toimesta, ja siellä
läsnä on myös mielenterveyden ammattilaisia. Siinä keskustellessa tuli hyvin selväksi, että
niin tytöillä kuin pojilla yleisin syy ovat mielenterveyden ongelmat joko itsellä tai kotona
vanhemmilla, ja sen vuoksikin tämä asia on äärimmäisen tärkeä. Puuttumalla mielenterve-
yden häiriöihin mahdollisimman varhaisessa vaiheessa estetään tilanteen paheneminen, es-
tetään syrjäytymistä ja vähennetään työstä poissaoloja.

Pidän valitettavana kuitenkin sitä, että nyt emme ihan vielä saaneet vastausta siihen, mil-
lä tavoin tämä tullaan toteuttamaan tai tullaanko tätä toteuttamaan, mutta toiveeni heräsi-
vät siitä, että hallitus ainakin ottaa tämän ongelman hyvin vakavissaan, ja odotan hyvin
kiinnostuneena, että pääsemme myös käsittelemään mielenterveysstrategiaa, jossa ymmär-
sin, että on varattu resurssit myös mielenterveyspalveluiden parantamiseen. 

Kokoomus on sitä mieltä, että mielenterveyden ongelmat ovat erittäin vakavia ja niihin
tulee löytää konkreettisia keinoja, ja sen vuoksi me esitimmekin omassa vaihtoehtobudje-
tissamme 35 miljoonaa euroa mielenterveyspalveluiden terapiatakuun toteuttamiseksi.

Arvoisa puhemies! Terapiatakuu vahvistaisi nimenomaan mielenterveyshoidon perusta-
soa. Hoidon tarve tulisi arvioida välittömästi apua haettaessa ja hoito aloittaa kuukauden
sisällä. Terapiatakuu toteuttaisi tavoitetta terveyspolitiikan yhdenvertaisuudesta ja varmis-
taisi sen, etteivät mielenterveysongelmista kärsivät ja heidän omaisensa jää yksin. Terapi-
atakuulla voitaisiin ehkäistä mielenterveysongelmien siirtymistä sukupolvelta toiselle.
Mielenterveyspalveluiden saatavuuden parantamisesta hyötyvät erityisesti ne, joilla on vä-
hiten voimavaroja hakea tai vaatia apua.

Arvoisa puhemies! Panostukset mielenterveyspalveluihin maksavat itsensä moninker-
taisesti takaisin. Yhä useampi saisi avun varhaisessa vaiheessa, työstä poissaolot vähenisi-
vät, kalliin erikoissairaanhoidon tarve pienenisi ja inhimillinen kärsimys vähenisi. Me
voimme toteuttaa tämän terapiatakuun. Siihen on mahdollisuus, jos me vain haluamme va-
lita niin.

Loppuun toteaisin, että vaikka eduskunnassa toki asioiden käsitteleminen aina kestää ai-
kansa eikä tässäkään tilanteessa, jos aloitteen käsittely yhdistetään hallituksen esityksen
käsittelyyn, välttämättä saada aikaan suuria muutoksia eduskunnan toimesta heti, niin kun-
nissa voidaan kuitenkin toimia pikaisemmin ja parantaa mielenterveyden matalan kynnyk-
sen palveluita. Muutamia esimerkkejä omasta kotikaupungistani Vantaalta: Lisäsimme
juuri talousarviokäsittelyn yhteydessä resursseja nimenomaan nuorille lyhytaikaisen tera-
piatakuun toteuttamiseen eli lyhytaikaiseen psykoterapiaan ja sen lisäksi lisäsimme resurs-
15



Pöytäkirjan asiakohta PTK 68/2019 vp
seja tämmöiseen keskusteluapuun psykiatrin kanssa, johon pääsee käytännössä tulemalla
paikalle ilman ajanvarausta. Sen lisäksi olemme lisänneet erityisnuorisotyöntekijöitä am-
matillisiin oppilaitoksiin, jotta siellä olisi paikalla aikuinen, jonka kanssa nuoret voivat ha-
lutessaan puhua. Monesti se, että uskalletaan ottaa asiat puheeksi, on jo hyvä askel oikeaan
suuntaan, ja aikuinen voi sitten halutessaan ja nähdessään sen haasteen ohjata eteenpäin
palveluiden piiriin.

Tehdään jokainen voitavamme siellä, missä voimme toimia. Täällä eduskunnassa toki
meidän velvollisuutemme on hoitaa terapiatakuun toteuttamiseen resurssit ja se, että se tu-
lee myös velvoittavaksi lainsäädännöksi kunnille.

18.02 Sari Sarkomaa kok: Arvoisa rouva puhemies! Hyvä mielenterveys kuuluu ihan jo-
kaiselle, ja tervehdin vielä ilolla kansalaisaloitetta. Olen iloinen, että se sai tarvittavat alle-
kirjoitukset. Kiitos todellakin kaikille toimijoille, koska ilman heitä eivät mielenterveys-
palvelut olisi nousseet tällä tavalla ykkösagendalle.

Sen sanon, että toivon, ettei tätä sidota sosiaali- ja terveydenhuollon uudistukseen. Me
emme tiedä, kuinka tämän soten käy — niin monta kertaa se on jäänyt läpi menemättä — ja
toivon, että nyt terapiatakuu vietäisiin sellaisenaan eteenpäin. Toivon, että ministeri vielä
selkeyttää tässä sitä, millä tavalla tätä aiotaan viedä eteenpäin, koska ihan selväksi se ei tul-
lut. Me emme vielä tiedä, milloin hoitotakuu, milloin kiristetyt, nopeammat, ripeämmät
hoitoonpääsyajat sisältävä laki tänne tulee. Rahoitustahan siihen vielä ei ole. Se 70 miljoo-
naahan on kehittämisprojekteihin eikä itse asiassa henkilöstön palkkaamiseen. Toivon, että
tähän vielä selkeytys tulee, koska kaikki ovat myönteisiä sille, että hallitus on nyt luvannut
tämän terapiatakuun toteuttaa, vaikka se harmillisesti ei ole hallitusohjelmassa. Mutta eh-
kä, ministeri, viittasitte johonkin lisäpöytäkirjaan, kun totesitte, että hallitusneuvotteluis-
sa, kun hallitusta koottiin, myönteisesti suhtauduttiin tähän terapiatakuuseen. Ehkä tämän
voisi vielä selkeyttää, koska se jäi meille vähän kokemattomammille kansanedustajille vie-
lä epäselväksi.

Hyvät kansanedustajat! Todellakin tämä aloite on tervetullut. Terapiatakuu-aloitteen si-
sällössä olevilla asioilla todellakin taattaisiin apu erityisesti heille, joilla usein on vähiten
voimavaroja vaatia tai hakea apua. Me tiedämme, että mielenterveysongelmat ovat yksi
suurimpia syrjäytymisen syitä, ja tämä takuu varmistaisi sen, että nämä usein kaikkein hei-
koimmassa asemassa olevat saisivat apua ja tukea. Niin kuin tuossa sanoin, kun mieli sär-
kyy, niin usein jää ilman apua ja tukea, ja kun tulee sitten muuta, vaikka jalka menee poik-
ki, niin kyllä sen kipsin Suomesta saa. Eli meidän terveydenhuolto toimii, mutta mielen-
terveyspalvelut ovat jääneet syrjään, ja nyt meidän on tähän tartuttava. Ikävä asia on se,
että kun perusterveydenhuollossa ei ole riittäviä mielenterveyden peruspalveluita, niin to-
della moni joutuu hakemaan apua yksityiseltä sektorilta, ostamaan yksityisiä palveluita.
Kaikilla ei ole tähän varaa, eli tällä hetkellä rahapussin paksuus määrittelee sen, saako apua
vai ei. Terapiatakuu tarvitaan, jotta hoitoonpääsy olisi mahdollista kaikille taloudellisesta
tilanteesta riippumatta.

Siksi pidän tärkeänä, että me tekisimme päätöksen Terapiatakuu-aloitteesta jo ennen
joulua. Jos sosiaali- ja terveysvaliokunta mainion puheenjohtajansa johdolla ehtisi tämän
käsittelemään, kuuntelemaan asiantuntijoita ja tekemään päätöksen, niin olisi hienoa, että
ennen joulua eduskunta yksimielisesti tämän hyväksyisi, ja ministeri pääsisi sitten tätä
asiaa viemään eteenpäin. Oli mainiota, että rahaakin on varattu. Silloin meillä olisi mah-
16



Pöytäkirjan asiakohta PTK 68/2019 vp
dollisuus saada vielä ensi vuonna terapiatakuuta koskeva lainsäädäntö koko eduskunnan
käsiteltäväksi.

Eduskuntaryhmämme on todellakin tehnyt yhteisen talousarvioaloitteen, jossa me esi-
tämme terapiatakuun toteuttamiseen 35 miljoonaa euroa pysyvää rahoitusta. Sama esitys
sisältyy myöskin meidän vaihtoehtobudjettiin, ja olemme siinä osoittaneet, että tuo raha on
mahdollista löytää suoranaisesti tähän terapiatakuuseen — ettei sitä ajatella kaivettavan
niistä rahoista, jotka on suunnattu sote-uudistukseen ja jotka todellakin ovat hyvin pieni
summa, jos ajatellaan tuon mittavan uudistuksen tarpeita.

Minulla oli ilo olla puhumassa Helsingin yliopiston Tiedekulmassa viime helmikuussa,
kun Terapiatakuu-kansalaisaloitekampanjan lähtölaukaus tapahtui. Oli ilo olla siellä mu-
kana — Alviina Alametsä, Pia Hytönen, Mielenterveyspooli, monet aktiivit olivat siellä
mukana, ja Touko Aalto oli vihreistä kanssani siellä puhumassa. Itse nostin puheessani
esille huolen siitä, että mielenterveysongelmien kasvusta huolimatta yhä pienempi osuus
kuntien rahoituksesta menee mielenterveyspalveluihin. Tämä on seikka, joka meillä on tie-
dossa. Tämä on Jyväskylässä tehty tutkimus. Ja tämä, jos joku, velvoittaa hallitusta nyt ri-
peästi toimimaan.

Jos ajatellaan, että vuonna 2000 mielenterveyspalvelujen osuus kuntien menoista oli
tuommoinen 5,5 prosenttia mutta vuonna 2015 se oli jo lähempänä 4:ää prosenttia, niin
tämä osoittaa sen, että kunnat eivät suuntaa näihin palveluihin riittävästi rahaa. Meillä ei
ole siellä terveyskeskuksissa riittävästi mielenterveyden peruspalveluita, ja hoitoon ei pää-
se ja viiveet palveluihin ovat todella suuria. On aivan selvää, että tutkimustieto, arjen ko-
kemus, ne viestit, mitä me saamme, ja pisteenä i:n päällä tämä aloite osoittavat, että tera-
piatakuu tarvitaan.

Arvoisa puhemies! Täällä on nostettu esiin nuoret ja nuoret aikuiset. Me tiedämme tut-
kimustiedon mukaan, että nuoruus on tyypillinen mielenterveyshäiriöiden alkamisikä. On
arvioitu, että kolme neljästä elämänaikaisesta mielenterveyden häiriöstä alkaa ennen 25
vuoden ikää, ja siksi tarvitaan toimia nuorten auttamiseksi. Mutta me tarvitsemme mielen-
terveystakuun ihan kaikenikäisille. Emme voi tässä unohtaa ikäihmisiä. 

Lasten ja nuorten hyvä terveys on heidän oman elämänsä ja koko Suomen tulevaisuu-
den kannalta todella tärkeää, ja uskon, että terapiatakuu on tervetullut lukiolaisille ja am-
matillisen koulutuksen oppilaille — olemme paljon puhuneet heidän jaksamisongelmis-
taan — ja korkeakouluopiskelijoille. Siksi, kun ministeri on paikalla, esitän suuren huolen
Ylioppilaiden terveydenhoitosäätiön tulevaisuudesta. Terapiatakuu-uudistus koskisi
myöskin kaikkia korkeakouluopiskelijoita. Edellinen hallitus teki upean päätöksen, joka
oli pitkäaikainen tavoite, kokoomuksen pitkäaikainen tavoite, pitkäaikainen opiskelijajär-
jestöjen tavoite, se, että Ylioppilaiden terveydenhoitosäätiön palvelut koskisivat kaikkia
korkeakouluopiskelijoita, ja näin päätettiin. Edellinen hallitus suuntasi siirtomäärärahan
tähän uudistukseen, mutta nyt korkeakoulukenttä on muuttunut ja on tullut selväksi, että
sieltä puuttuu rahaa noin 1,5 miljoonaa euroa, ja tämä puuttuu hallituksen budjetista. Kaik-
kein kipeimmin toivoisin, että hallitus osoittaisi riittävät määrärahat YTHS:n palveluiden
turvaamiseen niin, että tuo uudistus voitaisiin toteuttaa, ja ettei ainakaan heikennettäisi nii-
tä palveluita, joita tällä hetkellä korkeakouluopiskelijat saavat. [Puhemies koputtaa] 

Eli kannatan lämpimästi aloitetta ja toivon, että voimme siitä yhdessä äänestää vielä en-
nen joulua. Terapiatakuuta tarvitaan.
17



Pöytäkirjan asiakohta PTK 68/2019 vp
18.10 Noora Koponen vihr: Arvoisa rouva puhemies! Vaikka täällä on paljon meitä uu-
sia vihreitä edustajia, niin tässä on nyt toinen uusi vihreä edustaja, jolla on terapia-alan
koulutus. Eli ehkä tämä hieman huojentaa huolta siitä, että emme ymmärtäisi, mistä pu-
humme. [Ben Zyskowiczin välihuuto]

On tutkittu, että noin puolet saadun terapian vaikuttavuudesta johtuu ja tulee vuorovai-
kutuksesta, siis kohtaamisesta ja kuuntelemisesta. Tilanteessa, jossa mieli on rikki ja elä-
mä tuntuu vaikealta, on kannattelevaa huomata, että joku haluaa sinun tulevan kuulluksi,
joku haluaa ymmärtää juuri sinua ja auttaa sinua.

Mielen oireille ei ole olemassa yhtä ilmenemistapaa. Vielä nykyäänkin mielen oireita
usein turhaan hävetään ja ne halutaan pitää piilossa. Somaattinen kipu on yksi tyypillisim-
mistä tavoista nostaa mielen oireilua pintaan. On surullista, että olkapään kipuun avun ha-
keminen koetaan helpommaksi kuin masennusoireisiin avun hakeminen. Voisiko syy olla
tavassa, jolla mielenterveyttämme hoidetaan perusterveydenhuollossa vielä tänä päivänä?
Aikataulupaineisella ja ylibuukatulla lääkärillä ei ole aikaa pysähtyä luomaan asiakkaan
tarvitsemaa turvallista ympäristöä, jossa omat tuntemukset olisi luonteva jakaa.

Terapiatyötä tehneenä olen huomannut lukemattomia kertoja, että silloin kun vastaan-
otolla on aikaa ihmiselle ja mahdollisuutta antaa hänen tulla kuulluksi, hän haluaa usein
kertoa mieltä painavia asioita. Joskus tämä tarve voi yllättää ihmisen itsensäkin, ja ihan
yhtä usein vaikeiden asioiden ääneen sanominen on vienyt myös fyysisen kivun hoidon
harppausaskelin eteenpäin. Tämä on esimerkki siitä, kuinka valtavia mahdollisuuksia ta-
valla tai toisella tuotetulla matalan kynnyksen psykoterapeuttisella tai psykososiaalisella
kohtaamisella tässä maassa on, sillä, että ihminen on löytänyt yhden turvallisen, kuuntele-
van henkilön.

Arvoisa rouva puhemies! Yli puolet suomalaisista kokee mielenterveyden häiriön jos-
sain vaiheessa elämäänsä. Se on todella iso määrä. Huolestuttavaa on, että vain puolet tästä
potilasryhmästä saa tarvitsemaansa hoitoa. Se taas on todella pieni määrä. Mielentervey-
den häiriöistä ei voi enää vaieta, ja on todella hyvä, että puhumme niistä tänään täällä. Nii-
tä ei voi enää työntää syrjään odottamaan, että ne kasvavat korkoa päästäkseen erikoissai-
raanhoidon piiriin. Ja tähän tällä hallituksella on nyt vahva tahtotila. Mielenterveysstrate-
gian luominen ja hoitotakuun tiukentaminen myös psyykkisissä terveysongelmissa ovat
täsmäaskelia juuri tätä kohti.

Meillä on suuri joukko terveydenhuollon ammattilaisia ja lasten ja nuorten kanssa työs-
kenteleviä, jotka ovat valmiita kohtaamaan ja tulemaan vastaan ihmistä, jolla on mielen-
terveyden ongelmia, osaajia, jotka voivat luoda turvallisen ympäristön, missä voi näyttää
oman herkkyytensä ja taakkansa. Tekemällä näitä hyviä päätöksiä nyt täällä me voimme
antaa heille sen mahdollisuuden, sen, että sinut halutaan nähdä ja sinut halutaan kuulla.
[Ben Zyskowicz pyytää vastauspuheenvuoroa]

Ensimmäinen varapuhemies Tuula Haatainen: Halutaanko käydä debattia? [Ben Zys-
kowicz: Ihan lyhyesti! — Eduskunnasta: Käytiin juuri debatti!] — Debatti on jo käyty, ja
tässä on puhujia paljon ja meillä on rajallinen aika, joten mennään eteenpäin.

18.14 Saara Hyrkkö vihr: Arvoisa puhemies! Haluan vielä kerran todeta, että tämä aloi-
te ja itse asiassa koko sen matka tänne eduskuntaan on niin tärkeää, että oikein hengästyt-
tää. Mielenterveyteen liittyy edelleen valtavan paljon ennakkoluuloja ja häpeää, ja tämä
kansalaisaloite ja sen ympärillä toiminut kampanja ovat tuoneet mielenterveyden häiriöt ja
18



Pöytäkirjan asiakohta PTK 68/2019 vp
tarpeen oikea-aikaiselle, saavutettavalle ja matalan kynnyksen hoidolle yhteiskunnallisen
keskustelun ytimeen. Kaikki kansalaisaloitteen puolesta työtä tehneet ja sitä tukeneet ovat
auttaneet tekemään näkyväksi niitä räikeitä reikiä, joita hyvinvointivaltiomme mielenter-
veyspalveluissa on, ja lisänneet samalla ihmisten tietoisuutta ja rakentavaa suhtautumista
mielen hyvinvointiin ja mielen pahoinvointiin liittyen. Siis ennen kaikkea iso kiitos aloit-
teen tekijöille ja kaikille sen allekirjoittajille.

Arvoisa puhemies! Yli puolet suomalaisista kokee jossain vaiheessa elämäänsä mielen-
terveyden häiriön mutta vain puolet saa siihen tarvitsemaansa hoitoa. Opiskelijoilla yleisin
lääkäriin hakeutumisen syy on mielenterveyteen liittyvät ongelmat. Kymmenkunta ihmis-
tä jää työkyvyttömyyseläkkeelle masennuksen takia joka ikinen päivä. Jo aivan varhaisen-
kin tuen saatavuudessa on suuria puutteita, vaikka juuri se voisi ehkäistä monien kohdalla
raskaampien palveluiden tarvetta. Syyskuussa julkaistun kouluterveyskyselyn mukaan lu-
kion eka- ja tokaluokkalaisista lähes 40 prosenttia on ollut kuluneen vuoden aikana huolis-
saan omasta mielialastaan. Samasta ryhmästä lähes puolet olisi tarvinnut apua mielialaan
liittyvissä asioissa mutta ei ole saanut sitä koulun aikuisilta tai palveluista. Koko Suomen
luvut ovat huolestuttavia, mutta surullista kyllä ne sisältävät myös voimakasta vaihtelua eri
alueiden välillä. 

Arvoisa puhemies! Kaikki eivät ehkä tunne mielenterveyspalveluita kovin hyvin, eikä
ihme. Sen verran monimutkaista niiden viidakossa on kulkea. Itse olen saanut silmäyksen
järjestelmän mutkiin ja kuoppiin useammankin läheisen kautta ja lukuisten tarinoitaan ja-
kaneiden ihmisten avulla. Tehdään ajatusleikki: Kuvitellaan, että jalkani murtuu. Murtu-
ma on ensin pieni, enkä ehkä edes huomaa sitä. Lopulta läheisten kannustamana hakeudun
lääkärin vastaanotolle. Lääkäri diagnosoi vaivan, määrää hoidon, leikkaus, kipsaus, kun-
toutus. Kuvitellaan, että tästä alkaisi temppurata: leikkaavan kirurgin etsiminen ja kilpai-
lutus, erilaisten kipsimallien loputtomalta tuntuva sovittelu erilaisine sivuvaikutuksineen.
Näin ei onneksi tapahdu. Suomalainen terveydenhoitojärjestelmä tunnistaa murtuneen ja-
lan, ja tyypillisesti hoitopolku on mutkaton. Apua saa nopeasti, murtunut jalka hoidetaan
kuntoon, ja niin sen pitääkin mennä. Tilanne on toinen, jos jalan sijaan murtuukin mieli.
Sairastunut voi joutua kamppailemaan saadakseen apua ja odottamaan jonossa, että hoi-
don ovet ylipäätään avautuvat. Hankala tukiviidakko lannistaa, ja rahapula voi ajaa koko-
naan pois hoidon ääreltä.

Arvoisa puhemies! On selvää, että meillä on käsissämme vakava asia. Mielenterveyden
häiriöistä on tosiaan tullut uusi suomalainen kansantauti. Terapiatakuu-aloite on osaltaan
murentanut mielenterveyteen liittyviä tabuja ja avannut keskustelua, jota täytyy käydä yhtä
häpeilemättömästi ja samalla vakavuudella kuin mistä tahansa muustakin sairaudesta. Me
tarvitsemme uuden suunnan mielenterveyteen liittyvien ongelmien ratkomiseen ja ennal-
taehkäisyyn. Mielenterveyden edistämisestä on tehtävä arkipäivää kouluissa, päiväkodeis-
sa, neuvolassa ja työpaikoilla. Tässä onnistuminen on paitsi inhimillistä myös välttämätön-
tä meidän yhteiskuntamme kestävyyden näkökulmasta.

Kuten aiemmin kerroin, kotikaupungissani Espoossa olemme saaneet erittäin rohkaise-
via tuloksia oppilaitoksiin vietävästä mielenterveysosaamisesta. Kun tätä lyhytterapiatyy-
pistä tukea tai muuta keskusteluapua on kouluyhteisössä saatavilla matalalla kynnyksellä,
pystytään ongelmiin tarttumaan jo ennen kuin ne kasautuvat suuremmiksi, ja toisaalta ne,
jotka tarvitsevat pitempiaikaista hoitosuhdetta, osataan ohjata eteenpäin ajoissa. Tällaista
toimintaa tarvitsemme kaikkialle Suomeen.
19



Pöytäkirjan asiakohta PTK 68/2019 vp
 Lasten, nuorten ja opiskelijoiden palveluiden korjaamisen lisäksi me tarvitsemme apua
ja tukea mielenterveyden ongelmiin myös perheille, työikäisille, työttömille ja ikäihmisil-
le. Ihan jokaisella on oltava oikeus mielenterveyteen. Tekeillä oleva mielenterveysstrate-
gia oppilaitoksiin, arkiympäristöön vietävät mielenterveyden kevyemmän hoidon mallit ja
muu hallituksen työ mielenterveyspalveluiden saatavuuden parantamiseksi viitoittavat tätä
työtä.

Kysyin joitakin viikkoja sitten täällä kysymyksen, jonka haluaisin esittää vielä uudem-
man kerran: mistä tunnistaa mielenterveyskuntoutujan? Vastaus on tietenkin: ei välttämät-
tä mistään. Masennus ei näy naamasta — kenen tahansa mieli voi murtua. Silti joskus saat-
taa unohtua, että mielenterveysongelmat koskettavat jokaista suomalaista tavalla tai toisel-
la. Tämä asia on saatava kuntoon. Se on taloudellisesti järkevää, mutta ennen kaikkea se on
oikein. Meillä on käsissämme tässä iso urakka, johon toivottavasti voimme tarttua yhdessä
yli puoluerajojen. Puolueiden välinen riekkuminen ei tosiaan tee tälle asialle kunniaa. Rie-
kutaan mieluummin niistä asioista, joista olemme oikeasti eri mieltä — uskon, että sellai-
siakin löytyy. — Kiitos.

18.20 Hanna-Leena Mattila kesk: Arvoisa puhemies! Kansalaisaloite terapiatakuusta ja
sen sisältämä velvoite päästä suoraan terveyskeskuslähetteellä terapiaan kumpuaa tarpees-
ta ja hädästä. 24 kansalaisjärjestöä on pukenut sanoiksi tarpeen, jonka allekirjoittavat tu-
hannet suomalaiset. 

Aloitteessa ehdotetaan, että mielenterveyslakiin lisättäisiin pykälä, joka mahdollistaisi
terapiaan pääsyn terveyskeskuskäynnin yhteydessä todetulla tarpeella sen sijaan, että ny-
kykäytäntö edellyttää erikseen erikoislääkärin lausunnon terapian tarpeesta. Niin ikään
psykoterapian tai muun vaivaan liittyvän hoidon pitäisi alkaa neljän viikon sisällä terveys-
keskuskäynnistä.

Keskustan edustajana olen tyytyväinen, että hallituksella on käynnissä laaja joukko toi-
menpiteitä, joilla jo vastataan Terapiatakuu-kansalaisaloitteen tavoitteisiin. Perustervey-
denhuollon hoitotakuu koskee sekä fyysisiä että psyykkisiä terveysongelmia erottamatta
mielenterveyttä perusterveydenhuollon kokonaisuudesta. Seitsemän päivän hoitotakuun
käyttöönottoon liittyvä lainsäädäntövalmistelu on parhaillaan käynnissä. 

Myös kansallista mielenterveysstrategiaa valmistellaan parhaillaan. Sen lausuntokier-
ros päättyi lokakuun lopussa. Strategian yhtenä keskeisenä tavoitteena on hoitoonpääsyn
nopeuttaminen ja palvelujen oikea-aikaisuus ja laatu. 

Arvoisa puhemies! Uskon, että terapiatakuun vaatiminen kumpuaa hädästä ja tunteesta,
ettei mielenterveyden järkkyessä ihminen saa niin nopeasti apua kuin tarve olisi. Mielen-
terveysongelmat ovat kasvaneet yhteiskunnassamme niin aikuisten kuin lasten ja nuorten
keskuudessa. Järjestelmämme ei ole pystynyt vastaamaan kasvaneeseen hoidon tarpee-
seen. Mielenterveysalan ammattilaisista on pulaa kaikilla hoidon tasoilla. 

Kansallista mielenterveysstrategiaa työstettäessä on hyvä paneutua myös ongelmaan,
miten saadaan riittävästi ammattilaisia perheneuvoloihin, kouluihin, terveyskeskuksiin ja
yliopistosairaaloihin. On selvää, että koulutuspaikkoja on lisättävä. Olen tyytyväinen, että
Oulun yliopistossa avautuu psykologikoulutus, mikä tulee toivottavasti helpottamaan Poh-
jois-Suomen psykologipulaa. 

Mielenterveystyö vaatii työntekijöiltään paljon. Liiallinen työtaakka, kuten kouluku-
raattoreilla ja koulupsykologeilla on tavallista, uuvuttaa alan ammattilaiset. He eivät pysty
paneutumaan asiakkaana olevan lapsen tai nuoren asioihin niin hyvin kuin haluaisivat, kos-
20



Pöytäkirjan asiakohta PTK 68/2019 vp
ka asiakasmäärä voi olla tosi suuri. Jotta ammattilaiset saadaan pysymään työssään ja jotta
he voisivat paneutua työhönsä tarvittavalla tarkkuudella, ei asiakasmäärä saa olla kohtuu-
ton, kuten se nykyään pääsääntöisesti on. 

Arvoisa puhemies! Näin lopuksi kysyisinkin ministeri Kiurulta: millä keinoilla saadaan
riittävä määrä mielenterveysalan ammattilaisia kaikille hoidon tasoille?

18.23 Jari Koskela ps: Arvoisa puhemies! Kun eräältä entiseltä ministeriltä joitakin vuo-
sia sitten A-studiossa kysyttiin, mikä häntä eniten huolestuttaa, hän vastasi, että häntä huo-
lestuttaa eniten elämässä se, jos mieli lähtee viemään. 

Tämä kansalaisaloite on tärkeä ja ajankohtaisempi kuin koskaan juuri tänään. Tutkimus-
ten mukaan me olemme maailman onnellisin kansa. Samaan aikaan meillä on OECD-mais-
ta eniten mielenterveyshäiriöitä. Paineet ovat kasvaneet yhteiskunnassamme, niin kouluis-
sa kuin työelämässäkin. Suomalaisten fyysinen terveys on parantunut viime vuosina, ja
työkyvyttömyyseläkkeet ovat vähentyneet. Samanaikaisesti kuitenkin puolet työkyvyttö-
myyseläkkeistä on mielenterveysperusteisia. Joka viides suomalainen kokee vuoden aika-
na mielenterveyshäiriöitä, joka viides sairastuu elämänsä aikana masennukseen, ja joka
toinen suomalainen kokee jossakin elämänsä vaiheessa mielenterveyden häiriön.

Arvoisa puhemies! On erittäin huolestuttavaa, että joka neljäs lapsi elää perheessä, jossa
vanhemmalla on tai on ollut mielenterveys- tai päihdeongelma. Mielenterveyshäiriöt muo-
dostavat 70 prosenttia lasten ja nuorten tautitaakasta. Mielenterveyden häiriöistä 50 pro-
senttia alkaa ennen 14:ää ikävuotta. Kynnys hakea apua on kyllä madaltunut, mutta mo-
niongelmaisuus on lisääntynyt. Lapsien lapsuudenkokemukset vaikuttavat heissä koko
loppuelämän. Tuoreimpien väestötutkimusten mukaan vuoden sisällä on masennushäiriö-
jakson sairastanut 7 prosenttia naisista ja 4 prosenttia miehistä. Erityisesti miesten lähes
puolta pienempi määrä antaa aihetta pohdintaan: Naisilla on useasti tuki- ja turvaverkkoa
enemmän ympärillään, ja he hakeutuvat helpommin hoitoon. Miehiin ehkä stereotyyppi-
sestikin kohdistuu vielä tänään sosiaalisesti ja kulttuurisesti erilaisia odotuksia kuin nai-
siin. Miesten pitäisi olla kestäviä, menestyjiä ja ehkä haavoittumattomiakin.

Itse olen saanut tutkia jätettyjen miesten avioeroja, ja siitä materiaalista kävi hyvin sel-
ville, että kriisitilanteissa tutkittavani eivät halunneet tai löytäneet apua tässä elämän vai-
keassa kriisissä, käännekohdassa. Erään tanskalaisen tutkimuksen mukaan kaikkein syr-
jäytynein väestöryhmä oli yli nelikymppiset eronneet miehet. Syrjäytyä-sana tulee meille
suomeen ruotsin utslagen-sanasta, mikä tarkoittaa uloslyötyä, ulosheitettyä. Näillä kriisin
käyneillä ihmisillä on kasvava tarve mielenterveyspalveluihin. Avioerokriisin läpikäynei-
den miesten itsemurhat ovat kaksinkertaiset suhteessa normaalielämäntilanteessa eläviin,
ja avun kynnystä juuri miesten kohdalla pitäisi saada merkittävästi madallettua.

On hyvä, että mielenterveystietoisuus on kasvanut. Lasten kohdalla varhainen puuttumi-
nen ja kotiin tehtävän työn merkitys on suuri. Näin kyetään varhaisessa vaiheessa tunnis-
tamaan merkit ja ottamaan tilanne hallintaan. Maahamme tarvitaankin lisää matalan kyn-
nyksen palveluita, kuten palvelukeskuksia, nuorisoasemia ja monitoimiaista päivystystä
— ikäihmisten kohdalla myöskin monitoimiaiset päiväkeskukset vähentävät turvattomuut-
ta ja yksinäisyyttä. Pääpainon pitää olla kohti ehkäisevää mielenterveystyötä, ja sen on ol-
tava myöskin keskeinen päämäärä. 

Vielä ehkäisevä työ ei valitettavasti toimi toivotulla tavalla ja eri tahojen osaajat eivät
ole riittävästi koordinoidusti löytäneet toisiaan. Porrastettu mielenterveyspalvelujärjestel-
mä, joka perustuu perustasolla matalan kynnyksen palveluihin, on kustannusvaikuttavam-
21



Pöytäkirjan asiakohta PTK 68/2019 vp
pi kuin erikoissairaanhoitolähtöinen järjestelmä. On laskettu, että yhden syrjäytyneen saa-
minen takaisin työelämään tuo 2 miljoonan säästöt yhteiskunnalle.

Arvoisa puhemies! Kriisitilanne voi tulla meidän jokaisen kohdalla vastaan jossakin
kohtaa elämää. Se voi olla loppuunpalaminen, läheisen kuolema, avioero, konkurssi tai
muuta yhtä dramaattista. Tällaisissa tilanteissa nyt esillä olevan hoitotakuun merkitys kas-
vaa vielä entisestään. Kun mieli järkkyy, silloin ei ole aikaa odottaa viikkoja tai kuukausia.
Apua pitää saada mieluiten heti. 

Psykoterapiatakuun kustannus olisi toteuttamistavasta riippuen 35 miljoona — mitä
täälläkin on tänään puhuttu monessa yhteydessä — ja on arvioitu, että varhainen puuttumi-
nen ja psykoterapian aloittaminen siirtäisi 7 500 henkilöä etuisuuksien piiristä työelä-
mään. Tämä tuottaisi silloin noin 340 miljoonan vuosittaiset säästöt. Elikkä terapiatakuu-
seen panostettu euro toisi sen yhteiskunnalle kymmenkertaisesti takaisin. Samalla saatai-
siin uutta tarpeellista työvoimaa.

Suomen uuden hallituksen tavoitteena on 4,8 prosentin työttömyysaste, ja tällä hetkellä
se on yli 6 prosenttia. Panostamalla mielenterveyden edistämiseen saadaan työelämään uu-
sia työtä tekeviä käsiä. Eikä vain niitä — kerrannaisvaikutus tulee olemaan moninkertai-
nen ensisijaisesti henkilöiden elämänlaadun paranemisen avulla. — Kiitoksia.

Ensimmäinen varapuhemies Tuula Haatainen: Annan yhden puheenvuoron vielä, sit-
ten ministeri vastaa, ja sitten keskeytetään tämä keskustelu, ja jatketaan myöhemmin.

18.29 Kim Berg sd: Arvoisa rouva puhemies! Käsittelyssämme on nyt erittäin tärkeä aloi-
te, ja haluan myös omalta osaltani kiittää aloitteen tekijöitä ja allekirjoittajia. Kansalaisa-
loitteella pyritään takaamaan varhaisen psykoterapeuttisen hoidon saatavuus. Tällä hetkel-
lä tarvittavaan psykoterapiaan pääsy monesti viivästyy, jolloin myös mielenterveyden on-
gelmat saattavat vaikeutua. Terapiatakuussa on sama perusajatus kuin hallitusohjelmaan
kirjauksissa, joiden mukaan painopiste tulee siirtää erityispalveluista peruspalveluihin ja
parantaa varhaisen tuen saatavuutta. Kannatan lämpimästi ajatusta siitä, että ihminen saa
tarpeenmukaista palvelua nykyistä merkittävästi nopeammin. Mielenterveyden ongelmiin
tulee tarttua nopeasti ja oikeilla keinoilla. 

Hallitus on sitoutunut hoitotakuun parantamiseen. Hoitotakuuta perusterveydenhuollos-
sa tullaan tiukentamaan niin, että kiireettömässä tapauksessa hoitoon pääsee viikon sisällä
hoidon tarpeen arvioinnista. Hoitotakuu koskee sekä fyysisiä että mielenterveysongelmia.
Tämä hoitotakuun takaavan lainsäädännön valmistelu on tällä hetkellä käynnissä.

Mielenterveyden ongelmissa tarvittavan hoidon arviointi tulee tehdä osana hoidon suun-
nittelua. Mahdollisen lääkehoidon lisäksi terapian tarve ja tarve erikoissairaanhoidon pal-
veluihin tulee arvioida, samoin asiakkaan tarve sairauslomaan. Arvio tulisi tehdä potilasta
hoitavan julkisen perusterveydenhuollon lääkärin toimesta jo ensi käynnin yhteydessä.
Tämä voi olla lääkäri esimerkiksi terveyskeskuksen vastaanotolla, kotisairaanhoidossa,
kouluterveydenhuollossa, neuvolassa tai perhekeskuksessa. 

On tärkeää, että ihmisen ensimmäiseen yhteydenottoon vastataan asiakas- ja potilasläh-
töisesti ja tehokkaasti. Tämä myös sitouttaa ihmisen paremmin hoitoon. Etenkin mielen-
terveyden ongelmissa tämä on olennaisen tärkeää. Nopea hoito perustasolla tarkoittaa mo-
nesti myös sitä, ettei tarvetta erikoislääkäritasoiseen hoitoon pääse syntymään. Satsaamal-
la perustasoon vältetään vaivojen pitkittymistä, mikä tarkoittaa merkittävää helpotusta
sekä inhimillisestä että taloudellisesta näkökulmasta.
22



Pöytäkirjan asiakohta PTK 68/2019 vp
Arvoisa rouva puhemies! Kansallisen mielenterveysstrategian valmistelu on käynnissä.
Myös sen yhtenä keskeisenä tavoitteena on hoitoonpääsyn nopeuttaminen sekä palvelujen
oikea-aikaisuus ja laatu. Strategiaa tullaan toteuttamaan osana tulevaisuuden sote-keskus-
kokonaisuutta, ja sen toimeenpanoon kuuluu myös psykososiaalisten menetelmien saata-
vuus perustason palveluissa. 

Etenkin nuorilla on aikaisempaa enemmän psyykkistä kuormitusta. Samoin juuri nuor-
ten ohjautuminen erikoissairaanhoitoon mielenterveysongelmien vuoksi on lisääntynyt.
Tästä syystä on tärkeää, kuten ministeri Kiuru on jo puheenvuorossaan kertonut, että nyt
ensimmäisenä toimena valmistellaan aiempaa matalamman kynnyksen mielenterveysapua
juuri tässä kohderyhmässä. Tarkoituksena on tuoda ja vakiinnuttaa koulu- ja oppilaitosym-
päristöön yleisimpien mielenterveyshäiriöiden lyhyitä varhaisinterventioita. Osana tätä
palvelumallia myös nopeasti, tiiviisti ja matalalla kynnyksellä tarjottava lyhytterapiajakso
tuo tehokkaan tuen lieviin mielenterveysongelmiin. Tämä on tärkeä ensimmäinen askel ai-
empaa parempaan ja aiempaa tehokkaampaan mielenterveysongelmien hoitoon. On myös
olennaista, että myöhemmin palveluja laajennetaan koskemaan muita ikäryhmiä. 

Arvoisa rouva puhemies! Pidän tärkeänä sitä, että jatkossa psykososiaalista osaamista
tuodaan aivan uudella tavalla perustasolle. Se edellyttää myös osaajien koulutusta ja mo-
niammatillista yhteistyötä. Terapiatakuu-aloitteen mukaisen takuun piiriin kuuluvissa ta-
voitteellisissa terapioissa on monia vaikuttavia eri viitekehyksiin nojaavia lyhyitä psyko-
terapiamuotoja ja psykososiaalisia hoitomuotoja. Osa on psykoterapeuttien tuottamaa psy-
koterapiaa, mutta osa on muita vaikuttavia lyhytinterventioita. Jotta mielenterveyden on-
gelmiin saadaan juuri oikea ja oikea-aikainen hoito, onkin keskeistä lisätä mielentervey-
den osaamista koko terveydenhuollon sektorilla mukaan lukien koulujen ja oppilaitosten
oppilashuolto ja esimerkiksi työterveyshuolto. Se edellyttää koulutusta ja täydennyskoulu-
tusta ja sen resursointia. 

Aivan lopuksi: Vaikka hallitus ei ole esittänyt terapiatakuuta siinä mielessä kuin se tässä
aloitteessa esitetään pykälämuutoksena, kuitenkin tämä aloite on nostanut mielenterveys-
kysymykset myös hoitotakuun valmistelun keskiöön. Se, että mielenterveyden hoitamista
pidettäisiin vähintään yhtä tärkeänä kuin somaattisten sairauksien hoitoa, ei ole aina mi-
kään itsestäänselvyys. Myös siitä syystä pidän tätä kansalaisaloitetta erittäin tärkeänä
avauksena ja odotan rakentavaa valiokuntakäsittelyä. 

Ensimmäinen varapuhemies Tuula Haatainen: Sitten ministeri Kiuru, vastauspuheen-
vuoro 5 minuuttia.

18.35 Perhe- ja peruspalveluministeri Krista Kiuru: Arvoisa puhemies! Ensinnäkin on
hyvä todeta heti alkuun, että jos loukkaan polveni, palvelujärjestelmä osaa hoitaa varmasti
minut perusterveydenhuollon ja erikoissairaanhoidon kautta tarvittaessa leikkauspöydälle
asti. Minut kuntoutetaan, ja kohta kävely sujuu taas ilman keppejä. Tästähän te olette näh-
neet jopa elävää todistusaineistoa. On kuitenkin sanottava, että tätä samaa ei ole pystytty
tarjoamaan kaikille suomalaisille, jotka kärsivät muista vaivoista — ei samankaltaisista
kuin äskeinen esimerkki, vaan esimerkiksi mielen vaivoista. Ja nyt meidän on vakavoidut-
tava täällä eduskunnassa huomaamaan, että ei tämä mikään uusi asia ole. Kansalaisaloite
kertoo kansalaisten väsymisestä siihen, ettei näitä asioita ole saatu kuntoon, ja sen takia
meidän on tehtävä toisin kuin ennen. 
23



Pöytäkirjan asiakohta PTK 68/2019 vp
Täällä edustaja Laiho jo viittasi siihen PALKOn tekemä linjaukseen, että psykoterapiat
ja psykososiaaliset hoito- ja kuntoutusmenetelmät kuuluvat palveluvalikoimaan tässä
maassa, siis terveydenhuollon palveluvalikoimaan. Mutta tämä päätös on, hei, vuodelta
2018. Samaan aikaan on sanottava, että lapsen oikeuksien komitea on todennut, että mei-
dän on saatava nämä asiat kuntoon ja lasten ja nuorten on päästävä hoitoon. Sekin uusin
päätös, uusin huomautus, taitaa olla vuodelta 2017. [Paula Risikon välihuuto] Joten nimen-
omaan meidän on nyt tehtävä yhdessä eduskunnassa töitä, jotta nämä asiat saadaan kun-
toon. [Sari Sarkomaa: Hallituksen tehtävä on tuoda esityksiä!]

Arvoisa puhemies! Niin kuin totesin, me ennakoimme sitä, että tämä kansalaisaloite saa-
puu eduskunnan käsittelyyn, mikä nyt tänään tapahtuu. Kesäkuussa ja sitä aikaisemmin jo
silloin kun hallitusohjelmaneuvottelut käynnistyivät keväällä, tultiin siihen johtopäätök-
seen, että on järkevää ennakoida, että myöskin tämä aloite tullaan käsittelemään eduskun-
nassa. Silloin linja oli se, että kaikki vaivat, mitä ihmisellä on, pitäisi hoitaa heti — ei myö-
hään vaan heti — ja silloin hoitotakuussa on kysymys siitä, että päästään lääkäriin tai
muulle sellaiselle ammattilaiselle, josta lähtee heti tuo hoitoprosessi käyntiin.

Mutta enää meillä ei riitä, että pääsee kerran lääkäriin tai jollekin muulle ammattilaisel-
le, vaan meidän täytyy myöskin antaa ihmisille mahdollisuus tulla hoidetuiksi. Meidän pe-
rinteisessä kuvassa me käymme vain keskustelua siitä, milloin pääsee ensimmäisen kerran
lääkäriin tai ensimmäisen kerran kohtaa vaikka terapeutin. [Sari Sarkomaa: Nyt puhuttiin
terapiatakuusta eikä hoitotakuusta!] Nyt meidän täytyy myöskin ajatella, että se hoitota-
kuu sisältää myöskin sen, että ihminen tulee hoidetuksi. Tässä järjestelmässä se, että eri-
koissairaanhoidon osalta lasten ja nuorten hoito on painunut näin erikoissairaanhoitopai-
notteiseksi, kertoo siitä, että saatavuus on venynyt, ihmiset eivät ole päässeet ajoissa hoi-
toon, hoitokerrat ovat olleet hyvin vähäisiä ja lopulta sitten erikoissairaanhoito on ottanut
kopin. Sitä kautta on kysymys viime kädessä koko tämän palvelujärjestelmän hoitoketju-
jen kuntoon laittamisesta. Niin kuin totesin, olemme alkaneet tähän työhön, koska edus-
kunta myös kaipaa konkreettisia vastauksia siihen, millä tavalla tehdään.

Edustaja Berg tässä lopussa kysyi omassa puheenvuorossaan erityisesti siitä, millä ta-
valla nuorten asia tulee laitettua kuntoon ja mitä sitten sen jälkeen, ja kuten sanoittekin, sit-
ten on varmasti muiden ryhmien vuoro. Ajatus on se, että hyvin nopeasti tuotaisiin nuorten
perustason palveluihin sellaisia yleisimpien mielenterveyshäiriöiden lyhyitä varhaisinter-
ventioita, joilla saataisiin nopeaa hoidon vaikuttavuutta aikaan.

Missä nuoret tässä järjestelmässämme ovat? He ovat kouluissa. Siksi perusterveyden-
huollon pitää madaltaa entisestään kynnystä ja hoito on aloitettava nimenomaan kouluissa.
Tämä on iso kysymys suomalaiselle yhteiskunnalle, koska meillä lain tasolla ei tunnisteta
sitä, että peruskoulussa lapsia ja nuoria hoidettaisiin. Siellä tehdään ennaltaehkäisyä, joka
sekin on tärkeää, mutta tämä hoitotyö on myös aloitettava siellä. Ei kannata raahata näitä
lapsia ja nuoria terveyskeskukseen, siis tulevaisuuden sosiaali- ja terveyskeskuksiin, vaan
ulotetaan sosiaali- ja terveyskeskusten hoito sinne matalan kynnyksen eli terveydenhoita-
jan napin painalluksesta lähtevään hoitoketjuun, joka sitten kantaa, jos nämä ongelmat
osoittautuvat lievistä tai keskivaikeista vaikeammiksi, jolloin sitten päädytään aina sinne
erikoissairaanhoitoon asti. Tämä hoitoketju on laitettava kuntoon. Meillä ei ole tämäntyyp-
pistä toimintaa riittävästi, vaan vain joillakin paikkakunnilla. Nostin täällä esimerkiksi ko-
keilut, mitä on ollut Espoossa ja Turussa. Tätä kautta me tarvitsemme myöskin erikoissai-
raanhoidon apua tämän koko prosessin laatimiseen koko Suomessa kattavasti. Siksi, niin
kuin totesin, olen pyytänyt ervojen apua. Erityisen vaativien tehtävien alueet tänä päivänä
24



Pöytäkirjan asiakohta PTK 68/2019 vp
vastaavat siitä, miten mielenterveysongelmat tässä maassa hoidetaan. [Puhemies koput-
taa] Siksi me tulemme nyt tekemään suunnitelman, jossa nimenomaan näin tullaan teke-
mään.

Haluan nopeasti vielä sanoa, arvoisa puhemies, tähän loppuun, että tästä rahasta unoh-
din vielä kertoa: Meillä on siis 60 miljoonaa itsessään tähän mielenterveysstrategian toteut-
tamiseen. Lisäksi meillä on hoitoonpääsyn vahvistamiseen 70 miljoonaa ensi vuodelle ja
sitä seuraaville kahdelle vuodelle, jos saan sen läpi. [Sari Sarkomaa: Entäs YTHS:n rahoi-
tus?] Mutta sen lisäksi unohdin sanoa, että meillä on myös lasten ja nuorten palveluiden
vahvistamiseen oma summansa, joka on 10 miljoonaa ensi vuonna. Nyt ei ole kysymys sii-
tä niinkään, riittävätkö nämä eurot, vaan siitä, onko täällä toimintakykyä tehdä nämä hoi-
tolinjat kuntoon. Olen myöskin kysynyt apua kansalaisjärjestöiltä, jotka ovat tämän terapi-
atakuun allekirjoittaneet ja saaneet aikaan yhteiskunnassa. Olen pyöreätä pöytää pitänyt
siitä, näyttäisivätkö nämä toimet riittäviltä, ja olen saanut paljon myöskin hyvää asiantun-
temusta näiltä tahoilta siihen, millä tavalla näissä asioissa jatkossa meneteltäisiin.

Siis kannatan aloitetta, hallitus kannattaa sitä, ja tulemme mahdollisimman nopeasti tuo-
maan myöskin julki sen kaiken, mitä aiomme tehdä. Seuraavaksi on sitten aikuisten ja alle
12-vuotiaitten lasten vuoro. [Sari Sarkomaa: Saiskos vielä vastauksen YTHS:n rahoituk-
seen?]

Ensimmäinen varapuhemies Tuula Haatainen: Olemme käyttäneet nyt tähän varatun
ajan, joka puhemiesneuvostosta esitettiin, 1,5 tuntia, joten keskustelu ja asian käsittely kes-
keytetään. Asian käsittelyä jatketaan tässä istunnossa päiväjärjestyksen muiden asiakoh-
tien tultua käsitellyiksi.

Keskustelu keskeytettiin kello 18.42.

————

Keskustelua jatkettiin kello 20.15.

Toinen varapuhemies Juho Eerola: Nyt jatketaan aiemmin tässä samassa täysistunnossa
keskeytetyn asiakohdan 3 käsittelyä.

20.16 Merja Mäkisalo-Ropponen sd: Arvoisa puhemies! Eilen vietettiin lapsen oikeuk-
sien päivää, koko viikko on Lapsen oikeuksien viikko ja vietämme tällä viikolla myöskin
Mielenterveysviikkoa, eli on erittäin hyvä viikko keskustella tästä kansalaisaloitteesta tääl-
lä eduskunnassa. Lapsen oikeuksien päivän ja viikon tarkoituksena on tuoda esille lapsen
oikeuksien sopimusta ja herättää keskustelua lasten hyvinvointiin liittyvistä asioista. Halu-
ankin tässä ottaa kantaa erityisesti lasten mielenterveyspalvelujen puolesta, vaikka asiahan
kyllä koskee kaiken ikäisiä. 

Monessa puheenvuorossa täällä on tuotu tämän päivän aikana esille, että yli puolet suo-
malaisista kokee jossain vaiheessa elämäänsä mielenterveyden häiriön mutta vain puolet
mielenterveyden häiriöitä sairastavista tai potevista saa tarvitsemaansa hoitoa. Erityisen
huolissani olen lapsista ja nuorista. Apua tarvitsevaa lasta ei voi jättää odottamaan parem-
pia aikoja, sillä kysymys on koko hänen tulevaisuudestaan. Kun lapsen mieli järkkyy, on
avun oltava mahdollisimman lähellä ja matalan kynnyksen takana. Tällöin niin lapsen kuin
25



Pöytäkirjan asiakohta PTK 68/2019 vp
myös vanhempien ja koko perheen on voitava luottaa siihen, että palvelut ja tuki ovat saa-
tavilla asuinpaikasta tai varallisuudesta riippumatta.

Vaikka suurin osa suomalaisista lapsista ja nuorista voi hyvin, olemme muun muassa
tarkastusvaliokunnassa tämän syksyn aikana kuulleet aika surullisia tietoja siitä, etteivät
lasten oikeudet Suomessa toteudu kaikkien lasten kohdalla, ja tämä näkyy muun muassa
palvelujen puutteena ja nuorten syrjäytymisenä. Tai parempi olisi varmaan sanoa, että lap-
set ja nuoret jätetään ulkopuolisiksi, sillä en usko, että kukaan nuori haluaa syrjäytyä.

Muutos on aloitettava perusasioista. Eilen juttelin yläkoululaisen Erikan ja lukiolaisen
Iidan kanssa, ja he kertoivat, että alakouluissa on aina oma opettaja, joka tuntee oppilaat ja
jonka kanssa on helppo mennä juttelemaan milloin mistäkin asiasta, mutta yläkoulussa ti-
lanne muuttuu eikä omaa opettajaa enää ole, ja lukiossa opiskelijat joutuvat selviytymään
vieläkin itsenäisemmin ja jopa yksin. Molemmat tytöt korostivat, että myös yläkoulussa ja
lukiossa olisi tärkeää olla pysyvämpi suhde edes johonkin aikuiseen, jolta olisi turvallista
hakea ja pyytää apua silloin kun sitä tarvitsee. Toin tämän keskustelun tänne tiedoksi sen
takia, että nuorten auttamiseksi ja tukemiseksi tarvitaan siis myös koulukulttuuriin muu-
toksia ja siellä arkipäivän elämässä miettimistä, miten lasten ja nuorten kanssa toimitaan.

Arvoisa puhemies! Olemme kyllä epäonnistuneet monella tavalla Suomessa lasten ja
nuorten varhaisen tuen toteutuksessa, ja tämä näkyy muun muassa huostaanottojen lisään-
tymisenä. Tilanne on heikentynyt usean vuoden ajan, eli tämä ei ole mikään uusi asia. Ko-
din ulkopuolella oli vuoden 2018 aikana sijoitettuna kaikkiaan 18 544 lasta ja nuorta, ja lu-
kumäärä kasvoi 2,6 prosenttia edellisestä vuodesta. Puolet suomalaisista asuu kunnissa,
joissa lastensuojelun toimenpiteitä joudutaan tekemään siksi, ettei mielenterveyspalvelui-
ta ole. Nuorten mielenterveyspalvelujen ja päihdepalvelujen painopistettä on saatava no-
peasti siirrettyä ehkäisevään toimintaan ja peruspalveluihin. Suurin ongelma palveluissa
on se, että apua tarvitsevasta nuoresta ei oteta riittävän hyvissä ajoin koppia. Usein on ky-
symys resursseista, mutta kyllä myös rohkeudesta ja herkkyydestä puuttua, ja lisäksi tämä
tukiviidakko on kovin sirpaleinen ja hajallaan.

Myös erityislasten tilanne on vaikeutunut monin paikoin. Esimerkiksi ADHD, kehitys-
vammaisuus, autismi, Asperger ja vastaavat tilanteet tuovat perheeseen huolta ja uupumis-
ta. Lapsille ja nuorille sekä heidän perheilleen kohdennettuja palveluita myöntävät monet
eri tahot: vammaispalvelut, psykiatria, neurologia ja lastensuojelu. Saamieni viestien pe-
rusteella voi todeta, etteivät perheet saa riittävää apua resurssipulan takia tai jostain muus-
ta syystä, mutta heille kerrotaan, että ”nyt ei ole mahdollista antaa apua, että laitetaan lapsi
tai nuori jonottamaan”, ja se jonotus saattaa kestää joskus todella kauan, jopa useamman
kuukauden. Näin minulle ovat vanhemmat kertoneet.

Hoidon ja avun pitäisi olla lapsen ja nuoren kannalta yksilöllistä ja oikea-aikaista. Huo-
mio ja tarmo tulee keskittää lapsen toipumisen ja kuntoutumisen edistämiseen, ei eri viran-
omaistahojen toimialueiden selvittämiseen niin kuin tällä hetkellä tuntuu olevan — vastuu-
ta on kenenkään vaikea ottaa. Niin kodin, koulun kuin sote-palveluiden tulee puhaltaa yh-
teen hiileen ja luoda yhdessä parhaat mahdolliset edellytykset toipumiselle. Tähän tarvi-
taan paitsi riittäviä resursseja myös uutta yhdessä toimimisen tapaa. Näin voidaan ehkäistä
vanhempien uupumista ja oireiden lisääntymistä ja tilanteen pahenemista. Apua tarvitse-
vaa lasta ei voi jättää odottamaan. On myös kohtuutonta pompotella lapsia ja nuoria ja hei-
dän perheitään paikasta toiseen. Nykyinen systeemi tuntuu pompottelun johdosta joskus
jopa käännyttävän apua tarvitsevia pois palvelujen parista. Palvelujen riittävät resurssit on
turvattava, koko perhe on kohdattava kokonaisuutena, ja tuki on osattava suunnata per-
26



Pöytäkirjan asiakohta PTK 68/2019 vp
heen ja lähi-ihmisten jaksamiseen. Ajoissa saatu tuki ja rinnalla kulkeminen ovat parhaita
keinoja auttaa.

Arvoisa puhemies! Tämä kansalaisaloite on erittäin tärkeä, koska siinä on otettu esille
yhteiskunnassamme oleva vakava epäkohta, joka on siis päässyt pahenemaan usean vuo-
den ajan. Nykyinen hallitus on sitoutunut mielenterveyden parantamiseen. Hallituksella on
useita toimenpiteitä, joilla vastataan tämän kansalaisaloitteen tavoitteisiin.

Mielenterveysstrategia uusitaan ja strategian tarkoituksena on hoitoonpääsyn nopeutta-
minen sekä palvelujen oikea-aikaisuus ja laatu.

Hoitotakuuta perusterveydenhuollossa ollaan myös tiukentamassa. Seitsemän päivän
hoitotakuun käyttöönottoon liittyvän lainsäädännön valmistelu on jo käynnissä, ja hoitota-
kuun piiriin kuuluvat myös mielenterveyspalvelut.

Matalan kynnyksen mielenterveys- ja päihdepalvelut ovat myös osa lapsi- ja perhepal-
veluiden muutosohjelmaa. Tavoitteena on varhainen puuttuminen ja tuki, ja keskeistä on
myös integroida eri tahojen työ. Tämä on erittäin tärkeä tavoite. Nuorten auttamiseksi on
perustasolle tarkoitus tuoda ja vakiinnuttaa yleisimpien mielenterveyshäiriöiden lyhyitä
varhaisinterventioita eli nopeasti, tiiviisti ja matalalla kynnyksellä tarjottavia lyhytterapi-
ajaksoja. Mallin valmistelu on käynnissä, ja tarkoitus on, että toimeenpano ja siihen liitty-
vä koulutus voidaan suunnitella ja toteuttaa paikallisesti sovitulla tavalla. Nämä varhaisin-
terventiot eivät kuitenkaan ratkaise kaikkia ongelmia, vaan jatkossakin tarvitaan vankkaa
ennalta ehkäisevää työtä sekä myös erikoissairaanhoitoa vakavimmille mielenterveyden
haasteille ja ongelmille. — Kiitos.

20.23 Pekka Aittakumpu kesk: Arvoisa puhemies! Tässä tänään käydyssä arvokkaassa
ja tärkeässä keskustelussa mielenterveyspalveluista on tullut esille se tosiasia, että se voin
olla minä tai se voi olla kuka tahansa meistä. Kuka tahansa mielenterveyden ongelmista
kärsiikään, on tärkeää, että hän saa siihen riittävän, laadukkaan ja sujuvan hoidon.

Mielenterveysongelmista ja erityisesti nuorten mielenterveysongelmista on viime aikoi-
na puhuttu varsin laajasti muun muassa maamme mediassa. Yhdestä uutisesta erityisesti
iloitsin: Yle kertoi, että nuoret miehet hakevat nykyään helpommin apua mielenterveyson-
gelmiinsa. Ylen mukaan tätä hyvää kehitystä on tukenut muun muassa se, että monet julk-
kikset ovat kertoneet mielenterveysongelmistaan. 

Tarvitsemme avoimuutta ja rohkeutta, jotta kykenemme puhumaan tästä tärkeästä ja hy-
vin laajasti suomalaisia koskettavasta aiheesta, mutta on ollut myös aivan liian paljon ikä-
viä uutisia ja tietoja nuorten tilanteesta. Äskettäin Yle kertoi tekemästään kyselystä, jossa
eräs henkilö kertoi, että hän oli sairastunut paniikkihäiriöön 14-vuotiaana. Hän toteaa:
”Kouluterveydenhoitaja ohjasi minut lääkärille, ja lääkäri vain kysyi, haluanko lääkityk-
sen. En halunnut. Mitään keskusteluapua en saanut.”

Terveyden ja hyvinvoinnin laitoksen mukaan nuorten mielenterveyspalveluiden kysyn-
tä on kasvanut räjähdysmäisesti 2010-luvulla. Moni tarvitsisi terapiaa tai muuta keskuste-
luapua.

Tämä kansalaisaloite terapiatakuusta on jo tehnyt meille hyvää, sillä se on osaltaan he-
rättänyt laajaa keskustelua hoitoonpääsyn kynnyksistä ja esteistä. Meille keskustassa oli
erittäin tärkeää, että hallitus sitoutui hallitusohjelmassaan parantamaan hoitoonpääsyä
myös mielenterveyden ongelmissa. Olemme kuulleet tässä keskustelussa jo siitä, miten
seitsemän päivän hoitotakuu koskee myöskin mielenterveyden ongelmia. Se, että hoitoon
pääsee nopeasti, on aivan erittäin olennaista, sillä kun ongelmat pitkittyvät, ne monesti
27



Pöytäkirjan asiakohta PTK 68/2019 vp
myöskin mutkistuvat, ja nopealla hoitoonpääsyllä me voimme ehkäistä ongelmien pahene-
mista. 

Myös kansallista mielenterveysstrategiaa valmistellaan, ja sen lausuntokierros päättyi
vastikään. Strategian yhtenä keskeisenä tavoitteena on hoitoonpääsyn nopeuttaminen ja
palveluiden oikea-aikaisuus ja laatu. Mielestäni Terapiatakuu-kansalaisaloitteen tavoite on
erittäin hyvä ja kannatettava, sillä tavoite on juuri parantaa hoidon saatavuutta ja myöskin
yhdenvertaisuutta ja estää mielenterveysongelmien vaikeutumista.

Arvoisa puhemies! Tässä keskustelussa, jota olemme tänään käyneet, on kuultu hyviä,
tärkeitä, arvokkaita, koskettavia puheenvuoroja siitä, miksi ja millä tavalla voimme tukea
mielenterveyttä. Olen myös itsekin vahvasti sitä mieltä, että kun puhutaan mielenterveys-
palveluista, on tärkeää puhua myös ennaltaehkäisevistä palveluista ja varhaisesta puuttu-
misesta. On sekä ihmisen itsensä että yhteiskunnan kannalta parempi, jos ongelmia ei pää-
sisi edes syntymään. On selvää, että emme voi täydellisesti ehkäistä mielenterveysongel-
mia, ja siksi tarvitsemme laadukasta ja sujuvaa hoitoonpääsyä, mutta paljon voimme tie-
tysti myös tehdä.

Erityisesti lasten ja nuorten tapauksessa ajattelen, että on muistettava aina se, mistä lap-
sen ja nuoren hyvinvointi lähtökohtaisesti riippuu ja mistä löytyy se perusta. On tärkeää,
että me tuemme lapsiperheitä ja vahvistamme vanhemmuutta ja sitä, että siellä perheessä ja
kodissa olisi hyvä olla. Tänään sain eräältä ihmiseltä viestin, jossa hän puhui siitä, miten
ikävää on, että lapsiperheiden ennaltaehkäisevistä palveluista esimerkiksi kotipalvelu on
monissa kunnissa aikanaan ajettu alas, eikä sitä ole saatu kuntoon, ja siksi pidän tärkeänä,
että hallitus on sitoutunut myös kotipalvelun saatavuuden lisäämiseen. Kun perheet voivat
hyvin, niin se näkyy myös lasten ja nuorten elämässä ja vanhemmilla voi sitten olla myös-
kin paremmin mahdollisuuksia ja jaksamista kiinnittää huomiota siihen, jos lapsi siellä
perheessä voi huonosti, ja hankkia sitten tarvittaessa hänelle hoitoakin.

Haluan omalta osaltani esittää kiitoksen tämän Terapiatakuu-aloitteen liikkeelle laitta-
neille ja allekirjoittaneille, ja tervehdin ilolla niitä kommentteja, joita olen tässä keskuste-
lussa kuullut siitä, että nyt kun asia tulee meille sosiaali- ja terveysvaliokuntaan käsiteltä-
väksi, käsittelemme sen huolella ja perusteellisesti ja katsomme mielenterveyspalveluita
kokonaisuutena. Tämä on ollut hyvä keskustelu, jota olemme käyneet, ja on hienoa ollut
kuulla, että meillä on yhteinen näkemys eduskunnassa siitä, että mielenterveyspalveluita
on parannettava.

20.29 Anna-Kaisa Ikonen kok: Arvoisa puhemies! Haluan myöskin esittää kiitokseni
kansalaisaloitteen liikkeellelaittajille. Terapiatakuu tarvitaan.

Vedin itse tuossa vuosituhannen vaihteessa tällaista projektia, jossa koulutettiin koke-
muskouluttajia eli sellaisia henkilöitä, jotka olivat itse kokeneet mielenterveyden ongel-
mia ja -häiriöitä omassa elämässään, kouluttamaan ihmisiä siitä, minkälaisia palveluita
mielenterveyskuntoutujille tulisi tarjota ja myöskin arvioimaan palveluita omasta näkökul-
mastaan. Jo silloin näiltä kokemusasiantuntijoilta nousi yksi hyvin selkeä, yhtenäinen vies-
ti: hoitoonpääsyn vaikeus. Olet joko niin hyvässä kunnossa, että sinua ei vielä oteta hoi-
toon tai sinulla ei ole kunnollista sairaudentunnetta, tai sitten olet jo niin heikossa kunnos-
sa, että et jaksa hakeutua hoitoon tai kykene tai muulla tavoin pääse. Myöskin hyvin kes-
keisenä haasteena noihin aikoihin nousi esiin tällainen pallottelu mielenterveys- ja päihde-
palveluiden välillä, että hoida ensin toinen puoli kuntoon ja sitten pääset tänne. Nyt jos kat-
sotaan tätä matkaa, mikä 20 vuodessa on kuljettu, olemme onneksi tulleet pitkälle jo noista
28



Pöytäkirjan asiakohta PTK 68/2019 vp
päivistä. Tässä on ollut monenlaista mielistrategiaa ja monia hyviä askeleita, mitä sekä val-
tion, kuntien että järjestöjen toimesta on otettu, mutta yhä meillä ongelma kilpistyy tähän
riittävän varhaiseen tukeen ja hoitoonpääsyn oikea-aikaisuuteen.

Kokoomuksen mielestä mielenterveyspalvelut pitää saada matalalla kynnyksellä ja hoi-
toon pitää päästä huomattavasti nykyistä nopeammin. Jos katsomme tätä koko haasteken-
tän laajuutta, on selvää, että mielenterveyden haasteisiin meidän on puututtava yhteiskun-
tana. Ne ovat yleisin työkyvyttömyyden syy tällä hetkellä. Ne paitsi vaikuttavat yksilön
omaan elämään mutta myös, kun yksi sairastuu, se vaikuttaa hänen ympärillään hyvin mo-
nen muun ihmisen arkeen. Tästä syystä se on suorastaan meidän vastuumme. Arvioin, että
tästä tarpeesta nousi myöskin tämä kansalaisaloite terapiatakuusta.

Kokoomus esittää vaihtoehtobudjetissaan 35:tä miljoonaa euroa pysyvää rahoitusta te-
rapiatakuun toteuttamiseksi. Hallitukselta toivoisin tässä ja nyt vastaavia konkreettisia toi-
mia, jotta tätä saadaan vietyä eteenpäin, koska tämä asia todella koskettaa suomalaisia hy-
vin, hyvin laajasti. Meistä joka ikinen tuntee jonkun, jolla mielenterveys on olennainen ky-
symys. 

Kun katsomme vielä tänä päivänä laajemmin nuoria ja nuorten jaksamista, niin kyllä se
on sellainen asia, johon kiinnittäisin huomiota hiukan aikaisemmassa vaiheessa. He kanta-
vat välillä huolta omasta tulevaisuudestaan, omasta kyvykkyydestään ja koko maailmasta.
Tähän loppuun haluaisin sanoa, että muistetaan jokainen lähellämme oleville nuorille sa-
noa, että sinä riität. Se on aika tärkeä ennalta ehkäisevä viesti, että paineita ei kerry liikaa.

20.32 Paula Risikko kok: Arvoisa puhemies! Tuossa äsken muistelin erään edesmen-
neen professorin nimeä. Hän on Kaisa Kauppinen, ja haluan tässä osoittaa hänelle suuren
kunnioituksen hänen työstään suomalaisen yhteiskunnan kehittämiseksi Työterveyslaitok-
sella mutta myöskin Helsingin yliopistossa ja hoivavapaan vankkumattomasta kannattami-
sesta ja sen tuomisesta Suomeen.

Mutta nyt mennään kansalaisaloitteeseen, joka koskee siis terapiatakuuta: 
Mielen pahoinvointi on kansantauti. Me aika paljon kiinnitämme huomiota kansansai-

rauksiin Suomessa — täytyy sanoa, että vieläkin enemmän voitaisiin kiinnittää — mutta
kyllä tähän mielen pahoinvointiin meidän on nyt pysähdyttävä. Nimittäin joka toinen ih-
minen kärsii jossain vaiheessa elämäänsä eriasteisista mielenterveyden häiriöistä.

Mielenterveyden häiriöt aiheuttavat paljon kärsimystä mutta myös kustannuksia, ja mis-
tä ne kustannukset sitten osittain tulevat, niin se johtuu osittain siitä, että kasvava osa työn-
tekijöiden sairauspoissaoloista liittyy mielenterveyden ongelmiin. Meidän kaikkein suurin
työkyvyttömyyden syy tällä hetkellä on mielenterveysongelmat. Aikaisemmin se oli lii-
kuntaelinten sairaudet, nyt se on mielenterveysongelmat.

Mielenterveysongelmat ovat lisääntyneet maailmanlaajuisesti. Kasvua on jopa 35 pro-
senttia vuosien 2016 ja 2018 välillä — ajatelkaa, kahden vuoden aikana noin suuri prosen-
tuaalinen osuus, kasvanut 35 prosenttia. Hoitamattomana ongelmat usein kroonistuvat ja
komplisoituvat ja kuormittavat myös lähipiiriä sekä kotona että töissä. Kynnys hakea apua
mielenterveyden ongelmiin on onneksi madaltunut, ja siihen liittyvä leimautumisen pelko
eli stigma on vähentynyt. Pitää muistaa myös se, että vanhempien mielenterveysongelmil-
la on suora yhteys lasten hyvinvointiin.

Tässä kansalaisaloitteessa halutaan vahvistaa nimenomaan mielenterveyspalvelujen
saatavuutta ja puhutaan terapiatakuusta. Erityisesti halutaan vahvistaa niitä perustason pal-
veluja, eli matalalla kynnyksellä nopeasti. Aloitteella ehdotetaan lakimuutosta, jolla taa-
29



Pöytäkirjan asiakohta PTK 68/2019 vp
taan nopea pääsy hoidolliseen psykoterapiaan tai muuhun vastaavaan hoitoon. Monet apua
tarvitsevista eri-ikäisistä ihmisistä ovat nimittäin odottaneet aivan liian kauan, ja tutkimus-
ten mukaan osa ei ole saanut apua lainkaan, ja he yrittävät sitten kitkutella sen kanssa siinä
normaalissa elämässä. Eihän se täysin normaalia tietenkään ole. Me jokainen tiedämme,
että mitä varhaisempi apu, sen parempi.

Tämä on erittäin kannatettava kansalaisaloite. Muun muassa kokoomuksen mielestä
mielenterveyspalvelut pitää saada matalalla kynnyksellä helposti ja hoitoon pitää päästä
nopeasti, huomattavasti nykyistä nopeammin. Terapiatakuu toteuttaa terveyspolitiikan yh-
denvertaisuustavoitetta ja varmistaa sen, etteivät mielenterveysongelmista kärsivät ja hei-
dän omaisensa jää yksin ilman apua ja tukea. Mielenterveyspalveluiden saatavuuden pa-
rantamisesta hyötyvät erityisesti he, joilla on vähiten voimavaroja vaatia ja hakea apua. 

Tämän kansalaisaloitteen terapiatakuun edistämisestä allekirjoitti yli 53 000 kansalais-
ta. Tosiaan kokoomus kannattaa kansalaisaloitteen esittämää terapiatakuuta. Me esitämme
myös tuossa vaihtoehtobudjetissamme 35 miljoonaa pysyvää rahoitusta terapiatakuun to-
teuttamiseen. Terapiatakuulla on myös muiden eduskuntapuolueiden laaja kannatus, sillä
ennen vaaleja sitä kertoi kannattavansa kahdeksan eduskuntapuoluetta. Myös kokoomus-
han silloin kertoi kannattavansa terapiatakuuta — todella jo ennen eduskuntavaaleja. 

Toivon, että tämä lähtee tästä liikkeelle. Täällä on käytetty hyviä puheenvuoroja, kan-
natusta löytyy jokaisesta eduskuntaryhmästä, ja eräällä kyselytunnillahan ministeri Kiuru
lupasi tätä viedä eteenpäin, ja sitä nyt sitten odotellaan. Harmi vain, että tuossa ensi vuo-
den budjetissa ei varsinaisesti rahoitusta ole, mutta totta kai se rahoitus sinne on varmasti
vain järjestelykysymys.

Sitten minä haluaisin kiinnittää siihen erityistä huomiota, että meillähän on Kelan kun-
toutusta saatavissa. Esimerkiksi Suomessa psykoterapia on pitkälti järjestetty Kelan kun-
toutuspsykoterapiana, mikä on maailmanlaajuisesti hyvin ainutlaatuinen järjestely. Muual-
la tuetaan nimenomaan lyhyitä, vaikuttavia psykoterapeuttisia interventioita. Meillä kun-
toutuspsykoterapiaan ohjautuu tällä hetkellä todella paljon ihmisiä, joille voisi riittää se ly-
hyempikin interventio. Mutta jos sitä ei ole tarjolla, joutuvat ihmiset odottamaan joskus to-
della pitkään päästäkseen kuntoutuspsykoterapiaan. Samalla tiedetään, että kaikki sairau-
det, mukaan lukien mielenterveysongelmat, kroonistuvat nopeasti, jos hoidon aloitus
viivästyy. Siitä syystä toivoisin, että me saisimme tämän terapiatakuun matalalla kynnyk-
sellä peruspalveluihin, koska sitä kautta meidän ei tarvitse sitten jonottaa sinne kuntoutus-
psykoterapiaan, joka on pitkäkestoisempaa, koska tästä lyhyemmästäkin monet hyötyisi-
vät.

Täällä on puhuttu siitä, onko tämä helposti järjestettävissä. Luimme tässä hiljattain vie-
raskynäkirjoituksen Helsingin Sanomista, jossa Uudenmaan alueelta johtavat henkilöt esi-
merkiksi HUSilta kertoivat, että tämä on täysin mahdollista järjestää nopeallakin aikatau-
lulla. Jo nyt käytetään palveluseteleitä ja tällaisia maksusitoumuksia, eli käytetään yksi-
tyistä. Elikkä tämä jos mikä on nyt aika nopeasti kyllä hoidettavissa, jos vain halutaan.
Täällä on tänä päivänä puhuttu, että on arvovalintoja täynnä tämä politiikka. Tässä on näy-
tön paikka. Onko nyt arvovalinta vai ei?

Sitten haluan kyllä vielä sanoa, että tässähän on kysymys tulipalon sammutuksesta. Mei-
dän pitäisi ennalta ehkäistä näitä. Kukaan, mikään lapsi ei synny mielenterveysongelmai-
seksi, eikä kukaan synny terroristiksi, eikä kukaan synny syrjäytyneeksi. Tämä yhteiskun-
ta aikaansaa sitä. Siitä syystä meidän on mietittävä, miten nämä ennalta ehkäistään. Niin
30



Pöytäkirjan asiakohta PTK 68/2019 vp
me ehkäisemme tulipalojakin, mutta emme me näitä kyllä ehkäise riittävän hyvin. — Eli
tältä pohjalta. Kiitos.

20.39 Anu Vehviläinen kesk: Arvoisa puhemies! Todellakin hyviä puheenvuoroja jo täs-
sä setissä ja tuolla aiemmin. Itse ajattelen kyllä kanssa niin, että tämä aloite on kaiken kaik-
kiaan erittäin tärkeä ja tällä on hyvät perusteet, joita täällä on jo tuotu hyvin paljon esille, ja
muutaman perusteen tuon tässä itsekin hajanaisesti esiin. 

Mielenterveyshäiriöiden yleistyminen näkyy meillä työkyvyttömyyseläkkeissä, eli yli
puolet meidän työkyvyttömyyseläkepäätöksistä on tällä hetkellä jo mielenterveyssyistä.
Tämä näkyy myös alle 30-vuotiaitten nuorten osalta, että tällaisia päätöksiä on tullut. 

Sitten tilastot myös kertovat sen, että erityisesti lasten ja nuorten mielenterveysongel-
mat ovat yleistyneet, ja siellä nimenomaan hoitoonpääsy on todella hidasta. Joudutaan
kuukausia odottamaan, eikä perustasolta saa sitä apua ja tukea, vaan se on erikoissairaan-
hoidon kautta kaiken kaikkiaan.

 Mielenterveysongelmat ovat henkilökohtaisella tasolla todella raastavia itse henkilölle,
jolla niitä on. Välttämättä aluksi ei edes huomaa, että sellaista on. Voi ihmetellä, mistähän
on kysymys, mutta kun sitä tukea ja apua ei pysty hakemaan eivätkä välttämättä läheiset
näe, niin tilanteet voivat kehittyä erittäin hankaliksi. Ja totta kai läheisillä on jatkuva huoli
siitä omaisesta tai ystävästä, mitä hänelle kuuluu, mitä on tapahtumassa ja mitä voidaan hä-
nen osaltaan tehdä.

 Täällä tällainen kansalaisjärjestö kuin FinFami on tavannut varmaan useita kansanedus-
tajia, meistäkin monia, ja he ovat puhuneet näistä lapsiomaishoitajista. Se on erittäin raas-
tava tilanne, jos lapsi tai nuori on vanhempansa tai vanhempiensa omaishoitaja, kun van-
hemmalla on mielenterveys- tai päihde- tai molempia ongelmia. Ne tilanteet ovat todella
surkeita. Siinä on häpeää ja noloutta ja hätää ja avuttomuutta siitä, että mitä tehdä, kun ei
oikein uskalla puhua eikä uskalla sanoa, että meillä kotona on ongelmia, kun se oma koti
on kuitenkin paras paikka monelle, se ainoa paikka, jossa turvaa saa. Itse asiassa nämä sei-
kat ovat tulleet entistä enemmän näkyviksi, ja minä pidän sitä tosi tärkeänä, että me uskal-
lamme näistä asioista puhua. Voin todeta myös, että olen itse omassa elämässäni nähnyt
paljon tällaista ja näen edelleenkin, mutta ajattelen aina, että pitää olla myös rohkeutta ha-
kea itse apua. Se, että hakee psykososiaalista apua tai jopa terapia-apua, on hyvä asia, mut-
ta ongelma on se, että ihminen ei sitä saa, ja sen takia nimenomaan ollaan tällä aloitteella
liikkeellä.

 Sen lisäksi, että mielenterveyshäiriöt ja -ongelmat ovat todella siellä yksilötasolla ja
perhetasolla iso juttu, ne ovat sitä myös meidän kansantalouden kannalta. OECD on arvi-
oinut, että meillä kaiken kaikkiaan Suomessa vuositasolla kokonaiskustannus mielenterve-
ysongelmista on noin 11 miljardia euroa. Se on aivan valtava määrä rahaa. Se on viidennes
meidän vuosibudjetista. Nyt jos me ajattelemme työhyvinvointia, ihmisten sairauspoissa-
oloja ja sitä, miten me saisimme myös työllisyysastetta nostettua, niin ellei tämä kansakun-
ta voi paremmin ja meidän lapsia ja nuoria pystytä auttamaan, on aika huononnäköiset ti-
lanteet meillä edessä. Eli sen takia tämän aloitteen tärkeys edelleenkin vain korostuu.

Eli todella arvostettava aloite, ja niin kuin on monessa puheenvuorossa tuotu esille, tä-
män aloitteen tarkoitus on tuoda mielenterveyspalvelut lähelle ja helposti saataviksi. Siitä
on kysymys: lähelle ja helposti saataviksi. Kun tutustuin tuohon aineistoon, niin ajattelin,
että tämä, jos mikä, on sen tulevaisuuden sote-keskuksen tärkeää työtä, että sieltä pääsee
terapiaan nopeasti ja saa psykososiaalista hoitoa eikä se tapahdu vasta kuukausien päästä,
31



Pöytäkirjan asiakohta PTK 68/2019 vp
vaan heti päästään arvioimaan sitä tilannetta, että mikä olisi se kaikkein tärkein tapa ja aut-
taisi ihmistä parhaiten.

 Saatavuudesta myös tässä kansalaisaloitteessa puhuttiin, eli myös mielenterveyspalve-
luihin pääsy on hyvin epätasa-arvoista eri puolilla Suomea. Jos muistan oikein, niin Lapis-
sa on erittäin hankala päästä, ja Lapin olosuhteissa jo muutenkin, kun on pitkät matkat, jos
niitä palveluita ei ole saatavilla, niin se on tosi hankala juttu.

 Minusta tässä aloitteessa on paljon yhtäläisyyksiä myös hallituksen tavoitteiden kans-
sa. Mainitsin jo tämän tulevaisuuden sote-keskuksen ja siihen sisältyvän seitsemän vuoro-
kauden hoitotakuun, ja niin kuin olen täällä todennut, itse ajattelen, että meidän pitäisi pys-
tyä siellä sosiaali- ja terveysvaliokunnassa — kunhan saamme hallituksen esityksen hoito-
takuusta — käsittelemään näitä asioita yhtä aikaa.

 Sitten mielenterveysstrategia: Sen työstäminen aloitettiin jo edellisellä hallituskaudel-
la, ja se on ollut tässä syksyllä lausuntokierroksella. Kuten ministeri Kiuru kertoi, sen toi-
meenpanoon on tulevan kolmen vuoden aikana yhteensä 60 miljoonaa euroa rahoitusta. Se
ei minusta ole ihan vaatimaton määrä. Itse ajattelen, että siinä mielenterveysstrategian toi-
meenpanossa laitetaan kyllä toimeen juuri tätä aloitteen sisältöä.

 Ennaltaehkäisevä työ ja varhainen tuki: Täällä on mainittu jo tämä lapsi- ja perhepalve-
luiden muutosohjelma, joka kulkee sanalla Lape, vielä sieltä viime vaalikaudelta. Nimellä
ei ole niin merkitystä, mutta sillä on merkitystä, että sitä lapsi- ja perhepalveluitten muuto-
sohjelmaa todellakin toteutetaan. Se tarkoittaa perhekeskustoimintaa, hallinnonalojen vä-
listä yhteistyötä ja satsausta neuvolatoimintaan ja on nimenomaan tämmöistä ennaltaeh-
käisevää työtä.

Aivan lopuksi totean vielä sen, että olen tätä keskustelua kiinnostuneena seurannut ja
olen vakuuttunut siitä, että me sosiaali- ja terveysvaliokunnassa paneudumme huolella tä-
män aloitteen sisältöön ja toivomme vievämme eteenpäin näitä asioita, mitä tässä on esi-
tetty.

20.46 Ari Koponen ps: Arvoisa herra puhemies! OECD:n raportin mukaan mielenterve-
yden häiriöiden kustannukset olivat 11 miljardia euroa vuonna 2018. Kustannukset muo-
dostuivat suorista sote-menoista, sosiaaliturvamaksuista ja työn tuottavuuden alenemises-
ta. Ennalta ehkäisy, ennalta ehkäisy ja ennalta ehkäisy — se olisi tässäkin tapauksessa hal-
vempaa kuin jo tapahtuneiden asioiden korjaaminen.

Salissa on ollut puhetta tänään myös kouluun tuotavista tukipalveluista, mitkä olisivat
omasta mielestäni hyvin kannatettavia, sillä kaikki nuoret käyvät tämän polun ja juuri kou-
lussa varhaisen tuen saatavuus olisi erittäin tärkeää.

Pääministeri Rinne kertoi tänään salissa: ”Politiikka on arvovalintoja.” Puhua voi kuka
tahansa, mutta vasta teot ratkaisevat. Toivottavasti tälle asialle saadaan tehtyä jotain. 

20.47 Kaisa Juuso ps: Arvoisa puhemies! Haluan aluksi kiittää tämän kansalaisaloitteen
tekijöitä. Aloite kertoo sen, että mielenterveyden ongelmiin on herätty. Yhteiskunnallisel-
la tasolla mielenterveyteen liittyvä asenneilmapiiri on muuttunut koko ajan myönteisem-
mäksi. Psykoterapian suuri tarve ja heikko saatavuus on laajalti tunnistettu.

Aloitteella ehdotetaan tehtävän lakimuutos perusterveydenhuoltoon sisältyvien mielen-
terveyspalvelujen terapiatakuusta, joka takaisi kaikille nopean pääsyn hoidolliseen psyko-
terapiaan tai muuhun psykososiaaliseen hoitoon ensimmäisen terveyskeskuskäynnin jäl-
keen. Terapiatakuun toteutuessa potilas saisi hoitoa, vaikka hänellä ei olisi taloudellista
32



Pöytäkirjan asiakohta PTK 68/2019 vp
mahdollisuutta hakeutua yksityiseen psykoterapiaan. Potilas saisi ehdotetun lakimuutok-
sen myötä hoitoa myös silloin, kun hänelle ei voida myöntää Kelan korvaamaa kuntoutus-
psykoterapiaa. 

Arvoisa puhemies! Aloitteen perustelujen mukaan yli puolet suomalaisista kärsii jossa-
kin vaiheessa elämäänsä mielenterveyden häiriöstä mutta vain puolet heistä saa tarvitse-
maansa hoitoa. Hyvinvointimenetysten lisäksi mielenterveyden häiriöillä on yhteiskunnal-
le suuri taloudellinen merkitys. Mielenterveyden häiriöiden kokonaiskustannukset Suo-
messa ovat OECD:n arvion mukaan noin 11 miljardia vuodessa. Sijoitus mielenterveyteen
maksaa tutkimusten mukaan itsensä takaisin moninkertaisesti. Kansalaisaloitteen mukaan
terapiatakuun vuosittainen kustannus vaihtelee toteuttamistavan mukaan mutta sen suu-
ruusluokan on arvioitu olevan noin 35 miljoonaa euroa.

Suomen Mielenterveys ry:n mukaan jo lähes puolet kaikista työkyvyttömyyseläkkeistä
on myönnetty mielenterveyden ja käyttäytymisen häiriöiden vuoksi. Häiriöiden ehkäisy ja
hyvä ja nopea hoitoonpääsy on tärkeää sekä sairastuneen itsensä että kansantalouden nä-
kökulmasta. 

Mielenterveyden riskitekijöillä on taipumus kasaantua. Yleisiä riskitekijöitä perheissä
ovat köyhyys, päihdeongelmat, vakavat vuorovaikutusongelmat, koulukiusaaminen ja yk-
sinäisyys. Näiden riskitekijöiden ennalta ehkäisy vähentää hoidon tarvetta myöhemmin. 

Arvoisa puhemies! Suomen psykoterapeuteille vasta tehdyn kyselyn mukaan psykotera-
peutit toivovat hoidon saatavuuden parantamista ja nopeampaa ja joustavampaa psykote-
rapiaan ohjausta. Vain 21 prosenttia terapeuteista arvioi asiakkaidensa saaneen riittävän
hoitoonohjauksen. Kyselyyn vastanneet toivovat myös psykoterapeuttien koulutuksen li-
säämistä. Kansaneläkelaitoksen mukaan kuntoutuspsykoterapiaa saaneiden määrä on kak-
sinkertaistunut 2010-luvulla. Palvelun saatavuutta on siten mahdollista parantaa ainoas-
taan lisäämällä uusien psykoterapeuttien kouluttamista. Koulutusjärjestelmää tulisikin ar-
vioida uudelleen ja selvittää mahdollisuudet tehdä siitä maksutonta. Psykoterapian yleistä
saatavuutta voidaan edistää myös huolehtimalla varhaisesta hoitoonohjauksesta. Varhai-
sen avun tuella suurempi osa potilaista hyötyy lyhyemmästäkin psykoterapiasta. 

Matalan kynnyksen palvelut ovat erittäin tärkeitä. Suomessa on jo joitakin matalan kyn-
nyksen palveluita, joista esimerkkinä mainitsen Kelan tarjoaman NUOTTI-valmennuk-
sen. NUOTTI-valmennus on 16—29-vuotiaille tarkoitettua matalan kynnyksen ammatil-
lista kuntoutusta, johon voi päästä nopeasti ja ilman paperihakemusta, lähetettä tai aikai-
sempia tutkimuksia. Nuori tai hänen kanssaan työskentelevä taho voi ottaa puhelimitse yh-
teyttä Kelaan, jossa asia ohjataan kuntoutuksen asiantuntijalle. NUOTTI-valmennuksen
toteutus on aina yksilöllistä, ja valmennus on maksutonta. NUOTTI-valmennusta voidaan
myöntää nuorelle, jonka toimintakyky on olennaisesti heikentynyt esimerkiksi niin, että se
rajoittaa nuoren tulevaisuuden suunnittelua tai opiskelemaan tai työelämään pääsyä tai es-
tää nuorta jatkamasta opintojaan. 

Toinen esimerkki matalan kynnyksen mielenterveyspalveluista on avoimen dialogin
hoitomalli, joka on kehitetty Keroputaan sairaalassa Torniossa jo 80-luvulla ja toimii edel-
leen. Hoitoon voi päästä ilman lähetettä jopa tunnissa, jos tilanne on akuutti. Hoitomallin
ensimmäinen periaate on välitön apu kriisissä. Avoimen dialogin hoitomallissa toteutuu
sama tärkeä tavoite kuin terapiatakuuta koskevassa kansalaisaloitteessa, eli avuntarvitsi-
jan on päästävä hoitoon nopeasti. 
33



Pöytäkirjan asiakohta PTK 68/2019 vp
Toivon, että näitä kahta matalan kynnyksen toimintamallia, NUOTTI-valmennusta ja
avoimen dialogin hoitomallia, tarkastellaan tämän kansalaisaloitteen jatkokäsittelyssä. —
Kiitos.

20.53 Mari Rantanen ps: Arvoisa puhemies! Ensin kommentoin tässä muutamia asioita,
joita tässä keskustelussa on tullut esiin. 

Ensinnä tästä hoitotakuusta: On tietysti aina hyvä, että meillä on jonkunnäköiset aika-
määreet, milloin pääsee hoitoon, mutta ne eivät auta mitään, jos ei niitä noudateta, niin kuin
nyt on käynyt ilmi esimerkiksi lasten ja nuorten mielenterveyspalveluissa. Siellä ei hoito-
takuu toteudu, vaikka se laista löytyy, joten näin ollen se ei pelkästään ole riittävä ratkaisu.

Sitten semmoinen kysymys, mikä on jäänyt kokonaan tässä keskustelussa huomiotta, on
se, miksi meidän lapset ja nuoret oirehtivat näin voimakkaasti tällä hetkellä. Minusta sitä ei
ole kauheasti pohdittu. Mistä johtuu se? Onko meidän perhepolitiikassa vika? Mitä me
teemme varhaiskasvatuksessa? Entä koululaitoksessa? Ovatko ne liian rauhattomia? Onko
liikaa paineita näillä lapsilla? Minusta tämä on sellainen asia, mikä pitäisi myöskin tässä
rinnalla selvittää, eli sen lisäksi, että selvitetään hoitoa, pitäisi selvittää juurisyitä, miksi ol-
laan jouduttu tähän tilanteeseen, joka poikkeaa varmaan aika monen tässäkin salissa ole-
van henkilön nuoruudesta ja lapsuudesta, noin niin kuin ilmiöpohjaisena ja siinä, kuinka
laaja tämä on.

Sitten se, mitä olen pohtinut paljon, on tämä, kun käytetään termiä matalan kynnyksen
palvelut. Jos me haluamme varhaista puuttumista ja nopeata apua, niin pitäisikö silloin ru-
veta puhua kynnyksettömästä hoidosta? Olisiko se kenties ratkaisu tässä? 

Mutta sitten aloitan tämän puheenpapatukseni:
Arvoisa puhemies! Tänään käsittelyssä oleva terapiatakuu on ajatuksena kaunis, ja kii-

tänkin tästä kansalaisaloitteesta. Ymmärrän kansalaisaloitteen tarkoituksen täysin, sillä
mielenterveyspalveluihin pääseminen on aivan liian vaikeaa ja terapiaa ei saada riittävän
ajoissa. Olen tietoinen siitä, että käteen lykätty pilleripurkki on nopeasti mutta tehottomas-
ti hoidettu ja terapia usein viivästyy tai sen myöntämisessä on ongelmia. Nämä asiat pitää
korjata.

Samoin huomiota tulee kiinnittää ennaltaehkäisyyn. Ennaltaehkäisy tuntuu olevan ter-
mi, joka toistuu vain juhlapuheissa mutta ei siirry käytäntöön. Kansalaisaloitteen tavoite on
hyvä, mutta se ei poista sitä faktaa, että olemme tilanteessa, jossa meillä on pula psykiatri-
an erikoislääkäripalveluista. Ongelmana tässä aloitteessa on nähdäkseni se, että terapiaa
esitetään aloitettavaksi jo ennen kuin varsinainen vaiva on selvillä. Aloitteessa esitetään,
että terveydenhuollon ammattihenkilö tekisi palvelutarpeen arvion kolmen päivän sisään
yhteydenotosta ja voisi jo tästä suoraan ohjata terapiaan. Minusta mahdollisimman nopea
arvio ja hoito onkin tärkeää, mutta onko vaarana, että meillä ei itse asiassa tiedetä, mitä hoi-
detaan?

Aloitteessa käytetty sanamuoto terveydenhuollon ammattilaisten tekemästä hoidon tar-
peen arviosta herättää lisää kysymyksiä. Onko tästä pääteltävä, että sairaanhoitaja tai psy-
kologi voisi arvioida hoidon tarvetta ja ohjata potilaan terapiaan? Tämä tarkoittaisi valta-
vaa muutosta käytäntöön, jossa pääsääntöisesti lääkäri selvittää ja diagnosoi potilaan lää-
ketieteellistä arviota vaativat vaivat. On hyvä muistaa, että joskus ihan fyysiset sairaudet
voivat alkaa oireilla psyykkisesti — entä jos aivokasvain jää huomaamatta ja potilas istuu
terapiassa?
34



Pöytäkirjan asiakohta PTK 68/2019 vp
Terveyskeskuksissa toimii yleislääkäreitä. Psykiatristen sairauksien diagnosointi ja hoi-
to vaativat erityistä osaamista. Huoleni on, että yleislääkärin hoidon tarpeen arvion myötä
väärin diagnosoitujen sairauksien ja sairauksiin tehoamattomien hoitojen määrä kasvaa.
Tämä ei ole hyvä kenenkään kannalta, ei potilaan eikä yhteiskunnan.

Suomen Psykiatriyhdistyksen kannanoton mukaan kolmen päivän aikaraja hoidontar-
peen arvioinnille on todennäköisesti epärealistisen tiukka. Mielenterveyden häiriön diag-
nostiikka vaatii haastatteluaikaa ja psykiatrista osaamista, ja lääketieteellisten tutkimusten
tuloksia saattaa joutua odottamaan.

Arvoisa puhemies! Mielenterveyspalveluiden saattaminen perusterveydenhuoltoon ei
onnistu pelkästään sillä, että siitä kirjoitetaan laki. Myös järjestelmää on muutettava. Otet-
takoon esimerkiksi terveyskeskusverkostomme ja mielenterveysongelmaisten pääsy ter-
veydenhuoltoon sitä kautta. Voitte miettiä omalle kohdalle, kuinka helppoa on saada aika-
tauluihin mahtumaan soitto ajanvaraustunnilla kello 8:n ja 9:n välillä sekä takaisinsoiton
odottaminen. Entä jos kyseessä onkin mielenterveysongelmainen, jolle pelkkä sängystä
ylös pääseminen aamuisin on jo lähes voittamaton este?

Matalan kynnyksen palveluiden, tai itse asiassa kynnyksettömien, tulisi olla mahdolli-
simman helposti saavutettavissa. Esimerkiksi Eksotessa hyviä tuloksia on saavutettu sillä,
että vastaanotolle voi aina tulla suoraan soittelematta ja aikoja varaamatta. 

Mielenterveyspalveluita on vaikea korjata yksittäisillä lakimuutoksilla ja paikkauksilla.
Pistemäisellä toiminnalla ei yleensä saavuteta parhainta mahdollista lopputulosta. Tästä on
hyvänä esimerkkinä vaikkapa seksuaalirikosten lainsäädäntö, jossa paikkauksilla on saatu
lain rakenne rikki, ja sitä on vaikea soveltaa.

Hallitusohjelman mukaan sosiaali- ja terveysministeriössä valmistellaan parhaillaan
mielenterveysstrategiaa. Myös sen keskeisenä tavoitteena on hoitoonpääsyn nopeuttami-
nen ja palveluiden oikea-aikaisuus sekä laatu. Mielenterveyspalveluiden kehittäminen on
kokonaisuus, jossa tulee tarkastella perusterveydenhuollon ja erikoissairaanhoidon yhteis-
työtä ja työnjakoa. Olisi tärkeää, että kansalaisaloitteen rinnalla saisimme mielenterve-
ysstrategian, jonka tulisi valmistua tämän kuun loppuun mennessä. Pelkkä strategia ei rii-
tä, vaan sen pitää näkyä myös käytännössä. Toivottavasti tämä työ tuottaa hedelmää myös
terapiaan pääsyn helpottumisena.

Arvoisa puhemies! Haluan tässä yhteydessä tuoda esiin lasten ja nuorten lisääntyvät
mielenterveysongelmat, joita kohtaa jo 20 prosenttia ikäluokista. Huhtikuun lopulla 22
prosenttia alle 23-vuotiaista psykiatriseen erikoissairaanhoitoon jonottavista oli joutunut
odottamaan yli 90 vuorokautta. Tämä rikkoo alle 23-vuotiaille laissa määritellyn kolmen
kuukauden hoitotakuun. Ongelmavyyhti lähtee siis kovasta kysynnästä sekä siitä, että hoi-
to viivästyy. Tätä viestiä lähettävät ammattilaiset sekä lastensuojelu, mutta myös koulujen
puolelta sitä tulee. Vaikka Terapiatakuu-aloite on tärkeä, olisi syytä samalla puhua koko
problematiikasta. Pitäisikö lasten ja nuorten hoitotakuuaikaa lyhentää?

Koska tämä ongelma on pikemminkin kasvamassa, olisi syytä ottaa koko asia erikseen
esiin myös eduskunnassa, ja sen vuoksi jätin eilen keskustelualoitteen lasten ja nuorten
mielenterveysongelmista. Toivon, että voisimme puhua tästä omana aiheenaan, sillä sii-
hen liittyvät myös mainitsemani juurisyyt: Miksi lapset ja nuoret voivat huonosti? Miten
siihen vaikuttavat perhepolitiikka, varhaiskasvatus, koululaitos, lastensuojelu, kiusaami-
nen ja netin kautta tapahtuva henkinen väkivalta? Miksi lapsemme ovat paineistettuja?
Miksi emme enää pysty turvaamaan rauhallisia ympäristöjä ja tukemaan niitä lapsia, jotka
sitä tarvitsevat?
35



Pöytäkirjan asiakohta PTK 68/2019 vp
21.00 Pauli Kiuru kok: Arvoisa herra puhemies! Terapiatakuu-kansalaisaloite on hyvä ja
kannatettava monella tapaa. Varhainen apu on inhimillisesti katsoen oikein, mutta se on
tietysti myös taloudellisessakin mielessä oikein. Mitä pitemmälle ongelmat venyvät, sitä
kalliimmaksi niiden hoito myöhemmin tulee.

Otan edustaja Rantasen puheenvuorosta tämän keskustelualoiteajatuksen. Varmasti
tämä on kyllä laajemmankin keskustelun aihe, ja myös tarkastusvaliokunta tällä hetkellä
tarkkailee tätä nuorten syrjäytymisasiaa suurennuslasin kanssa. Ei muuta kuin keskuste-
lualoitetta, niin kyllä minäkin sen allekirjoitan ja osallistun keskusteluun.

Yksi asia, jota tässä ei ilmeisesti vielä ole otettu missään puheenvuorossa esiin, on se,
että samalla tavalla kuin näissä home-, kosteus- ja sisäilmaongelmissa, tässä on hyvää tah-
toa ja erilaisia hankkeita, on hallitusohjelmakirjauksia ja aktiivisia ministereitä, mutta kun
se asia on pirstoutunut usean ministeriön alueelle, niin siitä ei oikein ole kukaan saanut ko-
konaisotetta. Näissä sisäilma-asioissa se on ratkaistu niin, että tarkastusvaliokunta teki
mietinnön, laajan selvityksen, ja sen pohjalta sitten lähdettiin toimenpiteisiin niin, että val-
tioneuvosto otti asian ohjaukseen, eri ministeriöt ottivat ohjaukseen, ja tehtiin hanke, jon-
ka nimi on Terveet tilat 2028 — ei mikään parin vuoden hanke vaan pitkä hanke, jossa kes-
kitytään rakentamiseen ja rakentamismääräyksiin, terveydenhoitoon, koulutukseen, kaik-
kiin niihin osa-alueisiin, joihin se liittyy. Tässä on nyt ihan sama ongelma, kun puhutaan
nuorten syrjäytymisestä — siihen liittyvät tietysti nämä terapia-asiat, masentuneisuus, syr-
jäytyminen, ylisukupolvisuus, lukutaidon puutteet, tämmöinen moniongelmaisuus, ja se
kokonaisohjaus puuttuu. Asioita käsitellään sosiaali- ja terveysministeriössä, niitä käsitel-
lään työ- ja elinkeinoministeriössä, opetus- ja kulttuuriministeriössä, ja monessa tapauk-
sessa, kun mikään näistä ministeriöistä ei saa siitä nuoresta kunnolla otetta, sitten se vii-
meinen ministeriö, jonka tontille se asia tulee, on sisäministeriö eli poliisipalvelut — sil-
loin asiat ovat kyllä jo todella huonolla jamalla — ja sitten tietysti oikeusministeriö tuo-
mioitten kautta. Eli ehdotukseni on se, että otettaisiin tämmöinen valtioneuvoston kokonai-
sohjaus nuorisoasioissa, syrjäytymisessä, ja siihen liittyy tämä terapia-asia olennaisena
osana. 

21.04 Markus Lohi kesk: Arvoisa puhemies! Haluan heti alkuun kiittää tämän kansalai-
saloitteen tekijöitä ja niitä, jotka ovat aktiivisesti keränneet tähän kansalaisaloitteeseen ni-
miä.

Asia on varsin tärkeä. Se on tärkeä ennen kaikkea inhimillisesti. On valtavan tärkeää,
että ne tuhannet ja taas tuhannet suomalaiset, jotka kohtaavat mielenterveyteen liittyviä on-
gelmia, saavat oikea-aikaisesti hoidon ja avun niin, että nimenomaan näitä matalan kyn-
nyksen palveluita pystytään tarjoamaan, niin että emme kuormita sitten kalliimpaa erikois-
sairaanhoidon palvelua. Mutta kysymyshän ei ole tietenkään ensi sijassa rahasta, vaikka ta-
loudellisessakin mielessä — kuten täällä edustaja Kiuru edellä totesi — on järkevää tarjota
ja mahdollistaa apu ja erilainen hoito oikea-aikaisesti, tässä tapauksessa terapia, ja siinä
mielessä pystyä myös ennalta ehkäisemään näitä vakavampia ongelmia.

Olen kuunnellut tätä keskustelua paitsi tässä salissa myös välillä tuolta työhuoneestani
ja ilokseni voin todeta, että tämä kansalaisaloite on asiana saanut erittäin laajan tuen täällä
salissa laidasta laitaan ja yli oppositio—hallitus-rajojen, ja tämä on erittäin hyvä asia.
Muun muassa sosiaali- ja terveysvaliokunnan puheenjohtaja käytti erinomaisen puheen-
vuoron, jossa hän minusta loi hyvin uskoa siihen, että tämä asia etenee. Vaikka voikin olla
niin, että itse tämä kansalaisaloite yksityiskohtineen ei ehkä juuri ole sellaisenaan välttä-
36



Pöytäkirjan asiakohta PTK 68/2019 vp
mättä menossa läpi, niin tärkein asia on se, että nopealla aikataululla pystyisimme myös tä-
hän asiaan saamaan parannusta.

Minusta on tärkeää, että kun ajattelemme Suomen tilannetta tällä hetkellä, niin merkit-
tävä ongelma meillä on nimenomaan nämä sairaudet ja merkittävä osuus meidän työstä
poissaoloista, sairauspäivistä, kertyy mielenterveyteen liittyvistä ongelmista ja sairauksis-
ta, ja myös työkyvyttömyyseläkkeistä merkittävä osa johtuu näistä. Nämä ovat suhteelli-
sesti kasvaneet nopeiten, ja myös sen takia näihin puuttuminen on kaikista näkökulmista
todella tärkeää. On myös tärkeää, että näistä asioista voidaan puhua tämän päivän Suomes-
sa avoimesti. Ei ole kauan siitä, kun nämä olivat asioita, jotka koettiin hankalaksi keskus-
tella, ja sillä tavalla erotettiin ne merkittävästi niin sanotuista somaattisista sairauksista —
jos jollakin on jalka poikki, niin siitähän on helppo puhua, laitetaan kipsi ja niin edelleen,
mutta jos meillä mielenterveys järkkyy ja tarvitaan apua, niin se on sitten hankalampi ky-
symys.

Tuen tätä aloitetta ja toivon, että se etenee ja me saisimme nopeammin avun ihmisille.

21.07 Sheikki Laakso ps: Arvoisa herra puhemies! Arvostan todellakin tätä Terapiata-
kuu-aloitetta todella korkealle ihan kaikesta sydämestäni, koska tiedän varmasti, että tätä
hommaa tarvitaan. Pakko ensimmäisenä sanoa, että edustaja Tynkkynen on koko edustaja-
ajan tuonut nuorten huolia esiin ja olen takuuvarma, että edustaja Tynkkynen on tässä sa-
lissa se ihminen, joka on eniten pyörinyt mukana näiden nuorten ongelmissa. Olen varma,
että Tynkkyselle on yhteydenottoja satanut aika paljon tällaisista asioista, ja en yhtään ih-
mettele, että Tynkkysellä on iso taakka harteilla.

Toivon tosiaan oikeasti ja jopa oikeastaan vaadin hallitukselta, että tämä asia otetaan to-
sissaan. Joskus vähän pelkää, että tässä salissa ei välttämättä aina ymmärretä tällaista asiaa,
koska liian useat täällä meistä ovat kuitenkin niitä, ketkä ovat aika hyvin elämässä pärjän-
neet. Se näkyi aika hyvin tänään edustaja Zyskowiczin huutelussa ja sellaisessa — voi oi-
keastaan jopa sanoa — hävettävässä tyylissä ottaa tähän asiaan kantaa. Edustaja Zysko-
wicz sanoi eilen, että on ollut täällä 40 vuotta, ja kysyi perään, onko hän ollut liian kauan
täällä. Selkeästi on, koska oikeasti se näkyy siinä, että ei enää nähdä sitä ihmisten tuskaa,
mikä tuolla on. On sanomatta selvää, että edustaja Zyskowicz ei ole ajanut autoa metsän
laitaan ja kaivanut takakontista imurin letkua ja laittanut sitä pakoputkeen ja siitä sitten ik-
kunasta sisään ja teippaillut ikkunanreikiä. [Puhemies koputtaa — Heikki Vestman: Me-
hän kannatamme terapiatakuuta! Se on meidän vaihtoehtobudjetissa!] Joka tapauksessa ti-
lanne on se. Eikä ole kyllä nähty niitäkään, että rekkoja päin ajellaan.

Yksi asia, mikä todellakin on näissä jutuissa huolestuttava ja kertoo tästä asioitten huo-
nosta suunnasta koko yhteiskunnassa, on se, että Suomessa naiset tekevät itsemurhia kaik-
kein eniten maailmassa. On äärettömän huolestuttavaa, jos tällaisessa sivistysvaltiossa nai-
set tekevät itsemurhia niin paljon. Jotenkin on ymmärrettävää ollut pitkän aikaa se, että
miehet — ehkä alkoholisoitumisen takia ynnä muuta — ovat korkealla niissä tilastoissa,
että täällä tehdään niitä itsemurhia, mutta on oikeasti todella hälyttävää, että naiset ovat
maailman ykkösiä itsemurhissa. Se kertoo siitä, että ihan oikeasti meidän yhteiskunta voi
todella pahoin. Meillä oikeasti loppupelissä isompi ongelma kuin tämä terapiatakuun
eteenpäinvieminen on se, että meidän ei tarvitsisi tehdä tällaisia terapiatakuita — näistä te-
rapiatakuista periaatteessa pitäisi päästä eroon. Meidän pitäisi saada oikeasti nämä asiat
hoitumaan sille tasolle, ettei tarvitse tällaisia aloitteita edes tehdä. 
37



Pöytäkirjan asiakohta PTK 68/2019 vp
Joka tapauksessa toivon mukaan tähän aloitteeseen paneudutaan riittävällä vakavuudel-
la, koska ”antipsykoottipurkki käteen ja kotia” ei kuitenkaan ole ratkaisu näihin ongelmiin. 

Toinen varapuhemies Juho Eerola: Arvoisat edustajat, muistutan, että etenkin nyt kun
on hyvin sensitiivinen aloite ja aihe käsittelyssä, puhutellaan ja puhutaan edustajatovereis-
ta hienotunteiseen sävyyn — etenkin niistä edustajista, jotka eivät ole paikalla. — Edusta-
ja Vestman näyttää esimerkkiä.

21.12 Heikki Vestman kok: Arvoisa puhemies! Mielenterveysongelmat ovat läsnä mo-
nen suomalaisen elämässä. Me kaikki tiedämme näitä tarinoita, tavallisia tarinoita, kun
jonkun isän, äidin, lapsen, ystävän mieli järkkyy. Kenen tahansa mieli voi murtua. Mielen
sairaudet eivät katso saapuessaan sosiaalista taustaa tai tulotasoa. Jopa viidennes suoma-
laisista kärsii joko lievästä tai vaikeasta masennustilasta, jopa neljännes nuorista kärsii jos-
tain mielenterveyden häiriöstä. 

Mielenterveysongelmat ovat Suomessa kauttaaltaan alihoidettuja. Ne uhkaavat ja tuhoa-
vat suomalaisten työkykyä. Ne ovat yleisin syy työkyvyttömyydelle. Yli puolet suomalais-
ten työkyvyttömyyseläkkeistä on mielenterveysperusteisia. Mielenterveysongelmat ovat
yleisin syy sairauspäivärahalle. Kela maksoi viime vuonna sairauspäivärahaa mielenterve-
yden häiriöiden perusteella 4,6 miljoonalta päivältä, ja tämä määrä on kasvanut joka vuosi.
Tämä on kallista sekä inhimillisesti että yhteiskunnallisesti. Mielenterveyden häiriöt mak-
savat Suomelle joka vuosi yli 11 miljardia euroa OECD:n arvion mukaan. Näistä 6,5 mil-
jardia euroa on arvioitu olevan terveyspalvelujen ja sosiaaliturvan kustannuksia.

Arvoisa puhemies! Lapsen oikeuksien viikolla haluan nostaa erityisesti esille lasten ja
nuorten mielenterveyspalvelut tai oikeammin niiden puutteen. On väärin, että jopa huos-
taanottoja joudutaan Suomessa tekemään siksi, ettei mielenterveysongelmiin sairastuneel-
le lapselle tai nuorelle ole omassa kunnassa tarjolla toimivaa hoitoa. Mielenterveysongel-
mat koskevat lapsia ja nuoria myös vanhempien sairastumisen kautta. Joka neljäs alaikäi-
nen lapsi elää perheessä, jossa vanhemmalla on hoitoa vaativa mielenterveys- tai päihde-
ongelma. Suoranaisessa omaishoitajan asemassa olevia lapsia ja nuoria arvioidaan olevan
Suomessa 20 000—40 000. Oikea-aikainen hoitoonpääsy on siis sekä taloudellisesti järke-
vää että inhimillisten kärsimysten vähentämisen vuoksi välttämätöntä. Haavat kannattaa
pyrkiä hoitamaan ennen kuin ne tulehtuvat pahemmaksi. Hoitoonpääsy mielenterveyspal-
veluihin on turvattava, ja sitä on nopeutettava. 

Arvoisa puhemies! Näistä syistä kannatan nyt käsittelyssä olevaa kansalaisaloitetta te-
rapiatakuusta. Kiitos kansalaisaloitteen tekijöille ja allekirjoittajille. Olette onnistuneet
nostamaan Suomen poliittiselle agendalle konkreettisen ja toteuttamiskelpoisen aloitteen
mielenterveyspalvelujen parantamiseksi, aloitteen, joka on toteutettavissa heti ensi vuon-
na.

Terapiatakuu vahvistaa mielenterveyshoidon perustasoa. Aloitteella ehdotetaan laki-
muutosta, jolla taataan nopea pääsy hoidolliseen psykoterapiaan tai muuhun psykososiaa-
liseen hoitoon. Hoidon tarve tulisi arvioida välittömästi apua haettaessa ja hoito aloittaa
kuukauden sisällä tästä. Mielenterveyspalveluiden saatavuuden parantamisesta hyötyvät
erityisesti ne, joilla on vähiten voimavaroja vaatia ja hakea apua. Moni hyötyisi varhaises-
ta keskusteluavusta mutta joutuu odottamaan palveluita niin pitkään, että ongelmat ovat jo
ehtineet muuttua vakavammiksi. Oikea-aikainen hoito on turvattava kaikille, ei vain niille,
joilla on varaa hakeutua psykoterapiaan yksityisen kautta.
38



Pöytäkirjan asiakohta PTK 68/2019 vp
Terapiatakuu maksaa 35 miljoonaa euroa. Olen yleisesti hyvin kriittinen julkisen talou-
den pysyville menolisäyksille. Ne pitää tehdä tarkoin kohdentaen ja kestävästi rahoittaen.
Tämä lisäys terapiatakuun toteuttamiseksi kannattaa ehdottomasti tehdä. Kerrankin voi us-
kottavasti todeta, että nämä lisäpanostukset maksavat itseään takaisin, kun yhä useampi saa
avun varhaisessa vaiheessa ja mielenterveysongelmista johtuvat työpoissaolot vähenevät
sekä kalliin erikoissairaanhoidon tarve pienenee.

Terapiatakuun toteuttaminen on kokoomuksen vaihtoehtobudjetissa, jossa sille on myös
rahoitus. Mutta mikä on Rinteen hallituksen kanta? Onko hallitus sitoutunut tämän terapi-
atakuun toteuttamiseen? Olemme kuulleet tänään tässä salissa paljon hienoa puhetta myös
hallituspuolueiden edustajilta, mutta ensi vuoden talousarviossa rahaa terapiatakuun to-
teuttamiseen ei kuitenkaan ole. Tässä eivät nyt auta pelkät strategiat ja työryhmät, joihin
täällä on tänään viitattu. Tarvitaan rahaa ja niitä arvovalintoja, joita pääministeri Rinne tä-
nään eduskunnassa peräänkuulutti.

21.17 Sebastian Tynkkynen ps: Arvoisa herra puhemies! Pahoittelut vielä, että viimeksi
jäi tuo puhe kesken. Yritetään nyt parin tunnin jälkeen sitten saattaa tämä puhe loppuun. En
toista uudelleen, mitä silloin aloitin, mutta kerroin tästä nuoresta miehestä, jota tapasin.
Suomessa ei ole se tilanne, että nuorilla on pelkästään omia ongelmia, vaan jotkut kuormit-
tuvat ja saavat mielenterveysongelmia siitä, että heidän tehtäväkseen tulee kantaa toisia
nuoria. Tämä poika ei tehnyt itsemurhaa vaan on tänä päivänä elossa. 

Tämä esimerkki kuvastakoon sitä, millaisessa maailmassa me nuoret nykyään elämme.
Turvalliset yhteisöt ja huolehtivat tukiverkot eivät ole kaikkien kohdalla itsestäänselvyyk-
siä siinä määrin, mitä ne olivat muutamia vuosikymmeniä sitten. Sen sijaan monet nuoret
joutuvat toimimaan terapeutteina ystävilleen, jotka tarvitsevat kuuntelijaa ja tukijaa ja kai-
paavat ratkaisuja vaikeuksien voittamiseen. Kuitenkin nämä auttavat nuoret ovat monesti
itsekin monien muutosten äärellä, joita nuoruus tuo tullessaan. Pahoinvoivilla nuorilla tu-
lisi olla oikeus saada ammattiapua, ja auttavilla nuorilla tulisi olla mahdollisuus olla kan-
tamatta monen muun nuoren taakkaa harteillaan, kun omatkin asiat vaatisivat huomiota.
Kun nuori hakee apua ja elämän päättäminen on mielessä, asiaan ei voi palata muutaman
kuukauden päästä.

Arvoisa puhemies! Samalla kun järjestämme mielenterveyspalveluita niin, että kaikilla
on mahdollisuus saada apua kohtuullisessa ajassa, tulee huomiota kiinnittää myös mielen-
terveyspalveluiden ulkopuolella tapahtuvaan työhön. Vaikka ammattiavun turvin on mah-
dollista löytää polkuja kohti parempaa huomista, emme saa unohtaa perheiden tärkeää roo-
lia tämän ohella. [Puhuja liikuttuu] Perheet ovat tärkeässä roolissa, kun puhutaan mielen-
terveyden järkkymisen ennaltaehkäisystä. Apua tulee olla saatavilla, mutta pitää muistaa,
että monesti nuori ei itse enää hahmota, kuinka syvissä vesissä ui, vaan apuun pääsy saat-
taa olla perheestä kiinni. Siksi vanhempien läsnäolo ja tieto siitä, millaista lapsen arki on,
muodostavat hyvin tärkeät tukipilarit nuorten parempaan hyvinvointiin. Jos nuorten hyvin-
vointiin ei satsata, ei meillä tulevaisuudessa ole niitä, jotka kannattelevat vanhempia. Sii-
hen meillä ei ole varaa.

Nyt käsittelyssä oleva kansalaisaloite terapiatakuusta on yksi tärkeimmistä, mitä tässä
salissa on käsitelty. Kiitokset sen tekijöille ja allekirjoittajille. Muutaman kymmenen mil-
joonan satsaus mielenterveyspalveluiden kuntoon laittamiseksi saattaa kuulostaa isolta,
mutta pitää muistaa, että kehitysavun sekä maahanmuuton suhteen puhumme miljardiluo-
kan rahan käyttämisestä. Asioita ei saisi laittaa vastakkain, mutta kun nämä asiat ovat vas-
39



Pöytäkirjan asiakohta PTK 68/2019 vp
takkain. Meidän tulisi tiedostaa, että me emme voi auttaa koko maailman kansalaisia. Me
emme myöskään voi yksinään ratkaista koko maapallon ilmastohaasteita. Sen sijaan mei-
dän tulisi auttaa niitä, joiden auttamiseen resurssimme varmasti riittävät. Meidän tulisi en-
sisijaisesti huolehtia heistä, joista olemme velvollisia huolehtimaan ja joihin minkään
muun maan päättäjät eivät tule satsaamaan. Nämä samat ihmiset tulevat joskus huolehti-
maan myös meistä. — Kiitos.

21.21 Marko Asell sd: Arvoisa puhemies! Vuosittain puolitoista prosenttia suomalaisista
sairastuu johonkin mielenterveyden häiriöön ja ainakin joka kymmenes, ellei joka viides,
suomalainen jossain vaiheessa elämäänsä kärsii yhden vakavan masennusjakson. Eri tut-
kimusten mukaan noin 20—25 prosenttia nuorista kärsii jostain mielenterveyden häiriös-
tä, ja ne ovat koululaisten ja nuorten aikuisten tavallisimpia terveysongelmia. Tästä huoli-
matta mielenterveydelliset ongelmat ovat monesti marginaalissa keskustelussa ja myös
hoidossa. Jos nuori loukkaa jalkansa, meidän järjestelmä osaa hoitaa hänet perustervey-
denhuollon ja tarvittaessa erikoissairaanhoidon leikkausoperaation kautta kuntoon. Hänet
kuntoutetaan, ja kävely ja juoksu sujuvat hetken päästä. Mutta vaikka mielenterveyshäiriöt
ovat nuorten yleisin terveysongelma, yhtä sujuva hoitopolku ei onnistu mielenterveyspal-
veluissa tänä päivänä. Tämä asia on tärkeä asia, joka on saatettava paremmalle tolalle. Sik-
si tämä Terapiatakuu-kansalaisaloite on hyvä. Olen iloinen siitä, että se on tässä lähetekes-
kustelussa.

Mielenterveyspalveluissa on epäsuhta. Erityisesti nuorilla on aikaisempaa enemmän
psyykkistä kuormitusta, joka on sairautta lievempää mutta ilmenee uniongelmina ja/tai ah-
distus- ja masennusoireina. Tästä huolimatta nuorten mielenterveysongelmia hoidetaan
yhä enemmän erikoissairaanhoidon puolella. Hoitojen määrä on kahdeksankertaistunut 90-
luvun puolivälistä. Hoidon painottuminen erikoissairaanhoitoon lisää viivettä hoidon aloit-
tamisessa ja laskee näin hoidon tehoa. Hoitoa joutuu odottamaan liian pitkään, ja hoitoon-
pääsyn jälkeen hoitokertojen väli on liian pitkä. Puutteita on erityisesti perusterveyden-
huollossa toteutettavien lievien ja keskivaikeiden mielenterveyshäiriöiden hoidon saata-
vuudessa. Erikoissairaanhoidolla on oma korvaamaton roolinsa vakavien ongelmien hoi-
dossa, mutta tarvitaan rinnalle matalamman kynnyksen apua, ja erikoissairaanhoidon puo-
lella tietysti on hintakysymys myöskin. Erään suht ison kunnan 20:stä niin sanotusti kal-
leimmasta potilaasta vähintään kymmenen oli mielenterveyspotilaita. Sitten oli muutama
semmoinen, joilla oli vakavia syöpäsairauksia, ja myöskin keskosia. Nämä olivat niitä kal-
liita hoidettavia, niin sanotusti.

Arvoisa puhemies! Hallituksella on käynnissä laaja joukko toimenpiteitä, joilla vasta-
taan Terapiatakuu-kansalaisaloitteen tavoitteisiin. Olennaisin toimi on hoitotakuun tiuken-
taminen perusterveydenhuollossa niin, että jatkossa myös kiireettömissä tapauksissa hoi-
toon pääsee viikon sisällä hoidon tarpeen arvioinnista. Perusterveydenhuollon hoitotakuu
koskee sekä fyysisiä että psyykkisiä terveysongelmia erottamatta mielenterveyttä peruster-
veydenhuollon kokonaisuudesta. Tämä nopeuttaa huomattavasti hoitoonpääsyä.

Arvoisa puhemies! Mielenterveyden ongelmat pitää havaita tietysti myöskin jo varhais-
kasvatuksessa ja peruskoulussa. Siellä myöskin tarvitaan osaamista, jolloin voidaan esi-
merkiksi varhaiskasvatuksessa puuttua ajoissa, kun huomataan, että alkaa lapsi oireile-
maan, ja koulussa nuoret. Silloin myöskin pystytään tarttumaan siihen ongelmaan, mitä
mahdollisesti kotona tapahtuu, ja näin auttamaan koko perhettä. Tähän pitäisi saada resurs-
seja. Se kannattaa. 
40



Pöytäkirjan asiakohta PTK 68/2019 vp
Mielenterveyden häiriöt ovat iso inhimillinen ongelma mutta myöskin kansantaloudel-
linen ongelma, ja työelämässä esimerkiksi työkyvyttömyyseläkettä saavista kaksi viidestä
on eläkkeellä mielenterveyssyistä. Mielenterveyssyistä jäädään usein eläkkeelle keskimää-
rin nuorempana, ja paluu työelämään on muihin sairausryhmiin verrattuna harvinaisem-
paa, ja tämä nostaa mielenterveyssyistä työkyvyttömyyseläkkeellä olevien kokonaismää-
rää. Yleisimmät työkyvyttömyyseläkkeelle siirtymisen syyt vuonna 2018 olivat tuki- ja lii-
kuntaelinsairaudet, joita oli 33 prosenttia, sitten mielenterveyden ja käyttäytymisen häiriöt
31 prosenttia. Määrät ovat suuret. Mielenterveyssyistä myönnettyjen työkyvyttömyyseläk-
keiden määrä nousi viime vuonna 700:lla edelliseen vuoteen verrattuna. Työtä siis tässä
riittää.

 Arvoisa puhemies! Nopea matalan kynnyksen mielenterveystyö, hoito ja myöskin te-
hokas päihdetyö sekä nuorten että nuoria vanhempien — vanhuksiin saakka — keskuudes-
sa ovat avaimia hyvinvointiin. Tähän pitää tarttua. Hyvä kansalaisaloite.

21.26 Pauli Kiuru kok: Arvoisa herra puhemies! Tässä on muutamassa puheenvuorossa
otettu esiin se, mistä johtuu, että näitä tilanteita varsinkin nuorille tulee, minkä takia nämä
mielenterveyden ongelmat ovat lisääntyneet. Yksi syy ihan varmasti on se, että puolet
avioliitoista ja ilmeisesti avoliitoistakin päättyy eroon ja näissä erotilanteissa lapset joutu-
vat tietysti hankalaan tilanteeseen. Heidän on huonossa tapauksessa valittava puolensa.
Hyvissä eroissa tietysti, jos ero sujuu jouhevasti sopimusten kautta yhteisymmärryksessä,
lasten tapaamisoikeudesta ja huollosta päästään vanhempien kanssa asiallisesti sopimaan,
mutta jos näin ei ole tilanne, niin vaarana on se, että lapset joutuvat ikään kuin valitsemaan
jommankumman vanhemman. Toinen vanhempi saattaa tietoisesti vieraannuttaa lasta siitä
toisesta vanhemmasta. Tehdään hoitokiusaamista, eli kun on sovittu jotakin, niin siitä ei oi-
kein tahdota pitää kiinni, kaikilla mahdollisilla tavoilla yritetään vältellä niitten sopimus-
ten noudattamista, ja sitten manipuloidaan lasta niin, että hän sitten erilaisissa tilanteissa
ammattihenkilöstölle ja lähiomaisille kertoo, miksi hän ei voi sen toisen vanhemman luo-
na asua ja olla niin kuin ehkä sopimuksessa olisi määrätty. Viime vaalikaudella tätä asiaa
käsiteltiin, ja esimerkiksi Risikko taisi eilen ottaa sen puheeksi, että isovanhempien ase-
maa on parannettu tässä hoitosopimusten teossa, mutta paljon on vielä työtä tehtävänä, esi-
merkiksi tämä vieraannuttamisasia varmasti tarvitsee vielä lisähuomiota.

Aina kun puhuu lapsien kanssa, jotka ovat tällaisissa tilanteissa ja jotka tarvitsevat apua
mielenterveyteen tai tämmöisissä erotilanteissa, jokainen nostaa sen, että kun olisi yksi ai-
kuinen, yksi vanhempi, johon voi tukeutua ja joka kuuntelee, antaa tukea ja osaa näyttää
suuntaa. Se henkilö voi myös olla opettaja, joka kertoo lapselle ei heikkouksista vaan osaa
osoittaa lapselle ja kannustaa, että tässä on sinulla vahvuus, jonka varaan sitä elämää voi
lähteä viemään eteenpäin. Se yksi ihminen, muutama lause yhtenä päivänä saattaa olla
semmoinen teko, joka kannattelee sitä lasta seuraavat vuosikymmenet eteenpäin koko ai-
kuisuuden lävitse.

21.29 Petri Huru ps: Arvoisa herra puhemies! Omalta osaltani myös kiitokset aloitteen
tekijöille. Tämä on äärettömän tärkeä asia. Tässä salissa on puhuttu ennaltaehkäisystä ja tu-
lipalojen sammuttamisesta, ja on todellakin niin, että nopeat palvelut, se, että saataisiin
mielenterveyspalveluita nopeasti tarvittaessa ja varsinkin akuuteissa tilanteissa, niin että
pystytään puuttumaan nopeasti, olisivat myös ennaltaehkäisyä.
41



Pöytäkirjan asiakohta PTK 68/2019 vp
Lapsen oikeuksien viikko täällä on myös mainittu. On todella tärkeää kohdistaa näitä en-
naltaehkäiseviä toimia lapsiin ja perheisiin. Täällä on onneksi hallituspuolueitten edustajia
vielä paikalla, ja hallitusohjelmassa sanotaankin näistä ennaltaehkäisevistä toimista, että
lapsiperheiden hyvinvointia edistäviä ja ongelmia ehkäiseviä toimia lisätään, ja lapsi- ja
perhepalveluiden muutosohjelman tarkoituksena on kehittää neuvoloita ja vahvistaa van-
hemmuuden tukea sekä perheiden ennaltaehkäiseviä palveluita. Nämä ovat just niitä, mi-
hin pitäisikin panostaa. 

Esimerkiksi kun panostamme neuvolaan, esimerkiksi sosiaalityöntekijä—perhetera-
peutti-työpari, niin sillä me pystymme tukemaan lapsen varhaisen vuorovaikutuksen kehi-
tystä ja kasvua ja kiintymyssuhteen muodostumista, mikä on äärettömän tärkeää, että en-
naltaehkäistään tulevia mielenterveystarpeita. Eli on äärettömän tärkeää, että se hallitusoh-
jelman kirjaus toteutetaan, sen lisäksi just, että tuetaan perheen dynamiikkaa ja ennaltaeh-
käistään sitä kautta ongelmien syventymistä. Tällä, että puututaan aikaisin, just parannam-
me sitä, että vältetään syvempien ja kalliimmin hoidettavien ongelmien muodostumista.

Siitä, mitä täällä on puhuttu mielenterveysongelmiin liittyen esimerkiksi itsemurhista,
voin sanoa 32 vuoden kokemuksella palokunnassa ja ambulanssissa, liian monta itsemur-
haa nähneenä, että tämä vain on semmoinen asia, mihin täytyy puuttua. Kun puhutaan ar-
vovalinnoista, niin nämä ovat niitä asioita, mihin meidän, tämän yhteiskunnan oikeasti täy-
tyy satsata rahaa.

Hyvä oli myös tämä huomio avioerotilanteista. Tästä vieraannuttamisesta on puhuttu
edellisellä hallituskaudella — äärettömän tärkeä ilmiö, mihin täytyy puuttua. Tuettaisiin
vaikka vuorovanhemmuutta ja isovanhempien osuutta siinä, että olisi tukiverkkoa silloin
kun sitä tarvitaan. 

Ennaltaehkäisevät palvelut ovat yksi, mihin täytyy panostaa, jotta ei olisi sitä kalliimpaa
hoitotarvetta myöhemmin. — Kiitos. 

Toinen varapuhemies Juho Eerola: Nyt vielä kaksi hallituspuolueiden puheenvuoroa.

21.33 Pekka Aittakumpu kesk: Arvoisa puhemies! Haluaisin vielä muutaman sanan sa-
noa siitä, mistä täällä on jo hyvin keskusteltukin. Lasten ja nuorten mielenterveysongelmat
jostain syystä ovat lisääntyneet. Esimerkiksi päiväkodeista on raportoitu yhä enemmän sii-
tä, miten nämä ongelmat näkyvät jo siellä päiväkoti-iässä. Mielestäni on hyvin keskeistä ja
tärkeää pohtia ja selvittää sitä, mistä nämä ongelmat johtuvat ja kumpuavat. Myös kouluis-
sa tämä ilmiö näkyy, niin kuin olemme tänään monen suusta kuulleet. Voisiko yksi syy
löytyä siitä, että meidän lapsilla ja nuorilla on yhä enemmän erilaisia paineita ja, niin kuin
on todettu, myös elämme varsin hajanaista aikaa? Perheet valitettavasti hajoavat, isovan-
hemmat saattavat asua hyvinkin kaukana, eikä ole sellaisia sukusiteitä ja lähiyhteisöjä, joi-
ta aikaisemmin on enemmänkin ollut. Toki näitä ongelmia on aina ollut. Nykyään niistä
puhutaan enemmän, ja se voi olla toki yksi syy siihen, miksi voi tuntuakin siltä, että ongel-
mia on nykyään enemmän, kun ne tulevat ilmi ja niistä puhutaan, mikä on erityisen hyvä
asia. Sitten esimerkiksi tyttöjen kohdalla on se, että kyllähän sosiaalinen media korostaa ul-
konäköä ja luo sitä kautta monille tytöille turhia ulkonäköpaineita — toki myös pojille.
Emme elä kovin helppoa aikaa mielenterveyden kannalta tässä hajanaisessa ajassa. 

Pidän huolestuttavana myös sitä, mikä meidän keskusteluissa aika usein tulee esille, että
jo hyvin pieniä lapsia lähdetään arvioimaan ja vertailemaan suhteessa toisiinsa, kun esi-
merkiksi puhutaan varhaiskasvatuksesta. Minä ajattelen, että lapsen pitäisi saada olla lapsi
42



Pöytäkirjan asiakohta PTK 68/2019 vp
ja elää sitä lapsuutta, eikä sillä tavalla pitäisi lähteä luomaan perheille tai lapsille paineita
siitä, minkälainen hänen täytyy olla. Kyllä se on riittävää sitten, kun koulussa aletaan an-
tamaan numeroita ja arvosanoja.

Edustaja Kiuru nosti todella tärkeän asian, tämän perheiden hajoamisen ja perheiden
erotilanteet, ja edustaja Huru toi myös sitä esille, että meillä hallitus nyt on päättänyt vah-
vistaa parisuhdetyötä ja vanhemmuuden tukea. Se on erittäin tärkeä asia, ja täytyy huoleh-
tia, että se tulee myös toteutumaan. Siksi tein tällä viikolla lapsen oikeuksien päivänä mi-
nisterille vielä kirjallisen kysymyksen siitä, miten tämä konkreettisesti aiotaan toteuttaa.
Meillähän esimerkiksi seurakunnat tekevät tosi arvokasta työtä, kun ne tarjoavat kaikille
parisuhdeneuvontaa ja parisuhdeterapiaa, mutta sitä pitäisi saada laajemmin, myöskin yh-
teiskunnan kautta, ja myöskin lisätä vanhemmille tietoisuutta siitä, että kannattaa yrittää
parisuhdetta korjata ja rakentaa. 

21.36 Marko Asell sd: Arvoisa puhemies! Ennaltaehkäisy on varmaan juuri se avainsa-
na, mitä tarvitaan, ja niitä keinoja on monia. Niin kuin täällä edustaja Huru äsken toi esille
hyvässä puheessaan, varmasti se lähtee sieltä neuvoloista ja perheiden tukemisesta. Ensin-
näkin siellä perheet, joilla esimerkiksi on ensimmäinen lapsi, yleensäkin saavat tuntumaa
siitä, että julkisella puolella on saatavissa apua ja semmoista moniammatillista osaamista
ja tukea. Sitten siinä vaiheessa kun niitä ongelmia syystä tai toisesta tulee perheessä — on-
gelmat voivat olla moninaisia; siellä voi olla köyhyyttä, työttömyyttä, päihdeongelmaa ja
muuta — silloin kontakti siihen julkiseen palveluun pitää olla, ja näin ollen sitä pitää vah-
vistaa, ja tietysti se jatkuu koko ajan myöskin. Pitää olla osaamista päiväkodeissa ja kou-
luissa opettajan taholta, että puututaan ja nähdään ja otetaan haltuun ajoissa. Ennaltaeh-
käisy on kaiken a ja o. 

Mutta tulee sitten tietysti se vaihe, niin kuin on ollut nyt, että osa joutuu syystä tai toi-
sesta semmoisiin ongelmiin, että joutuu esimerkiksi lastensuojelun piiriin, ja myöskin siel-
lä pitäisi sitten olla välineitä ja resursseja antaa vahvasti apua niille lapsille ja nuorille, jot-
ka ovat heikoimmassa asemassa tässä kohtaa ja kaikista haavoittuvimpia. He tarvitsevat
silloin tukea reilusti, ja tällä hetkellä selkeästi alan ammattilaiset ovat ilmoittaneet, että
siellä resurssit eivät riitä, siis ei ole riittävästi hoitajia, rakenteet eivät toimi, ei tule palve-
luita niille nuorille, esimerkiksi päihde- tai mielenterveyspalveluita siihen kylkeen, ja näi-
hin tarvitaan resursseja. Nyt siellä ehkä saattaa olla 80:tä lastensuojelun asiakasta kohti
yksi sosiaalityöntekijä. Se mitoitus pitää saada nyt ensinnä niin kuin tavoitellaan hallituk-
sessa eli yhden suhde 35:een, ja sitten myöskin siitä enempi, no, yhden suhde 25:een voisi
olla ammattilaisten näkemys, mikä riittää. Eli sinne panostusta. 

Myöskin tämä hoivabisnes: Yleensäkin hoitaminen ja bisnes on mielestäni vähän huono
yhdistelmä, ja tässä on ihan sama, että siellä lähdetään tekemään pikkusen enemmän niin
kuin raha edellä näitä asioita näissä hoitoalan pörssiyhtiöissä, että aletaan miellyttämään
osakkeenomistajia ja saadaan sinne osinkoja, ja se on pois sitten hoidosta. Tässä lastensuo-
jeluasiassa on käymässä samalla lailla, ja siihen pitää saada mielestäni myöskin suunnan-
muutosta.

Keskustelu päättyi.

Asia lähetettiin sosiaali- ja terveysvaliokuntaan.
43


	3
	17.03
	17.05
	17.09
	17.15
	17.22
	17.23
	17.24
	17.25
	17.26
	17.28
	17.29
	17.30
	17.31
	17.33
	17.34
	17.35
	17.36
	17.37
	17.39
	17.40
	17.43
	17.44
	17.46
	17.47
	17.48
	17.49
	17.50
	17.52
	17.53
	17.56
	18.02
	18.10
	18.14
	18.20
	18.23
	18.29
	18.35
	20.16
	20.23
	20.29
	20.32
	20.39
	20.46
	20.47
	20.53
	21.00
	21.04
	21.07
	21.12
	21.17
	21.21
	21.26
	21.29
	21.33
	21.36


