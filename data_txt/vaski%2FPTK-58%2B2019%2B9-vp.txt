















































DEME9FC.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

9. Hallituksen esitys eduskunnalle laiksi Suomen itsenäisyyden juhlarahastosta annetun 
lain muuttamisesta

Hallituksen esitys HE 63/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 9.
asia. Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.40 Valtiovarainministeri Mika Lintilä (esittelypuheenvuoro): Arvoisa puhemies!
Esityksessä ehdotetaan muutettavaksi Suomen itsenäisyyden juhlarahastosta annettua la-
kia. Esityksen tarkoituksena on muuttaa Sitran hallintorakennetta koskevaa sääntelyä si-
ten, että se vahvistaa rahaston parlamentaarista ja laaja-alaista ohjausta. Esitys perustuu
parlamentaarisen työryhmän maaliskuussa 2019 julkaistuun loppuraporttiin. Kiitän edus-
kuntaryhmiä perusteellisesta pohjatyöstä. 

Sitralle ehdotetaan omaa, Suomen Pankin pankkivaltuutetuista erillistä hallintoneuvos-
toa, jonka jäsenmäärää lisättäisiin. Hallintoneuvoston tehtävät säilyisivät keskeisiltä osil-
taan ennallaan, jotta Sitran nykyinen asema riippumattomana toimijana turvataan. Uudis-
tuksella halutaan vahvistaa Sitran ohjausta hallintoneuvoston tasolla ja hallintoneuvoston
syventämistä Sitran toimintaan. Sitran laaja-alainen tehtäväkenttä ja asema myös puolta-
vat nykyistä laajempaa parlamentaarista osallistumista ohjaukseen. Hallintoneuvosto vas-
taisi myös asiantuntemukseltaan, strategiselta tasoltaan ja tulevaisuuteen suuntautumisky-
vyltään paremmin Sitran kaltaisen toimijan päälinjojen ohjaamisen tarvetta.

Samalla ehdotetaan selkeytettäväksi Sitran hallinto- ja johtamisjärjestelmää. Esitykses-
sä ehdotetaan tarkennettavaksi eräitä hallintoneuvoston tehtäviä suhteessa Sitran hallituk-
sen tehtäviin.

Hallituksen jäsenten valintamenettelyä ja kokoonpanoa ehdotetaan muutettavaksi vas-
taamaan paremmin Sitran toiminnallisia tarpeita. Yliasiamies ei ehdotuksen mukaan enää
olisi hallituksen jäsen vaan hallituksen johdon ja valvonnan alainen. Hallintoneuvosto va-
litsisi edelleen yliasiamiehen. Hallintoneuvoston tehtäviä ja hallitusta koskevaa sääntelyä
täsmennetään siten, että ne ilmentävät hallituksen asemaa suhteessa yliasiamieheen.

Tämä laki on tarkoitettu tulemaan voimaan 1. päivänä tammikuuta 2020.

16.42 Mikko Kinnunen kesk: Arvoisa herra puhemies! Kiitos ministeri Lintilälle halli-
tuksen esityksen selkeästä esittelystä. Ehdotus on tarpeellinen. Jotta Suomi kukoistaa, tar-
 Tarkistettu
3.0



Pöytäkirjan asiakohta PTK 58/2019 vp
vitsemme rohkeaa eduskunnan alaisena toimivaa tulevaisuustalo Sitraa, jonka tehtävänä
on rakentaa huomisen menestyvää Suomea. Sitra on muutoksen tekijä, joka tarttuu tulevai-
suuden monimutkaisiin haasteisiin. Se haistelee maailmaa muovaavia megatrendejä, kar-
toittaa Suomen tulevaisuuden suuntia, konseptoi uusia mahdollisuuksia ja sysää uudistuk-
sia vauhtiin. Sitra on merkittävä instituutio myös elinikäisen oppimisen ja jatkuvan oppi-
misen kannalta. Kykyä oppia koko ajan uutta on elämäämme ja yhteiskuntaamme ylläpi-
tävä voima. Sen ansiosta voimme onnistua ja kehittää yhteiskuntaamme. On hyvä asia, että
Sitra on kiinteästi mukana myös jatkuvan oppimisen uudistuksessa, jonka parlamentaari-
nen uudistusryhmä on aloittanut työnsä. 

Sitran itsenäinen asema edellyttää vastuullisuutta ja avointa suhdetta yhteiskuntaan.
Tarvitaan toiminnan läpinäkyvyyttä ja arviointia. Tarvitaan toimivaa keskusteluyhteyttä
eduskunnan ja Sitran välillä. Sitran parlamentaarisen rajapinnan laajentaminen on perus-
teltua. Vuonna 2018 eduskunta täsmensi Sitran roolia julkisena toimijana, johon liittyy
säännös hallinnon yleisten lakien noudattamisesta. Parlamentaarinen työryhmä on pohti-
nut Sitran tulevaisuutta. Hallituksen esitys nousee tämän parlamentaarisen työryhmän eh-
dotusten pohjalta. Kiitos tämän työryhmän pohjatyölle. 

Esityksessä ehdotetaan perustellusti, että perustetaan Sitralle oma Suomen Pankin pank-
kivaltuutetuista erillinen hallintoneuvosto. Nykyisellään Sitran ohjaus hallintoneuvoston
tasolta ei välttämättä toteudu parhaalla mahdollisella tavalla. Tämä johtuu siitä, että pank-
kivaltuutettujen pääasialliset tehtävät liittyvät Suomen Pankkiin. Tämä ei välttämättä mah-
dollista syventymistä ja erikoistumista Sitran toimintaan. Samalla ehdotetaan, että hallin-
toneuvosto kootaan riittävän laaja-alaisesti ja parlamentaarisesti. 

Tällainen uudenlainen hallintoneuvosto voi asiantuntemuksella, strategisella otteella ja
tulevaisuuteen suuntautumisella ohjata aikaisempaa paremmin Sitran päälinjoja ja paino-
tuksia. Laaja asiantuntijuus tukee Sitran johtamista ja toimintaa. Ehdotus selkeyttää Sitran
hallinto- ja johtamisjärjestelmää. Se täsmentää hallintoneuvoston, hallituksen ja yliasia-
miehen välisiä suhteita. Yliasiamies ei ole enää hallituksen jäsen, vaan hänellä on läsnä-
olo- ja puheoikeus hallituksen kokouksissa. Yliasiamies on hallituksen johdon ja valvon-
nan alainen. Lain tultua voimaan eduskunta valitsee hallintoneuvoston aina vaalikaudeksi. 

Arvoisa puhemies! Sitran tulee toimia jatkossakin ketterästi ja monipuolisesti. Sen tulee
ennakoida, tehdä selvityksiä, käytännön kokeiluja ja pilotteja, koota analyyseja, testata uu-
sia malleja ja kehittää niitä eteenpäin. Sitran tulee edelleen yhdistää ajattelu ja tekeminen.
Sitran tulee toimia eduskunnan ja Suomen ajatus- ja toteutuspajana, jonka tekeminen poh-
jaa tutkittuun tietoon ja näkemykseen. Näin se rakentaa vahvaa perustaa muutokselle. Sa-
malla se käynnistää monipuolista yhteiskunnallista keskustelua. Sitran tulee kouluttaa, ra-
hoittaa, tuoda yhteen, kutsua koolle ja törmäyttää laajoja verkostoja ja viestiä toiminnas-
taan vaikuttavasti ja vastuullisesti. Kaiken toiminnan ytimessä olkoon edelleen yhdessä te-
keminen. 

Arvoisa puhemies! Sitran tulee näistä perustelluista muutoksista huolimatta säilyttää ko-
keileva ja tulevaisuuteen katsova toimintatapansa. Näin se tuo jatkossakin Suomeen ja pää-
töksentekomme kokeilevaa kulttuuria ja yrittävää asennetta.

16.48 Anu Vehviläinen kesk: Arvoisa puhemies! Ennen kuin itse tähän hallituksen esi-
tykseen pari sanaa, niin haluan todeta sen, että on tärkeää, että poliittinen päätöksenteko ja
yhteiskunnallinen keskustelu laajemmin käyttää Sitraa mahdollisimman paljon hyväk-
seen. Samalla totean myös sen, että on tärkeää, että eduskunnassa myös keskustellaan Sit-
2



Pöytäkirjan asiakohta PTK 58/2019 vp
ran asemasta ja roolista tässä suomalaisessa yhteiskunnassa. Voi sanoa, että Sitra oli aja-
tuspaja, think tank, jo ennen ajatuspajoja, koska Sitrahan perustettiin jo silloin 1967 Suo-
men juhliessa itsenäisyytensä 50-vuotisjuhlaa, ja on itse asiassa ollut kyllä aika moderni
ajatus 60-luvulla perustaa tällainen Sitra, ja siitä meidän kannattaa meidän silloisia päättä-
jiä kiittää, että näin tehtiin.

Sitten tämä itse esitys, joka meillä on tässä käsittelyssä: Haluan kyllä sen todeta, että on
hyvä juttu, että vuosi sitten silloinen valtiovarainministeri Petteri Orpo laittoi tämän työ-
ryhmän liikkeelle, jossa oli silloinen kansanedustaja, nykyinen puhemies Matti Vanhanen
vetämässä tätä työryhmää, jossa käytiin laajasti parlamentaarisesti läpi sitä, että minkälai-
sia muutoksia Sitran hallintoon kaiken kaikkiaan pitäisi tehdä. Itse asiassa itse pohdiskelen
sitä, miksi vasta nyt näitä muutoksia tehtiin, kun Sitra on kuitenkin ollut kymmeniä vuosia
olemassa, ja me kaikki olemme tienneet sen, että Suomen Pankin pankkivaltuusto toimii
tässä myös hallintoneuvostona, ja nyt tämä esitys lähtee siitä, että tulee oma hallintoneu-
vosto, joka irrotetaan siitä pankkivaltuustosta. Eli miksi se tehdään vasta nyt? Minusta se
on oikein hyvä ajatus. Tätä kautta voimme vahvistaa myös tätä parlamentaarista osaamista
ja asiantuntemusta ja kokemusta sinne Sitran hallintoneuvostoon. 

Tässä esityksessä esitetään myös sitä, että jatkossa yliasiamies ei olisi itse enää hallituk-
sen jäsen. Totta kai olisi läsnäolo- ja puheoikeus, mutta yliasiamiehen osalta olisi niin, että
jatkossa Sitran hallitus johtaisi ja valvoisi myös yliasiamiehen tehtävää. 

Minä pidän näitä uudistuksia moderneina ja uskoisin, että ne täyttävät tätä eduskunnan
tahtoa, mikä täällä työryhmässä kaiken kaikkiaan on ollut. 

Pidän tätä erittäin hyvänä ja toivon tälle hyvää käsittelyä ja nopeaa käsittelyä, ja sitten
vaan laki voimaan. 

16.50 Heikki Autto kok: Arvoisa puhemies! Kannatan tässä parlamentaarisessa valmiste-
lussa tehtyjä esityksiä ja suuntaviivoja Sitran tulevaisuudeksi, ja siinä mielessä voi kiittää
ministeriä myös hyvästä hallituksen esityksestä. 

Kuitenkin haluaisin esittää myös tällaisen vähän ehkä epäortodoksisen ajatuksen nyt tä-
hän keskusteluun, kun uutta hallintoneuvosta ollaan valitsemassa. On tietysti selkeä histo-
riallinen peruste sille, miksi aiemmin eduskunnan pankkivaltuutetut ovat toimineet Sitran
hallintoneuvostona, eli kun meillä Suomen eduskunnassa on erittäin edistyksellisesti aika-
naan perustettu tulevaisuusvaliokunta, joka tekee tärkeää työtä ja sen oman työnsä sisällön
kannalta on kyllä hyvin lähellä sitä työtä, mitä Sitran tulee tehdä, niin voisivatko sitten
nämä kulkea aika lailla lähellä toisiaan, tulevaisuusvaliokunta ja tämä tuleva hallintoneu-
vosto, jotta sitten mahdollisimman paljon saataisiin — ja ehkä jopa mahdollisimman mer-
kittäville poliittisille päättäjille, joita varmasti tämä Sitran hallintoneuvosto vetäisi puo-
leensa — myös vastuuta sitten tästä tulevaisuustyön tekemisestä?

Arvoisa puhemies! Meillä Suomessa on ollut hyvää herraonnea. Valtioneuvoston jäse-
niksi valitaan lähes poikkeuksetta erittäin taitavia ansioituneita poliitikkoja, mutta se työ-
tahti, jota valtioneuvoston jäsenet joutuvat tekemään ollessaan ministereinä, on todella
huima, uuvuttava inhimillisestä näkökulmasta tarkasteltuna. Siinä mielessä tuollainen yh-
distetty tulevaisuusvaliokunta- ja Sitran hallintoneuvosto -jäsenyys voisi olla erinomainen
paikka hautoa niitä uusia ajatuksia, ja sinne voisi hakeutua sillä tavalla kokeneita kansan-
edustajia, jotka olisivat siinä sitten ehkäpä ministeriputkessa, jotta meillä olisi mahdolli-
simman hyviä raikkaita ajatuksia Suomen eteenpäinviemiseksi siinä vaiheessa, kun se vas-
tuu sitten tuolla ministeriaition puolella koittaa. 
3



Pöytäkirjan asiakohta PTK 58/2019 vp
16.53 Pia Viitanen sd: Arvoisa puhemies! On hyvä, että tämä Sitran hallintoa uudistava
lainsäädäntö on nyt täällä eduskunnassa. Itselläni on se tausta, että niin viime kuin tälläkin
kaudella toimin Suomen Pankin valtuutettuna ja myös olin jäsenenä tässä parlamentaari-
sessa työryhmässä, mitä edustaja Matti Vanhanen ansiokkaasti johti ja jossa todellakin
syntyi sitten pohja tälle uudistukselle parlamentaarisesti valmisteltuna. Tietenkin se on
hyvä asia, että nyt ollaan tässä kaiken kaikkiaan edistymässä. 

On tärkeää, että hallintoneuvoston asemaa vahvistetaan, ja on erittäin perusteltua mie-
lestäni, että se kytketään nyt irti pankkivaltuutetuista ja tulee oma erillinen, koska voi olla,
että vähän erityyppisiä tehtävänkuvia ja näkökulmia näissä kahdessa elimessä on esillä ja
tarvitaankin. Sitä kautta menee hyvään suuntaan. Myös se, että hallintoneuvoston sisällä
vahvistetaan parlamentaarisuutta, että kaikki eduskuntaryhmät saavat sinne kylliksi edus-
tusta ja muuta, on tietenkin hyvin tärkeä periaate. Samoin myös sen tietynlaisen yhteyden
täytyy säilyä eduskuntaan, ja sitä voidaan vahvistaa. 

Voin kyllä todeta sen, että tässä työryhmätyössä ja vähän muutenkin on ollut paljon kes-
kustelua siitä, että jonkinlainen varmasti luonteva yhteys esimerkiksi juuri tulevaisuusva-
liokuntaan ja sen työhön on löydettävissä näitten uusien asemointien myötä, eli siinä suh-
teessa tietenkin tämänkaltaista keskustelua ollaan kyllä käyty. 

Myöskin se, puhemies, on mielestäni erittäin perusteltua, että yliasiamies ei sitten enää
ole hallituksen jäsen. Siinä mielessä oli vähän ehkä outoakin, että tämänkaltainen menet-
tely Sitrassa oli ollut, ja nyt palataan varmaan tässäkin ehkä niin sanotusti sellaiselle totu-
tulle hallintomallille.

Yhteen asiaan haluaisin vielä kiinnittää huomiota: Tuossa työryhmän työn yhteydessä
kirjasimme sinne myös sellaisen ajatuksen, mikä nousi esiin, että myös Sitran lakisääteistä
toimenkuvaa tulisi tarkistaa, ministeri, tällaiselle ehkä nykypäivän toimintaympäristöä
vastaavalle tasolle. Niinpä keskustelua oli siinä yhteydessä ja myös tuossa mietinnössä on
kirjauksia siitä, että tähän tehtäväkenttään tulisi nykyisten tehtävien ohella määritellä esi-
merkiksi tällaisena yhtenä tehtävänä eriarvoisuuden vähentäminen ja tietynlainen demo-
kratian ja oikeusvaltioperiaatteen vaaliminen. Mielestäni nämä ovat kyllä sellaisia kysy-
myksiä, että näihin on syytä jollakin tavalla palata. Minulla ei ole nyt tarkkaa käsitystä sii-
tä... Tässä yhteydessä ilmeisesti sitä ei ole kirjattu, mutta toivon mukaan myös tätä ajatusta
edistetään, koska se sai kyllä ihan yleisesti hyväksynnän siellä meidän työryhmässä, missä
parlamentaarisesti näitä asioita pohdimme, ja pidän erittäin tärkeänä, kun miettii tämän
päivän haasteita — erittäin tärkeänä — että esimerkiksi senkaltaiset asiat kuin eriarvoisuu-
den vähentäminen ja muut tulevat näkyviin myös Sitran toimintakentässä. 

16.56 Mari Holopainen vihr: Arvoisa puhemies ja hyvät edustajat! Pidän myös erittäin
hyvänä, että on tehty hallinnollisia uudistuksia tai esityksiä niistä, erityisesti sitä, että pank-
kivaltuusto ja Sitran hallintoneuvosto ovat jatkossa erilliset toimielimet ja sitten sitä, että
Sitran yliasiamies ei tule enää olemaan hallituksen jäsen. Nämä varmasti ovat varsin yksi-
mielisesti sellaisia uudistuksia, joita jo nyt ylipäätään yhtiöiden hallituksissa on. Nykyisin
toimitusjohtaja ei yleensä ole itse hallituksen jäsen ainakaan tämän kokoisissa organisaa-
tioissa.

Tässä on ihan hyvää pohdintaa käyty. Toki sitten jonkun verran on vielä avoimia kysy-
myksiä, joista edustaja Viitanen nosti esimerkkinä demokratiatavoitteet, joita pidän itse
varsin hyvinä tavoitteina ja jotka ovat ylätason tavoitteita, jotka eivät kuitenkaan liiaksi po-
liittisesti ohjaa organisaatiota. On myös jonkun verran ristiriitaista, että samalla kun halu-
4



Pöytäkirjan asiakohta PTK 58/2019 vp
taan vahvistaa Sitran riippumatonta roolia, niin — tämä parlamentaarinen ohjaus tuntuu
kuitenkin hivenen tässä tietyllä tavalla syövän sitä riippumatonta roolia. On tietysti hyvä,
että parlamentaarinen ohjaus tai tämä kokoonpano on sellainen, että siellä on laajemmin
puolueet edustettuina, mutta kyllä vielä hieman vaatii pohdintaa, miten tämä tulevaisuu-
dessa sitten toimii ja minkälaisia tavoitteita tältä parlamentaariselta ohjausryhmältä eli hal-
lintoneuvostolta sitten odotetaan.

Sen lisäksi, että sitten vielä hallituksessa — jos siellä hallituksessa on, kuten nyt — on
ministeriöiden johtoa, niin kyllä se ohjaus aika paljon on kiinni tämän päivän poliittisissa
tavoitteissa, mikä ei ole ihan täysin linjassa sitten taas Sitran roolin kanssa, kun Sitra on tu-
levaisuustalo ja think tank. Itse kyllä vielä pohtisin sitä, miten tätä tulevaisuusorientaatiota
ja riippumatonta roolia voitaisiin edelleen vahvistaa. Voisiko Sitran toimielimissä olla
myös esimerkiksi tutkimuspuolen asiantuntijoita mukana, tai voidaanko Sitran organisaa-
tiossa vahvistaa tutkimuspuolen asiantuntemusta jollain tavalla?

Kun tässä hiljattain julkaistiin tämmöinen arviointiselvitys Sitran toiminnasta, siinä oli
aika vähän haastateltu juuri tutkimusrajapinnassa toimivia tahoja, vaikka Sitra hyödyntää
oikeastaan melkein pääasiallisesti tietoa. Silloin kriittinen tiedon arviointi on tosi keskei-
sessä roolissa, ja tutkimuspuolella on tietyt tiedon hankkimisen ja tiedon käyttämisen kri-
teerit, joita yleisesti pidetään ihan luotettavina, kun puhutaan tietoon pohjautuvasta päätök-
senteosta tai tietoon pohjautuvasta ideoinnista.

Sitten lisäksi vielä niin kuin varmaan tässä suomalaisessa keskustelussa yleisesti ottaen
olisi hyvä meidän itsellemme selkeyttää sitä, miten voidaan käyttää verkostoja, mikä on
lobbaamisen merkitys. Kun katsoo nyt ihan julkisia lähteitä, niin tässä yliasiamiehen va-
linnassa painotettiin verkostojen merkitystä. Sitten kun katsoo taas EU-komission toimin-
taa, niin komissiohan julkaisi ihan hetki sitten päätöksensä kuultuaan riippumatonta eettis-
tä komiteaa sen osalta, että EU-komissiota ei voi kahteen vuoteen lobata uuden yliasiamie-
hen taholta. Tämä voi toki koskea ihan ketä tahansa poliitikkoa tai muuta toimijaa, mutta
meillä ei ole Suomessa oikein selkeät pelisäännöt sen osalta eikä sitä keskustelua käyty,
että mikä on tarkoituksenmukaista verkostojen käyttämistä. Nyt tietyllä tavalla tämä tavoi-
te, niin kuin julkisuudessa on perusteltu, että verkostoja olisi käytössä, niin sehän ei nyt sit-
ten toteudu. 

Eli ehkä tässä on vielä vähän pohtimista, että mitä Sitralta oikeasti halutaan. Jos Sitralta
halutaan riippumatonta toimintaa, ei se parlamentaarinen tai poliittinen ohjaus voi olla
liiallista silloin. Sitä me tuskin kukaan haluamme. Jotta siellä aidosti saataisiin uusia ide-
oita ja saataisiin sellainen think tank, joka uskaltaa toimia, niin kyllä se vaatii sitä, että sillä
on sitten myös itsellään mahdollisuus määrittää sitä toimintaansa. Se ei tietenkään tarkoita
sitä, että erilaisia organisatorisia uudistuksia ei voitaisi tehdä, mutta kyllä se sitten var-
maan on sen organisaation itsensä pohdittavissa ensisijaisesti, että miten toimintaa vaikka
tehostetaan. 

Pidän sinänsä hyvänä niitä tavoitteita, että vaikuttavuus kasvaa ja vaikkapa just ihmis-
ten, kansalaisten keskuudessa voidaan näkyä enemmän. Mutta pitää myös herkästi miettiä,
että mikä on sitten sellaista poliittista ohjausta, mikä liittyy ehkä tietyn hallituskauden ta-
voitteisiin, koska niitähän ne ministeriöiden johdotkin — periaatteessa ainakin heidän pi-
täisi toteuttaa nykyistä hallitusohjelmaa ja niitä tavoitteita, mitä on päätetty sillä kulloisel-
lakin kaudella, mutta Sitran tulevaisuusorientaatiohan on paljon pidempi, tai ainakin pitäi-
si olla, ja toivottavasti jatkossakin on vähintään kymmenen vuotta eteenpäin. Tällaisia
seikkoja minun mielestäni pitäisi vielä huomioida jatkokeskustelussa. — Kiitos.
5



Pöytäkirjan asiakohta PTK 58/2019 vp
17.03 Antti Lindtman sd: Arvoisa puhemies! Nyt käsittelyssä oleva lakiesitys perustuu
tässä eduskunnassa tehtyyn parlamentaariseen yhteistyöhön. Nykyisen puhemiehen, Van-
hasen, vetämä Sitran asemaa ja uudistamista pohtiva parlamentaarinen työryhmä teki esi-
tyksensä, ja haluan kiittää valtioneuvostoa ja valtiovarainministeriötä. Se on tässä lakiesi-
tyksessä kunnioittanut niitä linjauksia, joita tässä talossa on tehty. Eli voi sanoa, että tämä
lakiesitys on tavallaan jo yhden parlamentaarisen kierroksen käynyt ja nyt meidän tehtä-
vämme on viedä eteenpäin ne linjaukset, jotka me yhdessä täällä olemme päättäneet.

Arvoisa puhemies! Suomen itsenäisyyden juhlarahasto Sitra kutsuu itseään tulevaisuus-
taloksi, ja se on oiva nimitys. Sitralla on laissa määritelty tehtävä, ja sen tarkoituksena on
lain mukaan edistää Suomen vakaata ja tasapainoista kehitystä, talouskasvua sekä kansain-
välistä kilpailukykyä. 

Sitra on kiistatta merkittävä toimija suomalaisessa yhteiskunnassa. Samalla on todetta-
va, että myös Sitran on uudistuttava ja elettävä ajassa. Vain sillä tavalla se voi turvata toi-
mintaedellytyksensä myös jatkossa ja olla vahva toimija Suomen ja suomalaisten tulevai-
suuden rakentajana. Nyt tämä lakiesitys ja jo aiemmin tässä eduskunnassa hyväksytty la-
kiesitys, joka selkeytti Sitran hallinnollista asemaa julkishallinnollisena toimijana, ovat
juuri oikeita linjauksia tähän muutokseen vastaamisessa. Näillä esityksillä pyritään var-
mistamaan, että Sitran toiminta vastaa niitä tarpeita, joita sille laissa on asetettu.

Puhemies! Erityisen tärkeää on huomata se, että myös tässä lakiesityksessä varmiste-
taan, ja myös me eduskunnan käsittelyssä varmistamme, että Sitran asema riippumattoma-
na toimijana turvataan. Samaan aikaan on tarve vahvistaa Sitran parlamentaarista ja laaja-
alaista ohjausta. Ja aivan erityisen tärkeää tässä mielessä on vahvistaa nimenomaan edus-
kuntayhteyttä, Sitran yhteyttä eduskuntaan eduskunnan alaisena toimijana. Ja myöskin sit-
ten tässä hallinnossa selkeytetään, voi sanoa, nykyisten hyvien käytäntöjen mukaisiksi Sit-
ran eräitä käytäntöjä. 

Ehkä tärkein muutos on se, että Sitralle nyt ensimmäistä kertaa sen historian aikana luo-
daan oma itsenäinen hallintoneuvos. Ja tämän muutoksen merkitys on juuri se, että tämä
mahdollistaa sen, että eduskuntaryhmät voivat asettaa juuri Sitran toimialaan ja sen laissa
määritettyyn tehtävään tulevaisuuteen orientoituneita tai tällä alalla toimivia kansanedus-
tajia. Sitrahan historiasta johtuen on ollut pankkivaltuusto ja on ollut samalla Sitran hallin-
toneuvosto, mikä juontaa siihen aikaan, että Suomen Pankki on se, joka perusti Sitran. Ja
kun sitten Sitra hallinnollisesti erotettiin 90-luvun alussa Suomen Pankista, niin silloin
päädyttiin siihen, että samalla pankkivaltuusto toimii Sitran hallintoneuvostona. 

On selvää, että tässä on ollut tilanne, jossa tämän pankkivaltuuston jäseniltä edellyttä-
mät kriteerit ovat ajaneet etusijalle talous- ja rahapolitiikan osaamisen, jolloin sitten tämä,
voi sanoa, tulevaisuusorientaatio on tullut hyvänä kakkosena maaliin. Nyt Sitralle tulee
oma hallintoneuvosto, joka pystyy puhtaasti keskittymään ja antamaan sen ajan ja panok-
sen, jonka Sitra vaatii.

Myös tämän hallituksen kokoonpanon tarkoituksena on vastata muutokseen niin, että se
elää ajassa. Nythän tässä on ollut aikaisemmin niin, että on ollut tietyt kolme ministeriötä,
jotka on nimetty ja joista esitykset hallituksen jäseniksi tulevat. Jatkossa valtioneuvosto te-
kee valtiovarainministerin ehdotuksesta valtioneuvoston yleisistunnolle ehdotuksen Sit-
ran hallituksen jäsenistä, jotka tulevat sieltä ministeriöstä, ja ne voivat olla mitä ministeri-
öitä tahansa. Ja tämä taas mahdollistaa sen, että valtioneuvostossa ja Sitran hallituksen ko-
koonpanossa pystytään paremmin ottamaan huomioon ikään kuin kulloisetkin teemat, joi-
hin Sitra kunakin aikana paneutuu. On täysin selvää, että esimerkiksi tänä päivänä ne tee-
6



Pöytäkirjan asiakohta PTK 58/2019 vp
mat, joissa Sitran täytyy työskennellä, ovat tekoäly, digitalous, ilmastonmuutos, kiertota-
lous ja myöskin sitten nousevana aiheena, voi sanoa, silver economy, tämä niin sanottu
ikärakenteen muutos, joka kohtaa meitä ensimmäisenä maana Euroopassa, olemme siinä
ikään kuin etujoukossa.

Yliasiamiehen valinta säilytetään esityksen mukaan hallintoneuvostolla. Tärkeä muutos
on se, että yliasiamies ei ole enää hallituksen jäsen, mutta hänellä luonnollisesti on puhe- ja
läsnäolo-oikeus hallituksen kokouksessa. Tämä vie Sitran hallintoa nykypäivään, askeleen
oikeaan suuntaan, ja tämä selkeyttää rahaston hallintojohtamista ja ennen kaikkea vastuu-
ja valtasuhteita.

Arvoisa puhemies! Pidän tärkeänä, että, kuten tähänkin asti, tämä muutos on valmisteltu
hyvässä parlamentaarisessa yhteistyössä. Haluan sanoa erityisesti sen, että pidän tärkeänä,
että myös täällä eduskuntakäsittelyssä tämä lakiesitys käsitellään niin, että se tapahtuu hal-
litus—oppositio-rajat ylittävästi eli että Sitran lakiesitys vietäisiin mahdollisimman suurel-
la yksimielisyydellä, ja en usko, että tässä suuria intohimoja löytyy.

Haluan yhden asian sanoa myöskin Sitran hallintoneuvoston nykyisenä puheenjohtaja-
na ja myöskin suurimman eduskuntaryhmän puheenjohtajana. Pidän tärkeänä, että nyt kun
tämä hallintoneuvoston kokoonpano on 13—17, niin sehän tarkoittaa sitä, että tällä nykyi-
sellä kaavalla kaikki vakiintuneet pienimmät eduskuntaryhmät eli esimerkiksi yli kolmen
edustajan eduskuntaryhmät eivät tällä kaavalla automaattisesti meidän nykykäytännölläm-
me saisi jäsenpaikkaa [Puhemies koputtaa] tänne hallintoneuvostoon. Pidän luonnollisena
sitä, että Sitran hallintoneuvostoon tulee laaja edustus myös pienemmistä eduskuntaryh-
mistä, mutta olen vakuuttunut, että se pystytään tekemään samalla tavalla kuin Ylen koh-
dalla eli eduskuntaryhmät pystyvät tämän neuvotteluissa varmistamaan. Ja pidän tärkeänä,
että nyt kun Sitran parlamentaarista ohjausta lailla sitten voidaan vahvistaa ja oma hallin-
toneuvosto tulee, niin siellä on mahdollisimman laajasti edustettuina kaikki eduskuntaryh-
mät. Ja uskon, että eduskuntaryhmät tämän sitten, kun Sitran hallintoneuvostoa ryhdytään
muodostamaan, osaavat ottaa huomioon kokoonpanon laajuutta, lukumäärää harkitessaan.
— Kiitos, arvoisa puhemies.

17.11 Lulu Ranne ps: Arvoisa puhemies! Sitralla on tulevaisuutta vain jos se toimii riip-
pumattomasti, läpinäkyvästi, rehellisesti ja ammattimaisesti. Olen saanut vuosien varrella
runsaasti yhteydenottoja liittyen Sitran toimintaan. Olen saanut huolestuneita kysymyksiä
siitä, onko Sitra entisten ja nykyisten poliitikkojen suojatyöpaikka. Olen saanut myös ky-
symyksiä siitä, ovatko kyseessä terveet verkostot vai epäterveet, onko kyseessä lobbaus- ja
korruptiopesä. Nämä kysymykset, joita julkisuuteen tulee ja myöskin joita tuolla kentällä
jatkuvasti tulee vastaan, täytyy ottaa todella vakavissaan. Tämän vuoksi on tärkeää, että tu-
leva Sitra, uudistunut Sitra on kaikin puolin vakuuttava, toimii kaikin puolin moitteetto-
masti ja läpinäkyvästi ja puolueettomasti. Riippumattomuus on turvattava. — Kiitos.

Keskustelu päättyi.

Asia lähetettiin talousvaliokuntaan.
7


	9
	16.40
	16.42
	16.48
	16.50
	16.53
	16.56
	17.03
	17.11


