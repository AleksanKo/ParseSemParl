















































DEM2BBD.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

8. Hallituksen esitys eduskunnalle eläketukilaiksi ja laiksi tuloverolain 63 b §:n muuttami-
sesta

Hallituksen esitys HE 226/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Keskustelu

20.07 Merja Mäkisalo-Ropponen sd: Arvoisa puhemies! Tämä lakiesitys on kannatetta-
va, sillä tämän avulla yli 60-vuotiaiden pitkäaikaistyöttömien tilanne helpottuu ja he pää-
sevät säällisesti ensin eläketuelle ja sitten myöhemmin eläkkeelle. Tämänhetkisessä työl-
lisyystilanteessa näiden henkilöiden työllistyminen on lähes mahdotonta, ja siksi tämä on
inhimillinen esitys. Samalla vapautetaan te-toimistojen resursseja ja vähennetään työmark-
kinatuen kunnalle aiheuttamia menoja. Keskustelu siitä, millä nimellä tästä lakiesityksestä
puhutaan, on mielestäni ihan turhaa. Edustaja Taipale tämän aikoinaan oivalsi, ja hyvin sa-
mantapaista määräaikaista lakia on jo aiemminkin käytetty, joten on hyvä, että tämä halli-
tus otti tämän asian hoidettavakseen hyödyntäen näitä aiempia kokemuksia. Siis kaikki kii-
tos tästä lakiesityksestä hallitukselle.

Mutta, arvoisa puhemies, muuten hallituksen toimet pitkäaikaistyöttömien tilanteen hel-
pottamiseksi eivät ole olleet kovin kummoisia. Meillä alkaa olla jo ministeriön omankin ar-
vioinnin mukaan tulossa pitkäaikaistyöttömyyden suomenennätys. Tässä asiassa ei taida
olla edes kunnolla valoa tunnelin päässä näkyvillä. Pitkäaikaistyöttömyyden hinta on lä-
hes 9 miljardia euroa vuodessa, eli ei voi olla kysymättä, miten ihmeessä meillä on tähän
varaa. Jokainen meistä ymmärtää, että työpaikkojen luominen on se tärkein asia, mutta
olemme eri mieltä myös siitä, miten näitä uusia työpaikkoja luodaan. Se on kuitenkin
enemmän huomisen keskustelun teema, näin uskon.

Mutta työpaikkojen luomisen lisäksi meidän on myös pidettävä huolta työttömistä ja es-
tettävä heidän yhteiskunnasta syrjäytymisensä. Sosialidemokraatit ovat esittäneet lukuisia
ehdotuksia tässä asiassa, ja mainitsen niistä nyt vain pari. Ensinnäkin kuntouttava työtoi-
minta tulisi kohdentaa sellaisille ihmisille, jotka tarvitsevat kuntoutusta, ja samalla kytkeä
siihen kouluttautumismahdollisuus. Tällä hetkellä kuntouttavassa työtoiminnassa on hen-
kilöitä, jotka eivät sinne kuulu ja jotka samalla vievät paikan niiltä, jotka tästä kuntoutuk-
sesta hyötyisivät. Toiseksi julkista hankintaosaamista tulee parantaa ja lisätä sosiaalisten ja
työllistävien kriteerien käyttöä, jotta vaikeammin työllistyvillä olisi paremmat mahdolli-
 Tarkistettu
4.0



Pöytäkirjan asiakohta PTK 110/2016 vp
suudet työllistyä. Lisäksi esimerkiksi työttömien terveystarkastukset tulee muistaa ja saa-
da osaksi sote-uudistusta.

Paljon voitaisiin tehdä pitkäaikaistyöttömyyden taittamiseksi, jos tahtotila olisi yhtei-
nen, mutta monet hallituksen toimet valitettavasti toimivat ihan toiseen suuntaan. Erityi-
sen huolissani olen siitä, että hallitus on vähentämässä palkkatukityörahoitusta kolmannel-
ta sektorilta ja tämän seurauksena järjestöjen mahdollisuudet työllistää työttömiä uhkaavat
heikentyä dramaattisesti. Eri arvioiden mukaan järjestöistä uhkaa hävitä tuhansia työpaik-
koja. Tällä hetkellä työvoimapolitiikan tulokseksi odotetaan työllistymistä avoimille työ-
markkinoille, ja palkkatuettu työ esimerkiksi järjestöissä on pitkäaikaistyöttömälle usein
väylä edetä näille avoimille työmarkkinoille. Mutta toisaalta meidän pitäisi hyväksyä se to-
siasia, etteivät kaikki pitkäaikaistyöttömät yllä nykyisillä työvoiman tuottavuus- ja tulos-
odotuksilla avoimille työmarkkinoille.

Järjestöt painottavat omassa toiminnassaan sosiaalisia näkökulmia, ja julkisin varoin
tuettu työllistämistoiminta antaa niille mahdollisuuden joustaa näissä tuottavuus- ja tulos-
odotuksissa. Pitkäaikaistyöttömälle itselleen työskentely kolmannella sektorilla antaa
mahdollisuuden olla merkityksellinen osa yhteiskuntaa, ja samalla se tukee oman elämän
hallintaa monella tavalla ja estää syrjäytymästä. Kolmannella sektorilla tehdään usein sel-
laisia tehtäviä, joita mikään muu taho ei yhteiskunnassa hoida. Näistä mainittakoon esi-
merkiksi pienimuotoinen kotiapu, kaupassa käynti, erilaiset kuljetustehtävät, lumenluonti,
näkövammaisten lukupalvelu ja lastenhoitoapu. Työ on usein satunnaista, eikä sille ole
kaupallisia tarjoajia, tai sitten asiakkaiden maksukyky ei yllä markkinahintaiseen palve-
luun.

Nyt olisi korkea aika ruveta ajattelemaan työstä uudella tavalla, eli työn roolin uudel-
leenajattelu ja -organisointi on nyt tarpeen, jotta tämänkaltainen tarpeellinen työ, yhteis-
kunnallisesti hyödyllinen työ, ja sitten työttömyyden hoito saadaan kohtaamaan. Järjestöis-
sä on olemassa paljon organisointikykyä ja valmiuksia viedä läpi vaativiakin projekteja te-
hokkaasti, ja työllistämisessä järjestöt ovat aliarvioitu voimavara tällä hetkellä. Onkin kä-
sittämätöntä, että hallitus tässä työttömyystilanteessa tietoisesti heikentää järjestöjen työl-
listämismahdollisuuksia. Näitä niin sanottuja välityömarkkinoita tulisi pikemminkin kehit-
tää palvelemaan yksilöitä ja yhteiskuntaa eikä viedä niiltä toimintamahdollisuuksia pois.

20.12 Jani Mäkelä ps: Arvoisa puhemies! Tässä lakiesityksessä nyt taas konkretisoituu
se, ketkä puhuvat ja kenestä on tekoihinkin. Tarvittiin perussuomalaiset hallitukseen, että
tämä laki saatiin etenemään. Demarit ovat olleet hallituksessa pitkin historiaa, mutta vasta
kun perussuomalaiset olivat ensimmäistä kertaa hallituksessa, alkoi tapahtua. SDP on ollut
tälle ajatukselle myötämielinen, mutta heidän työministereistään ei ole ollut käytännön to-
teuttajaksi. Pelkät ehdotukset eivät auta ketään. Kuten entinen sosialidemokraattinen kan-
sanedustaja Ilkka Taipale sanoi Yleisradiolle 22.8.: "Kuulin, että aiemmat ministerit, Tarja
Filatov ja Lauri Ihalainen, olisivat antaneet tukensa tälle hommalle. Mutta silloin, kun he
ovat olleet ministereinä, aloitteellisuus ei ollut heidän käsissään. Perussuomalaiset ovat ot-
taneet asian tosissaan."

Toisaalta alkuunsa ihan sieltä kokoomuksen oikealta laidalta — vai muistanko oikein,
että jopa aivan ministeritasolta — tuli äänenpainoja, että tämä vaikuttaisi työllisyyteen ne-
gatiivisesti tai tästä tulisi jokin automaatti. Eihän kertaluontoinen laki voi automaatti olla,
enkä voi muutenkaan käsittää tällaista puhetta, sillä onhan se jo ihmisarvoa alentavaa, että
lähellä eläkeikää olevia, yli viisi vuotta työttömänä olleita henkilöitä juoksutetaan työhar-
2



Pöytäkirjan asiakohta PTK 110/2016 vp
joitteluun tai työvoimakoulutukseen, kun työllistymisen mahdollisuuksia ei käytännössä
ole riippumatta henkilön omista työhaluista. Mielestäni hallituksen toimien täytyy perus-
tua tosiasioiden tunnustamiseen, ja tämä lakiesitys on hyvä esimerkki siitä, miten niitä to-
siasioita voidaan tunnustaa.

20.14 Kimmo Kivelä ps: Puhemies! Kysymyksessä on monessa mielessä historiallinen
asia. Tässä yhdistyvät inhimillisyys ja järkevä asioiden hoito. Jokainen tietää, että kuusis-
sakymmenissä olevaa pitkäaikaistyötöntä on miltei mahdoton työllistää erilaisilla työllis-
tämistoimenpiteillä, ja työllistämistoimenpiteiden kohteena olo on monen kohdalla mer-
kinnyt nöyryyttämistä, ja tästä onneksi tämän myötä päästään eroon.

Äsken edustaja Mäkelä ansiokkaasti kuvasi sitä, kuinka perussuomalaiset tekee ja SDP
tyytyy puhumaan, ja tämän todellakin tämän asian eräänlainen isä, Ilkka Taipalekin, on
avoimesti julkisuudessa tunnustanut. Hänhän on sanonut muistini mukaan myös jotenkin
siihen suuntaan, että SDP pani tätä asiaa liikkeelle mutta ei vienyt sitä riittävällä tarmolla ja
intensiteetillä eteenpäin.

Oli hyvin hämmästyttävää, että kun edustaja Mäkisalo-Ropponen ei löytänyt tästä mi-
tään kritikoitavaa, niin hän otti sitten muut hallituksen laiminlyönnit työllistämisasioissa
esille ja toi hyviä asioita esiin, mitä pitäisi tehdä, mikä oli sosialidemokraattien pitkä vaa-
timuslista. Ihmettelen, että kun noskelaisilla on ollut pitkään työministerin paikka viime
hallituskaudella, niin mikseivät noskelaiset viime kaudella ajaneet eteenpäin näitä edusta-
ja Mäkisalo-Ropposen esille tuomia asioita.

20.16 Tarja Filatov sd: Arvoisa puhemies! "Pitkäaikaistyöttömien eläketuki ei olisi lin-
jassa eläkkeellejäämisiän nostamisen ja työurien pidentämistä koskevien tavoitteiden
kanssa." Näin vastasi perussuomalaisten sosiaali- ja terveysministeri keväällä, kun SDP:n
työelämä- ja tasa-arvovaliokunnan eduskuntaryhmänä teimme hänelle kirjallisen kysy-
myksen siitä, voitaisiinko nyt tämä Lex Taipale tai Lex Lindström — ihan sama, mikä se
nimi sitten loppujen lopuksi on — eläkelaki, toteuttaa. En tiedä, mikä sai hallituksen pään
kääntymään, mutta olen iloinen siitä, että se kääntyi, koska tämä laki todellakin säästää
työhallinnon resursseja, joten se ei ole mitenkään kovin kallis, ja se ennen muuta tuo inhi-
millisemmän ratkaisun niille hyvin pitkään työttömänä olleille ihmisille, joiden työllisty-
mismahdollisuudet ovat käytännössä miinusmerkkiset.

Mutta minun on pakko korjata hieman tätä perussuomalaisten historian tuntemusta ja
myös Ilkka Taipaleeseen liittyvän historian tuntemusta tai unohdusta, koska satuin itse
asiassa olemaan työministerinä silloin, kun Paavo Lipposen hallitus sääti eläkelain, jonka
mukaan silloin hyvin pitkään työttömänä olleet pääsivät kertaluonteisesti täsmälleen tällä
samalla mallilla eläkkeelle, mutta he saivat tuolloin täyden eläkkeen eivätkä tällaista väli-
aikaista mallia tämän ratkaisun mukaisesti. Muistan sen varsin hyvin, koska silloin sosiaa-
li- ja terveysministerinä oli Sinikka Mönkäre, jonka kanssa istuimme yhteisessä huoneessa
ja juristiavustajien kanssa käytännössä kirjoittelimme noita pykäliä, koska silloin valmista
mallia ei vielä ollut. Se tuotiin silloin 2000-luvun puolessavälissä eduskuntaan, ja silloin
useampi tuhat pitkäaikaistyötöntä pääsi eläkkeelle.

Toinen Ilkka Taipaleen nimeä kantava malli on ollut tällainen avustettu eläke, jossa on
käytetty sitten tällaisia terveydellisiä kriteereitä, ja sekin toteutettiin tuolloin. Silloin sitä
vain kutsuttiin Elma-malliksi, joka tulee sanoista "eläke on mahdollisuus". Siinä ajatukse-
na oli, että työvoiman palvelukeskuksissa ostetaan erityistä osaamista, sitä osaamista, jon-
3



Pöytäkirjan asiakohta PTK 110/2016 vp
ka mallia Ilkka Taipale itse on ollut lääkärinä luomassa, ja autetaan ihmisiä eläkkeelle, teh-
dään niitä vaikeampia terveydellisiä, neurologisia tutkimuksia, jotka osoittavat, mikä on se
syy, jolla voi sitten ihan oikeasti päästä työkyvyttömyyseläkkeelle. Ja tuonkin järjestelmän
kautta moni ihminen on eläkeratkaisun saanut.

Ikävä kyllä tällä kaudella tuota avustettua Elma-mallia ei ole ollut käytössä, mutta sen
sijaan monet kunnat, esimerkiksi oma kotikaupunkini, ovat ottaneet sen käyttöön, koska se
säästää silkkaa rahaa ja se on inhimillisesti toimiva ratkaisu ja se auttaa ihmisiä eläkkeelle
silloin, kun he jo meidän nykyjärjestelmämme mukaan kuuluisivat työkyvyttömyyseläk-
keelle.

Mutta tällä hetkellä: "Pitkäaikaistyöttömien osuus kaikista työttömistä ei ole koskaan ol-
lut Suomessa niin suuri kuin nyt, yli 35 prosenttia, ja se jatkaa ennusteen mukaan kasvuaan
tulevina vuosina. Ennusteen mukaan pitkäaikaistyöttömiä on tänä vuonna 125 000 eli
16 000 enemmän kuin viime vuonna." Tämä ei ole opposition propagandaa, vaan tämä on
työ- ja elinkeinoministeriön ennuste, jossa ennustetaan, että työllisyys sinänsä kyllä para-
nee mutta pitkäaikaistyöttömyys jatkaa rajua nousuansa ja on itse asiassa suomenennätys-
mitassa. Tämä on historiallista, ja sen vuoksi kuuluttaisin koko tätä salia puuttumaan ni-
menomaan pitkäaikaistyöttömyyteen. Tämä eläketukimalli on yksi hyvä ratkaisu, koska se
auttaa muutamaa tuhatta henkilöä, mutta tämän muutaman tuhannen lisäksi meillä on to-
dellakin 125 000 ihmistä, joiden työttömyys on pitkittynyt, ja heistä iso osa tarvitsee enem-
män apua kuin he tällä hetkellä saavat. Nyt he ovat saaneet avukseen lähestulkoon ainoas-
taan työttömyysturvan leikkauksia, väheneviä työvoimapoliittisen koulutuksen määrära-
hoja ja ainoastaan, lähestulkoon, aktiivisena toimenpiteenä kuntouttavaa työtoimintaa,
koska tämä hallitus on päättänyt, että ensi vuonna esimerkiksi välityömarkkinoilla toimi-
vat järjestöt eivät enää saa käyttää siinä määrin palkkatukea kuin he ovat tähän asti saaneet
käyttää, vaan tuo volyymi tiputetaan noin 15 000:sta 3 000:een.

Vetoaisinkin tässä perussuomalaisiin, että kun valtionvaroissa mietitään tämän vuoden
loppuvaiheesta sitä, mitä korjauksia budjettiin tehdään, niin sieltä ainakin tällainen typerä
katto poistettaisiin ja järjestöt voisivat olla pitkäaikaistyöttömien apuna, niin kuin ne tä-
hänkin asti ovat voineet olla.

20.21 Krista Mikkonen vihr: Arvoisa rouva puhemies! Tämä lakiesitys on niille noin
5 000 pitkäaikaistyöttömälle, joita se koskee, todellakin inhimillinen ja hyvä ratkaisu. Me
kaikki tiedämme ja niin tietävät he itsekin, että työllistyminen heidän kohdallaan on hyvin
epätodennäköistä, ja siksi on hyvä, että he pääsevät eläkkeelle.

Mutta kuten tässä edellä todettiin, me olemme tilanteessa, jossa pitkäaikaistyöttömyys
on kasvanut. Toivon, että pystyisimme löytämään semmoisia pysyviä ratkaisuja, jotta tä-
mäntyyppinen tietynlainen armahdus iäkkäille pitkäaikaistyöttömille ei tulisi tavaksi, joka
tehdään kymmenen vuoden välein, kuten tässä kuulimme. Sen sijaan meidän pitäisi aktii-
visesti ruveta etsimään niitä keinoja, miten voimme luoda toimivat välityömarkkinat, mi-
ten voimme huolehtia siitä, että esimerkiksi järjestöt, joilla on paljon tekemätöntä työtä,
voivat työllistää nykyistä paremmin ja voivat työllistää sentyyppisiä ihmisiä, jotka eivät ai-
nakaan heti ole kykeneviä avoimille markkinoille. Me tiedämme, että järjestöjen erilaiset
työllistämishankkeet ovat olleet monelle pitkäaikaistyöttömälle se väylä, millä he ovat sit-
ten myöhemmin onnistuneet pääsemään myös avoimille markkinoille, ja siksi on äärim-
mäisen tärkeää, että me panostamme näihin välityömarkkinoihin ja meillä on riittävästi
työllistämismäärärahoja, jotta tämä polku on mahdollinen erityisesti pitkäaikaistyöttömil-
4



Pöytäkirjan asiakohta PTK 110/2016 vp
le. Mutta kuten tiedämme, työ muuttuu, koko ajan vaatimukset kasvavat. Semmoinen help-
po työ poistuu, se digitalisoidaan, se automatisoidaan. Sen takia itse näen, että tämmöiset
pysyvät välityömarkkinat ovat se ratkaisu, jolla huolehdimme siitä, että me pystymme tar-
joamaan työtä yhä useammalle.

Meidän täytyy yhteiskuntana näitä välityömarkkinoita tukea, mutta se kuitenkin on in-
himillisempi ratkaisu näille työttömille samoin kuin myös mahdollistaa sen, että moni työ,
joka ei taloudellisessa mielessä ole kannattavaa, tulee tehdyksi, koska sellaista työtä meillä
on paljon ja erityisesti kolmannella sektorilla mutta myös julkisella sektorilla. Siksi itse
olen hyvin pettynyt tähän nykyiseen tilanteeseen, jossa työllistymismäärärahoja on leikat-
tu, ja vaikka se puute on tällä hetkellä hyvin tiedossa ja esimerkiksi palkkatukimäärät ovat
vähentyneet ja palkkatukeen ei pysty enää saamaan kuin korkeintaan 6 kuukauden pätkiä,
vaikka tarve olisi paljon suurempi, niin siitäkään huolimatta hallitus ei lisäbudjetissaan
osoittanut lisämäärärahoja tähän työllistämiseen. Se on kyllä se keino, joka tulisi aktiivi-
sesti ottaa käyttöön, jotta meidän pitkäaikaistyöttömillä olisi polku, millä he pääsevät en-
sin ehkä työllistämistöihin ja sitä kautta ainakin osa pystyisi etenemään myös avoimille
markkinoille.

Kuten sanoin, vaikka sinänsä tämä lakiesitys on erittäin hyvä, inhimillinen ja oikeuden-
mukainen niille tällä hetkellä pitkään työttöminä olleille ikääntyneille, toivon todella, että
tämä ei ole se ainoa keino, millä me huolehdimme ikääntyneistä pitkäaikaistyöttömistä tu-
levaisuudessa.

20.25 Lea Mäkipää ps: Arvoisa puhemies! Niin kuin täällä on todettu, meillä on edelleen
tämä korkea työttömyysluku ja on pitkäaikaistyöttömiä, nuorisotyöttömiä ja näin. Mutta
jotta nämä työttömyystilanteet todella tulisivat paremmaksi, niin aina pitää muistaa, että
Suomesta pitää löytyä niitä yrittäjiä, jotka työllistävät. Ja jotta työllisyys onnistuu, niin sii-
nä on aina kysynnän ja tarjonnan laki, että jollei palveluita tai tavaraa mene kaupaksi, niin
silloinhan tämä yritystoimintakaan ei pyöri. Ja kyllä hallituskin omalta osaltaan on yrittä-
nyt auttaa, että näitä työllisyyden esteitä poistetaan.

Arvoisa puhemies! Täällä puhuttiin, että aikanaan Taipale on oivaltanut tämän asian, ja
täytyy tällä hetkellä sanoa, että ministeri Lindström toteutti. Toisin sanoen kyseessä on niin
sanottu Lex Lindström, jossa erityisen vaikeaan työmarkkina-asemaan joutuneille ikäänty-
neille pitkäaikaistyöttömille työntekijöille maksettaisiin jatkossa eläketukea.

Hallitus siis esittää, että eläketuki olisi kertaluonteinen ratkaisu, jolla turvattaisiin tuen
piiriin kuuluvien henkilöiden toimeentuloa ennen heidän siirtymistään vanhuuseläkkeelle.
Tätä eläketukea ruvettaisiin maksamaan ensi vuoden kesäkuun alusta lähtien. Eläketukea
voisivat täten hakea 60 vuotta täyttäneet, 5 vuotta lähes yhtäjaksoisesti työttömänä olleet
henkilöt. Eläketuen edellyttämä 60 vuoden ikä olisi tullut täyttää ennen 1. syyskuuta 2016.
Eläketuen piirissä olisivat siis ennen 1. syyskuuta 1956 syntyneet henkilöt. Eläketuen
myöntäminen edellyttäisi käytännössä noin 5 vuoden työttömyyttä. Työttömyysaikaan
luettaisiin myös esimerkiksi sairauspäivärahalla oltu aika.

Tuki olisi määrältään täyden takuueläkkeen suuruinen eli 766,85 euroa kuukaudessa
vuoden 2016 tasossa. Kun otetaan lisäksi huomioon muutosten vaikutus asumistuen mää-
rään sekä verotukseen, keskimääräisen eläketuen saajan nettotulot lisääntyisivät noin 200
eurolla kuukaudessa. Etuus rahoitettaisiin valtion varoista, ja siihen ei sisältyisi työeläket-
tä. Eläketukea maksettaisiin korkeintaan kansaneläkelain mukaiseen vanhuuseläkeikään
5



Pöytäkirjan asiakohta PTK 110/2016 vp
eli 65 vuoden ikään saakka. Ensi vuonna eläketukea maksettaisiin runsaalle 5 000 henki-
lölle kuukaudessa.

Eläketuki ei olisi kansaneläkelaissa tai työeläkelainsäädännössä tarkoitettu eläke. Vero-
lainsäädännössä todettaisiin kuitenkin erikseen, että eläketukeen sovellettaisiin eläkettä
koskevia säännöksiä verotuksen eläketulovähennyksen osalta. Hakijalla olisi oikeus myös
eläkkeensaajan asumistukeen, kansaneläkelain mukaiseen lapsikorotukseen sekä eläkettä
saavan hoitotukeen, ja tästä toimeenpanosta vastaisi Kela.

Tämä on pieni askel monelle tuhannelle apua tarvitsevalle.

20.29 Merja Mäkisalo-Ropponen sd: Arvoisa puhemies! Edustaja Kivelälle — hän on
kyllä jo poistunut täältä, mutta haluan kuitenkin todeta: kyllä minä omassa puheenvuoros-
sani oikein lämpimästi kiitin tästä lakiesityksestä, mutta tämä lakiesitys ei poista kasvavaa
pitkäaikaistyöttömyyden ongelmaa, ja kyllä siitä ongelmasta pitää myöskin tässä salissa
useammassakin kohdassa puhua.

Viime kaudella pidettiin huolta siitä, ettei pitkäaikaistyöttömyys repeä tällä tavalla kä-
siin, niin kuin nyt tapahtuu. Tämä tapahtui muun muassa välityömarkkinoiden tukemisen
avulla, ja se mahdollisti sen, että nekin ihmiset, jotka eivät yllä avoimille työmarkkinoille,
pystyvät mahdollisimman usein työskentelemään esimerkiksi juuri järjestöissä. Ja nyt, ku-
ten tuossa aikaisemmassa puheenvuorossani sanoin, tämän hallituksen päätösten perusteel-
la näitä työpaikkoja häviää tuhansia ja taas tuhansia ja nämä ihmiset jäävät tyhjän päälle.
Heitä uhkaa nyt sitten syrjäytyminen yhteiskunnasta, ja se kyllä on kallista kaikella tavalla.

Tämän välityömarkkinoiden kehittämisen yhtenä ongelmana on varmaan myöskin se
asenne, joka tulee esille myöskin tässä suuressa salissa silloin tällöin, kun täällä puhutaan
tempputyöllistämisestä. Ei haluta nähdä välityömarkkinoiden yhteiskunnallisesti ja yksi-
lön elämänhallinnan kannalta myönteisiä vaikutuksia ja ajatellaan, että tämä on vain tur-
haa, jonninjoutavaa leikkimistä, mutta kun minä olen itse näiden pitkäaikaistyöttömien
kanssa keskustellut, niin he kokevat, niin kuin myöskin työnantajat ja järjestöt kokevat,
että he tekevät oikeata, tarpeellista työtä, ja he ovat erittäin loukkaantuneita, kun puhutaan
tempputyöllistämisestä, koska he eivät koe olevansa tempputyöllistettyjä. Kukaan ei halua
olla tempputyöllistetty. Meidän olisi syytä myöskin muuttaa kielenkäyttöämme ja asentei-
ta tätä asiaa kohtaan.

20.31 Hannu Hoskonen kesk: Arvoisa rouva puhemies! On hyvä, että tämä nyt käsitte-
lyssä oleva hallituksen lakiesitys, Lex Lindströminkin nimeä kantava lakiesitys, on saatu
tänne eduskuntaan ja vihdoinkin pitkäaikaistyöttömille annetaan kunniakas mahdollisuus
siirtyä arvokkaasti eläkkeelle.

Todellakin, vuonna 1956 tai sitä ennen syntyneet pitkäaikaistyöttömät päästetään eläk-
keelle tämän eläketukijärjestelyn kautta, joka on hieman monimutkainen, mutta tästä täy-
tyy kyllä työministeri Lindströmille antaa kymmenen pistettä ja vielä ekstrapisteet päälle,
kun hän on sitkeästi ajanut tätä asiaa läpi. Ja aivan oikein, kuten tämän keskustelun aikana
olemme jo kuulleet, demarien kansanedustaja Ilkka Taipale ajoi aktiivisesti samantyyppis-
tä asiaa edellisillä eduskuntakausilla, kun hän silloin aikanaan täällä oli, ja siitä hänelle pi-
tää näin jälkikäteenkin lämpimät kiitokset lähettää tässä puheen välityksellä. Ihmettelin
vain silloin, kun ei demarien oma ryhmä lähtenyt tätä innokkaasti ajamaan, (Tarja Filatov:
Se toteutettiin silloin!) mutta joka tapauksessa on hyvä, että se nyt tulee. Annetaan tälle
6



Pöytäkirjan asiakohta PTK 110/2016 vp
ihan kunniakkaasti nimi Lex Lindström, ja siinä samalla lämpimästi muistamme veteraa-
nikansanedustaja Ilkka Taipaletta. Hän tämän asian kyllä kieltämättä aikanaan toi vahvasti
esille, ja silloin ihmettelin, että miksi ei voisi antaa suoraan tätä armahdusta näille pitkäai-
kaistyöttömille, mutta nyt se sitten tulee, ja siitä nauttikaamme täysin rinnoin, että tämä
asia saadaan ennen joulua pakettiin.

Kun nyt tämän keskustelun aikana on nostettu esille, että miten me tämän pitkäaikais-
työttömyyden pystyisimme torjumaan, arvoisa rouva puhemies, niin esitän pari sellaista
keinoa, mitkä olisivat hyviä tämän ongelman ratkaisuksi.

Ensinnäkin, tämä ongelmahan koskee koko suurta Suomea koko pinta-alaltaan, kaikkia
Suomen eri maakuntia ja kuntia. Tässä on helposti menty sellaiseen ajatteluun, että tämä
olisi muka maaseudun ongelma, että siellä on sellaisia hiljaisia ihmisiä, jotka ovat joutu-
neet työttömyysputkeen jo kauan kauan sitten eivätkä ole työpaikkaa saaneet. Näitä saman-
laisia pitkäaikaistyöttömiä — en ole viimeaikaisia tilastoja kyllä niin tarkkaan katsonut,
mutta veikkaan — on kaupungeissa yhä enemmän. Mutta joka tapauksessa se ratkaisu tä-
hän ongelmaan on siinä, että vihdoin ja viimein lähdemme hallituksen viitoittamalla tiellä
yhä rohkeammin liikkeelle järjettömän byrokratian purulla. Voisin kertoa kotikunnastani
yhden esimerkin ihan tältä viikolta: Me olemme siellä erään hankkeen tiimoilta olleet ak-
tiivisesti kuntana liikkeellä. Mitä on tapahtunut viranomaisen polulla? Valtava vastustus
kaikin mahdollisin keinoin. Mitä mielikuvituksellisimpia syitä on keksitty, että sitä ei saa
toteuttaa, ja onhan tämä nyt merkillistä, että valtion viranomaiset itse estävät työllisyyden
parantamista ja näin tukevat vahvasti työttömyyden syntyä.

Kyllä pitää Suomen eduskunnan ottaa nyt ihan oikeasti vahva ote Suomen kehityksen
parantamiseksi, koska eihän se nyt voi olla niin, että viranomaiset estävät hyviä, laillisia
hankkeita sen takia, että jotkut luonnonsuojelujärjestöt ovat sitä mieltä, että tätä ja tuota ei
saa tässä maassa tehdä. Ja kysymys ei ole mistään luonnon pilaamisesta, vaan kysymys on
rakentamisesta, mutta kun keksitään mitä mielikuvituksellisimpia syitä sen takia, että voi-
taisiin estää nämä hankkeet ja saada ihmisille töitä, niin ne perustelut tuntuvat näin edus-
kunnan puhujakorokkeelta kovin vastenmielisiltä minulle, joka olen yrittänyt parhaani mu-
kaan maaseudun kuntien tilannetta parantaa tässä maassa. Varmaan sama koskee näitä suu-
riakin kaupunkeja. Että jospa Suomi vihdoin ja viimein rupeaisi esimerkiksi näissä luon-
nonsuojeluasioissa olemaan vähän järkevämpi ja antamaan lupia. Meillä tällä hetkellä eri-
laisissa lupaprosesseissa seisoo satoja ellei tuhansia hankkeita, jotka toisivat kymmenille-
tuhansille ihmisille töitä, mutta mitä tapahtuu käytännössä: jatkuvasti valitetaan hallinto-
oikeuksiin, ja sitten lopputuloksena on tällainen lakiesitys, jossa meidän täytyy antaa pit-
käaikaistyöttömille mahdollisuus jäädä arvokkaasti eläkkeelle.

Hyvä näin, mutta pitää, arvoisa rouva puhemies, lopuksi muistaa myös se, että kun pit-
käaikaistyötön jää eläkkeelle, niin hänen eläketurvansa on lähes olematon, kun pitkäaikais-
työttömyysaika on vienyt häneltä sen eläketurvan lähes nolliin. Ei ole kertynyt sitä eläke-
turvaa. Totta kai takuueläke tulee tietyssä vaiheessa vastaan, mutta kun on pitkäaikaistyö-
tön, niin ei hän sitä eläketurvaa ole hankkinut. Miten hän olisi sitä hankkinut, kun sitä työtä
ei ole ollut? Tämän takia Suomen eduskunnan olisi syytä nyt pikkusen terästäytyä tässä
asiassa ja armahtaa omat kansalaisensa niin, että annetaan tälle järjettömälle lupabyrokra-
tialle vihdoinkin lopputili ja ruvetaan tekemään tässä maassa oikeasti töitä. Kun tuota ai-
kaisempaa tämän päivän keskustelua seurasi, niin mikä oli lopputulos siitä? Kun esitetään
erilaisia hankkeita, niin kyllä on mitä kummallisimpia syitä, minkä takia niitä ei saisi tehdä.
7



Pöytäkirjan asiakohta PTK 110/2016 vp
Toivon, että tässä Suomen eduskunnassa löytyy nyt sitä selkärankaa niin paljon, että
vihdoin ja viimein Pyhälle Byrokratiukselle annetaan lopputili ja ruvetaan tässä maassa oi-
keasti töihin.

Puhemies Maria Lohela: Oliko edustaja Filatovilla vastauspuheenvuoropyyntö?

20.37 Tarja Filatov sd (vastauspuheenvuoro): Arvoisa puhemies! Olisin vain edustaja
Hoskoselle kommentoinut, että Ilkka Taipale ansaitsee kyllä todellakin kiitoksen siitä, että
hän on näitä malleja kehittänyt: sekä tästä, jossa eläketuen avulla pääsevät pitkäaikaistyöt-
tömät kertaluonteisesti tietyn työttömyysjakson jälkeen eläkkeelle, että sitten Eläke on
mahdollisuus -mallista, jossa on avustettu ihmisiä eläkkeelle.

Mutta sen sijaan hän muistaa hiukan väärin, koska 28.1.2005 säädettiin laki eräiden pit-
käaikaisesti työttömänä olleiden henkilöiden eläketuesta. Ja se on kyllä jos ei nyt sukulai-
nen, serkku, niin voisi sanoa, että oikeastaan veli tai sisko tälle laille, joka meillä nyt on kä-
sittelyssä. Ainoa ero on se, että silloin ei tehty tällaista erityisjärjestelyä vaan nämä ihmiset
ihan oikeasti pääsivät eläkkeelle. Nythän käy niin, että tässä tullaan takuueläkkeen piiriin,
jolloin tuo raha, jonka takuueläkkeenä saa, ei ole kovinkaan paljon suurempi kuin se, mikä
on työmarkkinatuki, mutta onneksi siihen liittyy eläkkeensaajan asumistuki ja verovähen-
nykset ja muut, jotka sitten sitä tosiasiallista toimeentuloa parantavat.

Elikkä tässä mielessä historian voi tarkistaa Finlexistä, sieltä se (Puhemies koputtaa)
laki löytyy.

20.38 Maria Tolppanen sd: Arvoisa rouva puhemies! Tämä Lex Taipaleen jatko, mikä
nyt on tulossa, on tietenkin erittäin hyvä asia. Olisi vain toivottavaa, että se olisi hieman pi-
tempi kuin kertaluontoinen asia, koska pitkäaikaistyöttömyys jatkaa näköjään nousuaan ja
pitkäaikaistyöttömiä tulee olemaan vielä kuuden vuoden päästäkin ja olisi hyvä, että ihmi-
set pääsisivät jonkinlaiselle hieman paremmalle paikalle kuin missä he nyt roikkuvat löy-
sässä hirressä.

Tämä tuki on siis määrältään nyt tosiaankin takuueläkkeen suuruinen eli 766 euroa 85
senttiä kuukaudessa. Se ei ole suurensuuri, mutta kun siihen otetaan huomioon sitten asu-
mistuki ja verotus, niin laskelmien mukaan keskimäärin käteen jää 200 euroa enemmän
kuukaudessa kuin aikaisemmin. Onhan se toki iso raha, mutta aika pieni raha se on niissä
rahoissa, mitä me olemme täällä tulonsiirtoja tehneet, esimerkiksi tässä apteekkiverotuk-
sen suhteessa, missä annetaan 4 700 euroa 235 000 euroa vuodessa tienaaville apteekka-
reille. Mutta parempi tämäkin kuin ei mitään, ja mukaanhan nytten pääsee yli 5 000 hen-
keä eli 5 300 henkilöä.

Se, mikä tässä on ehdottomasti hyvä asia, on se, että kunnat säästyvät näiltä osin sakko-
maksuista. Nämä sakkomaksut olisi muutenkin hyvä valjastaa työllistämiseen. On ihan jär-
jetöntä maksaa niitä valtiolle takaisin. Kuntien pitäisi saada käyttää niitä ihan oikeaan työl-
listämiseen ja työpaikkojen luomiseen. Ilman rahaahan työpaikkojen luominen ei onnistu.

Toki täytyy sanoa, että jos puhutaan tällaisesta eläkkeelle pääsystä, niin kuin nyt — joka
ei ole oikea eläkkeelle pääsy, vaan tämä on siis takuueläkkeen suuruinen eläke, joka tulee
ihmisille — niin tässä on joka tapauksessa varottava sellaista asiaa, että tästä ei tule sem-
moinen hyväksikäytön väline, että katsotaan, että pääset sitten kuitenkin tuolle eläkkeelle,
kun vielä vuoden tässä jaksat olla työttömänä. Mutta tämä on tietysti vasta siinä vaiheessa,
jos tästä saadaan sellainen, joka ei ole vain kertaluontoinen asia.
8



Pöytäkirjan asiakohta PTK 110/2016 vp
Kaiken kaikkiaan täytyy sanoa, että tämähän antaa nyt työvoimatoimistoille lisää resurs-
seja. Työvoimatoimistot voisivat nyt keskittyä työllistämiseen. Siihen heillä ei tällä hetkel-
lä oikein ole mahdollisuutta, varsinkaan kun tähän lisätään nämä kolmen kuukauden vä-
lein tapahtuvat työttömien kuulustelut siitä, onko tullut tehtyä 18 tuntia velvoitetyötä kol-
men kuukauden aikana vai ei. Tämä kyllä verottaa sitten varsinaisesti työpaikkojen etsi-
mistä ja työn välittämistä. Toki työvoimatoimistot tekevät työtä tälläkin hetkellä varsinkin
näitten työmarkkinapoliittisten toimenpiteiden osalta, mutta olisi erittäin toivottavaa, että
siellä olisi työnvälitystä eikä työnvälitystä ihan loppuun saakka yksityistettäisi yksityisille
firmoille, niin kuin tällä hetkellä vaikuttaa käyvän.

Kaikkinensa voisi sanoa, että tämä hallitus voisi tutustua myös muihin sosialidemo-
kraattien lääkkeisiin, kun puhutaan pitkäaikaistyöttömyyden hoitamisesta. Lainaan tässä
nyt suoraan edustaja Filatovin blogista pientä pätkää: "Työmarkkinatuesta tulee tehdä ak-
tiivinen työllistämisraha Rinteen mallin mukaisesti, jotta te-toimistojen resurssit saadaan
työnvälitykseen." Ja tässä hän on todella oikeassa. Rinteen malli on malli, joka kannattaisi
ottaa käyttöön. Se edesauttaisi työllistymistä.

Sen lisäksi omaehtoiseen opiskeluun pääsyn kriteereitä pitää helpottaa. On aina parem-
pi opiskella kuin olla pelkän työttömyysturvan varassa, ja tätä omaehtoista opiskeluahan
tämä hallitus nyt haluaa jostain kumman syystä vähän suomia. Sitä pitäisi tukea, koska se
on kaikki eteenpäin, kaikki opiskelu on eteenpäin — kaikki sellainen, mikä lisää ammatti-
taitoa, lisää osaamista, on sitä, mitä meidän pitää tukea ja mille pitää antaa määrärahoja.

Tämä pitkäaikaistyöttömien määrän kasvu on semmoinen pommi, joka jatkaa kasvamis-
taan, jollemme me yhdessä tee töitä sen eteen, että se saadaan taitettua. Tässä kohdassa oli-
sin kyllä sitä mieltä, että olisi todella rohkeaa ja hienoa tältä eduskunnalta, jos se pystyisi
tekemään tätä työtä yli poliittisten rajojen, että se otettaisiin sellaiseksi yhdeksi prioritee-
tiksi, minkä eteen tehdään yhdessä töitä, koska se parantaa koko kansantaloutta. Se paran-
taa meidän ja meidän lastemme ja lastenlastemme tulevaisuudennäkymiä ja tulevaisuuden
mahdollisuuksia. Yksin ei kukaan täällä pärjää. Tässä tarvitaan toinen toistemme tukea, ja
on parempi, että puhutaan yhteisistä asioista eikä kinailla siitä, mikä minkäkin lain nimi on.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
9


