















































DEM146C.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

8. Hallituksen esitys eduskunnalle laiksi ajoneuvoverolain liitteen muuttamisesta
Hallituksen esitys HE 170/2018 vp
Valiokunnan mietintö VaVM 17/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 8. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

17.37 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Tässä esityksessä esitetään siis ajoneuvoveron kevennystä 50 miljoonalla.
Tämä hallitushan teki aiemmin 100 miljoonan korotuksen ajoneuvoveroon verovuodelle
2017, ja nyt tuosta korotuksesta otetaan pois 50 miljoonaa, toki sillä erotuksella aiempaan
verotukseen, että tässä painotetaan vähäpäästöisiä autoja. Vaikutus keskiarvona on noin 20
euroa.

Tällä hallituskaudellahan on myös autoveroa alennettu 200 miljoonalla euroalla, mikä
on osittain vauhdittanut meidän autokauppaamme. Muistan, kuinka silloin, kun tämä ve-
roesitys tuotiin hallitusohjelman osana eduskunnan käsittelyyn, salin vasemmalta reunalta
autoveron alennusta arvosteltiin. Mutta nyt, kun on katsottu tuottoja, tässä on toiminut ve-
rotus juuri niin kuin se yleensä toimii, että kun veroa on kevennetty, sen dynaamiset vai-
kutukset ovat itse asiassa lisänneet kauppaa ja sitä kautta lisänneet myös verotuloja. Valio-
kunnassa on käyty keskustelua myös siitä, millainen ohjaus olisi itse asiassa liikenteen
päästövähennystavoitteiden kannalta suotuisin, ja tästä pääsen itse lempiaiheeseeni eli au-
toveroon.

Meidän ihmisten aiheuttama osuus ilmastonmuutoksesta johtuu suurelta osin fossiilis-
ten polttoaineiden käytöstä. Liikenne tuottaa noin viidenneksen maamme kasvihuone-
kaasupäästöistä, ja osuus on pysynyt melko samana jo pitkään. Samaan aikaan kuitenkin
useimmat tieliikenteen päästöistä ovat vähentyneet selvästi jo 1980-luvun lopulta lähtien,
vaikka liikennemäärät ovatkin Suomessa kasvaneet. Liikenteen päästöjä ovat hillinneet
muun muassa puhtaammin palavat polttoaineet ja pakokaasuja puhdistavat katalysaattorit.
Hiilidioksidipäästöt jatkoivat kuitenkin pitkään kasvuaan ollen suurimmillaan vuonna
2005, ja edelleen tehtävää riittää. EU on nimittäin asettanut juuri liikenteen hiilidioksidi-
päästöille erittäin kunnianhimoisia tavoitteita: vuonna 2050 päästöjen pitäisi olla 60 pro-
senttia pienemmät kuin vuoden 1990 taso oli, ja tähän on hyvin pitkä matka, sillä vielä täl-
le vuosikymmenelle tultaessa päästöt olivat yhä noin 4 prosenttia vuoden 1990 päästöjä
suuremmat. Samaan aikaan kansallisen energia- ja ilmastostrategian mukaan kotimaan lii-
 Tarkistettu
4.0



Pöytäkirjan asiakohta PTK 117/2018 vp
kenteen kasvihuonepäästöjä on vähennettävä 50 prosenttia jo vuoteen 2030 mennessä.
Hallituksen ilmastopolitiikan tavoitteiden mukaan maamme tulee lisäksi olla hiilineutraali
vuoteen 2045 mennessä.

Liikenteen hiilidioksidipäästöjen määrä on suorassa suhteessa käytetyn polttoaineen
määrään ja laatuun. Fossiilisen polttoaineen kulutuksen vähentäminen onkin keskeisin kei-
no liikenteen hiilidioksidipäästöjen vähentämiseksi. Tavoitteena onkin, että vuonna 2030
liikenteen biopolttoaineiden laskennallinen osuus kaikesta käytetystä polttoaineesta olisi
30 prosenttia.

Tässä kaikessa avainasemaan nousee se, että autokantamme täytyisi saada reippaasti uu-
siutumaan. Meillä kuitenkin autokanta vanhenee edelleen, on vanhentunut yhtäjaksoisesti
jo lähes vuosikymmenen ajan. Keskimääräinen teillämme päivittäin kulkeva henkilöauto
on jo lähes 12 vuotta vanha. Romutettavana rekisteristä poistettujen henkilöautojen keski-
ikä on meillä nyt jo lähes 21 vuotta. Maamme autokanta on näin Euroopan vanhimpia ja
itse asiassa Pohjoismaiden vanhin. Norjassa ja Ruotsissa henkilöautojen keski-ikä on noin
10 vuotta ja Tanskassa jopa alle 9 vuotta. 10 viime vuoden aikana olemme henkilöautolii-
kenteessä siirtyneetkin näin Itä-Euroopan maiden sarjaan pohjoismaisesta seurasta.

Vaikka kuluvalla hallituskaudella olemmekin alentaneet autoveroa, niin tästä vuodesta
on tulossa lopulta kuitenkin kaikkien aikojen vanhojen autojen tuontivuosi. Veroteknisten
muutosten myötä Saksasta ja erityisesti Ruotsista haetaan nyt isokokoisia, kuluttavampia
ja enemmän päästäviä, pääasiassa dieselkäyttöisiä autoja. Auton ostajan kannalta järke-
vää, maamme kannalta järjetöntä. Tämä täytyy korjata nopeasti.

Jo 60-vuotisjuhliaankin viettänyt väliaikainen autovero olisi nyt siis minun mielestäni
tämän korjausliikkeen jälkeen syytä haudata kokonaan. Näin autoverokertymään siirtyvä
miljardin euron aukko paikattaisiin esimerkiksi ajoneuvoverolla ja osittain auton muulla
käytöllä. Samaan aikaan autoveron poistuessa uuden auton hinta laskisi noin 7 500 euroa ja
maamme autokanta alkaisi muuttua nuorempaan, ekologisempaan ja turvallisempaan
suuntaan. Kovinkaan suurta korotusta ei muihin veroihin tarvittaisi, kun osa siirtyisi auton
käyttämiseen, ja uusien autojen hinnan lasku tarkoittaisi myös lisääntyvää autokauppaa ja
sitä kautta myös lisääntyviä verotuottoja. Tieliikenteen Tietokeskus TT on laskenut, että
autoveron poisto laskisi liikenteen CO2-päästöjä vuoteen 2030 mennessä noin 700 000 ton-
nia. Autoveron jättämä aukko olisi siis täytetty ja liikenteen verotuotto olisi itse asiassa ny-
kyistä vakaampi riippumatta siitä, kuinka monta autoa minäkin vuonna myydään. Meidän
autoilijan kustannuksia tämä lisäisi kolmisenkymppiä kuussa eli olisi paljon muita keskus-
teluissa olleita malleja edullisempi ja oikeudenmukaisempi, ja tämän myötä myös meidän
ajoneuvovero edustaisi EU:n keskitasoa.

Nyt olisi minun mielestäni oikea aika tehdä päätös autoveron poistosta. Se voisi tapah-
tua yhden vaalikauden aikana esimerkiksi 4—6 vuodessa, ja niin kuin valtiovarainminis-
teri Petteri Orpo on esittänyt, päästöttömien ja vähäpäästöisten autojen autoverosta luovut-
taisiin ensin. [Mika Kari: Teillä on ollut neljä vuotta aikaa!] Tämä olisi hyvä alku ja kan-
nustaisi hankkimaan ensisijaisesti tällaisia autoja. Autoveron painopiste siirtyisi saastutta-
miseen ja auton käyttämiseen.

Uusien autojen [Puhemies koputtaa] CO2-päästöistä katosi vuosikymmenessä kolman-
nes. Myös typen oksidi- ja hiukkaspäästöt ovat vähentyneet. Tätä kehitystä tulee nyt ennen
muuta vauhdittaa eikä jarruttaa, ja siksi autoverosta olisi järkevää luopua. Se olisi myös
ympäristöteko.
2



Pöytäkirjan asiakohta PTK 117/2018 vp
17.44 Joona Räsänen sd: Arvoisa puhemies! Liikenteen päästöjen vähentäminen on yksi
kansallisen ilmastopolitiikan keskeisimpiä osa-alueita, sillä liikenne muodostaa noin vii-
denneksen Suomen kasvihuonekaasupäästöistä ja tieliikenne siitä valtaosan. Ilmastonmuu-
tos edellyttää, että Suomen on vähintään puolitettava liikenteen päästöt vuoden 2005 tasos-
ta vuoteen 2030 mennessä. Päästöjen alentaminen edellyttää muun muassa julkisen liiken-
teen lisäämistä, liikenteen kattavaa sähköistämistä sekä henkilöautoliikenteen päästöjen
alentamista.

Ajoneuvovero on keskeinen työkalu, jolla ohjataan valitsemaan vähäpäästöinen kulku-
neuvo. llmastonmuutos edellyttää, että ajoneuvoveron ohjausvaikutusta vahvistetaan enti-
sestään. Tämä edellyttää, että pienempipäästöisten ajoneuvojen veroa leikataan ja vastaa-
vasti suurempipäästöisten autojen veroa voidaan korottaa.

Nyt hallitus esittää ajoneuvoveron perusveron alentamista vuositasolla yhteensä 50 mil-
joonalla eurolla siten, että alennus kohdennetaan ajoneuvoille, joiden hiilidioksidipäästö
on enintään noin 200 grammaa kilometriltä. Veronalennus koskee myös suurempipäästöi-
siä autoja, sillä liikennekäytössä olevien henkilöautojen keskimääräinen hiilidioksidipääs-
tö on noin 159 grammaa kilometriltä. Uusien ajoneuvojen päästöt ovat vielä tätä alemmat,
sillä vuonna 2018 rekisteröityjen henkilöautojen hiilidioksidipäästöjen arvioidaan olevan
keskimäärin 116 grammaa kilometriltä.

Hallituksen esityksessä veronkevennyksen paino on siis lievästi vähäpäästöisissä ajo-
neuvoissa, mutta esitystä ei voi pitää Suomen ilmastotavoitteiden mukaisena. Sekä halli-
tuksen esityksessä että ympäristöministeriön lausunnossa on todettu, että ajoneuvoveron
muutosten ympäristövaikutus on kaikkiaan vähäinen.

On selvää, että liikenteen päästötavoitteiden saavuttaminen edellyttää verotuksen käyt-
töä päästöjen vähentämisessä. Siksi katsomme, että myös ajoneuvoveron päästöporrastus-
ta tulisi kiristää siten, että se kannustaa erityisesti sähköautojen sekä sähköllä ladattavien
hybridien hankintaan. Päästöjen vähentäminen onnistuu tehokkaimmin, kun lisätään pie-
nipäästöisten uusien autojen hankintaa, sillä nyt hankittavat uudet autot ovat liikenteessä
vielä vuosien jälkeen. Siksi ajoneuvoveron alennukset tulisi kohdistaa pelkästään niihin
ajoneuvoihin, joiden päästöt ovat alemmat kuin ensirekisteröidyissä henkilöautoissa kes-
kimäärin elikkä arviolta 116 grammaa kilometriltä. Samalla ajoneuvoveron päästöporras-
tusta tulisi kiristää vuoden 2017 tasosta siten, että sähköautojen ja kaikkien muiden pie-
nempipäästöisten ajoneuvojen vero laskee enemmän kuin hallituksen esityksessä ja kaik-
kien suurempipäästöisten autojen ajoneuvoveroa taas vastaavasti korotetaan.

Edellä olevan perusteella ehdotan, että eduskunta hyväksyy vastalauseessa olevan lau-
suman, joka siis kuuluu: ”Eduskunta edellyttää, että hallitus toimeenpanee ajoneuvovero-
lain liitteen muutoksen seuraavasti: ajoneuvoveron perusvero pysyy vuoden 2017 tasolla
niillä ajoneuvoilla, joiden hiilidioksidipäästö on 116 grammaa kilometriltä; laskee porras-
tetusti tätä pienempipäästöisillä ajoneuvoilla; ja nousee porrastetusti tätä suurempipäästöi-
sillä ajoneuvoilla siten, että liikenteen päästöt laskevat ja ajoneuvoveron kokonaistuoton
arvioidaan pysyvän nyt esitetyllä tasolla.”

17.48 Kari Uotila vas: Arvoisa rouva puhemies! Edustaja Heinonen käytti pitkän, perus-
teellisen puheenvuoron, jossa hän käsitteli erityisesti autoveroa, mutta nyt on ajoneuvove-
ron laskemisesta kysymys. Tämä on kyllä tosi erikoinen esitys siinä mielessä, että jos tar-
koituksena on, että painopistettä siirretään auton ostamisesta ja omistamisesta sen käyt-
töön vuosittaisen ajoneuvoveron muodossa tai sitten kulutukseen, polttoaineeseen tai ehkä
3



Pöytäkirjan asiakohta PTK 117/2018 vp
jatkossa tietulleihin tai johonkin muuhun järjestelmään perustuvaan, käyttöön perustu-
vaan, niin tämä on täysin tämän kehityksen vastainen. Elikkä jos edustaja Heinonen tar-
koitti, että ensi vaalikaudella jatkettaisiin sitä linjaa, että autoveroa kevennetään ja auton
käyttöön perustuvaa verotusta vastaavasti kiristetään, niin hän todennäköisesti ollessaan jo
todella tätä mieltä ei voi mitenkään hyväksyä tällaista vuonna 20 voimaan astuvaa esitystä,
joka toimii täysin päinvastaiseen suuntaan.

Kaiken kaikkiaan, niin kuin tästä valiokunnan mietinnöstä käy ilmi, tämä on aika erikoi-
nen ehdotus. Ensinnäkin se tuli hirveän kovalla kiireellä siten, että siitä ei voitu pyytää val-
misteluvaiheessa lausuntoja. Ympäristöministeriö ja liikenne- ja viestintäministeriö ovat
todenneet hyvin kriittisesti tämän valiokuntakuulemisessa, että tämä on täysin meidän il-
mastotavoitteiden ja liikenteelle asetettujen päästötavoitteiden vastainen lakiehdotus.

Kiinnitän huomiota myös siihen, että valiokunta toteaa, suora lainaus: ”Valiokunta on
valmis hyväksymään esityksen osana budjettisopua esitetystä kritiikistä huolimatta.” Elik-
kä tehdään tällaisia meidän ilmastonmuutoksen torjunnan ja liikenteen ilmastopäästöjen
vähentämisen kannalta hyvin ristiriitaisia esityksiä vain sen takia, että ne ovat jonkun mul-
le—sulle-budjettisopupaketin osa, ja vielä niin, että tämä ei koske ensi vuoden budjettia
vaan siirtyy seuraavalle vaalikaudelle vuodelle 2020. Todella, todella, todella merkillistä.
Ja niin kuin täällä todetaan, että vaikka tässä tällainen marginaalinen ohjausvaikutus on,
niin kuten tässä mietinnössäkin todetaan, sekin todennäköisesti liikennesuoritteen kasvun
myötä sitten poistuu.

Elikkä täytyy todeta, että jos edustaja Emma Kari tässä myöhemmin tulee esittämään tä-
män lakiehdotuksen hylkäämistä, niin saatan pyytää toisen puheenvuoron kannattaakseni
häntä.

17.51 Mika Kari sd: Arvoisa rouva puhemies! Edustaja Joona Räsänen tuossa aikaisem-
min luki vastalause-ehdotuksen, ja ennen kuin sitä ehdotusta kannatan, sanon muutaman
sanan.

Olin eilen Heinolassa tämmöisessä valtatie 4:n, eurooppalaisittain E75-tien, linjauksen
keskustelutilaisuudessa, jossa myös näitä ajoneuvoliikenteen ja ylipäätänsä suomalaisen
liikenteen ilmastopäästöjä käytiin läpi. Siitä jäi mieleen mielenkiintoinen yksityiskohta,
jonka kirjoitin ihan paperinkulmallekin, eli kotimaan liikenteen kasvihuonepäästöistä 93
prosenttia on tieliikenteestä kotoisin, 4 prosenttia on vesiliikenteen osuus, lentoliikenteen
osuus on 2 prosenttia, ja vielä raideliikenteellekin jäi 1 prosenttia näistä kasvihuonepääs-
töistä.

Hallitus on itselleen ja Suomi on itselleen asettanut ilmastotavoitteita, joita kuitenkaan
nyt hallituksen esitys ei lähde seuraamaan vaan kulkee osaltaan toiseen suuntaan. Ajoneu-
vovero on keskeinen työkalu ilmastotavoitteiden toteuttamiselle ja alentamiselle, ja olisi-
kin toivottavaa, että tässä hallituksen esityksessä olisi vähän enemmän haastetta itselle,
eduskunnalle ja kaikille tiellä liikkujille.

On tietenkin tärkeätä myös huomioida se, ettei ajoneuvokannan uudistamisessa aseteta
kohtuuttoman paljon kannettavaa pienituloisille ihmisille, joilla usein voi olla käytössä
ajoneuvo, jossa päästöt ovat korkeampia, vaan pystyttäisiin löytämään tasapaino etenemi-
sen suunnassa ja nopeudessa, mutta myös niin, että ajoneuvokantaa voidaan uudistaa kes-
tävällä tavalla, ja silloin pitäisi pääpainon olla nimenomaan näissä ökymaastureissa ja jup-
piskoottereissa, niin kuin toisissa yhteyksissä puhutaan.

Näin ollen kannatan edustaja Räsäsen tekemää vastalauseen lausumaehdotusta.
4



Pöytäkirjan asiakohta PTK 117/2018 vp
17.53 Emma Kari vihr: Arvoisa puhemies! On helppo kyllä yhtyä edustaja Uotilan näke-
myksiin siitä, että tämä on hyvin hyvin erikoinen esitys tuoda eduskuntaan tässä ajassa. Il-
talehti uutisoi tämän esityksen otsikolla ”Eilen puhuttiin hurskaita ilmastosta, tänään Suo-
men hallitus jatkaa saastuttamista 50 miljoonalla eurolla”, koska tämä esitys tuotiin edus-
kuntaan vuorokausi sen jälkeen, kun me olimme saaneet IPCC:n ilmastoraportin, jossa hy-
vin selkeästi sanottiin, että meidän pitää tehdä paljon enemmän ja paljon nopeammin. Ja
kaikkien puolueiden johdosta tunnuttiin sen jälkeen toteavan, että juuri näin pitää toimia,
meidän pitää tehdä paljon enemmän, meidän pitää tehdä paljon nopeammin, ja sen jälkeen
tuodaan massiivinen veronalennus, joka kohdistuu autoiluun.

Ja kun lukee tätä mietintöä, niin sieltä ei oikeastaan löydä mitään perusteita tämän esi-
tyksen kannattamiselle. Täällä itse asiassa todetaan: ”Valmistelussa ei ole voitu käyttää
hyödyksi esimerkiksi ympäristö- tai liikenne- ja viestintäministeriön asiantuntemusta. Mo-
lemmat ministeriöt ovat tuoneet esiin kuulemisen yhteydessä liikenteelle asetetut vaativat
päästövähennystavoitteet ja pitäneet tätä esitystä niille vastakkaisena.” Eli tämä esitys on
jo olemassa olevien päästötavoitteiden vastainen, jotka ovat riittämättömiä.

Me emme missään nimessä voi olla tässä ajassa hyväksymässä tätä esitystä, ja koska
tämä on aivan selvästi ilmastotavoitteiden vastainen, esitän tämän lakiesityksen hylkää-
mistä.

17.55 Timo Heinonen kok: Arvoisa rouva puhemies! Edustaja Uotila kiinnitti huomiota
omaan puheenvuorooni. Se oli nimenomaan puheenvuoro, jossa halusin tarkastella tätä ko-
konaisuutta, isompaa kuvaa ja isompaa kokonaisuutta, ja silloin jos lähtisimme autoveros-
ta luopumaan, niin se luonnollisesti tarkoittaisi ajoneuvoveron korotusta. Ja nyt, kun ei ole
tehty päätöstä autoverosta luopumiseksi, tämäntyyppinen korjausliike ajoneuvoveron puo-
lella on ehkä pitkien etäisyyksien maassa jollain tavalla myös perusteltu, varsinkin kun se
nyt tehdään niin, että se kohdentuu vähäpäästöisempiin autoihin, tai se painopiste on siellä.

 Mutta kaiken kaikkiaan omasta mielestäni meillä on liian pitkään ajateltu liikenteen ve-
rotusta, lähes kaikkea, tällä finanssiperusteisella lähestymisellä. Eli on korotettu polttoai-
neverotusta sen takia, että sillä kerätään rahaa valtion kirstuun, ja tehty erilaisia muutoksia
lähinnä aina sen näkökulman mukaan, miten rahaa saataisiin kerättyä se määrä, mitä nyt
kerätään, tai mielellään jopa vähän enempi.

Itse hahmottelin sitä, että me olemme tulossa tietyllä tavalla liikenteen ja autoilun vero-
tuksessa tien päähän, ja se tarkoittaa sitä, että me tarvitsemme uusia verotuksen malleja.
Meillä ei enää polttoaineverotus tulevaisuudessa tule tällä tavalla toimimaan kuin se toimii
tällä hetkellä. Me olemme nähneet, mitä on tapahtunut dieselin hinnalle, ja dieselverokes-
kustelu tulee jonkin ajan kuluttua eduskuntaan, ja monta muuta. Silloin omasta mielestäni
me tarvitsemme tällaisen laajemman keskustelun siitä, millä tavalla liikennettä tulevaisuu-
dessa tullaan verottamaan, minkälaisia painotuksia siellä on, ja silloin minun mielestäni on
ennen muuta tärkeintä etsiä ne keinot, jotka ohjaavat autokantaamme uusiutumaan. Paino-
piste siirtyy ei auton ostamiseen eli vähäpäästöisemmän auton hankkimiseen vaan mie-
luumminkin auton käyttämiseen ja niin poispäin. Eli etsitään aidosti niitä toimenpiteitä,
joilla voidaan liikenteen päästöihin vaikuttaa. Niin kuin itse totesin, ihmisten aiheuttamas-
ta ilmastonmuutoksesta suurin osa johtuu nimenomaan fossiilisten polttoaineiden käytös-
tä, ja sen takia autokannan uusiutuminen ja sen vauhdittaminen on tässä ensiarvoisen tär-
keää.
5



Pöytäkirjan asiakohta PTK 117/2018 vp
17.58 Markku Pakkanen kesk: Arvoisa rouva puhemies! Tässä SDP:n vastalauseessa
kerrottiin, että perusvero pysyy samalla tasolla ja toisaalta ajoneuvoveroa lasketaan siellä,
missä on alempia päästöjä, ja sitten nostetaan siellä, missä päästöt ovat korkeammat. Mi-
nusta tämäkin kuulostaa vähän sellaiselta sulle—mulle-politiikalta, kun verotuotto pide-
tään neutraalina. Jos lähdetään aidosti hakemaan ilmastotavoitteita, niin kuin pitää, koska
liikenne on todellakin yksi aiheuttaja ilmaston epäpuhtauksissa, niin kyllä oma näkemyk-
seni on, että jos nopeasti halutaan tuloksia, niin polttoaineiden sekoitevelvoite on asia, mi-
hin pitää nopealla aikataululla puuttua. Näin saadaan tuloksia aikaiseksi ja kaikki suoma-
laiset pääsevät mukaan tähän, ja se on sen hintainen ratkaisu, että meillä kaikilla on myös
varaa siihen.

Täällä on myös paljon puhuttu sähköautoista. Silloin meidän täytyy kysyä, mistä sähkö-
autojen akkuteollisuuden raaka-aineet tulevat. Silloin tulee tietenkin keskusteluun Talvi-
vaara ja Harjavallan kaivosteollisuus, ja jos näitä asioita sitten halutaan tukea, niin toki sil-
loin sähköautojen tulevaisuus on lähempänä kuin itse tässä vaiheessa arvioin. Mutta no-
peat toimenpiteet saadaan aikaiseksi polttoaineiden sekoitusvelvollisuudella.

Edustaja Mika Kari puhui täällä kasvihuonepäästöistä ja lentoliikenteestä, joka aiheut-
taa sen 2 prosenttia. Nyt jos halutaan myös näissä asioissa isoja ratkaisuja aikaan, niin ko-
vasti ihmettelen sitten, että täällä esimerkiksi vihreät ja vasemmistoliitto julkisuudessa ai-
nakin kertovat, että lentoliikenteen maksuilla, veroilla, pystyttäisiin asioihin hakemaan hy-
vää ratkaisua. Ei se pelkästään niillä korjaannu. Kyllä meidän pitää puuttua tähän isoon ky-
symykseen, ja silloin meidän pitää puuttua biopolttoaineisiin.

18.00 Kari Uotila vas: Arvoisa rouva puhemies! Monet asiantuntijat ovat todenneet, että
biopolttoaineisiin heittäytyminen aivan niin kuin suin päin voi olla aika kohtalokas valinta
pitemmällä aikavälillä.

Mitä tulee lentoliikenteeseen, totta kai se meidän kotimaan päästöissä on pieni osa, mut-
ta jos ajatellaan globaalilla tasolla, niin kyllä lentoliikenne on yksi pahimpia ilmastonmuu-
toksen tekijöitä, ja on ihme, jos ei siihen marginaalisesti uskallettaisi myöskin Suomen ta-
solla Ruotsin tapaan puuttua.

Sitten edustaja Heinoselle: Olemme aivan samoilla linjoilla siitä, että liikenneteknolo-
gian, polttoaineteknologian, moottoriteknologian ja muiden muutosten takia tämä vanha
veronkeräämistapa ei tuota sitä hyvinvointiyhteiskunnan tarvitsemaa verotuottoa liiken-
teestä, ja varmaan molemmat olemme sitä mieltä, että sitä tuottoa tarvitaan jatkossakin.
Täytyy pystyä siirtämään painopistettä omistamisesta kulutukseen, ja se varmasti tulee
merkitsemään myös sitä, että täytyy ihan oikeasti lähteä puhumaan niin ruuhkamaksuista
kuin tietulleistakin ja niin edelleen jatkossa.

12. joulukuuta liikenne- ja viestintäministeriön virkamiestyöryhmä tulee antamaan vir-
kamiesraportin siitä, mitä on tehtävä, jotta päästään siihen tavoitteeseen puolittaa liiken-
teen päästöt vuoteen 30 mennessä ja tehdä liikenteestä vuoteen 45 mennessä päästötöntä,
mitä se merkitsee, mitä täytyy tehdä, ja olen aivan varma, että siitä tulee aika paljon poh-
dittavaa meille ihan oikeasti. Ne ratkaisut eivät tule olemaan helppoja ja ne eivät tule ole-
maan kaikkia miellyttäviä, mutta se hinta meidän pitää valmistautua maksamaan, mikäli
aiomme itse päättämistämme ilmastotavoitteista huolehtia.

Lopuksi, arvoisa puhemies: kannatan edustaja Emma Karin tekemää hylkäysesitystä.
6



Pöytäkirjan asiakohta PTK 117/2018 vp
18.02 Markku Pakkanen kesk: Arvoisa herra puhemies! Itsekin uskon, että se joulu-
kuun 12. päivä tuleva raportti on haasteellinen ja edellyttää kyllä meiltä suuria päätöksiä.
Nyt jos tuossa edustaja Uotilakin vähän peräänkuulutti, että mitä tehdään, voisin kuvitella,
että yhtenä esityksenä sieltä tulee liikenteen voimakas sähköistyminen ja sähköautojen ja
hybridien tulo. Kysynkin nyt edustaja Uotilalta: oletteko valmis maksamaan sen hinnan,
mitä sähköautot tänä päivänä maksavat, ja esitättekö sitä omille äänestäjillenne, että se on
se ratkaisu? Itse hakisin sellaista ratkaisua, mihin suomalaisilla itse asiassa tässä tilantees-
sa on varaa. Meillä ei keskivertosuomalainen pysty vielä sähköautoa ostamaan moneen
vuoteen, jos uuden auton hankinnasta on kyse. Niiden hintakehitys pitää saada selvästi lä-
hemmäs polttomoottoriautoja, jotta niistä tulee niin sanottuja kaiken kansan autoja.

18.03 Kari Uotila vas: Arvoisa puhemies! Kun edustaja Pakkanen suoraan kysyi: Kyllä
se haaste on, ilman muuta. Sähköautoteknologia on vielä kallista, ja akkuteknologia on vie-
lä haasteellinen, elikkä autojen käytettävyys varsinkin meidän olosuhteissa on vielä haas-
teellista. Mutta joka tapauksessa uskon, että tämä virkamiestyöryhmä tulee kyllä esittä-
mään, että meidän on päästävä nopeammin sähköistämisessä eteenpäin kuin mitä tähän
mennessä on kaavailtu. Kyllä se varmaan sitten pistää miettimään, millä tavalla me kom-
pensoimme, millä tavalla me huomioimme välttämätöntä liikennettä, millä tavalla me huo-
mioimme pitkiä etäisyyksiä, millä tavalla me huomioimme tulotasoja ja sillä tavalla. Että
haastetta seuraavalle vaalikaudelle kyllä riittää, ja paljon on tehtävä, jotta eteenpäin pääs-
tään.

18.04 Timo Heinonen kok: Arvoisa puhemies! Tämä keskustelu nyt jo menee vähän täm-
möiseen tulevaisuushahmotteluun. Se on mielestäni enemmän kuin tervetullutta ja paikal-
laan, kun puhutaan liikenteestä ja autoilusta ja ennen muuta siitä, minkälaisia päästöjä lii-
kenne aiheuttaa.

En välttämättä ihan kauhean kaukaisena kuitenkaan näe sitä, että meillä sähköautoissa-
kin tapahtuu aika isojakin harppauksia siihen suuntaan, että ne tulevat yhä useampien saa-
vutettaviksi. Japanista on jo kantautunut tietoja muun muassa siitä, kuinka Toyota on tuo-
massa vuonna 2022 täysin uuden sähköauton, jonka akut perustuvat uudenlaiseen tekniik-
kaan ja latautuvat uudella tavalla, ja keskustelua on ollut paljon myös siitä, että näiden au-
tojen hinnat tulevat laskemaan. Mutta on totta, että meillä ilmasto tekee ehkä jonkinlaisia
haasteita tulevaisuudessakin edelleen eli kylmyys vaikuttaa esimerkiksi akkujen latauk-
seen ja akkujen kestävyyteen ja muuhun. Itse uskon, että tässä viiden seuraavan vuoden ai-
kana tapahtuu kyllä aika isoja askelia tälläkin saralla.

18.05 Emma Kari vihr: Arvoisa puhemies! Olen hyvin iloinen siitä, että täällä nousi tämä
sähköautokysymys esille. Siinähän nimenomaan ollaan tämän ongelman ytimessä.

Paljon mieluummin olisin täällä käsittelemässä esitystä siitä, miten me käyttäisimme 50
miljoonaa rahaa siihen, miten me voimme edistää sähköautoilua. Esimerkiksi vihreät ovat
esittäneet määräaikaista vapautusta sähköautoille autoverotuksesta, mikä edistäisi sähkö-
autojen markkinoille tulemista ja saisi sähköautojen hintoja alaspäin. Sen sijaan me olem-
me käsittelemässä täällä esitystä siitä, miten bensiinikäyttöisten autojen verotusta madal-
letaan, mikä ei ole meidän ilmastotavoitteidemme mukaista eikä myöskään edistä sähkö-
autoilua.
7



Pöytäkirjan asiakohta PTK 117/2018 vp
18.06 Marisanna Jarva kesk: Arvoisa puhemies! Käsillä olevassa aiheessa nousivat esil-
le sähköautot, ja on suuri ilo kuulla, että yhteisesti viemme tätä eteenpäin, että sähköauto-
jen käyttöä lisättäisiin Suomessakin. On tietysti hieno asia myöskin se, että pystymme tätä
tuotannonalaa edistämään ja sähköautojen käyttöä maailmassa myös täällä Suomessa, kun
aloitamme akkumineraalituotannon sähköautoihin Terrafamen monimetalliyhtiössä. Se on
kyllä semmoinen uutinen, että jos ajatellaan sitä siltä kannalta, mitä tällä kaudella on tehty
Terrafamen osalta päätöksiä meillä täällä eduskunnassa ja hallituksen toimesta on tehty,
niin on ilo huomata nyt, että pystymme edistämään sähköautojen käyttöä myös sen osalta
sitten, että akkuihin voidaan tuotantoa tehdä Suomessakin. Toivotaan, että pystytään akku-
ja, tuotantoa jatkossa sitten tekemään myöskin Suomessa. Ollaan tässä myös edistykselli-
siä.

18.07 Markku Pakkanen kesk: Arvoisa herra puhemies! On hienoa tietysti ajatella näin,
että sähköautot ja akkuteollisuus tulevat nopeasti markkinoille. Yhtä lailla silloin me tuem-
me vahvasti, niin kuin itse myös koen, että Kainuu ja Talvivaara tarvitsevat tuen, niin että
sieltä voidaan louhia, mutta on pikkuisen ristiriitaista ajatella näin, että vastustetaan Talvi-
vaaran kaivostoimintaa mutta sitten kuvitellaan, että sähköautot on kuitenkin nopeasti saa-
tava edullisesti meidän markkinoille.

Henkilökohtaisesti en pidä siitä, että täällä selvästi verovaroin tuetaan kalliiden sähkö-
autojen ostoa, vaan lähtisin siitä, että polttoaineen sekoitevelvoite on se, mihin meillä kai-
killa suomalaisilla on varaa. Meillä on jo nyt autot semmoisia, missä voidaan käyttää tätä
edullista polttoainetta. Tehdään sillä se ilmastoteko. Sitten kun tekniikka kehittyy ja säh-
köautot tulevat markkinoille ja ne ovat meidän kaikkien saatavilla, niin pitää muistaa, että
jos Suomessa myydään semmoinen 120 000 autoa, niin meillä on kuitenkin 3 miljoonaa
autoa, ja jos näihin 3 miljoonaan autoon saadaan ympäristöystävällinen polttoaine, niin se
on paljon tehokkaampaa ilmastonsuojelua kuin tämä uusien autojen veroetu ja sitä kautta
muutamien tuhansien autojen tukeminen.

Täällä on kovasti aina arvosteltu, että hyväosaisille annetaan verotukia. Uuden auton
osto on nimenomaan hyväosaisten tukea, eli aika mielenkiintoinen linjaus on tämäkin.

Keskustelu päättyi ja asian käsittely keskeytettiin.
8


