















































DEME915.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

9. Hallituksen esitys eduskunnalle laiksi liikenne- ja potilasvahinkolautakunnasta sekä 
eräiksi siihen liittyviksi laeiksi

Hallituksen esitys HE 299/2018 vp
Valiokunnan mietintö LiVM 45/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 9. asia. Käsittelyn pohjana on liikenne- ja viestintävaliokunnan mietintö
LiVM 45/2018 vp. Nyt päätetään lakiehdotusten sisällöstä.

Keskustelu

20.19 Jari Ronkainen ps: Arvoisa herra puhemies! Vaikkakin nyt käsittelyssä oleva hal-
lituksen esitys on teknisluontoinen muutos, joka yhdistää liikenne- ja potilasvahinkolauta-
kunnan, on tärkeätä, että tässä yhteydessä lakiin kirjataan sidonnaisuuksien ilmoitusvelvol-
lisuus. Sidonnaisuuksien ilmoittaminen on keskeisessä osassa siinä, että mahdolliset es-
teellisyydet pystytään tunnistamaan ja kansalaisilla olisi ylipäätään luottamus lautakuntien
ratkaisuihin. Sidonnaisuuksien ilmoittamisen velvoite on tälläkin hetkellä, mutta koska sitä
ei ole kirjattu lakiin, on se jäänyt monelta tekemättä. Kun sidonnaisuuksien ilmoittamises-
ta säädetään lailla, on rikoksesta seurauksia. Valvonta on ja tulee olemaan jatkossakin tär-
keässä osassa siinä, että sidonnaisuusilmoitukset tulevat ylipäätään tehdyiksi.

Muutoksenhakulautakunnat ovat pieni palanen siinä isossa kokonaisuudessa, joka liit-
tyy suomalaiseen vakuutuslääkärijärjestelmään. Olen itse miettinyt ja kyseenalaistanut
muutoksenhakulautakuntien roolia ja tarpeellisuutta, sillä niiden lausunnot eivät tällä het-
kellä millään muotoa sido vakuutusyhtiöiden ratkaisuja. Muutama viikko sitten sosiaali- ja
terveysvaliokunta edellytti lausumassaan, että hallitus valmistelee esityksen vakuutuslää-
kärijärjestelmän epäkohtien korjaamiseksi ja antaa ehdotuksen lainsäädännön muutoksista
vuoden 2020 kevätistuntokaudella. Samalla on ehdottoman tärkeää, että muutoksenhaku-
lautakuntien rooli, mahdollinen kokoonpano ja sen päätöksien juridinen sitovuus otetaan
vakavan tarkastelun alle.

Liikenne- ja viestintävaliokunta kiinnittää erityisesti huomiota käsittelyaikoihin. Tekni-
sestä muutoksesta johtuen käsittelyaikoihin ei saisi tulla viiveitä. Päinvastoin lainsäädän-
nön muutosten ja toiminnan kehittämisen tulisi tähdätä sujuvuuden ja palveluiden paranta-
miseen pelkkien taloudellisten lähtökohtien sijasta, jotka nekin ovat tärkeitä. Valiokunta
esittääkin lausumassaan, että eduskunta edellyttää seurantaa lainmuutoksen seurauksista ja
että tarvittaessa hallitus ryhtyy toimenpiteisiin asioiden korjaamiseksi.

Yleiskeskustelu päättyi.
 Tarkistettu
4.1



Pöytäkirjan asiakohta PTK 172/2018 vp
Eduskunta hyväksyi hallituksen esitykseen HE 299/2018 vp sisältyvien 1.—7. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


