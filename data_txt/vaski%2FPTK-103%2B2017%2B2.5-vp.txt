















































DEM4F56.tmp.xml


Pöytäkirjan asiakohta PTK 103/2017 vp

 Tarkistettu
4.0

Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

2.5. Suullinen kysymys Suomen roolista Katalonian tilanteessa (Eva Biaudet r)
Suullinen kysymys SKT 140/2017 vp

Suullinen kyselytunti

Toinen varapuhemies Arto Satonen: Siirrymme seuraavaan kysymykseen. Edustaja Bi-
audet.

Keskustelu

16.54 Eva Biaudet r: Bästa statsminister Sipilä, vi bevittnar nu demokratins kris i en av
EU:s största medlemsländer. Situationen mellan Spaniens regering och det lokala parla-
mentet i Katalonien är katastrofalt dålig. Denna förtroendeklyfta kan minskas bara genom
en dialog. Vi kan inte heller bara se på när fredliga aktivister brutalt slås ner av kravallpo-
lis. Också Finlands regering måste ta ställning.

Arvoisa pääministeri Sipilä, miten Suomi nyt toimii estääkseen väkivallan puhkeamisen, ja
miten Suomi toimii myötävaikuttaakseen sovintoon Espanjan hallituksen ja Katalonian
alueparlamentin välillä? Suomella on kokemusta rauhansovittelusta. Onko hallitus tarjon-
nut sovittelutukea Espanjan hallitukselle? Jollei ole, niin olisiko ajateltavissa, että hallitus
esimerkiksi tällaiseen tehtävään hyödyntäisi presidentti Halosen ystävällisiä palveluita?
Suomen seuraava EU-puheenjohtajuuskausi on vuonna 2019. Saanko ehdottaa, arvoisa
pääministeri, että lähdemme valmistelemaan [Puhemies koputtaa] EU:n perusoikeusviras-
ton vahvistamista, niin että luodaan uusi dialogi, pakollinen ja vapaaehtoinen, EU-maiden
sisäisten perusoikeuksien ja konfliktin uhkien varalle?

16.55 Ulkoasiainministeri Timo Soini (vastauspuheenvuoro): Arvoisa herra puhemies!
Espanja on demokratia- ja oikeusvaltio, ja Espanjan perustuslaissa säädetään autonomis-
ten alueiden asemasta osana Espanjaa. Tämä perustuslakituomioistuin totesi Katalonian
aluehallituksen koolle kutsuman kansanäänestyksen perustuslain vastaiseksi. Mutta Suo-
men lähtökohta on tietenkin tukea Espanjan demokratiaa, oikeusjärjestystä ja yhtenäisyyt-
tä, ja ratkaisun tähän kriisiin täytyy löytyä poliittista tietä. Se on ainoa tapa ratkaista krii-
sejä. Se on poliittinen tie ja yhteisymmärrykseen pyrkiminen.

Kysymyksen käsittely päättyi.


