















































DEME997.tmp.xml


Pöytäkirjan asiakohta PTK 82/2017 vp
Pöytäkirjan asiakohta 

PTK 82/2017 vp

Täysistunto

Keskiviikko 6.9.2017 klo 14.03—16.53

30. Hallituksen esitys eduskunnalle laiksi kiinteistöverolain 14 §:n muuttamisesta
Hallituksen esitys HE 96/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 30. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

16.03 Kaj Turunen si: Arvoisa puhemies! Tässä hallituksen esityksessä ehdotetaan muu-
tettavaksi kiinteistöverolain voimalaitokseen sekä ydinpolttoaineen loppusijoituslaitok-
seen kuuluviin rakennuksiin ja rakennelmiin sovellettavaa kiinteistöveroprosenttia koske-
vaa säännöstä. Pieneen vesi- ja tuulivoimalaitokseen, jonka nimellisteho on enintään 10
megavolttiampeeria, sovelletaan yleistä kiinteistöveroprosenttia. Pienvoimaloita koske-
vaa säännöstä muutettaisiin siten, että 10 megavolttiampeerin tehoraja laskettaisiin yhtei-
sen — siis laskettaisiin yhteisen — liittymispisteen kautta sähköverkkoon kytkettyjen voi-
malaitosten yhteenlasketun nimellistehon perusteella. Säännöstä sovellettaisiin kaikkiin
voimalaitoksiin niiden sähköntuotantomuodosta riippumatta.

Asia on lähtenyt 2016 budjettiriihestä liikkeelle, ja tuulivoiman kiinteistöverotus on saa-
nut kritiikkiä siitä, että se on kevyempää kuin muun energian. Yleinen kiinteistöveropro-
sentti on nykyisin 0,93—1,8 prosenttia, ja käytännössä on ollut sellainen tilanne, että tuu-
livoima kaikkinensa Suomessa on ollut tämän yleisen kiinteistöveroprosentin piirissä. Täs-
sä lakiesityksessä on kysymys siis laskentatavasta, joka on tehty vastaamaan todellisuutta. 

Jatkossa tuulivoimalat tuulipuistoissa lasketaan yhteen, jos niillä on yksi liittymä. Näin
laskien yli 10 megavolttiampeerin puistot kuuluisivat jatkossa korotetun kiinteistöveron
piiriin, joka on maksimissaan 3,1 prosenttia, mikäli kunta on näin päättänyt. Tämä asettaa
eri energiamuodot tasa-arvoiseen asemaan kiinteistöveron näkökulmasta katsottuna. Jos
aiemmin on ollut puistossa esimerkiksi yksi 3 megavolttiampeerin tuulivoimalaitos, siihen
on sovellettu tätä yleistä kiinteistöveroprosenttia, joka on siis maksimissaan ollut se 1,8
prosenttia, ja tuulipuistossa vero on laskettu erikseen kaikille voimalaitoksille, joten koko
puisto on ollut alhaisen verotuksen piirissä, siis alhaisemman verotuksen kuin mitä on tämä
voimalaitoskiinteistövero. Lakiehdotuksen mukaan siis tämä 10 megavolttiampeerin raja
lasketaan yhteisen liittymispisteen mukaan, toisin sanoen vaikkapa tämmöisessä puistos-
sa, kun näitten tuulivoimaloitten kokonaismäärä ylittää tämän 10 megavolttiampeeria,
nämä lasketaan yhteen silloin, kun niillä on yhteinen liittymä, ja silloin nämä ovat tämän
korkeamman kiinteistöveron piirissä.

Tällä hetkellä Verohallinnon rekisterissä on noin 450 tuulivoimalaa, jotka sijaitsevat 43
eri kunnan alueella. Tuulivoimalaitosten yhteen laskettu verotusarvo vuonna 2017 on 320
 Tarkistettu
4.1



Pöytäkirjan asiakohta PTK 82/2017 vp
miljoonaa euroa ja laskennallinen kiinteistövero 3,6 miljoonaa euroa. Käytännössä tämä
lakimuutos tarkoittaa sitä, että kuntien verotuotto tältä osin kasvaa merkittävästi.

Niin kuin sanoin, tämä lakiehdotus on lähtenyt liikkeelle 2016 riihestä, mutta tästä tuu-
livoiman tuesta ylipäänsä haluaisin sen verran sanoa, että se on hyvin ylimitoitettua aikai-
sempien päätösten vuoksi. 2015 hallitusneuvotteluissa lähtökohtana oli se, että haluttiin
tätä tuulivoimatukea leikata. Aika nopeasti todettiin, että perustuslaillisten ongelmien
vuoksi tuulivoimatukeen ei voitu puuttua, koska nämä olivat kuitenkin 12 vuoden sopi-
muksia, mutta silloin käytännössä tehtiin päätös siitä, että tämä nykyinen tukijärjestelmä
päätetään mahdollisimman nopeasti. Tämä loppuukin nytten: 1. marraskuuta 2017 tuen
piiriin ei oteta enää yhtään voimalaitosta. Mutta käytännössä tämä tarkoittaa sitä, että esi-
merkiksi ensi vuoden budjetissa tuulivoiman tukea maksetaan 250 miljoonaa euroa. Se on
järkyttävän suuri summa yhdelle energiantuotantomuodolle, olkoonkin sitten uusiutuva.
Tilanne ei parane lähivuosien aikana, vaan itse asiassa se heikkenee merkittävästi. Kor-
keimmillaan meillä tulee olemaan tuulivoiman tukeminen 2023—2024, silloin puhutaan
jostain 350 miljoonan euron tuesta. Tämän jälkeen se lähtee kyllä sitten laskemaan sen
vuoksi, että uusia ei ole otettu mukaan, ja muistaakseni tämä nykyinen syöttötariffijärjes-
telmä ja sen tukeminen päättyvät sitten kokonaan 2029.

Mistä nyt tässä kiinteistöveron muutoksessa on kysymys? Silloin kun todettiin hallitus-
neuvotteluissa 2015, että me emme pysty vain leikkaamaan tätä tukea sopimuksista, jotka
on näitten yrityksien kanssa tehty, vaan perustuslain omaisuudensuojan vuoksi niistä jou-
dutaan pitämään kiinni, niin silloin kyllä perattiin tämän tuulivoiman muut mahdolliset tu-
kimuodot ja sitten huomattiin, että on tämä käytännössä alempi kiinteistövero tuulivoima-
yhtiöille. Siksi tähän haluttiin silloin puuttua ja tuoda tämä tasa-arvoiseen asemaan muit-
ten energiantuotantomallien ja niiden kiinteistöveron kanssa.

16.10 Katri Kulmuni kesk: Arvoisa rouva puhemies! Tein elokuussa 2015 tätä asiaa kos-
kevan kirjallisen kysymyksen siitä epäkohdasta, joka mielestäni nimenomaan kuntien nä-
kökulmasta tuulivoiman verotukseen on liittynyt. Onkin hienoa, että tämä asia on edennyt
tässä vaiheessa ja hallitus on antanut siitä esityksen. Nimittäin tuulivoima on uusiutuvaa,
päästötöntä, kotimaista energiaa ja kuntia on kuitenkin pyritty jo vuosien ajan kannusta-
maan tuulivoiman rakentamiseen. Kuitenkin, ehkä katsojan mielipiteistä riippuen, tuuli-
voimaan sisältyy aina jonkinlaisia maisema- ja meluhaittoja ja ne jäävät sinne paikallises-
ti, joten mielestäni on täysin kohtuullista, että tuulivoimaan investoineet kunnat saavat tuu-
livoimasta kiinteistöveron muodossa kompensaatiota ja nyt hieman korkeampaa kompen-
saatiota, kun tuulilaitos astuu voimalaitosverotuksen piiriin. [Kaj Turunen: Ei se ole kom-
pensaatiota, se on kiinteistövero!] — Kompensaatiota siitä, että kuntaan rakennetaan tuu-
livoimaa.

Tähän asti laissa on ollut jossain määrin kuollut kirjain tuulivoimayksikön nimelliste-
hon osalta 10 megavolttiampeerista. Sen kokoisia yksittäisiä myllyjähän ei ole käytännös-
sä olemassa. Se ongelma tällä lakiesityksellä pystytään korjaamaan, kuten tuossa talousva-
liokunnan puheenjohtaja mainitsi, niin, että yhden liityntäpisteen kautta useampi mylly
pystytään laskemaan sen 10 megavolttiampeerin piiriin ja silloin se tulee ylittymään ja tuu-
livoimaa pystytään verottamaan puistokohtaisesti. Tätä kautta kuntaan jää sitten enemmän
veroeuroja kuntalaisten palveluiden parhaaksi.

Arvoisa puhemies! On aivan selvää, että me tarvitsemme uusiutuvaa energiaa. Sitä tar-
vitaan paljon lisää, ja Suomi astuu aikaan, jossa fossiilisista polttoaineista päästään irti.
2



Pöytäkirjan asiakohta PTK 82/2017 vp
Hallitusohjelmassakin on yksi tavoite sen suhteen: Suomi saavuttaa vuoden 2020 ilmasto-
tavoitteet jo vaalikauden aikana, ja fossiilista tuontienergiaa korvataan enenevässä määrin
kotimaisella puhtaalla uusiutuvalla energialla. Kivihiilestä tehdään kielto, tuontiöljy puo-
litetaan. Toivottavasti ajan saatossa päästään öljystä kokonaan irti.

Mielestäni on oikeus ja kohtuus, että kunnat, jotka ovat kuitenkin aktiivisesti olleet kan-
tamassa kortensa kekoon uusiutuvan energian saamiseksi, kaavoittaneet tuulivoima-aluei-
ta, saavat siitä myös ansaitun korvauksen. Monille pienille kunnille, etenkin Pohjois-Poh-
janmaalla, Lapissa, jossa on paljon tuulivoimaa, tällä on erittäin suuri merkitys. Omassa
kotimaakunnassani suurimpien kuntien joukossa, joita tämä palvelee, ovat esimerkiksi sel-
laiset kunnat kuin Simo, Kemi, Tornio, Sodankylä ja Tervola. On arveltu, että esimerkiksi
Simon kohdalla yhden kunnallisveroprosenttiyksikön nosto tuo noin 450 000 euroa kun-
nan kukkaroon. Tällä pystyisi tulemaan enemmän. Elikkä nämä ovat pienille kunnille erit-
täin suuria asioita, joilla on suora heijastus kuntalaisten saamiin palveluihin, oli kysymys
sitten kirjastoista tai peruskouluista tai hoitajien määrästä. Naapurimaakunnassakin esi-
merkiksi Ii ja Kalajoki kyllä tulevat saamaan tästä varsin muhkeat hyödyt.

Arvoisa puhemies! Viime viikolla huomasin, että Lappeenrannan teknillinen yliopisto
oli julkaissut tutkimuksen, jossa tuulisähkö on halvin tapa tuottaa sähköä. Itse tuulimylly
on kallis rakennelma, mutta se on kuitenkin varsin helppo pitää kunnossa. Ei ole mitään
epäilystä siitä, mihin suuntaan maailman energiamarkkinat ja maailman sähkömarkkinat
ovat menossa. Suomessa tuulivoiman osuus on erittäin pieni kansallisesti. Toivottavasti
tämä rohkaisisi lisärakentamiseen. Myös varsin antelias syöttötariffi aikanaan tehtiin sil-
loisen parhaan tiedon valossa, kun oletettiin, että sähkön hinta olisi korkeampi. Vastaavan-
laisia mekanismeja on ollut käytössä myös muualla Euroopassa, jossa ylisuurta tukea on
pystytty keräämään takaisin ja laittamaan se hyöty veronmaksajien palveluiden turvaami-
seen. Niinpä mielestäni on erittäin hieno asia, että tällainen hallituksen esitys nyt on tullut,
ja toivottavasti se etenee eduskunnassa. Kritiikkiä huomasin tuosta tulleen esimerkiksi
Energiateollisuudelta ja Elinkeinoelämän keskusliitolta sen suhteen, että verotuksellisesti
joudutaan nyt vaikeampaan asemaan, mutta minun mielestäni tämä kyllä ennen kaikkea tu-
kee kuntia uusiutuvan energian rakentamisessa.

16.15 Matti Semi vas: Arvoisa rouva puhemies! Pohdin tätä esitystä. Minusta tässä on hy-
viä puolia se, että kunnille on mahdollisuus tulla lisää verotuloja, mutta toisaalta sitten yh-
tiöitten käytäntö on ollut aina vähän semmoinen huono puoli, tuommoiset veronkorotuk-
set tahtovat siirtyä laskuun. Tässä kesällä jouduin selvittämään erään vanhuksen sähkölas-
kua, mitä se sisältää. Sen laskun suuruus oli 75 euroa. Siitä noin 7 euroa oli sähkönkulu-
tusta. Kaikki muut ovat taksoja, siirtotaksoja ja verotusta, mitkä sisältyvät siihen laskuun.
Siihen nähden jäin pohtimaan tätä tilannetta, mihinkä tässä ollaan ajautumassa. Kun tämä
nostaa näitä kuluja tälle yhtiölle, joka tekee hirmu hyviä voittoja näistä verohelpotuksista
johtuen, niin minä toivon hartaasti, että kun valiokunnassa mietitään tätä asiaa eteenpäin,
löydettäisiin semmoinen keino, etteivät nämä ainakaan kuluttajahintaa nosta enää. [Väli-
huutoja] — Niin. — Mutta kuitenkin, kun miettii tätä meidän sähkönhinnoittelurakennet-
ta, minä toivoisin, että jossakin vaiheessa otettaisiin sekin käsittelyyn, että kun tämmöinen
sähkön säästäminenhän on yksi meidän energiataloudessa tarvittavia toimenpiteitä, jotta
kulutus ei kasvaisi, niin tämä nykyinen järjestelmä ei suosi sitä energian säästämistä, kos-
ka sähkölaskun hinnassa se kulutus on niin pieni osa sitä laskua. Toivoisin, että tämmöis-
3



Pöytäkirjan asiakohta PTK 82/2017 vp
täkin vaihtoehtoa siellä mietittäisiin ja vietäisiin eteenpäin niillä pohjilla, jotta tämä menisi
eteenpäin.

Sinänsä tuulivoima, aivan oikein, on puhdasta energiaa. Se parantaa meidän ilmastostra-
tegiamme lähtökohtia erittäin hyvin, ja on siinä mielessä kannatettavaa, että käytettäisiin
enemmän tuulivoimaa ja rakennettaisiin tuulivoimaa, mutta nämä ylimääräiset verohelpo-
tukset voisivat joutaa pois.

16.17 Olli-Poika Parviainen vihr: Arvoisa puhemies! Hallitus esittää siis kiinteistövero-
lakiin muutosta, jolla tuulipuistot — tarkemmin sanottuna yhden liityntäpisteen kautta
verkkoon liitetyt tuulimyllyt, joiden yhteisteho on yli 10 megavolttiampeeria — tulisivat
voimalaitosten kiinteistöveron piiriin. [Olavi Ala-Nissilän välihuuto] Tämän kiinteistöve-
ron maksimi on 3,1 prosenttia, kun yleinen kiinteistövero on noin 1,8 prosenttia maksimis-
saan. 

Tuulivoimaloiden kiinteistöverokohteluun on viime vuosina kohdistettu kritiikkiä useis-
ta eri näkökulmista. Kunnille tuulivoimaloista kertyvän kiinteistöveron määrän kasvatta-
mista on pidetty perusteltuna myös siitä näkökulmasta, että näin voitaisiin kannustaa kun-
tia kaavoittamaan alueita tuulivoimarakentamiseen ja siten edistää tuulivoiman lisäraken-
tamista. Toisaalta tuulivoiman kustannusten kasvattaminen heikentää tuulivoiman kannat-
tavuutta ja saattaa hidastaa uuden tuotantokapasiteetin rakentamista sitä kautta. Syöttöta-
riffin piirissä oleville voimaloille veronkorotus ei varmaan olisi paha. Voitot ja myös mak-
settava yhteisövero tosin pienenisivät jonkin verran.

Tätä esitystä perustellaan myös eri energiantuotantomuotojen saattamisella yhdenver-
taiseen asemaan, samalle viivalle keskenään. Sehän on kaunis ajatus, mutta tämä esityshän
ei asiaa vielä suoriltaan ratkaisisi, nimittäin Suomessa tuetaan esimerkiksi fossiilista ener-
giaa varsin avokätisesti, joskin usein välillisesti. Jos tätä tavoitetta haluttaisiin siis tukea,
pitäisi saastuttavien energiamuotojen välilliset tuet käydä läpi. Eri energiamuotojen saatta-
minen samalle viivalle edellyttää siis paljon laajempia toimia, enkä itse aloittaisi suoril-
taan tuulivoimasta vaan niistä fossiilisista. Jos uusiutuvat saataisiin samalle viivalle näi-
den kanssa, olisi tilanne hyvin erilainen markkinoillakin.

On myös todennäköistä, että jos ja kun jatkossa siirrytään uusiutuvan energian tarjous-
kilpailumalliin, korotettu kiinteistövero vyörytettäisiin mahdollisesti tarjoushintoihin, jo-
ten sen, minkä kunta voittaa, voisi valtio joutua maksamaan. Samalla tuulivoiman kilpai-
lukyky verrattuna esimerkiksi CHP-laitoksissa tuotettavaan biosähköön heikkenisi. 

Hallituksen esityksestä ovat kriittisesti lausuneet muun muassa TEM, EK, Energiateol-
lisuus ja Tuulivoimayhdistys. Tämän esityksen kannattajia ovat muun muassa MTK, tuu-
livoimakunnat, Kuntaliitto ja Veronmaksajain Keskusliitto. Vastustajien perusteissa mai-
nitaan yllä mainittujen lisäksi se, että korotettu vero hidastaisi markkinaehtoisen tuulivoi-
man lisääntymistä ja vaarantaisi sitä kautta ilmastotavoitteita, muun muassa uusiutuvan
energian tavoitteitamme vuoteen 2030 mennessä. Lisäksi nostettu vero voisi kannustaa ra-
kentamaan epätarkoituksenmukaisen pieniä tuulipuistoja, jotta ne jäisivät alle 10 MVA:n
verorajan.

Vaikka hallituksen esityksellä on siis ymmärrettäviä ja hyviäkin perusteita, on silti han-
kalaa tukea sitä suoraan vielä tässä vaiheessa. Lopullisen kantamme muodostamme kuul-
tuamme asiantuntijoita valiokunnissa. Tärkeintä on, että edistämme kestävää energiapoli-
tiikkaa ja ilmastopolitiikkaa koko yhteiskunnassa. 
4



Pöytäkirjan asiakohta PTK 82/2017 vp
16.21 Olavi Ala-Nissilä kesk: Arvoisa rouva puhemies! Verojaostossa tämän esityksen
käsittely jo tänään ensi kuulemalla alkoikin. Siellä todella oli muun muassa Kuntaliitto asi-
antuntijana, oli myöskin TEM asiantuntijana, ja tulin siihen käsitykseen kyllä, että TEM ei
vastusta hallituksen esitystä. Voin lausua joitain kriittisiä havaintoja jossain vaiheessa.

Kuntaliitto, muun muassa siis, ja paikalliset kunnat kannattavat tämän kiinteistövero-
lain muuttamista siten, että vesivoimalaitoksen kiinteistöveroprosenttia sovelletaan sellai-
seen voimalakokonaisuuteen, joka liittyy sähköverkkoon yhteisen liittymäpisteen kautta
— puhutaan piuhamallista — ja tämän kokonaisuuden nimellisteho ylittää 10 megavolt-
tiampeeria. Voidaan sanoa, että tämän muutoksen myötä eri sähköntuotantomuotojen ve-
rokohtelu kiinteistöverotuksessa on neutraalimpaa ja voimalaitosten sijaintikunta saa, niin
kuin täällä on todettu, oikeudenmukaisemman kompensaation voimalaitoksen haittavaiku-
tuksista.

Käytännössä muutos siis koskisi lähinnä tuulivoimapuistoja, jotka jatkossa katsottaisiin
yhdeksi voimalaitoskokonaisuudeksi. Ja todella tämä kiinteistöverojen muutos kannustaa
kuntia edistämään tuulivoiman hyväksyttävyyttä paikallisesti ja mahdollistaa sijaintikun-
nalle vakaita kiinteistöverotuloja. Myöskin on huomattava, että tuulivoimalan alueelle tuo-
mien verojen määrä on alhainen verrattuna muihin voimalaitoksiin, kiinteistöverotus kun
ei koske rakennelman koneita ja kalustoa, jotka muodostavat merkittävän osan tuulivoi-
man rakentamiskustannuksista.

Tässä tämä määrittely liittymispisteen kautta on ehkä ainoa mahdollinen. Siinä mielessä
tämä lakiteknisesti, arvoisa puhemies, on toimiva, ja todella myöskin Veronmaksajain
Keskusliitto, maataloustuottajat ja eräät muut ovat esitystä kannattaneet, joskin se on saa-
nut kriittisiäkin huomioita osakseen.

16.23 Antti Kurvinen kesk: Rouva puhemies! Tämä käsittelyssä oleva hallituksen esitys
on mielestäni sellainen, joka vastaa hyvin tavallisten ihmisten ja suomalaisten oikeuden-
mukaisuuden tunnetta ja sopii siihen. Tässähän sinänsä, jos hallituksen esitystä lukee, hy-
vin teknisessä lakiesityksessä on kysymys käytännössä siitä, että niille kunnille, joissa on
energian tuotantoa, tällä kertaa tuulienergian, tuulivoiman, tuotantoa, näille tuottajakunnil-
le, joissa ne eri vaikutukset ilmenevät, tulee vähän enemmän tuloja. Tämä on sellainen
asia, mitä kunnissa, joihin on jo tullut paljon tuulivoimaloita tai on tulossa isoja tuulipuis-
toja, odotetaan sekä kuntalaisten taholta että sitten itse kunnankin taholta.

Arvoisa puhemies! Itse olen aina suhtautunut myönteisesti tuulivoimaan ja suhtaudun
edelleenkin siihen myönteisesti. Kuitenkaan mikään energiantuotantomuoto ei ole täysin
ongelmatonta. Näin ei koskaan ole, aina ilmenee erilaisia vaikutuksia ympäristölle ja myös
ihmisyhteisölle. Näin on myöskin tuulivoimassa, tiettyjä maisema- ja äänivaikutuksia siitä
seuraa. Viime vuosina tuulivoiman haitoista ja tuulivoiman uhista ihmisille ja myöskin ko-
ti- ja tuotantoeläimille on puhuttu entistä enemmän. Siksi mielestäni on erittäin tärkeää,
että ne alueet, missä tätä taakkaa ja näitä vaikutuksia tuulienergiasta tulee, saavat sitten
myös taloudellista hyötyä ja taloudellista kompensaatiota suoraan näissä kunnissa ja näillä
alueilla.

Arvoisa puhemies! Kuitenkin energiaa täytyy tuottaa, ja varmasti kaikki toivomme tääl-
lä eduskunnassa, että uusiutuvan energian tuotanto lisääntyy. Tilanne on vain se, että säh-
kö ei tule pelkästään töpselistä vaan jossakin se täytyy myöskin tehdä.
5



Pöytäkirjan asiakohta PTK 82/2017 vp
Haluan myös yhtyä edustaja Kulmunin ja edustaja Ala-Nissilän erittäin hyviin huomioi-
hin, ja toivottavasti tämäkin esitys käsitellään sille kuuluvalla työllä ja arvokkuudella va-
liokunnassa ja jaostossa.

16.25 Hanna Sarkkinen vas: Arvoisa puhemies! Todellakin Lappeenrannan teknillisen
yliopiston tuoreen tutkimuksen mukaan maatuulivoima on uusinvestoinneissa edullisin
energiantuotantomuoto ilman tukiakin. Tuulivoiman kustannus on 41,40 euroa megawat-
titunnilta. Seuraavaksi edullisin on uusi ydinvoima, jonka tuotantokustannus on 42,40—
55,40 euroa megawattitunnilta.

Vaikka tuulivoima onkin edullisin uusi tuotantomuoto, ei uusinvestointeja synny ilman
tukea sähkön matalan hinnan ja ennustamattoman poliittisen ympäristön vuoksi. Vanha,
nyt suljettava tuulivoimatuki on ollut yliantelias, eli sen päättäminen on perusteltua. Kui-
tenkin uusi, parempi ja kohtuullisempi tuki tarvitaan, jotta investointeja ylipäätään syntyy.
Ja uusinvestointeja päästöttömään energiaan on pakko tulla, jos haluamme saavuttaa pääs-
tövähennystavoitteet ja Pariisin ilmastosopimuksen tavoitteet ja pysäyttää ilmastonmuu-
toksen. Uutta tukea tarvitaan varsinkin sen takia, että päästökauppa ei tällä hetkellä toimi
eikä riittävästi ohjaa investointeja päästöttömiin lähteisiin ja fossiilisia polttoaineita myös
tuetaan Suomessa ja muualla Euroopassa runsaasti.

Arvoisa puhemies! Tämä esitys on laskettu nyt suljettavan tuen perusteella. On kuiten-
kin pidettävä huolta, ettei jatkossa nykyisen, ylikompensoivan tuen ulkopuolelle rakennet-
tavien uusien tuulivoimaloiden rakentaminen tyssää verorasitukseen tai tule kannattamat-
tomaksi, koska investointeja tarvitaan. Toisaalta tämä esitys voi lisätä tuulivoimatuotan-
toa, jos se lisää tuulivoiman paikallista hyväksyttävyyttä ja sitä kautta lisää tuulivoimain-
vestointeja. Toivon, että valiokuntakäsittelyssä pohditaan näitä molempia puolia — sekä
mahdollista investointien vähenemistä verojen seurauksena että mahdollista investointien
lisääntymistä verojen seurauksena — siitä näkökulmasta, että uusia päästöttömiä inves-
tointeja Suomeen tarvitaan, ja toisaalta siitä näkökulmasta, että kunnat ovat niitä valmiita
alueilleen ottamaan.

16.27 Petri Honkonen kesk: Arvoisa rouva puhemies! Tämä hallituksen esitys ansaitsee
kyllä kiitoksen. Mielestäni on erittäin hyvä asia, että tätä tuulivoimalaitosten kiinteistöve-
roa tällä tavalla laajennetaan — ei pelkästään sen takia, että sillä ikään kuin tuodaan hyö-
tyä niihin kuntiin ja niille alueille, missä se tuulivoima tiettyjä haittoja, maisema- ynnä
muuta haittoja, aiheuttaa. Sen vuoksi on tärkeätä, että tämä luodaan, mutta myöskin sen ta-
kia, että tuulivoimalaitosten rakentamisen halukkuutta ja halukkuutta kaavoittaa tuulivoi-
mapuistoja lisätään eri puolilla Suomea ja Suomen kunnissa.

Nyt sellaisissa maissa kuin vaikkapa Tanska, jossa on merkittävästi enemmän tuulivoi-
makapasiteettia kuin Suomessa, lähdettiin aikanaan laajentamaan tätä tuulivoiman tuotan-
toa julkisin toimenpitein. Siellä otettiin paremmin yhteisöt, kunnat, jopa kyläyhteisöt, mu-
kaan näiden voimalaitosten rakentamiseen ja jakamaan myöskin sitä taloudellista hyötyä,
mitä tästä energian tuottamisesta tulee. Mielestäni on tärkeää, että tällä tavalla puretaan nii-
tä esteitä, niitä asenne-esteitä ja muita esteitä, mitä kunnissa on näiden tuulivoima-aluei-
den rakentamiselle ja sopivien alueiden kaavoittamiselle.

Mutta totean vielä myöskin sen, että on ihan oikein, että niille alueille, missä energiaa
tietyillä muodoilla tuotetaan ja niitä tiettyjä haittoja niistä aiheutuu, myöskin jää osa siitä
6



Pöytäkirjan asiakohta PTK 82/2017 vp
taloudellisesta hyödystä ja hyvästä, mitä tämä kyseinen energiantuotanto liiketoimintana
tuottaa.

16.29 Leena Meri ps: Arvoisa puhemies ja salissa vielä olevat! Perussuomalaiset katso-
vat, että se, että nämä tuotantolaitokset saatetaan saman kiinteistöveron alaisuuteen, on
hyvä asia.

Tuossa keskustelussa keskustan edustaja Kurvinen, joka valitettavasti juuri poistui, otti
esille sen, että tästä tulee hyötyä ja kompensaatiota kunnille, mikä on totta, mutta tässä kes-
kustelussa unohtuu se, minkä kuitenkin jotkut nostivat esille: ympäristö ja infraäänivaiku-
tukset ihmisille. Se, että kunnat saavat kompensaatiota tuulivoimasta, ei tietysti korvaa nii-
tä ongelmia, joita joillekin ihmisille on aiheutunut terveysvaikutusten vuoksi. Itsekin ha-
luan lisätä uusiutuvia energiamuotoja, mutta kaikessa uudessa pitää aina muistaa se, että
meille voi tulla terveyshaittoja. Meillä on kuitenkin perustuslaissakin turvattu oikeus ter-
veelliseen ympäristöön. Perussuomalaiset ottivat tämän asian vakavasti, ja viime syksynä
itsekin henkilökohtaisesti tapasin tuulivoiman kanssa paljon tekemisissä olleita kansalai-
sia, muun muassa Merikarvialta, ja kun lähdin siihen tilanteeseen, niin ensin ajattelin, että
mistähän tässä nyt on oikein kysymys ja onko tämä tottakaan. Kuuntelin perheiden tarinoi-
ta lasten sairastumisista, oudoista oireista ja siitä, että he olivat joutuneet muuttamaan pois
kotoaan. Eräskin perhe Merikarvialta on tällä hetkellä sellaisessa tilanteessa, että heillä on
uusi talo tyhjillään, ja jos he palaavat sinne lastensa kanssa, tämän tuulivoimapuiston lä-
helle, niin koko perhe oireilee. On tietysti esitetty sitäkin, että kysymys on varmaan siitä,
että nämä henkilöt kuvittelevat erilaisia sairauksia. Minusta se on aika tökeröä ja oikeas-
taan törkeää mennä näin väittämään. Esimerkiksi heidän perheensä lapsi, joka oli vauva-
ikäinen silloin, oireili, ja voisin väittää, että vauvojen on varmaan hirveän vaikea teesken-
nellä oireita vanhempien käskystä.

Haluaisin vielä herättää keskustelua tässä salissa ja julkisuudessa siitä, että perussuoma-
laisten vaatimuksesta TEM teetti tutkimuksia näistä infraäänistä ja siellä oli tilanne se, että
todettiin, että suoranaisista terveyshaitoista ei ole toistaiseksi tieteellistä näyttöä, mutta li-
sätutkimusten tekemistä pitkäaikaisista terveysvaikutuksista perusteltiin, ja tietojeni mu-
kaan pitäisi olla tulossa vielä jonkinlainen lisäselvitys. Kun täällä ei nyt ole hallituksen
edustajia montaa, niin teiltä, edustaja Turunen, kysyisin, jos pystytte vastaamaan: onko
teillä tietoa, onko hallitus viemässä eteenpäin tätä selvitystä? Tämä on todellinen huoli, ja
me perussuomalaiset olemme ottaneet tämän vakavasti. Me olimme kesäkokouksessa Hy-
vinkäällä, kotikaupungissani, ja siellä keskustelimme tästä paljon, ja samoin puoluekoko-
uksessa meillä oli Tuulivoima-kansalaisyhdistyksestä ihmisiä, jotka kiittivät perussuoma-
laisia siitä, että heidät on otettu vakavasti. Siksi toivon, että muutkin puolueet ottavat tä-
män asian vakavasti. Tämä tuli julkisuuteen osittain myös siksi, että oli tutkittu eläimiä
muualla maailmassa, muun muassa lepakoita, ja siitähän sitten tietysti tämä lepakkoasia
nostettiin esille ja unohdettiin ne sairastuneet ja kärsivät ihmiset.Toivon eduskuntaryhmil-
tä kiinnostusta tähän asiaan.

Mutta tähän itse hallituksen esitykseen. Sinänsä on ihan hyvä, että kunnat saavat myös
kompensaatiota, mutta se ei kyllä auta niitten yksittäisten ihmisten tilanteeseen mitään,
koska tuulivoimapuistoja on paljon ja näiden vaikutusalueella on satojatuhansia ihmisiä.
Se on sama kuin minkä tahansa altistumisen kanssa, että kaikki eivät oireile eivätkä altistu,
mutta niillä, ketkä altistuvat, elämä on täydellinen katastrofi, koska omaisuus on ehkä siel-
lä talossa, asutaan vuokralla ja on pysyviä terveyshaittoja, tai sitten on niin, että ne haitat
7



Pöytäkirjan asiakohta PTK 82/2017 vp
kyllä poistuvat, jos poistut siltä vaikutusalueelta. Mutta jokainen ymmärtää, että jos se talo
on siellä, sitä ei esimerkiksi tuulivoimayhtiö lunasta — mitä sitten teet? — niin kyllä se on
hirveä tilanne. Kehotan teitä kaikkia tapaamaan näitä ihmisiä, se on vakava ongelma. —
Kiitos. [Hanna Halmeenpää pyytää vastauspuheenvuoroa]

Puhemies Maria Lohela: Tässä on niin vähän näitä puheenvuoroja listalla, että käydään
keskustelua nyt niiden kautta.

16.34 Kaj Turunen si: Arvoisa puhemies! Tulin tähän pönttöön kuitenkin. Voi olla, että 2
minuuttia ei ihan riitä, mutta en ehkä 5:täkään kyllä puhu.

Tässä nyt on käytetty monta kertaa sanaa "kompensaatio", mutta tässä pitää nyt muistaa,
että tässä hallituksen esityksessä ei ole kysymys mistään kompensaatiosta eli siitä, että
kunnat saisivat jotain kompensaatiota siitä, että tuulivoimaa rakennetaan kunnan alueelle,
ei ei. Ei ollut kysymys kompensaatiosta, vaan kysymys on kiinteistöverosta — ihan arki-
nen asia, kiinteistövero. Tässä hallituksen esityksessä nyt tuulivoimarakentaminen tulee
normaalin voimalaitoskiinteistöveron piiriin, joka on korkeampi kuin tämä yleinen kiin-
teistövero kunnissa. Kunnat itse päättävät kiinteistöveroprosentistaan, yleinen kiinteistö-
vero on maksimissaan se 1,8 prosenttia, ja voimalaitoksille kiinteistövero on 3,1 maksimis-
saan. Ja tämäkään ei tarkoita sitä, että kaikki tuulivoimamyllyt tulisivat tämän korkeam-
man eli voimalaitoskiinteistöveron piiriin, vaan ainoastaan siinä tapauksessa, jos tämmöi-
set yhteen kytketyt tuulivoimalat, joissa on yksi syöttöputki valtakunnan verkkoon, ylittä-
vät sen 10 megavolttiampeeria. Kun käytännössä tällä hetkellä tuulivoimamyllyt ovat ol-
leet tämän yleisen, alemman, prosentin piirissä, niin nyt nämä puistot, jotka ylittävät tämän
rajan, 10 megavolttiampeeria, ja joilla on se yksi syöttökaapeli valtakunnan verkkoon, tu-
levat tämän ylemmän kiinteistöveron piiriin. Minkäänlaisesta kompensaatiosta ei voi pu-
hua. Kompensaatio on aina korvaus jostain haitasta, ja tässä ei ole kysymys kompensaa-
tiosta. Tässä on kysymys — vielä kerran — yksinkertaisesti siitä, että tuulivoimalla tuote-
tut energiat ja niihin liittyvät kiinteistöt tulevat voimalaitoskiinteistöveron piiriin, missä
kaikki muulla tavalla tuotetut energiat ja niihin liittyvät kiinteistöt ovat olleet jo aikaisem-
min. Eli ei ole kysymys myöskään mistään rangaistusverosta, vaan tässä minun mielestäni
yksi tukimuoto poistetaan tuulivoimalta ja tuodaan tuulivoima tasavertaiseen asemaan
muitten tuotantomuotojen kanssa.

Sitten edustaja Parviainen sanoi tässä omassa puheenvuorossaan siitä, että tämä halli-
tuksen esitys voi johtaa pienempien puistojen rakentamiseen, missä tämä 10 megavolt-
tiampeeria ei ylity. Minun mielestäni se on erittäin hyvä juttu, jos tämä johtaa siihen, koska
tämmöiset massiiviset, isot tuulivoimapuistot ovat paljon merkityksellisemmin pilaamas-
sa maisemaa, tulee niitä äänihaittoja ja näinpäin pois. Eli jos pysytään tuon rajan alapuo-
lella, se käytännössä tarkoittaa sitä, että siellä on 3—5 myllyä, ja kun ne on keskitetty puis-
toksi, minun mielestäni sekin voi olla maisemahaitta.

Toisaalta Parviainen omassa puheenvuorossaan sanoi sitten, että mitä jos se, kun uusiu-
tuvan energian tukimuodot tulevat jatkossa tarjouskilpailun kautta, johtaa siihen, että sit-
ten tämä tuulivoimalle tuleva tavallaan lisärasite, joka tästä nyt muodostuu aikaisempaan
nähden, siirtyy tarjouskilpailussa hintoihin. Minun mielestäni sekin on hyvä juttu, ei se ai-
nakaan huono juttu ole siinä mielessä, että silloin tarjouskilpailussa eri uusiutuvan energi-
an tuotantomuodot ovat samalla viivalla, on tasa-arvoisempaa silloin olla tarjouskilpailus-
8



Pöytäkirjan asiakohta PTK 82/2017 vp
sa mukana, kun ei ole piilotukia siellä mukana. Eli eivät nämä ole huonoja juttuja ollen-
kaan, nämä ovat hyviä juttuja.

Sitten edustaja Semi sanoi tästä, että miten nämä kulut sitten mahdollisesti, että mitä jos
nämä siirtyvät kuluttajahintoihin. Tällaista vaaraa ei kuitenkaan ole. Tässä on kuitenkin
energiantuottaja, joka myy valtakunnan verkkoon, se menee sähkömarkkinoitten määrää-
millä hinnoilla, ja nehän luonnollisesti vaihtelevat. Tällä ei ole mitään sellaista merkitystä,
että nämä menisivät suoraan kuluttajahintoihin.

Ja sitten edustaja Meri kysyi tästä selvityksestä. Minulla ei ole tällä hetkellä nyt siihen
vastausta, en osaa sanoa muuta kuin sen osalta, ollaanko tästä tekemässä lisäselvitystä, sitä
tarkempaa selvitystä: jos hallitus on tämmöisen luvannut, niin silloinhan se kyllä tehdään.
Mutta minä olen itse henkilökohtaisesti sitä mieltä, että minä kannatan uusiutuvan energi-
an tuotantoa eri muodoissaan, myöskin tuulivoimaa, aurinkoenergiaa, mutta minä en pidä
siitä, että yhteiskunnan verovaroilla massiivisesti tuetaan jotain tiettyä energiamuotoa. Ja
sitten taas toisaalta en kiistä millään tavalla myöskään niitä ongelmia, mitkä liittyvät tuu-
livoimaan, ja minun mielestäni on tärkeää selvittää ne, nimenomaan ääneen liittyviä asioi-
ta. Meillähän on esimerkkejä, nyt viime päivien uutisista Kuubasta esimerkiksi, joissa
semmoisella äänellä on ilmeisesti tehty kokeita tai tämmöisiä, jotka ovat sairastuttaneet ih-
misiä ja joista ei ole mitään todisteita eikä muuta, mutta on oletusarvo siitä, että jollain täm-
möisellä matalataajuisella äänellä nämä on tehty — uusi sodankäyntimuoto. En siis pidä
yhtään mitenkään epärealistisena sitä, etteikö jostain tuulivoimatuotannosta, näistä siivis-
tä, voisi aiheutua jotain semmoista ultraääntä, mistä me emme nyt pysty suoraan todenta-
maan tai todistamaan, ettei sitä olisi olemassa, enkä väheksy millään tavalla näitten ihmis-
ten oireita. Ja pidänkin tärkeänä sitä, vaikka sitä nyt ei pystytä todistamaan, että lisäselvi-
tys tehtäisiin.

16.41 Katri Kulmuni kesk: Arvoisa rouva puhemies! Kaikesta energian- ja sähköntuo-
tannosta paikalliselle tasolle jää kuitenkin aina jonkinlainen haitta, oli se maisemallista tai
mitä tahansa. Meillä on pitkä historia vesivoimasta ja siitä, miten tärkeää on se, että vesi-
voimasta tulee kiinteistöveroa, voimalaitosveroa niille kunnille, joille se on aiheuttanut
varsin massiivisia muutoksia vaikkapa viereiseen vesistöön, kalakantoihin ja vaelluskaloi-
hin. Minusta on aivan kohtuullista, että myös tuulivoimasta tulee veroa: silloin on se mai-
semahaitta, meluhaitta, mikä tahansa, mutta myös paikallisilla ihmisillä täytyy olla se
"kompensaatiohyötynä" — minä käytän edelleenkin tätä sanaa — siitä, mitä sinne paikal-
lisesti jää, vaikka kysymyksessä ei tietenkään olekaan mikään kompensaatiojärjestelmä
vaan ihan normaali kiinteistöveropolitiikka.

Myös monet tuulivoimayhtiöt ovat suhtautuneet tähän kiinteistöveromuutokseen aivan
positiivisesti, kun olen heidän kanssaan keskustellut, koska myös he huomaavat sen, miten
tärkeää on tuulivoiman yleisen hyväksyttävyyden kannalta paikallisesti, että tällainen ve-
romuutos saataisiin aikaiseksi. Lisäksi haluan huomauttaa, että esimerkiksi Energiavirasto
näkee, että sähköntuottajille tällä on vain vähäisiä kuluja olemassa, joten he kannattavat
tätä veromuutosta. Ainoa, joka tätä vastustaa, on sitten suurpääoma. 

Vielä ehkä kollegoille siellä vihreissä haluaisin huomauttaa, että ainakin puolueen pu-
heenjohtajan suulla vielä viime kesänä ja syksyllä olitte tukemassa sitä, että tuulivoimasta
pitäisi jäädä kiinteistöveroon suurempi osuus sinne paikallisesti. Toivon, että mahdollises-
ti myös sitten valiokuntakäsittelyn jälkeen puolueen linja on edelleen samankaltainen kuin
edellisen puheenjohtajan aikana tässä asiassa. 
9



Pöytäkirjan asiakohta PTK 82/2017 vp
16.43 Sami Savio ps: Arvoisa puhemies! Käsittelyssä on siis hallituksen esitys, jossa eh-
dotetaan pienten vesi- ja tuulivoimaloiden asettamista pienvoimaloita koskevan kiinteistö-
verosäännöksen piiriin, jos niiden yhteisen liittymispisteen kautta sähköverkkoon kytket-
tyjen voimalaitosten yhteenlaskettu nimellisteho olisi yli 10 megavolttiampeeria. Käytän-
nössä tämän lakiesityksen myötä siis tulisivat tuulivoimapuistot voimalaitoksia koskevan
kiinteistöveron piiriin. Niiden kiinteistöveroprosentti olisi enimmillään 3,1, ja se on mer-
kittävästi yleistä kiinteistöveroprosenttia suurempi. Se toisi kunnille lisätuloja ja olisi oi-
keudenmukainen ratkaisu sähköenergian eri tuotantomuotojen välillä, ja tällä poistettai-
siin yksi verotuki.

Arvoisa puhemies! Tuulivoiman syöttötariffi on nykyään 83,50 euroa megawattituntia
kohti, mikä on erittäin antelias sähkön markkinahintaan verrattuna. Lappeenrannan teknil-
lisen yliopiston tekemä tutkimus, johon täälläkin on viitattu, osoitti, että tuulivoiman avul-
la tuotetun sähköenergian tuotantokustannukset ovat alentuneet varsin merkittävästi, hie-
man yli 40 euroon per megawattitunti. Tämänkin tuloksen perusteella olisi erittäin hyvä
päästä pikaisesti eroon veronmaksajille jo satoja miljoonia euroja maksaneesta tuulivoi-
man syöttötariffista ja antaa tuulivoiman kilpailla markkinaehtoisesti muiden energiatuo-
tantomuotojen kanssa.

Arvoisa puhemies! Edustaja Meren esiinnostama ja perussuomalaisten vaatima tuulivoi-
man terveyshaittoja koskeva riippumaton ja puolueeton lisäselvitys olisi myös erityisen
tarpeellinen. Nimittäin monet ihmiset tuulivoimatuotantoalueiden läheisyydessä ovat ker-
toneet kärsivänsä pahoista terveysongelmista, ja niiden voidaan perustellusti epäillä johtu-
van tuulivoimaloiden infraäänestä. Heidän huolensa onkin otettava vakavasti myös halli-
tuksen piirissä.

16.45 Hanna Halmeenpää vihr: Arvoisa puhemies! Toki nyt tässä keskustelemme kiin-
teistöverolain pykälämuutoksesta koskien tuulivoimaloita, mitä pidän erittäin runsaan tuu-
livoimarakentamisen maakunnan Pohjois-Pohjanmaan ja erittäin runsaan tuulivoimara-
kentamisen kunnankin edustajana tietysti erittäin tärkeänä.

Kun edustaja Meri otti esille tuulivoimapaikkakuntien alueella asuvien ihmisten subjek-
tiiviset kokemukset tuulivoimarakentamisesta ja niiden voimaloiden käytöstä ja pyysi täs-
sä ryhmiltä vakavaa suhtautumista asiaan, haluan siihen kommentoida, että suhtaudun ja
suhtaudumme vihreässä eduskuntaryhmässä aiheeseen vakavasti ja siinäkin mielessä
asianmukaisesti, että haluamme yleisenä ja tätäkin asiaa koskevana periaatteena pidettä-
vän päätöksenteon pohjaamista tieteelliseen ja tutkittuun tietoon, emmekä sillä tarkoita,
että mitätöidään ihmisten omia kokemuksia. Mutta emme myöskään halua sivuuttaa sitä
faktaa, että tässä hallituksen tilaamassa tuulivoiman terveyshaittojen tutkimuksessa Ter-
veyden ja hyvinvoinnin laitoksen mukaan meillä ei tällä hetkellä ole olemassa tieteellistä
näyttöä tällaisista terveyshaitoista, ja siksi jatkettakoon seurantaa, tarkempia selvityksiä.
En kyllä sanoisi, etteivätkö jo nyt tehdyt selvitykset olisi riippumattoman ja luotettavan tie-
teellisen tahon suorittamia. Mutta ennen kuin tehdään täällä tai muuallakaan ankkuroituja
johtopäätöksiä aiheesta, niin odotettakoon tutkittua ja tieteellistä tietoa.

16.47 Olli-Poika Parviainen vihr: Arvoisa rouva puhemies! Vihreät tosiaan suhtautuvat
tähän asiaan aivan avoimesti, ja me tosiaan teemme sitten lopullisen päätöksen ryhmänä
siinä kohtaa, kun valiokuntakäsittely on asiantuntijoiden johdolla käyty. Tosiaan esimer-
kiksi tuulivoimakunnillehan tämä uudistus on varsin tärkeä, mitä ei pidä lähteä kiistämään,
10



Pöytäkirjan asiakohta PTK 82/2017 vp
ja me kaikki varmasti allekirjoitamme sen tavoitteen, että me haluamme, että Suomeen sai-
si mahdollisimman ketterästi rakennettua uusiutuvia energiamuotoja siten, että ne olisivat
myös niiden kuntien etu, jonne niitä rakennetaan — tai ainakin uskoisin, että suurin osa
eduskunnasta ajattelee näin.

Edustaja Turunen kommentoi — vaikka hän jo poistuikin, niin vastaan silti — minun
kommentointiani pienemmistä tuulipuistoista, että johtaako tämä nyt siihen, että rakenne-
taan sitten pienempiä yksiköitä. Sekin voi olla tietyllä tavalla positiivinen puoli, se voi
mahdollistaa sen, että kunnat voivat ketterämmin sallia tuulivoiman rakentamisen. Mutta
sitten toisaalta se tarkoittaa myös sitä, että tuulivoimaa on useammassa paikassa, ja siinä on
sitten omat kysymyksensä. Kunhan tämä ei johtaisi epäterveeseen osaoptimointiin — se on
se, mitä minä tässä takaa haen.

Myöskin kun me puhumme välillisistä verotuista ja suoristakin verotuista ja niiden pur-
kamisesta ja siitä, että saatamme eri energiamuotoja samalle viivalle keskenään, niin minä
painotan siis sitä ja halusin korostaa puheenvuorossani sitä, että jos tällaista tarkastelua ha-
lutaan tehdä, niin sen pitää koskea myös fossiilista energiaa ja sen välillisiä tukia. On aivan
selvää, että energiamarkkinat toimivat paremmin silloin, kun kaikki ovat samalla viivalla,
ja uskon, että myös kestävä kehitys hyötyy siitä, jos saamme eri energiamuodot samalle
viivalle. Kuitenkin jos lähtökohdaksi otetaan se, että tuulivoimatukiin kajotaan ensin ja sit-
ten ei anneta lupausta siitä, mitä tehdään fossiilisille, niin tässä kohtaa saattaa syntyä epä-
suhtaa, joka ei johdakaan yhdenvertaisuuteen. Eli toivon, että uusiutuviin energiamuotoi-
hin myönteisesti suhtautuvat hallituspuolueiden edustajat pitävät tätä asiaa esillä.

16.49 Leena Meri ps: Arvoisa puhemies! Tosiaan tieteelliseen tutkimukseen tulee ja pi-
tää voida perustaa asioita, mutta meiltä puuttuu selkeästi pitkävaikutteisten terveysvaiku-
tusten selvittäminen infraäänestä. Ehkä kehotan myös erilaisia puolueita tutustumaan ja
haastattelemaan näitä ihmisiä. Niin kuin tuossa esimerkissäni yritin kertoa, välttämättä ei
ole mikään subjektiivinen kokemus se, että juuri kävelemään oppinut vauva kävelee tällä
tavalla. [Puhuja pitelee korviaan] Hän ei varmaankaan ole matkinut sitä mistään, ja se ei
ole varmaankaan mikään plasebovaikutus.

Haluan muistuttaa jokaista siitä, että joitakin vuosia sitten Suomessa oli aika tuntema-
ton sairaus tämä borrelioosi. Tunnen erään ihmisen, joka kärsi borrelioosin jälkioireista, ja
ensin häntä luultiin luulotautiseksi, kunnes tiede kehittyi ja huomattiin se, että oli aiheutu-
nut sellaisia hermostollisia vaurioita, jotka vaikuttivat hänen motoriikkaansa. Vaikka me
emme aina tunne kaikkia syntymekanismeja, niin silti me emme voi välttämättä ajatella,
että tämä on vain jonkinlainen kokemus, vaan me joudumme hakemaan tieteellistä tutki-
musta ja syy-yhteyksiä, ja monesti joudumme havaitsemaan, että kysymyksessä onkin
diagnoosi ja sairaus. Pidetään sen takia mielemme avoimina, koska nämä tarinat ovat to-
della vakuuttavia ja syvällisiä, ja toivon, että jokainen ottaa haastateltavaksi muutaman täl-
laisen ihmisen ja käy heidän kanssaan sitä perheen tilannetta läpi. Minäkin suhtauduin
skeptisesti ennen kuin minä tapasin näitä ihmisiä enemmän, myönnän sen. Mutta en suh-
taudu enää.

Keskustelu päättyi.

Asia lähetettiin valtiovarainvaliokuntaan.
11


