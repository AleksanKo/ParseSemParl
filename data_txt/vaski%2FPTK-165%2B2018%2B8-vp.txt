















































DEM15A5.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

8. Hallituksen esitys eduskunnalle laeiksi tuloverolain ja rajoitetusti verovelvollisen tulon 
verottamisesta annetun lain 3 §:n muuttamisesta

Hallituksen esitys HE 304/2018 vp
Valiokunnan mietintö VaVM 34/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 8. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.15 Timo Harakka sd: Arvoisa puhemies! Kannatamme esityksen hyväksymistä valio-
kunnan esittämien perustelujen mukaisesti. Mutta samalla on syytä — osittain äskeiseen-
kin keskusteluaiheeseen liittyen— todeta, että sijoitusrahastojen verotusta ei ole käsitelty
verolainsäädännössä kovinkaan paljon. Itse asiassa tässä on kyseessä periaatteellinen asia,
jossa verokohtelua täsmennetään ensi kertaa. Ulkomaisten sijoitusrahastojen verokohte-
lusta ei ole säädetty aiemmin tuloverolaissa tai lähdeverolaissa lainkaan. Siksi on tärkeää
käsitellä sitä, millä tavalla ulkomaalaiset sijoitusrahastot vaikuttavat Suomen veropoh-
jaan, samoin ulkomaiset eläkesijoittajat. Nimittäin hehän omistavat Helsingin pörssistä-
kin, sen osakkeista, yli puolet.

Eri sijoitusmuotojen verokohtelua tarkastellut valtiovarainministeriön työryhmä totesi
viime vuonna loppuraportissaan, että ”osinkotulon lähdeveropohja on kokonaisuudessaan
kaventunut merkittävästi viime vuosina ja Suomen verotusoikeus myös Suomesta saatui-
hin kiinteistötuloihin on kaventunut”. Näin ollen olisi syytä pohtia esitystä, jonka sosiaali-
demokraatit ovat tehneet jo hyvän aikaa sitten vero-ohjelmassa, jonka julkaisimme jo vii-
me keväänä ja johon ei ole esimerkiksi hallituspuolueiden osalta vielä saatu vastausta. Eli
odotamme mielenkiinnolla, milloin kokoomus julkaisee oman vero-ohjelmansa. Tapah-
tuuko se ennen huhtikuun 14. päivää?

Esitämme, että hallituksen tulisi tässä yhteydessä valmistella esitys, jolla tiivistettäisiin
veropohjaa ottamalla käyttöön ulkomaisten rahastojen Suomesta saamille osingoille ja
kiinteistötuloille kohtuullinen lähdevero. Se olisi perusteltua ulottaa rahastojen ohella
myös muihin osinkoveroista vapautettuihin yhteisöihin — tasapuolisuuden vuoksi myös
kotimaisiin. Edeltävän lisäksi tulisi varmistaa, että Suomi perii lähdeveroa koroista ja
muista Suomessa vähennyskelpoisista pääomatuloista, kun ne maksetaan maahan, jossa tu-
lonsaajaa verotetaan vain kevyesti eikä Suomella ole kyseisen maan kanssa verosopimusta.

Siksi ehdotamme, että hyväksytään kolme lausumaa, jotka kuuluvat näin:
 Tarkistettu
4.0



Pöytäkirjan asiakohta PTK 165/2018 vp
1. ”Eduskunta edellyttää, että hallitus valmistelee esityksen, jolla tiivistetään veropoh-
jaa ottamalla käyttöön ulkomaisten rahastojen ja muiden osinkoveroista vapautettujen yh-
teisöjen saamille osingoille kohtuullinen lähdevero.”

2. ”Eduskunta edellyttää, että hallitus valmistelee esityksen, jolla tiivistetään veropoh-
jaa ottamalla käyttöön ulkomaisten rahastojen ja muiden osinkoveroista vapautettujen yh-
teisöjen Suomesta saamille vuokratuloille ja kiinteistöjen myyntivoitolle kohtuullinen läh-
devero.”

3. ”Eduskunta edellyttää, että hallitus valmistelee esityksen, jolla tiivistetään veropoh-
jaa ottamalla käyttöön verokeitaisiin sijoittautuneille rahastoille maksetuille koroille ja
muille vähennyskelpoisille pääomatuloille lähdevero.”

17.18 Pia Viitanen sd: Arvoisa rouva puhemies! Kannatan edustaja Harakan edellä esit-
tämiä hyviä ponsia. Mielestäni ne on syytä tähän liittää ja ottaa myös hyvin tosissaan, kos-
ka me olemme täällä nyt käyneet useassa yhteydessä, viimeksi edellisen pykälän yhteydes-
sä, keskustelua siitä, mistä tulevaisuudessa voimme saada lisää verotuloja. Silloin jos kos-
kaan kannattaisi ehdottomasti harkita juuri tämän kaltaisia veropohjan laajennuksia, jotta
voisimme myös esimerkiksi ulkomaiset suursijoitukset pistää sillä tavalla verolle, että tu-
lisi kohtuullinen 5 prosentin lähdevero. Ja kuten tässä todettiin, laskelmien mukaan tällä
voitaisiin esimerkiksi saada jo nelisensataa miljoonaa, mikä on tietenkin iso raha tässä ti-
lanteessa, kun meillä ei sitä rahaa aivan liikaakaan täällä ole ja haasteita on paljon, kuten
se, että voimme pitää hyvää huolta vanhuksistamme ja että emme joutuisi tekemään jatku-
vasti leikkauksia pienituloisten ihmisten etuuksiin, mitä tämä hallitus on tehnyt. Ja siksipä
olen oikeastaan aika ylpeä siitä, että SDP on ensimmäinen — tähän mennessä tosin ainoa
— puolue, joka on tätä lähdeveroa esittänyt. Mutta uskoisin, että kun siihen hieman tutus-
tutaan, niin moni sitä saattaisi kannattaakin, ja siksi toivon, että tutustutte tähän ajatukseen.

Kannatan siis lämpimästi näillä sanoilla edustaja Harakan tekemiä lausumaehdotuksia.

17.20 Timo Harakka sd: Arvoisa puhemies! Vielä vain lyhyeksi täydennykseksi äsken
sanottuun: On tärkeä muistaa kaksi verotuksen pääperiaatetta, joista ensimmäistä kosketel-
tiin juuri äskeisessä keskustelunaiheessa. Eli tiiviit pohjat, matalat kannat. Se on esimer-
kiksi osinkoverotusta vuonna 2010 pohjustaneen Hetemäen työryhmän tärkein viesti, joka
kestää aikaa. Tiiviit pohjat, matalat kannat.

Mutta yhtä tärkeätä on se, että kun on kiistatonta, että verotus vaikuttaa haitallisesti ta-
loudelliseen toimintaan, niin silloin periaatteena täytyy olla se, että verotuloa kerätään siel-
tä, missä se vähiten haittaa taloudellista toimintaa, ja sitten sijoitetaan sinne, missä siitä on
eniten hyötyä kasvulle ja työllisyydelle. Tämä toinen tärkeä periaate, ikävä kyllä, ei ole
luonnehtinut tämän hallituksen veropolitiikkaa, vaan veronkevennyksiä on tehty summit-
taisesti omille eturyhmille piittaamatta siitä, että hallituksen omissa esityksissäkään ei ole
kerrottu, että niillä olisi mitään positiivista vaikutusta työllisyyteen tai kasvuun. Ja nimen-
omaan silloin, kun mietitään, mistä tulisi tulevaisuudessa saada verotuloja haittaamatta ai-
toa liiketoimintaa, aggressiivisen verosuunnittelun estäminen on se paras tapa hankkia nii-
tä lisätuloja. Ja siinä tapauksessa, että voisimme verottaa edes maltillisesti, kuten Aalto-
yliopiston apulaisprofessori Tomi Viitala on esittänyt, 5 prosentin lähdeverolla tällä het-
kellä nollaverotettuja osinkoja, olisi todellakin saatavissa tämän ennätyksellisen osinko-
vuoden tietojen perusteella laskettuna peräti 400 miljoonaa euroa suomalaisen hyvinvoin-
tivaltion kustannuksiin, julkisten palveluiden kattamiseen. Silloin voimme olla varmoja
2



Pöytäkirjan asiakohta PTK 165/2018 vp
siitä, että emme tule haitanneeksi liiketoimintaa vaan itse asiassa edistäneeksi tervettä kil-
pailua, koska tosiasiahan on se, mitä olen yrittänyt suomalaiselle elinkeinoelämälle enin-
tään keskinkertaisella menestyksellä todistaa, että aggressiiviseen verosuunnitteluun kyke-
nevät määritelmällisesti vain monikansalliset konsernit. Siihen eivät pysty suomalaiset ko-
timarkkinayritykset, varsinkaan pienet ja keskisuuret yritykset. Eli joka kerta, kun saamme
tiivistettyä veropohjaa verosuunnittelun osalta, paitsi että oikeudenmukaisuus toteutuu,
myöskin kilpailua tullaan edistäneeksi ja nimenomaan suomalaisten yritysten asemaa.

17.23 Touko Aalto vihr: Arvoisa rouva puhemies! Edustaja Harakka piti niin hyvän pu-
heenvuoron, että pitää hieman jatkaa, kun useissa eri veroseminaareissa olemme yhdessä
olleet asiasta keskustelemassa. Palaan ehkä vielä niihin hyvän verojärjestelmän periaattei-
siin. Verojärjestelmässä tärkein tehtävä, totta kai, on se fiskaalinen tavoite: kerätä varoja
valtion kassaan. Toinen tavoite on se neutraalisuus, että kilpailuneutraliteetti toimii ja kaik-
kia kohdellaan samalla tapaa.

Kun katsoo näitä eri veroesityksiä, mitä tämän vaalikauden aikana on tehty, niitä on hy-
vin vaikea perustella oikeastaan kummankaan hyvän verojärjestelmän perusperiaatteen
mukaisesti, ja lisäksi ne eivät toteuta sitä suuntaa, minkä edustaja Harakka toi esiin. Eli pi-
täisi päästä kohti tiivistä veropohjaa, jossa on mahdollisimman matalat verokannat. Vero-
tuksen painopiste pitäisi pystyä siirtämään kulutukseen ja haittoihin, pois työn tekemisestä
ja yrittämisestä. Mutta käytännössä ongelmaksi muodostuu se, että jos rakenteellista alijää-
mää lisätään tavoilla, jotka eivät lisää työllisyyttä eivätkä kestävää talouskasvua vaan käy-
tännössä vain ja ainoastaan siirtävät omaisuutta paikasta A paikkaan B, niin se ei millään
tapaa noudata hyvän verojärjestelmän tarkoitusta. Pikemminkin se johtaa siihen tilantee-
seen, minkä edustaja Viitanen toi aikaisemmin mainiosti esiin, eli tilanteeseen, jossa val-
tion tulot, verotuotto vähenee, ollaan tilanteessa, jossa joudutaan pohtimaan, mistä seuraa-
vaksi leikataan, miten ne hyvinvointiyhteiskunnan kaikkein keskeisimmät tavoitteet voi-
daan rahoittaa.

Keskustelu päättyi ja asian käsittely keskeytettiin.
3


