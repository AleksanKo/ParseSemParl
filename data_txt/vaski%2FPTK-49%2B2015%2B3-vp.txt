















































DEM4F53.tmpSave.xml


Pöytäkirjan asiakohta PTK 49/2015 vp
Pöytäkirjan asiakohta 

PTK 49/2015 vp

Täysistunto

Tiistai 13.10.2015 klo 14.00—17.26

3. Hallituksen esitys eduskunnalle vuoden 2016 tuloveroasteikkolaiksi sekä laeiksi eräiden 
muiden lakien muuttamisesta

Hallituksen esitys HE 31/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään valtiovarainvaliokuntaan. Asia pantiin
pöydälle 6.10.2015 pidetyssä täysistunnossa. Tämän asian yhteydessä sallitaan keskustelu
myös päiväjärjestyksen 4.—8. asiasta.

Keskustelun aloittaa ministeri Stubb. Olkaa hyvä.

Keskustelu

14.56 Valtiovarainministeri Alexander Stubb: Arvoisa rouva puhemies! Käsittelyssä
tänään on tulevan vuoden talousarvioon liittyviä verolakeja, ja lienee paikallaan sanoa
muutama sana hallituksen veropoliittisesta linjasta ylipäätään. Sen tärkeimpiä kulmakiviä
ovat hallitusohjelman kirjaukset siitä, että kenenkään työn verotus ei tällä hallituskaudella
kiristy ja maailman korkeimpiin kuuluva kokonaisveroasteemme ei nouse. Lisäksi pyrin
valtiovarainministerinä pitämään huolta siitä, että hallituksen harjoittama talous- ja vero-
politiikka on johdonmukaista ja ennustettavaa sekä perustuu mahdollisimman pitkälle tut-
kittuun tietoon. Kaikilla näillä linjauksilla on sama tärkeä päämäärä eli kannustaa suoma-
laisia työhön ja taloudelliseen toimeliaisuuteen, jotta hyvinvointimme rahoituspohja voi-
taisiin turvata myös tuleville sukupolville.

Haasteenamme on saada talouskasvu käynnistymään ja työllisyys kasvuun samalla, kun
pyrimme julkisen talouden tasapainoon ja velkaantumisen taittamiseen. Yhtälö on vaikea.
Julkisen talouden tasapaino vaatii myös verotuksessa kiristäviä toimenpiteitä, jotka huo-
nosti valittuina heikentävät talouskasvua ja työllisyyttä. Siksi veropolitiikan valintoja on
mietittävä hyvin huolellisesti siten, että yrittäjyyden ja työnteon ja sitä kautta orastavan
kasvun edellytyksiä ei verotuksen valinnoilla heikennetä.

Meille suomalaisille tärkeät palvelut, eli päiväkodit, terveyskeskukset, vanhainkodit,
peruskoulut sekä hyvinvointiyhteiskunnan tulonsiirrot, rahoitetaan työllä. Mitä enemmän
Suomeen syntyy yrityksiä, jotka työllistävät ja maksavat veroja, sitä paremmin Suomi voi.
Siksi tämä hallitus haluaa panostaa työhön ja yrittäjyyteen. Kaikki päätöksemme tähtäävät
siihen, että Suomeen syntyisi hallituskauden aikana 110 000 uutta työpaikkaa. Myös halli-
tuksen veropolitiikassa näkyy työtä arvostava ja työntekoon kannustava linja. Otan tästä
kolme esimerkkiä.

Ensimmäinen. Heti ensi vuoden alusta kevennämme pieni- ja keskituloisten suomalais-
ten työn verotusta 450 miljoonalla eurolla työtulovähennystä korottamalla. Tarkoitus on
 Tarkistettu
4.0



Pöytäkirjan asiakohta PTK 49/2015 vp
erityisesti vähentää työn vastaanottamiseen liittyviä kannustinloukkuja sekä tehdä pieni-
palkkaisenkin työn tekemisestä nykyistä kannattavampaa. Työvoiman aktiivisuuden li-
sääntyminen kasvattaa myös kotimaista kulutusta ja lisää sitäkin kautta vauhtia talouteen.

Toinen esimerkki. Hallitus tekee myös ansiotason indeksitarkastuksen työn verotuk-
seen kaikilla tulotasoilla. (Eero Heinäluoma: Se on huomattu!) Tämä tarkoittaa sitä, että
vaikka ansiotaso nousee, kenenkään työn verotus ei kiristy. Vuonna 2016 veroperusteisiin
tehdään ansiotasoindeksiä vastaava 1,2 prosentin tarkistus, jonka arvioidaan keventävän
työn verotusta noin 170 miljoonaa euroa.

Kolmas esimerkki. Työn verotus kiristyy hallituksen toimin vain kaikkein suurimpien
ansiotulojen osalta, kun solidaarisuusveron alarajaa lasketaan koskemaan myös toiseksi
ylintä tuloluokkaa, noin 72 000 euron vuosituloja. Solidaarisuusveron laajeneminen kos-
kee vuosia 2016 ja 2017 ja on siis määräaikainen. Myös pääomatulojen korkeinta veropro-
senttia korotetaan 33:sta 34 prosenttiin. Kyseessä olevat toimenpiteet varmistavat, että jo-
kainen meistä osallistuu talouden kuntoon saattamiseen. Leikkaukset ja kiristykset koske-
vat jokaista suomalaista.

Arvoisa puhemies! Kaiken kaikkiaan työn verotuksen osalta hallituksen verolinja on
ensi vuonna lähes 600 miljoonaa euroa keventävä. Tämä on arvovalintamme. Haluamme
tehdä työnteosta ja työllistämisestä nykyistä kannattavampaa. Tuloveroasteikkolakiin si-
sältyy työn verotuksen muutosten lisäksi myös muita yksityiskohtia, kuten asuntolainan
korkovähennysoikeuden rajaaminen sekä luovutustappion muuttaminen vähennyskelpoi-
seksi kaikista pääomatuloista.

Lisäksi laki sisältää muutoksen lahjoitusvähennyksestä korkeakouluille. Ensi vuoden alus-
ta jokainen suomalainen voi lahjoittaa vaikkapa omalle opinahjolleen vähintään 850 euroa
tai enintään 500 000 euroa siten, että lahjoituksen voi vähentää ansiotuloverotuksestaan.
Kannustan kaikkia kynnelle kykeneviä suomalaisia tarttumaan tähän mahdollisuuteen. Ky-
seessä on yksi parhaista tavoista sijoittaa tulevaisuuteen.

Arvoisa rouva puhemies! Hallitus jatkaa verotuksen painopisteen siirtämistä pois työn ja
yrittäjyyden veroista kohti kulutus- ja haittaveroja. Tänään käsillä olevat verolait energia-
verotuksen, auto- ja ajoneuvoveron, tupakkaverolain sekä jäteverolain muuttamisesta si-
sältävät pääasiassa verojen korotuksia. Haittaverojen korotuksella hallitus pyrkii fiskaali-
sen, verotuottoja lisäävän vaikutuksen ohella kannustamaan ympäristöystävällisempiin ja
terveyden kannalta järkeviin valintoihin.

Energiaverotuksen osalta 75 miljoonan euron nettoveron kirityksellä taistellaan lämmi-
tyksen ja työkoneiden polttoaineiden hiilidioksidipitoisuutta vastaan. Korotukset koskevat
kivihiiltä, maakaasua sekä kevyttä ja raskasta polttoöljyä. Suurin veronkorotus koskee ki-
vihiiltä, koska sen hiilidioksidipitoisuus on korkein, ja siten maakaasun ja turpeen kilpai-
lukyky suhteessa kivihiileen paranee hieman. Energiaintensiivinen vientiteollisuutemme
saa osan kiristyksestä takaisin palautuksena, jotta teollisuuden toimintaedellytyksiä ei lii-
aksi heikennetä.

Tupakkaveron osalta hallitusohjelmassa on sovittu 270 miljoonan euron korotuksesta
hallituskauden aikana. Korotukset tehdään asteittain siten, että nyt toteutetaan korotukset
vuosien 2016 ja 2017 osalta ja ensi vuonna tupakkaveroa kiristetään 67,5 miljoonaa euroa.
Korotukset tehdään vaiheittain käyttäytymismuutosten, kuten salakuljetusriskin, kasvun
minimoimiseksi.
2



Pöytäkirjan asiakohta PTK 49/2015 vp
Jäteveron korotuksella tavoitellaan 5 miljoonan euron lisäverotuottoa valtiolle. Korotus
toteutetaan nostamalla kaatopaikalle toimitettavan jätetonnin veroa 55 eurosta 70 euroon,
ja tavoitteena on, että verolla olisi myös voimakas ohjaava vaikutus kaatopaikkajätteen vä-
hentymiseen ja jätteen ohjautumiseen entistä suuremmalta osin hyötykäyttöön.

Autoveron alennus ja ajoneuvoveron korotus kulkevat käsi kädessä. Hallitus tavoittelee
autokantamme uudistumista ympäristöystävällisempään ja turvallisempaan suuntaan alen-
tamalla uuden auton hankinnan yhteydessä maksettavaa autoveroa pienipäästöisten auto-
jen osalta. Samalla rekistereissä ja liikennekäytössä olevien autojen ajoneuvoveroa koro-
tetaan auton hiilidioksidipäästön perusteella.

Arvoisa rouva puhemies! Käsittelyssä tänään on myös laki verotuksen oikaisemisesta
oma-aloitteisesti annettujen tietojen perusteella, josta lienee paikallaan sanoa vielä muuta-
ma sana.

Laki niin sanotusta tehokkaasta katumisesta on herättänyt paljon tunteita puolesta ja
vastaan. Kyseessä on ensi vuonna toteutettava määräaikainen kokeilu, jonka tavoitteena on
saada tähän asti verotettavia tuloja maailmalla rikollisesti piilotelleita suomalaisia luovut-
tamaan verotietonsa oma-aloitteisesti suomalaisille viranomaisille. Samalla myös tulevien
vuosien verotuotot siirtyisivät verotettavaksi Suomeen. Tehokasta katumista koskevan
sääntelyn taustalla on taistelu harmaan talouden, veropaon ja veronkierron torjumiseksi.

Tehokkaan katumisen sääntelyä on käytetty eri puolilla maailmaa erityisesti veropara-
tiisimaiden kautta tehtyjen järjestelyiden aiheuttamien verotappioiden torjumiseen. Useas-
sa valtiossa on ollut käytössä tehokkaan katumisen ohjelma, joka on koskenut tiettyjä tulo-
ja varallisuustietoja, kuten ulkomaille sijoitettuja varoja. Tehokkaan katumisen ohjelmat
ovat tuottaneet osin suuriakin verotuottoja valtiolle. Esimerkiksi naapurissamme Ruotsis-
sa tehokas katuminen on tuonut vuosien 2010—2014 aikana noin 200 miljoonan euron
lisäverotulot.

Mitä tehokas katuminen faktisesti sitten tarkoittaa? Kokeilulaki mahdollistaa ensi vuon-
na sen, että verottamatta jääneet tulot voi ilmoittaa Verohallinnolle ilman rikosoikeudelli-
sia seuraamuksia. Katujille määrättäisiin rangaistuksena verojen korotukset sekä verojen
viivästymisseuraamukset. Kokeilun arvioidaan tuovan Suomelle ensi vuonna noin 10 mil-
joonan euron lisäverotulot.

Vuoden 2017 alusta voimaan astuva kansainvälinen sopimus automaattisesta verotieto-
jen vaihdosta, jossa Suomikin on mukana, lisää entisestään verorikollisten kiinnijäämisen
riskiä. Vaikka automaattinen tietojenvaihto on tehokasta, mikään keino ei koskaan ole au-
koton. Näin ollen osa ulkomailla olevista varoista ja saaduista tuloista saattaisi jäädä ta-
voittamatta. Kiinnijäämisriskin kasvaessa tehokkaan katumisen sääntely kannustaa kuiten-
kin ilmoittamaan tulot Suomeen sen sijaan, että ryhdyttäisiin uusiin, monimutkaisempiin
järjestelyihin varojen piilottamiseksi.

Arvoisa puhemies! Tässä tiiviisti esiteltynä tänään käsittelyssä olevat vuoden 2016 ta-
lousarvioesitykseen liittyvät verolait.

Puhemies Maria Lohela: Käynnistetään sitten seuraavaksi debatti. Pyydän siihen osallis-
tuvia ilmoittautumaan.

15.07 Pia Viitanen sd (vastauspuheenvuoro): Arvoisa rouva puhemies! Tässä minuutissa
haluan sanoa teille, arvoisa valtiovarainministeri Stubb, että teidän esityksessänne on paha
valuvika, ja se koskee (Eero Heinäluoma: Vain yksi?) — pahoja valuvikoja, mutta tämä
3



Pöytäkirjan asiakohta PTK 49/2015 vp
yksi on erityisen paha — palkansaajien ja eläkkeensaajien verotuksen yhdenmukaisuutta,
josta kaikki ovat olleet sitä mieltä, että on väärin, jos eläkkeensaaja maksaa enemmän ve-
roa kuin palkansaaja. Esimerkiksi pitkän työn tuloksena nämä asiat korjattiin, ja nyt halli-
tus on repimässä tämän kyseisen veroedun uudestaan auki. Se tarkoittaa, arvoisa ministeri
Stubb, että kaiken kaikkiaan keskimääräistä eläkettä, 1 600 euroa, tienaava menettää noin
200 euroa suhteessa saman verran tienaavaan palkansaajaan. Tämä on oikeudenmukai-
suuskysymys, tämä ei ole reilua, ja tämä on kaiken kaikkiaan väärin. Te vielä itse ennen
vaaleja sanoitte muun muassa Helsingin Sanomissa 10.4., että lupaamanne ansiotuloveron
kevennykset koskisivat myös eläkkeensaajia, ja sanoitte, että tällä tavalla me pidämme
huolen siitä, että eläkeläisiä ei veroteta enemmän kuin palkansaajia ja eläkeläiset eivät tun-
ne heitä kohdeltavan epäreilusti. Miten tämä esitys on nyt tämän valossa mahdollinen?

15.08 Paavo Arhinmäki vas (vastauspuheenvuoro): Arvoisa puhemies! Valtiovarainmi-
nisteri Stubb, te sanoitte, että tällä niin sanotun solidaarisuusveron alarajan laskemisella,
joka sinänsä on hyvä asia, huolehditaan siitä, että kaikki osallistuvat näihin talkoisiin. Itse
asiassa niillä, joilla on kaikkein suurimmat tulot, jotka ovat olleet solidaarisuusveron pii-
rissä, ei verorasitus kasva. Teidän olisi pitänyt tehdä aktiivinen päätös lopettaa solidaari-
suusvero, ei sen jatkamisesta, se oli jo kehyksissä. Kysymys kuuluukin: miksi ette ottaneet
toista solidaarisuusveroluokkaa oikein isoihin tuloihin, jolloin todella nämäkin olisivat
osallistuneet?

Toinen kysymys liittyy autoverotukseen. Onko mitään tolkkua siinä, että samaan ai-
kaan, kun leikataan pienituloisilta, eläkeläisiltä, työttömiltä, opiskelijoilta — ja nyt te olet-
te leikkaamassa pienituloisten palkkoja — te annatte 200 miljoonan euron kädenojennuk-
sen niille, joilla on varaa ostaa uusia autoja? Ei tästä kyllä tasapuolisuutta saa.

15.09 Timo Kalli kesk (vastauspuheenvuoro): Arvoisa rouva puhemies! Varsin haasteel-
linen tehtävä turvata hyvinvointiyhteiskunnan tulopohja tilanteessa, jossa työhön pitäisi
kannustaa ja verotus pitäisi pitää kohtuullisena. Minusta on oikein tämänkaltaisessa tilan-
teessa, että luodaan työtulovähennys, jossa työtä tekemällä ihmistä innostetaan maksa-
maan veroja ja saamaan siitä jonkinlainen kohtuullisuus. Ja se tuottaa tietenkin ongelmia.
Me olemme tilanteessa, jossa korjausvara on erittäin pieni: suuntaamalla sinne tai suuntaa-
malla tänne ei kovin paljoa veropohjaan saada lisää tuloja. Minusta tässä tilanteessa on eh-
dottoman tärkeää, että kannustetaan työn tekemistä ja niille ihmisille suodaan työtulovä-
hennys. Tämä on ehdottomasti oikein tässä tilanteessa.

15.10 Antti Lindtman sd (vastauspuheenvuoro): Arvoisa puhemies! Kyllä näyttää siltä,
että maamme eläkkeensaajat ovat nyt hämmentyneitä. Se oli kyllä ennen vaaleja tiedossa,
niin kuin äsken kuultiin tässä myös edustaja Kallin osalta, että keskusta viime vaaleissa
ajoi kireämpää verotusta eläkkeensaajille suhteessa palkansaajiin. Jos meidän yhteinen ta-
voitteemme on yrittää näinä vaikeina aikoina tukea ostovoimaa, niin ostovoimaa on, arvoi-
sa keskusta, se eläkkeensaajankin ostovoima.

Eniten ehkä on mietityttänyt se, että täällä salissa on tietysti paljon keskitytty näihin pe-
russuomalaisten takinkäännöksiin — oli sitten kyse Kreikasta tai oli sitten kyse siitä, että
työmies on palkkansa ansainnut ja nyt pakkoleikataan palkkaa — mutta vähemmälle huo-
miolle on jäänyt todella se, että valtiovarainministeri Stubb totesi todella ennen vaaleja:
"Pitää katsoa, mistä verotulot tulevat, ovatko ne reiluja. Meidän perusfilosofiamme on se,
4



Pöytäkirjan asiakohta PTK 49/2015 vp
että eläkkeitä ei voida verottaa kovempaa kuin työtä eli eläkevero ja työvero samalle vii-
valle." Nyt te reväytätte jälleen tämän eron. Miksi tämä perusfilosofia on teillä muuttunut,
arvoisa valtiovarainministeri?

15.11 Sari Essayah kd (vastauspuheenvuoro):  Arvoisa rouva puhemies! Minuutissa ei
pysty kovin syvällisesti käymään läpi näitä erilaisia verolakikohtia, mutta ottaisin oikeas-
taan kantaa vain nyt yhteen asiaan. Kun me mietimme, millä tavalla hyvinvointiyhteiskun-
nan veropohja saadaan pitämään, niin harmaan talouden torjunta on yksi niitä keskeisim-
piä asioita. (Eero Heinäluoma: Kyllä!)

Tässä paketissahan on mukana kylläkin tämä tehokas katuminen, mutta kuitenkin sa-
manaikaisesti hallitus leikkaa sieltä Verohallinnon määrärahoista. Jos ajatellaan sitä, niin
kuin sanoitte, että vuonna 2017 tämä automaattinen tietojenvaihto tulee voimaan, niin kui-
tenkin juuri näihin tarvittaisiin ehdottomasti asiantuntijatoimijoita ja tarvittaisiin lisää re-
sursseja. On aivan selvää, että tämänkaltaisten, voisi sanoa, kansainvälisen verotuksen
huippuasiantuntijoiden palkkaamiseen tarvitaan myöskin lisää rahaa. Olisinkin kysynyt
ministeriltä, millä tavalla on varauduttu sitten tähän automaattiseen tietojenvaihtoon. Mi-
ten siellä Verohallinnossa pysytään resursoimaan tarvittavat asiantuntijat (Puhemies ko-
puttaa) näihin uusiin tehtäviin?

15.12 Kari Uotila vas (vastauspuheenvuoro): Arvoisa puhemies! Ministeri Stubb totesi,
että tällainen armahduslaki tai aktiivinen katuminen on ollut monessa maassa jo voimassa.
Niin on ollutkin, joissakin maissa kymmeniä vuosia, monissa maissa vuosikausia. Se on ol-
lut olemassa olevaa lainsäädäntöä. Mutta täällä Suomessa nyt hallituksen esittämällä rat-
kaisulla on kyllä aikamoinen signaalivaikutus. Sitä kyllä ihmetellään, miksi juuri nyt meil-
lä, kun automaattinen tietojenvaihto astuu voimaan 2017, kun kansainvälinen yhteistoi-
minta niin OECD:n piirissä kuin muutoinkin on koko ajan kiristymässä ja laittomasti rikol-
lisuudella rahojaan piilottaneita ollaan saamassa jatkossa enemmän ja enemmän kiinni, an-
netaan tällainen määräaikainen laki ja tavoitellaan vaatimatonta 10 miljoonan summaa. Se
signaalivaikutus on kyllä kiistatta se, että nyt halutaan päästää pälkähästä jonkinlainen
joukko rikollisella tavalla rahojaan piilottaneita.

15.14 Eero Heinäluoma sd (vastauspuheenvuoro):  Arvoisa puhemies! Minustakin on
aika paljon käytetty aikaa tähän perussuomalaisten merkittävän linjanmuutoksen tarkaste-
luun täällä eduskunnassa vaalien jälkeen suhteessa näihin vaaleja edeltäneisiin puheisiin.
(Timo Heinonen: Lopettakaa se sitten!)

Sitten vähemmän on puhuttu veropolitiikan linjanmuutoksista. En ollut kyllä uskoa sil-
miäni, kun katsoin näitä budjettiesityksiä verolakien osalta, että kokoomus on nyt täysin
vastoin sitä, mitä te puhuitte ennen vaaleja, lähtemässä sille tielle, että eläkeläisten verotus
saatetaan huonompaan asemaan kuin palkansaajien verotus. Tämä on täysin vastoin sitä,
mitä puheenjohtaja Stubb puhui ennen vaaleja ja myös moni kokoomuksen kansanedusta-
ja, joista nyt enemmistö näyttää kyllä tänään olevan poissa.

Mikä signaali tämä on sitten eläkeläisväestölle valtiovallan luotettavuuden osalta, kun
luvataan jotain, jota sitten ei tehdä, vaan lähdetään aktiivisesti kulkemaan ihan toiseen
suuntaan? Tämä on aika iso asia, kun jo aika pienissä, 1 600 euron eläkkeissä tehdään täm-
möinen ratkaisu, että eläkeläisiä ryhdytään sorsimaan verotuksen osalta. Toivon, että tämä
puhutaan nyt kunnolla halki, että tiedetään, miksi tämmöistä tehdään.
5



Pöytäkirjan asiakohta PTK 49/2015 vp
15.15 Timo Heinonen kok (vastauspuheenvuoro): Arvoisa rouva puhemies! Kokoomuk-
sen pitkäaikainen, lähes ikiaikainen veropolitiikan sininen lanka on ollut se, että työ laite-
taan aina kaiken etusijalle, ja niin laitetaan tässäkin ensi vuoden talousarviossa. (Välihuu-
toja) Verotus ei kiristy. Talous- ja veropolitiikkaa tehdään niin, että se tukee kasvua, työtä
ja työllisyyttä. Tavoite 110 000 uudesta työpaikasta on kova, mutta siihen pitää tähdätä
kaikin mahdollisin keinoin.

Itse pidän oikeudenmukaisena ja järkevänä sitä, että pieni- ja keskituloisten verotusta
kevennetään siellä, missä rahaa eniten tarvitaan, autetaan heitä. Työn verotus ei valtaosalla
kiristy. Solidaarisuusveroa laajennetaan 72 000 euroa tienaaviin eli laajennetaan sitä jouk-
koa, joka tulee näin näihin yhteisiin talkoisiin mukaan. Minun mielestäni tämä on oikeu-
denmukaista ja perusteltua tällaisessa vaikeassa tilanteessa, että kaikki otetaan talkoisiin
mukaan.

15.16 Riitta Myller sd (vastauspuheenvuoro): Arvoisa puhemies! Olisikin hyvä tässä ta-
loudellisessa tilanteessa, että kaikki kantavat oman vastuunsa. Tässä mielessä on kyllä hie-
man ihmeteltävä sitä, että vaikka sanottiin, että solidaarisuusvero on laskettu 72 000 tie-
naaviin, niin käytännössä verotus ei kuitenkaan kiristy. Esimerkiksi meillä kansanedusta-
jilla ei verotus kiristy. Minä olin kyllä ajatellut niin, että kun tämä solidaarisuusvero laske-
taan tänne 72 000:een, myös minä olisin maksanut enemmän veroja, mutta tällä työtulovä-
hennyksellä tämä estetään. Itse pidän erittäin tärkeänä sitä, että pieni- ja keskituloisten ve-
rotusta kevennetään, mutta nyt kun puhutaan oikeudenmukaisuudesta ja sellaisesta
taloustilanteesta, missä tällä hetkellä olemme, kun kaikkein pienituloisimmilta vaaditaan
uhrauksia, pitäisi katsoa, että tämä olisi tasapuolista.

15.17 Paavo Arhinmäki vas (vastauspuheenvuoro):  Arvoisa puhemies! Meidän punai-
nen lanka verotuksessa on aina ollut oikeudenmukaisuus. Työtulovähennyksen nostami-
nen helpottaa pienipalkkaisia ihmisiä, ja se on hyvä asia. Pienipalkkaiset kiihdyttävät ku-
lutusta, ja sitä kautta luodaan kasvua. Mutta perusvähennys on se elementti, jolla saadaan
oikeudenmukaisuutta nimenomaan eläkeläisten osalta ja työttömien osalta. Nyt hallitus ta-
vallaan jättää perusvähennykseen tekemättä parannuksia ja toisaalta samaan aikaan leik-
kaa työttömiltä ja eläkeläisiltä. Tänään on ilmoitettu, että hallitus aikoo leikata työttömyys-
turvasta sata päivää pois ansiopäivärahasta. (Eero Heinäluoma: Kuinka paljon rahassa?) —
200 miljoonaa. — Tämäntyyppiset ratkaisut entisestään muuttavat epäoikeudenmukaisem-
maksi verotusta eivätkä ole talouspoliittisesti järkeviä. Sen sijaan olisi voinut joitain isoja
keinoja käyttää. Esimerkiksi edustaja Uotila vasemmistoliiton ryhmäpuheenvuorossa nos-
ti arvonlisäveron laskemisen tilapäisesti, joka luo investointeja, luo työpaikkoja ja jota
muun muassa Britanniassa käytettiin menestyksekkäästi.

15.18 Eero Heinäluoma sd (vastauspuheenvuoro): Arvoisa puhemies! Ymmärsin edusta-
ja Heinosen puheenvuoron niin, että hänkin hyväksyy tämän eläkeläisten saattamisen huo-
nompaan asemaan työssä olevien kanssa. Siis kokoomus on kääntänyt täydellisesti linjan-
sa siitä, mitä te puhuitte ennen vaaleja, kun te vannomalla vannoitte ja aktiivisesti otitte
esille, että eläkeläisten verokohtelun pitää olla sama kuin työssä käyvien. Siellä on 1,5 mil-
joonaa eläkeläistä, joista aika monta koskee tämä teidän takinkäännöksenne. He eivät vielä
tiedä sitä, mutta siinä vaiheessa, kun he ensi vuonna huomaavat, mitä verotuksessa tapah-
tuu, tulee aika paljon lisää kysymyksiä. Eikä edustaja Heinonen sanonut, mikä on tämä
6



Pöytäkirjan asiakohta PTK 49/2015 vp
syy, miksi eläkeläisiä kohdellaan eri tavalla kuin työssä olijoita. Minkä takia heiltä peri-
tään suurempaa veroa samasta tulosta kuin työssä olevilta? Voisitteko, edustaja Heinonen,
kertoa, miksi eläkeläisiltä pitää ottaa isompi vero kuin työssä olevilta?

15.19 Timo Heinonen kok (vastauspuheenvuoro):  Arvoisa rouva puhemies! Tuossa
aiemmin edustaja Arhinmäki sanoi, että heidän, jotka ovat olleet aiemmin solidaarisuusve-
ron piirissä, verotuksensa ei kiristyisi. Se ei pidä paikkaansa. Heidän verotuksensa toki ki-
ristyy sen myötä, että tuo alaraja pudotetaan 72 000 euroon. He maksavat siltä väliltä, min-
kä he ovat aiemmin saaneet toisella veroprosentilla, nyt solidaarisuusveron eli tiukemman
verotuksen mukaista veroa. Korjataan tämä nyt pöytäkirjaan, että tulee oikea tieto. Eli ne,
jotka ovat aiemmin olleet solidaarisuusveron piirissä, maksavat jatkossa vielä enempi so-
lidaarisuusveroa. Luulisi tämän nyt kelpaavan myös vasemmistolle, että paljon tienaavat
ovat näissä talkoissa mukana, ja tämä on nyt korjattu tuonne pöytäkirjaan. Eläkeläisten ve-
rotus on varmasti ongelmainen tässä tilanteessa niin kuin kaikki nämä veroratkaisut. Nyt
on haettu sitä, että veroratkaisulla voidaan vahvistaa työllisyyttä, ja nimenomaan sitä nyt
tällä tavoitellaan.

15.20 Paavo Arhinmäki vas (vastauspuheenvuoro): Arvoisa puhemies! Kun tulee työtu-
lovähennyksen korotus, se koskee myös välillä 70 000—100 000 euroa olevaa verotusta,
ja tämä johtaa juuri siihen tilanteeseen, minkä edustaja Myller tässä nosti esille: kansan-
edustajien verotus kevenee. Voiko olla oikein, että hallitus leikkaa 100 päivää ansiopäivä-
rahoja työttömiltä, 200 miljoonaa euroa, hallitus leikkaa eläkeläisten asumistukea, hallitus
korottaa eläkeläisten verotusta ja samaan aikaan kansanedustajatasoisilla palkoilla verotus
kevenee? Kun täällä on vedottu siihen, että kansanedustajien pitäisi osallistua talkoisiin —
olen samaa mieltä — niin paras keino on verotus, niin että kaikki, jotka saavat kansanedus-
tajatasoista palkkaa, maksaisivat nykyistä enemmän veroja (Riitta Myller: Oikein!) eivät-
kä nykyistä vähemmän, mikä on edustaja Heinosen ja mikä näyttää olevan hallituksen lin-
ja.

15.21 Timo Kalli kesk (vastauspuheenvuoro): Arvoisa puhemies! Ongelmahan on se, että
meillä on korkea veroaste ja hyvinvointiyhteiskunta tarvitsee verotuloja. Mitenkä me
voimme niitä saada? Meidän pitää kannustaa työn tekemiseen, ja sen tähden on hyvä asia,
että on työtulovähennys. Ei samassa tilanteessa, kun kannustetaan tekemään työtä, tässä ta-
loudellisessa tilanteessa kyetä tietenkään eläkeläisille tekemään samaa — jotain rehelli-
syyttä pitää olla. Ja sen tähden, kun pitää tehdä valintoja, politiikkaa pitää tehdä ajassa, nyt
pitää varmistaa veropohjaa ja sen tähden kannustaa ihmisiä tekemään työtä. Tämä nyt on
niin yksinkertainen asia kuin olla voi.

15.22 Peter Östman kd (vastauspuheenvuoro):  Arvoisa rouva puhemies! Tämä tulove-
roasteikkolaki on laaja kokonaisuus. Pääosin katson, että hallituksen esittämät muutokset
ovat ihan kannatettavia.

Pari huomiota ja kysymystä, joihin toivoisin vastausta.
Asuntovelan korkovähennyksen määrää alennetaan, niin kuin kuultiin, ja vielä asteit-

tain. Kysyisin tähän liittyen konkreettisesti, onko hallitus arvioinut, mitkä ovat seuraamuk-
set asuntovelallisille, jos ja kun korot lähtevät nousuun. Nimittäin kun se vähennysoikeus
laskee asteittain, niin siinä voi olla aika katastrofaaliset seuraukset.
7



Pöytäkirjan asiakohta PTK 49/2015 vp
Sitten toinen asia. Ministeri Stubb puhui puheessaan kauniisti siitä, miten hallitus panos-
taa yrittäjyyteen ja uusien työpaikkojen syntyyn. Ja tässä äskeisessäkin Kallin puheenvuo-
rossa kuultiin, että hallitus haluaa kannustaa työn tekemiseen, mutta se edellyttää sitä, että
meillä on tarpeeksi paljon työpaikkoja tulevaisuudessa. Haluaisin kysyä, mihin hallituk-
sen suunnittelema yrittäjävähennys on jäänyt: miksei se ole (Puhemies koputtaa) ensi vuo-
den talousarviossa mukana? Se olisi se oikea tapa luoda uusia työpaikkoja ja investointeja.

15.23 Timo Harakka sd (vastauspuheenvuoro): Arvoisa puhemies! Edustaja Kalli osoit-
ti kiitettävää rehellisyyttä sanoessaan, että politiikkaa tehdään ajassa — se aika, joka on en-
nen vaaleja, on toinen aika kuin vaalien jälkeen — ja te tunnustitte, että eläkeläisiä ei ole
syytä kohdella yhtä hyvin kuin palkansaajia.

Ministeri Stubbilta on pakko kysyä, että kun te kovistelitte MTV3:n kaksintaistelussa ni-
menomaan Juha Sipilää siitä, että hän ei suostunut tätä veronalennusta eläkeläisille anta-
maan, piditte sitä vääränä, niin onko tästä tehtävä se johtopäätös, että te olette alistunut kes-
kustan linjaan vai että olette muuttanut mielenne.

Ja sanotaan vielä nämä luvut, että tulee varmasti selväksi: verotus kiristyy, toisin kuin
ministeri sanoi, lievästi 2 000—3 000 euroa kuukaudessa ansaitsevilta eläkeläisiltä, siis
jopa verrattuna tähän vuoteen, mutta keskimääräistä eläkettä, 1 600 euroa, saavan eläkeläi-
sen vero on 235 euroa kireämpi kuin palkansaajan.

15.25 Elina Lepomäki kok (vastauspuheenvuoro): Arvoisa puhemies! Tälläkin hetkellä
kolme ylintä tulodesiiliä ovat ainoat palkansaajajoukot, jotka maksavat nettomääräisesti
veroja eli maksavat enemmän veroja kuin saavat tulonsiirtoina. On selvää, että tätä jouk-
koa tarvitaan Suomeen lisää eli sitä joukkoa, joka enemmän maksaa veroja kuin saa etuuk-
sina, muuten me emme pysty rahoittamaan nykyistä hyvinvointivaltiota.

Ja miten tuota joukkoa saadaan lisää? Sitä joukkoa saadaan lisää siten, että meillä on
enemmän tuottavia työpaikkoja. Korkean tuottavuuden työstä maksetaan keskimääräistä
suurempaa palkkaa. Ja taas tutkimuksen mukaan on ilmeistä, että verotuksella on keskei-
nen vaikutus siihen, mihin niitä työpaikkoja syntyy. Ihmiset eivät niinkään muuta verotuk-
sen perässä, mutta työpaikat muuttavat. Siksi on oleellisen tärkeätä, että myös keski- ja hy-
vätuloisilla säilyy kilpailukykyinen verotus, että meillä on jatkossa myös tuottavaa työtä
tässä maassa, jotta me voimme rahoittaa nämä julkiset menot, jotka kieltämättä tällä het-
kellä vaativat perkaamista monellakin tapaa.

15.26 Li Andersson vas (vastauspuheenvuoro):  Arvoisa rouva puhemies! Minä olisin
myös kommentoinut tätä tehokkaan katumisen lakia. Nämä kansainväliset kokemukset
osoittavat, että tämänkaltaiset armahduslait vaikuttavat harmaata taloutta vähentävästi vain
silloin, kun kiinnijäämisen riski on todellinen. Ja miten varmistetaan, että kiinnijäämisen
riski on todellinen? Osoittamalla riittävästi määrärahoja juurikin harmaan talouden ja ve-
rorikollisuuden torjuntaan. Ruotsi on tässä mainittu esimerkkinä, ja juurikin Ruotsissa näi-
tä määrärahoja on ollut muun muassa poliisilla paljon enemmän käytössä kuin täällä.

Mutta mitä tekee tämä hallitus? Se säätää ensi vuodelle tämmöisen määräaikaisen ar-
mahduslain ja samanaikaisesti vähentää harmaan talouden torjunnan määrärahoja muun
muassa poliisilta, ulosottolaitokselta ja myös oikeuslaitokselta. Tämän kokonaisuuden lop-
putuloksena saadaan laki, jonka vaikuttavuus todennäköisesti tulee olemaan erittäin heik-
8



Pöytäkirjan asiakohta PTK 49/2015 vp
ko, mutta laki joka tapauksessa antaa erittäin arveluttavan moraalisen viestin hallituksen
politiikasta (Puhemies koputtaa) tämän maan kansalaisille.

15.27 Krista Mikkonen vihr (vastauspuheenvuoro): Arvoisa puhemies! On kannatettava
hallituksen ajatusta siitä, että työn verotusta koetetaan keventää ja sen sijaan verotetaan
mieluummin haitallista kulutusta. Mutta täytyy kyllä sanoa, että tässä esityksessä on unoh-
dettu kaikista heikko-osaisimmat, ne pienituloiset, jotka elävät nimenomaan etuuksilla —
eläkeläiset, opiskelijat ja muut — ja siihen tämä kunnallisveron perusvähennyksen nosto
olisi ollut oikea lääke, kun me tiedämme, että heidän kuluttamansa varat menevät siihen
kulutukseen suoraan.

On hyvä elementti se, että hallitus esittää solidaarisuusveron luokan alentamista, mutta
siinäkin olisi myös pitänyt luoda lisäluokka sinne yläpäähän. Että kyllä tästä nyt pikkaisen
jäävät nämä kaikista hyvätuloisimmat. Heitä kohdellaan hellemmällä kädellä ja sitten ve-
dotaan hyväntekeväisyyteen, että sitä kautta he kantaisivat kortensa kekoon, mutta kyllä
nämä täytyisi politiikkatoimilla hoitaa eikä hyväntekeväisyydellä.

15.28 Ilkka Kantola sd (vastauspuheenvuoro):  Arvoisa puhemies! Suomi kuuluu Poh-
jois-Euroopan protestanttisiin maihin omalta kulttuuriltaan, vaikka kulttuuri tietysti muut-
tuu ja elää koko ajan. Synti, katumus ja anteeksianto ovat sitä terminologiaa, jota näillä
seuduilla on vuosisatojen ajan käytetty, ja se on tuttua. Nyt hallitus tuo tämän tehokkaan
katumisen esityksen, joka on mielenkiintoinen tässäkin viitekehyksessä.

Hallitus tuo esityksen, jolla haetaan taloudellisia tuottoja mahdollistamalla se, että hen-
kilöä ei tuomita verorikoksesta. Hallituksen esityksestä käy ilmi, että törkeän veropetok-
sen maksimirangaistus on jopa neljä vuotta vankeutta, eli aika valtavasta muutoksesta noin
moraaliselta kannalta on kyse silloin, kun tällainen anteeksianto tulee näinkin suuren ri-
koksen yhteydessä mahdolliseksi. Ymmärrän, että verotuottoja pitää hakea, se on prag-
maattista, mutta kyllä tässä on vähän sellainen näkökulma, että tietynlainen suoraselkäi-
nen moraali alistetaan taloudellisille eduille tässä yhteydessä. Hallitus perustelee tätä kyllä
aika hyvin yhdenvertaisuusajattelulla, että kun toiset maksavat, niin toisiltakin saadaan jo-
tain rahaa. Mutta on eri asia, että toiset nyt vapautuvat sitten rikossyytteistä sen takia, että
heidät armahdetaan.

15.29 Pia Viitanen sd (vastauspuheenvuoro): Arvoisa rouva puhemies! Tämä on sinänsä
hämmentävää, koska olemme usein täällä olleet vähän pahoillamme siitä, että keskusta on
omaksunut kylmän kokoomuslaisen talouslinjan, ja nyt tällä kertaa, kun viittasimme tähän
Stubbin ja Sipilän ennen vaaleja käymään keskusteluun, olisi toivonut, että kokoomuksen
linja olisi tullut valittua, ja tietenkin silloin mennään sitten valitsemaan keskustan linja.
Näin ollen kokoomus kertoi olevansa valmis muuttamaan perusfilosofiaansa ja nyt sitten
täysin kääntämään takkinsa eläkkeensaajien edessä suhteessa tähän verotuskysymykseen.

Eli kokoomus on nyt sitten hyväksymässä toden totta sen, että eläkkeensaajia verotetaan
ankarammin kuin palkansaajia. Ja tämä on täysin eri viesti kuin jopa vaalitenteissä kävitte
keskustelua keskustan kanssa, ja tämä täytyy todeta teille, ministeri Stubb ja arvoisa ko-
koomus, että yli puolet eläkkeensaajista liikkuu haarukassa 1 000—2 000 euroa per kuu-
kausi ja kaikkien näiden veroero suhteessa palkansaajaan heikentyy.
9



Pöytäkirjan asiakohta PTK 49/2015 vp
15.31 Ben Zyskowicz kok (vastauspuheenvuoro): Arvoisa rouva puhemies! Kaikki, jot-
ka ovat pidempään talossa, tulevat huomaamaan, että tämä eläkkeensaajien verotuskohte-
lu on sellainen teema, joka eri muodoissaan (Antti Lindtmanin välihuuto) ja eri näkökul-
mista toistuu vuodesta toiseen. Ja siinä omana näkökulmanani on sitten juuri tämä, mistä
edustaja Viitanenkin puhui, eli suhde vastaavan tulotason palkansaajiin. (Eero Heinäluo-
ma: Se oli vaalilupaus!)

Kokoomuksen tavoitteena vaalien alla oli todellakin se, että oltaisiin tehty tuloveroas-
teikkoon se kevennys, jolloin kaikki ne eläkkeensaajat, jotka maksavat valtionveroa, olisi-
vat saaneet saman veronalennuksen kuin saivat palkansaajat. Hallitusneuvotteluissa kui-
tenkin sovittiin, että tämä tuloveron kevennys tehdään työtulovähennyksen kautta tässä
vaiheessa, ja on totta, että se ei koske eläkkeensaajia. (Eero Heinäluoma: Oikein!) Kuiten-
kin on sovittu alustavasti, että mikäli näissä kilpailukyky- ja tasapainotustavoitteissa on-
nistutaan, niin tehdään vielä miljardin tuloveron kevennys ja se kohtaantuisi sekä palkan-
saajiin että eläkeläisiin.

15.32 Eero Heinäluoma sd (vastauspuheenvuoro): Arvoisa puhemies! Sehän on nyt sillä
tavalla, että jos tämä pannaan nyt vinoon niin, että eläkeläisiä ruvetaan uudelleen laitta-
maan maksamaan enemmän veroa kuin palkansaajia, niin sehän on siellä vinossa sitten
koko vaalikauden, jos sen jälkeen seuraavat kevennykset annetaan sitten tasaisesti kaikil-
le. Eli siinä on valuvika, niin kuin edustaja Viitanen sanoi. Ja nyt täällä on sitten sekä kes-
kustan Kalli että kokoomuksen Heinonen kertonut, että tämä rikos on tahallinen, että te ha-
luattekin, että eläkeläisiä verotetaan ankarammin. Mutta ette te ole siihen perustetta kerto-
neet, minkä takia näin tehdään.

Ja kun edustaja Kalli sanoi, Heinonen, että tämä on vaikeata, että rahaa on niin hirveän
vähän, niin 200 miljoonaa te käytätte autoveron alennukseen eikä tee tiukkaakaan. Sinne
hupsahti 200 miljoonaa. Mutta jos pitäisi antaa jotain työttömälle tai eläkeläiselle, niin heti
on rahat loppu: "Ei oo yhtään, kaikki män jo." (Paavo Arhinmäki: Itse asiassa työttömiltä
leikataan tismalleen sama raha!) Minä luulen, että aika moni huomaa tämän teidän juttun-
ne, että rahat ovat aina lopussa silloin, kun pitäisi antaa tavalliselle ihmiselle, mutta kun te
katsotte näitä teidän omia kannattajaryhmiänne, niin silloin te ette ole köyhiä ettekä kipei-
tä.

15.33 Timo Kalli kesk (vastauspuheenvuoro): Arvoisa puhemies! Rahasta on aina ollut
pula ja tulee olemaan. Mutta niin kuin korostin: politiikassa pitää tehdä valintoja. Kyllä
meidän pitää kantaa huoli nuorista perheistä, joilla on lapsia, joilla on perheen perustami-
sesta johtuvia kustannuksia, asunnosta johtuvia kustannuksia. Nimenomaan silloin pitää
olla mahdollisuus siihen, että pääsee töihin ja että työntekoa kannustetaan. Itse olisin val-
mis kantamaan korkeampaa veroa kuin esimerkiksi lapseni, jotka ovat aktiivityössä ja joil-
la on perhe vedettävänä perässä. Tässä on selkeä arvovalinta. Nyt tämä pieni liikkumavara
suunnataan nimenomaan työn tekemisen innostamiseksi.

15.34 Antti Lindtman sd (vastauspuheenvuoro): Arvoisa puhemies! Nyt tässä on käynyt
selväksi, että tämä on tietoinen valinta, ilmeisesti arvovalinta, ja kun edustaja Kalli täällä
toteaa, että keskustan kanta on, että keskituloisten eläkkeensaajien pitää maksaa enemmän
veroa suhteessa palkansaajiin, ja kun se nyt tällä esityksellä repeää noin kahteen ja puoleen
sataan euroon vuodessa, niin uskoisin, että maamme eläkkeensaajat haluaisivat tietää,
10



Pöytäkirjan asiakohta PTK 49/2015 vp
mikä teidän linjanne tulee olemaan jatkossa. Kuinka paljon enemmän keskustan mielestä
eläkkeensaajien pitäisi maksaa samoista tuloista veroa kuin palkansaajien? Onko siinä jo-
tain rajaa? Niin kuin saimme kuulla, tässä on kyseessä arvovalinta.

Vielä mitä tulee edustaja Zyskowicziin, joka täällä totesi, että eläkkeensaajien verotus
tulee aina herättämään keskustelua: kyllä, edustaja Zyskowicz oli juuri se, joka nosti tä-
män keskustelun esiin viime keväänä. (Eero Heinäluoma: Kyllä!)

Kun vielä kysytään, että olemmeko me vain näissä valtionverotuksen taulukoissa, niin
muistutan, että meillä on käytössä Rinteen ajama eläketulovähennys, jolla te saisitte tämän
samalle viivalle, jos te haluaisitte, mutta te ette halua.

15.35 Ben Zyskowicz kok (vastauspuheenvuoro):  Arvoisa rouva puhemies! Edustaja
Heinäluoma sanoi, että jos tämä nyt menee vinoon sitä kautta, että palkansaajille annetaan
tämä työtulovähennys, joka ei koske eläkkeensaajien tuloa, niin se on sitten siitä eteenpäin
vinossa. Edustaja Heinäluoma, haluan teille kertoa, että lukuisat eläkkeensaajat ovat sitä
mieltä, että tilanne on nyt jo vinossa. Eli jos te olette sitä mieltä, että tilanne on nyt tasapai-
nossa, niin ilmeisesti ette ole tuolla vaalikentillä törmänneet siihen eläkeläisjoukkoon, joka
puhuu tästä eläkkeensaajien niin sanotusta raippaverosta, jonka katsovat jo kärjistäneen
tätä tilannetta eläkkeensaajien ja palkansaajien välillä. (Välihuutoja) No, jos kokevat jo yh-
den vääryyden, niin se ei ole mikään peruste tehdä heidän kohdallaan vielä toinenkin vää-
ryys. Halusin vain tällä kertoa siitä, että tämä on sellainen aihe, joka ei alkanut edustaja
Zyskowiczin aloittamana viime keväänä, vaan tämä on ikuisuusaihe, joka tulee jatkumaan
hamaan ikuisuuteen myös. (Eero Heinäluoma: Ette te niin kauan ole vallassa!)

15.36 Kari Uotila vas (vastauspuheenvuoro): Arvoisa puhemies! Vasemmisto hakee ve-
rotukselta ainakin kolmea keskeistä periaatetta: Meidän on turvattava hyvinvointivaltion
veropohja. Se edellyttää riittävää veroastetta, riittävää veron keräämistä ja tehokasta veron
keräämistä. Verotuksen on oltava oikeudenmukaista. Sen on mieluummin kavennettava tu-
loeroja kuin kasvatettava tuloeroja. Sen on oltava oikeudenmukainen eri väestöryhmien
kesken. Ja verotus ei ole irrallaan muusta päätöksenteosta. Ei voi olla oikein, että eläkeläi-
siä vielä ryhdytään verottamaan tiukemmin sen jälkeen, kun heiltä viedään asumistukea,
monelta 60 euroa kuukaudessa, he kärsivät lääkekorvausten leikkaamisesta, matkakor-
vausten leikkaamisesta ja niin edelleen. Verotuksessa ovat tärkeitä myöskin dynaamiset
vaikutukset. Yhteisöveron raju alentaminen ei ole johtanut toivottuihin dynaamisiin vaiku-
tuksiin. Sen vuoksi vasemmisto esittää vaihtoehtobudjetissaan, että kokeiltaisiin Englan-
nin mallia, kokeiltaisiin jotain muuta talouskasvua ja työllisyyttä vauhdittavaa keinoa elik-
kä määräaikaista arvonlisäveron alentamista.

15.37 Hannu Hoskonen kesk (vastauspuheenvuoro): Arvoisa rouva puhemies! Käydyn
keskustelun aikana on keskustelu kyllä lainehtinut laidasta laitaan, mutta perustotuus on
kuitenkin se, että työn tekemisen tässä maassa pitää olla kannattavampaa, joka vaalikausi
vaalikauden jälkeen. Jos tätä kannustavuutta ei ole, niin me menemme heikoille jäille sil-
loin, koska ainoa tapa tämän maan talouden kuntoon laittamisessa on, että saamme vero-
pohjaa laajennettua. Ne työttömät pitää saada töihin. (Paavo Arhinmäki: Oletteko siis kan-
nustamassa eläkeläisiä töihin?) — Edustaja Arhinmäki, te puhutte aina suurella äänellä ve-
rojen korottamisesta, aivan oikein. Mutta jos te korotatte veroja, se johtaa pianaikaa siihen,
että meidän ulkomaanvientimme kärsii, koska tuotteemme ovat vieläkin kilpailukyvyttö-
11



Pöytäkirjan asiakohta PTK 49/2015 vp
mämpiä maailmanmarkkinoilla. Se taas johtaa tilanteeseen, että syntyy uusia työttömiä. —
Mutta tärkeää olisi muistaa se, että kun verotamme, verotamme oikein ja kohtuullisen oi-
keudenmukaisesti ja teemme työstä kannustavaa, ja työhön menon pitää aina olla paras
vaihtoehto.

Mitä tulee näihin teidän vaihtoehtoihinne: Onhan näitä ongelmia ollut ennen tätä halli-
tusta ja tämän jälkeenkin tulee varmaan, mutta jos me tuijotamme vain sitä emmekä saa ih-
misiä töihin, me olemme aina siinä suossa ja pahimmillaan käy niin, että kansainväliset
luottoluokituslaitokset laskevat meidän luottokelpoisuuttamme ja meidän korkomme kas-
vavat, jolloin valtion menot yhä enemmän kasvavat, kun joudumme maksamaan (Puhe-
mies: Aika!) enemmän korkoja, ja asuntovelalliset ovat pulassa. Tätäkö te haluatte?

15.39 Paavo Arhinmäki vas (vastauspuheenvuoro): Arvoisa puhemies! Edustaja Hosko-
nen sanoi, että meidän mallimme vie vienniltä pohjan, mutta kyllähän vientiyrityksille on
tehty merkittäviä veronalennuksia: Kela-maksun poisto miljardi euroa, yhteisöveron alen-
taminen, ja nyt hallitus suunnittelee myös sote-maksuun 800—900 miljoonaa euroa. Mis-
sä tämä on näkynyt? Lähinnä siinä, että osinkoja on jaettu ennätysmäärä. Kysymys onkin
siitä, että jotta tästä keskustelusta päästään eteenpäin, niin kaikki erilaiset tulot pitäisi vie-
dä samaan progressiiviseen verotaulukkoon — riippumatta, saatko työtuloina tai eläketu-
loina tai pääoma-, osinkotuloina — tulojen suuruuden mukaan samaan progressiiviseen
taulukkoon. Tämä on vasemmiston malli, ja tähän suuntaan pitäisi mennä.

Mutta, arvoisa puhemies, näistä arvovalinnoista vielä: 200 miljoonalla eurolla, autove-
ron laskulla, hallitus elvyttää kansainvälistä autoteollisuutta. Sattuu olemaan muuten tis-
malleen sama summa, joka ollaan nyt leikkaamassa työttömiltä, 100 päivää ansiopäivära-
hasta leikataan pois. Se on muuten raju arvovalinta.

15.40 Riitta Myller sd (vastauspuheenvuoro):  Arvoisa puhemies! On totta, että hyvin-
vointivaltion pohjan säilyttämiseksi meidän on pidettävä kiinni veronmaksuhalukkuudes-
ta kaikissa tuloryhmissä ja niin, että se veronmaksu tapahtuu oikeudenmukaisesti. Kun sa-
notaan, että kolmen ylimmän desiilin maksamat verot ovat nettoveroja, niin en tiedä, onko
siihen laskettu koulutus, yhteiskunnallinen infrastruktuuri, (Eero Heinäluoma: Ooppera!)
se, että meillä kaikki pyörii hyvin, että me voimme antaa verohelpotuksia yrityksille, jotta
ne voivat kääriä osinkoja taskuihinsa. Minun mielestäni tällainen keskustelu ei millään ta-
valla rakenna hyvinvointiyhteiskuntaa vaan meidän pitää nimenomaan keskittyä siihen,
millä tavalla me oikeudenmukaisesti keräämme ne tulot, joita hyvinvointiyhteiskunta tar-
vitsee, jotta me pystymme kouluttamaan kaikki kansalaisemme, jotta me pystymme pitä-
mään huolta kaikista.

15.41 Maarit Feldt-Ranta sd (vastauspuheenvuoro): Arvoisa puhemies! Täällä on aika
moneen kysymykseen tullut vastauksia, kuten "kyllä, hallitus selkeästi haluaa, että eläke-
läiset maksavat enemmän veroja kuin saman verran tienaavat palkansaajat" ja "kyllä, pää-
tös on tehty tieten tahtoen", sekin on käynyt tässä keskustelussa selville. Ja kyllä, myös se
on käynyt selville ja siihen on tullut vastaus, että kokoomus ennen vaaleja puhui toista ja
nyt vaalien jälkeen tekee toisin kuin vaalikeskustelussa lupasi.

Mutta on kaksi kysymystä, arvoisa puhemies ja ministeri Stubb, joihin ei vielä ole tullut
vastausta tässä keskustelussa. Ensimmäinen on se, miksi kansanedustajan tuloluokassa ve-
rotus kevenee, vaikka olisi veronmaksukykyä ja -halua. Toinen kysymys on, miksi eläke-
12



Pöytäkirjan asiakohta PTK 49/2015 vp
läiset laitetaan maksamaan korkeampaa veroa kuin palkansaajat. Näihin kysymyksiin, ihan
ydinkysymyksiin, olisi syytä tänään saada täällä vastaukset. Huomaan, että kysymykset
ovat piinallisia ja ministeri on siellä enemmän koneellaan kuin kuuntelee tätä keskustelua,
(Timo Heinonen: Hän pystyy tekemään kumpaakin!) mutta toivoisin, että näihin kysymyk-
siin tulee vastauksia.

15.42 Maria Tolppanen ps (vastauspuheenvuoro): Arvoisa puhemies! Tässä kohdassa on
kyllä nyt pakko sanoa, että se, että eläkeläiset joutuvat maksamaan enemmän veroa, on teh-
ty kyllä jo ennen tätä hallitusta. Tämä on valitettavasti ollut tosiasia tässä maassa. Se on
aika ikävää, jos te ette tiedä, millä tavalla verotus on aikaisemmin noussut.

Toinen asia, mitä täällä ei ole koskaan muutettu. Nyt kysyn arvoisalta ministeriltä: oli-
siko mahdollisuutta tulla tähän päivään ja ottaa huomioon ne toimenpiteet, mitä nytten teh-
dään? Meillä on olemassa työtulovähennys ihmisillä, meillä on olemassa eläkeläisillä elä-
ketulovähennys, mutta meillä ei ole työttömillä olemassa työttömyystulovähennystä, mikä
tarkoittaa sitä, että tällä hetkellä esimerkiksi meidän työttömämme — niillä päätöksillä,
mitä tässä salissa on huomattavasti aikaisemmin tehty — maksavat työttömyyskorvaukses-
taan vähintään 20 prosenttia veroja tai veronluonteisia maksuja. Se on kerta kaikkiaan lii-
kaa. (Paavo Arhinmäki: Se on perusvähennys!) Se on kerta kaikkiaan liikaa. Työssä he
ovat maksaneet 12 prosenttia.

15.43 Timo Harakka sd (vastauspuheenvuoro): Arvoisa puhemies! Tosiaan kyse on ar-
vovalinnasta. Tämä niin sanottu solidaarisuusvero on sama keskijohdolle kuin ylimmälle
johdolle. Nyt itse asiassa se solidaarisuus tulee niin, että keskijohto on solidaarinen ylim-
mälle johdolle ja maksaa saman verran veroa. Huomautan, että työtulovähennys ulottuu
jopa 120 000 euron tuloihin. Kun te väitätte, että rahaa ei ole jaettavissa siten, että keski-
tuloiset eläkeläiset eivät kärsisi suhteessa palkansaajiin, niin te jaatte puoli miljardia euroa,
lähes, tähän työtulovähennykseen ja teiltä ei senttiäkään liikene keskituloisen eläkeläisen
verotuksen korjaamiseen, jossa nyt tällä hallituksella, mukaan lukien edustaja Tolppasen
puolue, olisi nyt täysi valta toimia ja korjata kaikki entiset ongelmat, mutta te vain pahen-
natte niitä.

15.44 Markku Eestilä kok (vastauspuheenvuoro): Arvoisa rouva puhemies! Kun täällä
jutellaan paljon autoverosta ja muusta, niin minun mielestäni olisi aika oleellista huomata,
että Suomi ei ole suljettu yhteiskunta — silloinhan teidän oppinne pelaisivat sataprosentti-
sesti. Mutta minä kysyn teiltä: kuinka paljon tänä päivänä Virossa on suomalaisia yrityk-
siä? Ja se ei lopu siihen, että ne ovat suomalaisia yrityksiä ja toimivat sen maan lain alla,
vaan siellä on aika paljon ihmisiä, jotka menevät sinne asumaan ja ostavat sieltä autoverot-
tomia autoja. Jotenkin liian kova veropolitiikka johtaa siihen, että ne ihmiset, jotka kyke-
nevät maksamaan veroja, ajautuvat täältä pois. Se ei ole ollenkaan Virosta enää kiinni, että
ne menisivät sinne, ne menevät muualle Eurooppaan. Tämäkin asia kannattaisi ottaa huo-
mioon.

Toisaalta, jos käsitykseni on oikein, niin autoveron alennus kuitenkin tehtiin vähävarai-
sia varten, että he saavat ostaa turvallisia autoja. (Paavo Arhinmäki: Millä rahalla?) Teh-
tiin romutuspalkkiot, jotta he saisivat ostaa halvemmalla autoja. Autoveron alennus ei kos-
ke suuria autoja. Ne ostetaan monta kertaa ulkomailta. Arvonlisäverot ja muut eivät tule
kotimaahan.
13



Pöytäkirjan asiakohta PTK 49/2015 vp
15.45 Eero Heinäluoma sd (vastauspuheenvuoro): Arvoisa puhemies! Tämä on kyllä
mielenkiintoinen kysymys, kun täällä sanotaan, että tämä vika on ollut aikaisemmin. Ha-
luan antaa nyt pöytäkirjoihin tunnustuksen Vanhasen kakkoshallitukselle ja edelliselle por-
varihallitukselle, että siitä lähtien veronkevennykset on tehty niin, että ne ovat koskeneet
kaikkia tulonsaajaryhmiä, eläkeläisten ja työssä olijoiden osalta samalla tavalla. Se periaa-
te on ollut se, ja siihen kaikki puolueet ovat sitoutuneet, ja vielä ennen vaalejakin näin kaik-
ki puhuivat — kokoomus aivan kärkijoukoissa. Taisi olla niin, että valtiovarainministeri
Stubb, joka ei suostu ottamaan vastauspuheenvuoroja, sanoi peräti, että tämä on kokoo-
muksen perusfilosofia. (Pia Viitanen: Kyllä!) Se ei ollut filosofia eikä sivufilosofia, vaan
kokoomuksen perusfilosofia on se, että kohdellaan eläkeläisiä samalla tavalla kuin palkan-
saajia. Nyt meille kerrotaankin, että ei, teidän perusfilosofianne on se, että eläkeläisiä pitää
kohdella huonommin. Kumpi teidän perusfilosofianne on?

15.47 Markku Eestilä kok (vastauspuheenvuoro): Arvoisa rouva puhemies! Muistutuk-
sena, että viime hallitus teki muistaakseni 11 erillistä kohtaa, joilla se kovensi verotusta hy-
vätuloisilta. Kyllä minun mielestäni jossakin se kohtuus tulee vastaan siinäkin. Suomen
kilpailukykyä tai tulonsiirtoja ei voi korjata sillä, että me emme tee rakenteellisia muutok-
sia, me emme hyväksy mitään semmoista muutosta, joka näitä yksikkötyökustannuksia
alentaa, mutta korotamme vain veroja ja luulemme, että se parantaa Suomen kilpailuky-
kyä. Se suurin ongelma ei karkaa käsistä sillä, että me kieltäydymme tekemästä rakenteel-
lisia muutoksia, nostamme aina verotusta, koska se verotettava porukka joko lähtee itse
pois tai se vie pääomansa pois.

15.47 Paavo Arhinmäki vas (vastauspuheenvuoro):  Arvoisa puhemies! Edustaja Eesti-
län linjaus siitä, että autoveron alennus tehtiin köyhille, on kyllä aikamoinen uutinen täällä
näin — varmaan ne työttömät, joilta nyt leikattiin työttömyysturvaa, ovat kovin kiitollisia
siitä, että jos heillä olisi varaa, he voisivat ostaa autoja.

Arvoisa puhemies! Siinä edustaja Eestilä on oikeassa, että viime hallitus teki veroratkai-
sunsa niin, että pienituloisten verotus keveni ja suurituloisten verotus kiristyi. Tuotiin oi-
keudenmukaisuutta, tuloeroja kavennettiin verotuksen kautta. Valitettavasti näin ei nykyi-
nen hallitus tee, ja siitä tässä kritiikissä juuri on kysymys.

Edustaja Tolppanen on aivan oikeassa siinä, että työttömien verotus on edelleen liian
korkea suhteessa työssä käyviin. Ja perusvähennys on se elementti, jolla viime hallituksen
aikana merkittävästi pyrittiin tätä kaventamaan. Mutta mitä hallitus nyt tekee: perusvähen-
nykseen 50 euron korotus ja kaikki paukut työtulovähennykseen, joka kasvattaa, edustaja
Tolppanen, juuri tätä eroa, mitä te kritisoitte. Hallitus, jota te edustatte, kasvattaa työssä
käyvien (Puhemies koputtaa) ja työttömien verotuksen eroa.

15.49 Kalle Jokinen kok (vastauspuheenvuoro): Arvoisa rouva puhemies! Olen aika lail-
la hämmentynyt siitä, miten voimakkaasti täällä vasemmisto-oppositio puolustaa autove-
roa, ja suorastaan kohta varmaan tulee autoveron korotusesityskin sieltä vasemmalta lai-
dalta. (Eduskunnasta: Sehän on tullut jo!) — Aha, minä en sitä kuullut. — Edustaja Hei-
näluoma ainakin viime viikolla lähetekeskustelussa vaati sitä, että autoveron alennukset pi-
tää perua ja niillä kompensoida kannattamatonta liikennettä eli edelleen tukea sitä kannat-
tamatonta liikennettä. (Paavo Arhinmäki: Tehän pienennätte!)
14



Pöytäkirjan asiakohta PTK 49/2015 vp
Edustaja Arhinmäki, kyllä se nimenomaan on näin. Viime kaudella, kun autoverokysy-
mystä pohdittiin ja pohdittiin romutuspalkkiolakia ja sitä, miten autovero kumuloituu ja
pysyy siellä käytetyn auton hinnassa, niin niissä keskusteluissa liikenne- ja viestintävalio-
kunnassa kyllä oli tämä näkökulma, minkä edustaja Eestilä toi esille, että autoveron alen-
nus helpottaa pienituloisten ihmisten auton hankintaa, joiden on pakko tässä maassa hank-
kia auto. Ne kaikki ihmiset eivät pysty kulkemaan ratikalla, valitettavasti. 90 prosenttia
henkilöliikenteestä tehdään henkilöautolla, (Puhemies koputtaa) ja täytyy kohtuullistaa se
verotus joskus.

15.50 Pia Viitanen sd (vastauspuheenvuoro): Arvoisa rouva puhemies! Tämä on suuri yl-
lätysten päivä kerta kaikkiaan. On tullut yllättäviä vastauksia, ensinnäkin se, että kokoo-
muksen perusfilosofia on nyt sitten muuttunut ja kokoomus hyväksyy sen, että eläkkeen-
saajilla on kireämpi verotus kuin palkansaajilla.

Toinen yllättävä, mikä tuli ilmi edustaja Tolppasen puheenvuorossa, oli se, että perus-
suomalaiset ilmeisesti eivät nyt tiedä, mitä nämä veroesitykset tarkoittavat. Näillä tullaan
tämä veroero nyt sitten uudestaan avaamaan. Te joudutte, arvoisat perussuomalaiset, vas-
taamaan siellä Hervannan Siwalla eläkkeensaajille näihin kysymyksiin. (Lea Mäkipää: Ai-
van!) Sen takia toivon, että tietäisitte, mitä olette päättämässä.

Ja kolmas yllätys, kun puhutaan arvovalinnoista, on se, että keskusta, joka on alueiden ja
maakuntien puolta aina pitänyt, on hyväksymässä, kuten sanottu — hupsis — 200 miljoo-
naa autoveron kevennykseen, mutta samaan aikaan kymmenesosalla siitä summasta saa-
taisiin maakuntien junayhteydet turvattua. Hyvin yllättävä arvovalinta Suomen Keskustal-
ta.

15.51 Olavi Ala-Nissilä kesk (vastauspuheenvuoro): Arvoisa puhemies! Nythän autove-
roa alennetaan 100 miljoonaa. Käyttömaksu nousee 100 miljoonalla. Se netto on siis 100
miljoonaa. Minä olen laskenut, että sosialidemokraattinen puolue on myynyt tämän eri tar-
koituksiin jo viisi kertaa ainakin. Aina se on se autovero, millä rahoitetaan. Ei se tällä ta-
valla toimi. 

Teidän aikananne jätettiin kaikki uudistukset tekemättä (Eduskunnasta: Ei!) — lähes
kaikki. — Nyt Suomi velkaantuu Euroopan nopeinta tahtia ja samalla meillä talous on Eu-
roopan surkein. Ei tämä velkaelvyttämällä nouse. Sen takia meidän pitää työn verotusta
suosia tässäkin tilanteessa. Kyllä populismillakin, arvoisa puhemies, saisi olla joku raja.

15.52 Eero Heinäluoma sd (vastauspuheenvuoro): Arvoisa puhemies! Tässä alkaa men-
nä kyllä pahasti miinukset ja plussat sekaisin. Kun tässä... (Olavi Ala-Nissilä: Minä opetin
juuri, miten ne menee!) — Arvoisa edustaja, puhun edellisestä edustajasta, kun hän puhui,
että vaadin autoveron nostoa. Enhän minä semmoista ole vaatinut. Olen sanonut, että jos
tästä veronalennuksesta, joka on 200 miljoonaa, (Olavi Ala-Nissilä: 100 miljoonaa!) käy-
tettäisiin 15 miljoonaa euroa VR:n ostoliikenteeseen, niin meillä kulkisi poikittaisliikenne
Suomessa. Se on arvovalinta. Ja jos tähän on varaa, niin olen kysynyt, että miten ei ole va-
raa antaa eläkeläisille 150 miljoonaa euroa, jotta pidettäisiin eläkeläisen ja työssä olevan
verokohtelu samanlaisena. Se on minusta aika oikeutettu kysymys. (Olavi Ala-Nissilä: 100
miljoonaa!) Se on arvovalinta, mikä tässä tehdään.

Edustaja Ala-Nissilä puhuu mahtavasti vastuusta valtiontaloudesta (Olavi Ala-Nissilä:
Kyllä!) ja sitten ilmoittaa, että 200 miljoonaa lasketaan valtion verotuloja, kun lasketaan
15



Pöytäkirjan asiakohta PTK 49/2015 vp
autoveroa. Siihen teillä on kuitenkin varaa, ja se ei ilmeisesti heikennä valtiontaloutta, se
on teidän vientivetoinen kasvustrategianne.

15.53 Ben Zyskowicz kok (vastauspuheenvuoro):  Arvoisa rouva puhemies! Edustaja
Heinäluoma on hyvin hämmästynyt siitä, että kaikki kokoomuksen vaalien alla esittämät
tavoitteet ja ajatukset verotuksesta eivät tulleet osaksi Sipilän hallituksen ohjelmaa. Mutta
voin, edustaja Heinäluoma, teille kertoa, että usein käy näin hallitusneuvotteluissa, kun on
monta puoluetta, että kaikki ne tavoitteet, mitä on asetettu ennen vaaleja, (Eduskunnasta:
Kepun syy!) eivät toteudu. Kuten sanoin, nyt hallitusohjelmaneuvotteluissa on sovittu, että
tehdään työtulovähennyksen kautta tämä veronkevennys. Pitää yleisesti ottaen sanoa, että
nyt on ilma sakeana arvovalintoja mutta politiikassa on myös käytännönläheisiä kompro-
misseja.

Edustaja Tolppaselle haluan sanoa, että se, että samasta tulosta työssä käyvälle jää kä-
teen enemmän kuin saman tulon saavalle työttömälle, on aivan oikein ja se kannustaa työn-
tekoon.

15.54 Antti Lindtman sd (vastauspuheenvuoro):  Arvoisa puhemies! Tämä oli hyvä ja
selventävä puheenvuoro edustaja Zyskowiczilta. Hän kertoi, että hallitusneuvotteluissa ko-
koomus myi pieni- ja keskituloiset eläkkeensaajat. (Ben Zyskowicz: Ei kun isotuloiset!)
He olivat valmiita siihen, että esimerkiksi 1 500 euroa eläkettä saavien verotus on jatkossa
pysyvästi kireämpää kuin saman tulon palkansaajien. Tämä on minusta tärkeä asia havaita,
niin kuin olemme täällä kuullet. Tätä linjaa, siis sitä, että eläkeläiset asetetaan eriarvoiseen
asemaan suhteessa palkansaajiin, on ajanut keskusta. Kun täällä on perusteltu, että työhön
pitää kannustaa, että nyt veronkevennysvara pitää kohdentaa sinne, missä eniten tarvetta
on, eli työhön kannustamiseen, niin nyt on keinoksi valittu, että kannustetaan ihmisiä työ-
hön sillä, että nimenomaan eläkkeistä verotetaan kireämmin. Mutta samaan aikaan sitten
toisella kädellä annetaan tänne autoveroon iso alennus ja taas palataan siihen, että sano-
taan, että kuitenkin veronkevennysvara pitäisi kohdistaa tänne työn kannustamiseen. Tämä
on täysin ristissä sen kanssa, (Puhemies koputtaa) mitä te nyt, hallituspuolueen edustajat,
siellä puhutte. Puhutte toisenne pussiin.

Puhemies Maria Lohela: Edustajat Kalli ja Harakka ja sitten ministeri Stubb.

15.55 Timo Kalli kesk (vastauspuheenvuoro): Arvoisa puhemies! Kyllä autoveron alen-
tamista periaatteessa voidaan perustella silläkin, että se on liikenneturvallisuuteen vaikut-
tava. Tulee kolareita vähemmän, ihmisiä tulee hoidettavaksi vähemmän, ja sitä kautta koko
yhteiskunta hyötyy. Mutta mielenkiinnolla jään odottamaan, kun SDP oman vaihtoehto-
budjettinsa tuo ja tekee sen 150 miljoonan hyvityksen eläkeläisille eikä siirrä sitä harmaa-
seen talouteen eikä velanottoon vaan kohdistaa sen johonkin säästöön. (Eero Heinäluoma:
Tulet näkemään!) Tämä on mielenkiintoinen näkymä, ja sitä tulemme odottamaan, ja var-
maan sitten käydään oma keskustelu. Vaihtoehto on tämä, että tämä pelivara on nyt haluttu
osoittaa nimenomaan työn tekemiseen ja siihen, että ihmiset jaksavat maksaa veroja.

15.56 Timo Harakka sd (vastauspuheenvuoro): Arvoisa rouva puhemies! Oppositiolta
vaaditaan aina vaihtoehtoja, niin olemme pyrkineet tekemäänkin. Kun edustaja Heinäluo-
ma tarjosi yhteistyön kättä hallitukselle ja ehdotti, että 15 miljoonaa autoveron alennukses-
16



Pöytäkirjan asiakohta PTK 49/2015 vp
ta voitaisiin sijoittaa julkiseen liikenteeseen, niin ministeri Stubb tyrmäsi tämän melko lail-
la ynseästi ja käytti perusteenaan sitä, että hänellä ei ole tapana korvamerkitä verotuloja.
Mutta sitten hallitus alensi tätä solidaarisuusveron ylärajaa 72 000:een ja on nyt sitä mai-
nostanut suurenakin eleenä. Mutta perusteluna ministeri Stubb käytti silloin sitä, että pako-
laistulvan takia joudutaan myöskin kaikkein suurituloisimpiin puuttumaan, eli tässä kui-
tenkin nämä rahat korvamerkittiin. Kävi ilmi, että mitä iloisemmin leikkaatte pienituloisil-
ta, sitä vastentahtoisemmin olette joutuneet myöskin pyytämään edes osan hyvätuloisista
mukaan talkoisiin. Olen pahoillani, että tämä on teille niin vaikeaa, (Puhemies koputtaa)
mutta ajatelkaa nyt sentään kuitenkin sitä, että keskijohto nyt kuitenkin tässä osoittaa soli-
daarisuutta myöskin ylimmälle johdolle.

Puhemies Maria Lohela: Sitten ministeri Stubb, 5 minuuttia puhujakorokkeelta.

15.57 Valtiovarainministeri Alexander Stubb:  Arvoisa rouva puhemies! Ensinnäkin,
edustajille kiitos värikkäästä ja hyvästä keskustelusta. Ajattelin jakaa oman vastauspu-
heenvuoroni kahteen osaan, joissa ensin yrittäisin vielä kerran eritellä meidän yleistä vero-
poliittista linjaamme ja sitten vastata muutamaan vähän yksityiskohtaisempaan kysymyk-
seen.

Tästä yleisestä linjasta: Sen olen huomannut, ensi kertaa valtiovarainministerinä olles-
sani, että jos on joku asia, josta saa paljon palautetta ja paljon ideoita, niin se on nimen-
omaan veropolitiikka. Varsinkin edustaja Rinne, edustaja Heinäluoma, molemmat entisiä
valtiovarainministereitä, tietävät, että idealaatikko on täynnä ja niitä tulee paljon. Veropo-
litiikka on tietysti aika vaikea kiikkulauta siinä mielessä, että kun otat yhdeltä pois, niin
yhtäkkiä se siirtyy jollekin toiselle, ja sen takia ajatus näistä korvamerkinnöistä, joista on
paljon puhuttu: me yritämme sitä välttää, mutta toki taustalla sitä työtä tehdään.

Mitkä ovat meidän verotuksemme kaksi tavoitetta? Ensimmäinen tavoite on yksinker-
tainen, se on fiskaalinen, eli kerätä mahdollisimman paljon tuloja niihin menoihin, joita
käytetään. Ja valitettavasti tänä vuonna olemme tässä epäonnistuneet: me olemme kerän-
neet veroa, verotyyppisiä tuloja 49,1 miljardia ja tulemme taasen käyttämään rahaa 54,1
miljardia eli jäämme noin 5 miljardia pakkaselle. Ja se toinen ei ole... (Hälinää) — Edus-
tajat! Saisinko puhua, edustaja Lindtman ja edustaja Heinäluoma? — Toinen tavoite, mikä
meillä fiskaalisen lisäksi on, on tietysti käyttäytymistoiminta, ja sen takia me olemme nyt
tässä hallituksessa panostaneet enemmän sellaisiin toimiin, jotka luovat toimeliaisuutta ja
toivon mukaan työpaikkoja, ja sitten panostaneet verotuksessa ja verotuksen kiristyksessä
nimenomaan välillisiin veroihin ja haittaveroihin.

Se iso kehityslinja, johon me pyrimme meidän verotuksessamme, on se, että järjestelmä
olisi yksinkertainen, mutta sitähän se ei tietenkään ole. Verotusjärjestelmä on kovinkin
monimutkainen tänä päivänä. Toinen tällainen yleinen kehityslinja on se, että meillä olisi
kestävä, laaja pohja ja sitä kautta matala veronkanto, mutta tässä minun mielestäni kannat-
taa olla aika rehellinen ja todeta, että valitettavasti Suomella on tällä hetkellä yksi maail-
man korkeimmista yleisistä veroasteista, lähestulkoon 45 prosenttia, kun se OECD:n kes-
kiarvo on noin... (Hälinää) — Edustajat Heinäluoma ja Rinne! Edustajat Heinäluoma ja
Rinne, minä pyrin antamaan vastaukset teidän kysymyksiinne, joita te äsken tuossa pyysit-
te, ja olisin erittäin kiitollinen, jos te voisitte kuunnella. — Eli meidän tavoitteenamme on
laaja pohja. Tällä hetkellä meidän verotusasteemme on kerta kaikkiaan liian korkea: 44—
45 prosenttia verrattuna OECD:n keskiarvoon, joka on 34, tai EU15-keskiarvoon, joka on
17



Pöytäkirjan asiakohta PTK 49/2015 vp
noin 39,5. Tämä tarkoittaa sitä, että meidän kiristysvaramme verotuksessa on loppujen lo-
puksi aika pieni. Tähän vielä lisää sen, että meillä on yksi tiukimmista progressioista maa-
ilmassa, ja tässä oli paljon puhetta siitä, kuka osallistuu ja millä tavalla, ja ulkomuistista
noin 8,5 prosenttia meidän väestöstämme, eli yli 55 000 tienaavat, maksaa valtion verotu-
loista noin 58—60 prosenttia, eli sekin on osoitus siitä. Kunnallispuolella se on huomatta-
vasti pienempi, se tulee alas siihen suunnilleen kolmannekseen tai vastaavaan. Eli tämäkin
on kiikkulauta. Sitten, yleisenä huomiona myös: me pyrimme pitämään kokonaisveroas-
teen sellaisena, että se ei tämän hallituskauden aikana tule kiristymään.

Sitten me tulemme näihin yksityiskohtaisiin kysymyksiin — ja edustaja Feldt-Rannalle
pahoittelut, jos katsoin, mutta käytän myös vastauspuheenvuoroja laatiessani ihan normaa-
lia pädiä, josta minä näin.

Yksi keskeisimmistä kysymyksistä, johon kiinnitettiin minun mielestäni ihan oikeute-
tusti ja hyvin huomiota, liittyi eläkeläisiin. Kävin tarkastamassa meidän taulukoistamme,
mikä se tilanne on, ja ehkä se suora vastaus tähän on, että työtulovähennyshän koskettaa ai-
noastaan työntekijöitä. Siis perusfilosofia on se, että me panostamme sellaisiin toimiin, jot-
ka lisäävät toimeliaisuutta ja työntekoa, kun eläkeläisten puolella se taas ei sitä välttämättä
tee. Eli me pyrimme kannustamaan työntekoon. Mikä oli tämä ratkaisu? Tämä ratkaisu oli
sellainen, jossa tässä vaiheessa eläketuloa saavan veroaste on yli 53-vuotiaan palkkatuloa
saavan veroastetta kireämpi enintään noin 0,4 prosenttiyksikköä tulovälillä 18 000—
23 500, kun taas tulovälillä 24 000—28 000 eläketulon veroaste on enintään noin 0,3 pro-
senttiyksikköä palkkatuloveroastetta korkeampi. Onko tämä liikaa? Kyllä, se on 0,3 pro-
senttia liikaa toisessa taulukossa, ja se on 0,4 prosenttia liikaa ensimmäisessä. Tähän vielä
lisätään se, että kun tulotaso ylittää 19 000 euroa vuodessa, niin eläketuloa verotetaan ki-
reämmin kuin palkkatuloa. Me pyrimme hallituksessa koko ajan seuraamaan tätä tilannet-
ta ja varmistamaan, että tähän ei synny liian suurta repeämää. Tapahtuuko se lovi nyt, niin
kuin edustaja Heinäluoma sanoi? Kyllä, se tapahtuu, mutta on meillä... [Edustaja Heinä-
luoma oli kääntyneenä selin puhujaan.] — Edustaja Heinäluoma. (Hälinää) Edustaja Hei-
näluoma, meillä on myös toinen tarkastuspiste, ja se on, kuten muistaakseni edustaja Zys-
kowicz totesi, vuosi 2017. Eli siinä vaiheessa me katsomme, millä tavalla ne toimet, joi-
hinka olemme pyrkineet, ovat purreet. Jos ne ovat purreet, niin me olemme valmiita tule-
maan vastaan noin yhden miljardin verotulovähennyksellä. (Välihuutoja vasemmalta) —
Ei, kun se koskee kaikkia. 

Tähän lisäksi oli kysymys solidaarisuusverosta. Meidän perusajatuksemme tässä oli se,
että kaikki osallistuvat talkoisiin, mutta kuten salissakin muutamassa puheenvuorossa on
todettu, tämä ratkaisu, siis tason laskeminen siihen 72 000:een 90 000:sta kahdeksi vuo-
deksi, on tehty väliaikaiseksi sen takia, että meillä pitää edelleen olla sentyyppistä työtä,
joka tuottaa ja teettää korkean tuottavuuden työtä, eli me emme voi eristää tätä.

Loppupelissä — siis jokainen veropäätöshän on aina vaikea — minä uskon, että me
olemme, totta kai, sellaisessa tilanteessa, että meillä pitää olla sentyyppinen julkinen ta-
lous, joka on kilpailukykyinen, vienti vetää, kasvaa, (Puhemies koputtaa) sitä kautta tulee
työpaikkoja ja verotuloja. Muuten hyvinvointiyhteiskuntaa ei voi ylläpitää.

Ensimmäinen varapuhemies Mauri Pekkarinen:  Pari kolme vastauspuheenvuoroa,
mutta ei enempää. Ministerillä on sen verran ehkä aikaa tässä.
18



Pöytäkirjan asiakohta PTK 49/2015 vp
16.04 Antti Rinne sd (vastauspuheenvuoro): Arvoisa puhemies! Vaalilupaukset ovat tär-
keitä, niitten pohjalta äänestäjät tekevät valintojaan. Tämä on vakava kysymys demokra-
tian kannalta, että vaalilupaukset petetään näin rajusti. Me olemme perustellusti kritisoi-
neet perussuomalaisia vaalilupausten pettämisestä. Kyllä tässä on nyt myöskin kokoomuk-
sen osalta erittäin iso vaalilupausten petos tapahtumassa eläkeläisten osalta. Se ei kosketa
pelkästään pieni- ja keskituloisia eläkeläisiä vaan myöskin niitä isotuloisia eläkeläisiä, jot-
ka todennäköisesti enemmän ovat kokoomusta äänestäneet. Tähän kyllä pyydän vastausta,
ministeri Stubb, teiltä, että miten te kommentoitte demokratian kannalta tätä vaalilupauk-
sista kiinni pitämistä.

Ensimmäinen varapuhemies Mauri Pekkarinen: Otetaan neljä kysymystä, ja sen jäl-
keen ministeri. Ja sitten jatketaan keskustelua sen jälkeen ilman ministeriä, koska hänellä
on sovittu meno.

16.05 Paavo Arhinmäki vas (vastauspuheenvuoro):  Arvoisa puhemies! Se, millä saa-
daan kotimaista kysyntää, työllisyyttä ja investointeja parannettua, on se, että ihmisillä on
ostovoimaa. Nyt hallitus on leikkaamassa ihmisten ostovoimaa palkansaajilta pakkopal-
kanleikkauksilla. Sen lisäksi nämä verotusratkaisut eivät helpota niitä, joilla on kaikkein
pienimmät tulot — eläkeläiset, työttömät — jotka käyttävät jokaisen euron ja jokaisen sen-
tin kotimaiseen kysyntään. Tämä vaikuttaa siihen, että kun ihmisten ostovoima heikkenee,
niin pienet yrittäjät kärsivät, ne, jotka työllistävät valtaosan ihmisistä, itsensä ja jonkun ka-
verin. On aika mielenkiintoista, että samaan aikaan hallitus laittaa 200 miljoonaa euroa au-
toveron alennukseen, se on elvytysruiske kansainväliselle autoteollisuudelle. Kyllä mei-
dän mielestämme elvytysruiskeen pitäisi tulla kotimaisille pienille, kovaa työtä tekeville
yrittäjille pienituloisten ostovoiman parantamisen kautta.

16.06 Maria Tolppanen ps (vastauspuheenvuoro): Arvoisa puhemies! Kyllä minä nyt ih-
mettelen tässä, että täällä myöskin vähän joka puolella hyväksytään se, että työttömyyden
verotus on pidettävä korkealla sen takia, että työttömät menisivät töihin. Minä voin kertoa,
että yksikään veroaste ei työllistä yhtään ainutta työtöntä — ei yksikään. (Paavo Arhinmä-
ki: Juuri näin!) Tarvitaan työpaikkoja, joihin työtön voi mennä. Jos vapaita työpaikkoja on
12 000 ja jos työttömiä on 350 000, niin voidaan vaikka kaikki työttömyyskorvaukset pan-
na verollisiksi, ottaa kaikki 100 prosenttia veroa siitä pois, niin ei ole sitä työpaikkaa, mi-
hin mennä. Näyttäkää se työpaikka, minne mennään, niin sitten asia on ihan ok. (Välihuu-
toja) Mutta täällä kun edustaja Zyskowicz sanoi, että menisivät töihin, kun otetaan niin pal-
jon pois, mihin mennään töihin? Osoittakaa minulle 10 työpaikkaa, missä maksetaan suo-
malaisten keskiansio, minä tuon teille 100 työtöntä tekemään niitä töitä. (Eduskunnasta:
Hyvä!)

16.07 Timo Heinonen kok (vastauspuheenvuoro): Arvoisa puhemies! Edustaja Tolppa-
sen puheesta sai hivenen sen kuvan, että työpaikkojen määrä olisi vakio — se ei toki sitä
ole, vaan me tarvitsemme lisää uusia työpaikkoja.

Mikä siten on köyhän paras turva, ja mikä on pienituloisen eläkeläisen paras turva? Kyl-
lä se on se, että tämän maan talous laitetaan tasapainoon, luodaan uusia työpaikkoja, luo-
daan sitä kautta työtä, lisää verotuloja ja näin pystymme pitämään näistä palveluista kiinni,
mistä nauttivat niin lapset kuin ikäihmisetkin.
19



Pöytäkirjan asiakohta PTK 49/2015 vp
Aika pienelle huomiolle tässä on jäänyt se, että tämä hallitus on tehnyt myös päätöksen,
että Yle-vero poistuu pienituloisimmilta ja se tulee avittamaan myös osaa eläkeläisistä.
(Maria Tolppanen: Se on hyvä asia!) Ja olen ymmärtänyt, että osa oppositiosta on jopa ar-
vostellut näitä ratkaisuja. Minun mielestäni on hyvä, että tästä Yle-verosta nyt vapautetaan
myös pienimmällä toimeentulevat eläkeläiset. Hallituksen strateginen valinta on työn lin-
ja, ja se näkyy läpi (Puhemies koputtaa) koko tämän toiminnan.

16.08 Eero Heinäluoma sd (vastauspuheenvuoro):  Arvoisa puhemies! Kysyi sitten ke-
neltä ekonomistilta tahansa, niin kaikki sanovat, että jos pieni- ja keskituloisella eläkkeen-
saajalla on hiukan rahaa, niin hän käyttää sen todennäköisemmin kuin suurituloinen, on sit-
ten eläkkeensaaja tai töissä oleva. En ole huolissani näistä 100 000 euroa vuodessa tienaa-
vista eläkeläisistä, kyllä he pärjäävät — täällä tai Portugalissa, molemmissa pärjäävät —
mutta olen huolissani näistä pieni- ja keskituloisista eläkeläisistä. Tämän porukan, joka tie-
naa sen 1 500—1 600 euroa ja jolla on hyvin vähän tai ei mitään muita tuloja, tämä halli-
tuksen linja laittaa maksumieheksi, heidän kohdallaan teiltä rahat loppuvat, siitä huolimat-
ta, että jos heillä olisi sitä rahaa, niin he käyttäisivät sen todennäköisemmin kotimaan työl-
lisyyden hyväksi, käyttäisivät suomalaisia palveluita, ja sitä kautta meillä olisi enemmän
väkeä töissä. Tämä on kova linja, ja te kerroitte juuri päinvastaisen sanoman ennen vaale-
ja, arvoisa kokoomus — juuri päinvastaisen sanoman.

Ensimmäinen varapuhemies Mauri Pekkarinen: Ja vielä edustajat Zyskowicz ja Kiuru,
ja sen jälkeen ministeri, 2 minuuttia.

16.09 Ben Zyskowicz kok (vastauspuheenvuoro):  Arvoisa herra puhemies! Edustaja
Tolppanen vastasi minulle, ja olisin myös edustaja Heinosen tavoin todennut, että työpaik-
kojen määrä ei ole vakio. Mutta en kuitenkaan edellisessä puheenvuorossani sanonut, toi-
sin kuin edustaja Tolppanen väitti, että menisivät töihin. Sen sijaan toin esiin sen mieles-
täni tärkeän periaatteellisen lähtökohdan, että jos samantasoisen tulon saa yhtäältä työtä te-
kemällä ja toisaalta työttömyys- ja muusta sosiaaliturvasta, niin minun mielestäni on pe-
rusteltua ja on oikein — ja olkoon tämä nyt se arvovalinta — että sille, joka saa sen saman
rahan työtä tekemällä, jäisi pikkasen enemmän käteen kuin sille, joka saa sen rahan työttö-
myys- ja muuna sosiaaliturvana. Minun mielestäni tämä on tärkeä periaatteellinen lähtö-
kohta ja se on työntekoon kannustava lähtökohta. Se ei tarkoita sitä, että työtön olisi joten-
kin itse syyllinen tilanteeseensa, (Puhemies koputtaa) vaan se on vain oikein, että se, joka
ansaitsee työllä, tienaa pikkuisen... [Puhemies antoi puheenvuoron seuraavalle puhujalle.]

16.10 Krista Kiuru sd (vastauspuheenvuoro):  Arvoisa puhemies! Tässä keskustelussa
yhteistä meille on se, että me haluamme tasapainottaa taloutta ja me haluamme hoitaa työl-
lisyyttä niin, että työpaikkoja syntyy lisää, mutta keinoista me olemme eri mieltä. Minusta
olisi ollut reilua, että te olisitte ilmoittaneet ennen vaaleja, että aiotte supistaa pieni- ja kes-
kituloisten suomalaisten ostovoimaa tavalla, joka tulee johtamaan siihen, että ei synny sitä
työllisyyttä, jonka perässä täällä nyt juostaan. Siksi on minusta aiheellista kysyä valtiova-
rainministeri Stubbilta, oletteko todella tehneet näistä kaikista suunnitelmistanne ostovoi-
maan vaikuttavia selvityksiä, millä tavalla tämä tulee johtamaan aivan toisenlaiseen suun-
taan. Minusta olisi ollut reilua esimerkiksi tässä eläkeläisten tapauksessa, että olisitte ker-
toneet etukäteen suomalaisille eläkeläisille, että heidän verotuksensa ei tule olemaan pal-
20



Pöytäkirjan asiakohta PTK 49/2015 vp
kansaajien kanssa samalla tasolla. Teimme valtavan paljon töitä viime kaudella tällä poru-
kalla, eduskuntaporukalla, että tämä verotus olisi (Puhemies koputtaa) laitettu yhteen. Nyt
näin ei käykään, kun te eriytitte nämä. Miksi?

Ensimmäinen varapuhemies Mauri Pekkarinen: Tässä vaiheessa ministeri Stubb pai-
kalta 2 minuuttia.

16.12 Valtiovarainministeri Alexander Stubb (vastauspuheenvuoro): Arvoisa herra pu-
hemies! Ehkä kaksi vastausta.

Jäin miettimään, jos ja kun vaikkapa tätä debattia eläkeläinen tuolta päätteen ääreltä tai
televisiosta seuraa, mikä on se ajattelutapa. Ehkä ensimmäinen huomio on se, että tässä
ovat osittain ehkä menneet puurot ja vellit vähän sekaisin, että on annettu ymmärtää, että
eläkeläisten verotus kiristyy. Sitähän se ei tee, vaan käytännössä työtulovähennyksen pää-
töksen myötä, 450 miljoonaa, työntekijän verotus hiukkasen alenee ja eläkeläisen verotus
pysyy samana. Silloin siihen syntyy sellainen pieni haarukka, jonka me pyrimme toki tä-
män hallituskauden aikana kuromaan umpeen. (Välihuutoja vasemmalta)

Sitten jäin miettimään sitä suurempaa kysymystä, jos ja kun eläkeläinen seuraa tätä kes-
kustelua kotoa, mitkä ovat ne asiat, joidenka kautta hän uskoo, että eläkeläisen tilanne pa-
ranee. Minä uskallan väittää, että niitä on oikeastaan kolme, joista ensimmäinen on se, että
me saamme julkisen talouden kuntoon, ja korostan jälleen kerran, että me otamme 5 mil-
jardia euroa lisävelkaa tänä vuonna. Toinen on se, että me saamme tähän maahan lisää työ-
paikkoja. Me uskomme vahvasti siihen, että työ luo työtä. Silloin kun me täällä eduskun-
nassa käymme keskustelua veroista, niin minä kuitenkin uskon, että kaikista tärkein mei-
dän tehtävämme on se, että me jollain tavalla pystymme tekemään sentyyppistä lainsää-
däntöä, jolla Suomessa luodaan työpaikkoja, koska sitä kautta totta kai sitten loppupelissä
eläkkeet maksetaan. Ehkä viimeisenä, kolmantena huomiona tähän kokonaisuuteen: Ta-
voitteena pitää olla se, että kenenkään veroaste ei kiristy. Sitä kautta totta kai me pystym-
me sitten parantamaan sitä ostovoimaa.

Eivät nämä helppoja päätöksiä ole, mutta sitten taas toisaalta hyvä, että tämä keskustelu
on käyty.

Arvoisa herra puhemies! Tunnen olevani puun ja kuoren välissä, mikä käytännössä tar-
koittaa istuntosalin ja valtiovarainvaliokunnan välissä, koska minun olisi tarkoitus isännöi-
dä heitä tuossa... No, oli alkanut jo 15 minuuttia sitten.

Ensimmäinen varapuhemies Mauri Pekkarinen: Kiitoksia. — Me jatkamme täällä pie-
nen hetken debattia ja sen jälkeen siirrymme puheenvuoroihin.

16.14 Antti Lindtman sd (vastauspuheenvuoro): Arvoisa puhemies! On ensinnäkin hy-
vä, että nyt valtiovarainministeri selkeästi myönsi, että tämän teidän tekemänne esityksen
mukaan eläkkeensaajien verotus suhteessa saman verran tienaavien ansiotuloverotukseen
kiristyy.

Mutta aivan olennainen kohta tässä nyt oli se, että sanoitte, että pyritte kuromaan tämän
umpeen. (Eero Heinäluoma: Korjaamaan sen!) — Te pyritte korjaamaan. — Tämä allevii-
vattakoon. Nimittäin nyt olisi tärkeää, että saataisiin hallituksen linjaus. Nimittäin keskus-
tan keskeinen veroekspertti, edustaja Timo Kalli, täällä totesi aiemmin, että tämä oli halli-
tukselta tietoinen arvovalinta. Edustaja Zyskowicz täällä totesi, että kokoomus joutui tässä
21



Pöytäkirjan asiakohta PTK 49/2015 vp
asiassa antamaan periksi, kun keskusta ajoi, ja hallitus teki tämän arvovalinnan. Onko tämä
nyt hallituksen arvovalinta, että tämä ero pidetään, että eläkkeensaajia verotetaan enem-
män, vai onko tämä vain lapsus, jonka te yritätte nyt kuroa umpeen? Tähän olisi nyt tär-
keää saada hallituksen linjaus.

Ensimmäinen varapuhemies Mauri Pekkarinen: No, poikkeuksellisesti annetaan heti
tähän ministerille puheenvuoro, koska minä ymmärrän, että hän heti tämän jälkeen lähtee
pois täältä.

16.15 Valtiovarainministeri Alexander Stubb (vastauspuheenvuoro): Arvoisa herra pu-
hemies! Tämä oli niin tärkeä puheenvuoro, että näen tarpeelliseksi täsmentää tämän vas-
tauksen.

Siis kuroa umpeen, välttää repeämä: Se on ilman muuta selvää, että me pyrimme oikeu-
denmukaiseen kohteluun ja pyrimme löytämään tähänkin ratkaisun. Tällä hetkellä se gäp-
pi niissä tuloluokissa, jotka aikaisemmin mainitsin, on 0,3—0,4 prosenttia. Pidämme huo-
len siitä, että tämä ei entisestään kasva, ja me pyrimme siihen, että kenenkään veroaste ei
tämän vaalikauden aikana nouse.

Ensimmäinen varapuhemies Mauri Pekkarinen: Nyt jatkamme vielä hetken.

16.16 Kari Uotila vas (vastauspuheenvuoro): Arvoisa puhemies! Tämä oli erittäin tärkeä
pointti. Ministeri vastasi omaan välihuutooni, kun kerroitte, että 2017 tulette tekemään ve-
roratkaisuja. Minä huusin, että senhän piti koskea vain palkansaajia. Vastasitte, että se kos-
kee kaikkia. Tämä on hyvä uutinen eläkeläisten kannalta. Mutta tähän asti, kun hallitus on
puhunut yhteiskuntasopimuksesta, maltillisen palkkaratkaisun syntymisestä, hallitus on
todennut moneen kertaan, että tämän vastapainoksi se tulee antamaan palkansaajia koske-
vat selkeät, isot tuloveron alennukset 2017 ehtona sille, että syntyy yhteiskuntasopimus.
Jos tämä linja nyt muuttuu, että veronkevennyksiä tulee myös pienituloisille eläkeläisille ja
koskee kaikkia työttömiä, niin tämä on erittäin hyvä uutinen, mutta pitäkää kiinni siitä.

16.17 Pia Viitanen sd (vastauspuheenvuoro): Arvoisa puhemies! Minä myös toivon, että
tulevissa ratkaisuissa, totta kai, otetaan pienituloiset eläkkeensaajat ja (Eero Heinäluoma:
Miksei heti oteta?) työttömät huomioon, mutta... — Nimenomaan, kysymys kuuluu, mik-
sei heti. — Ja sitten ministeri Stubb sanoi tuossa viimeisiksi sanoiksi, että tulemme huo-
lehtimaan, että ei entisestään kasva.

Tässä vaiheessa, puhemies, minun on ihan pakko oikein nyt pistää silmälasit ja katsoa,
näenkö oikein. Nimittäin Helsingin Sanomissa 10.4. kokoomuksen puheenjohtaja Stubb
sanoo: "Se koskee myös eläkkeitä. Tällä tavalla me pidämme huolen siitä, että eläkeläisiä
ei veroteta enemmän kuin palkansaajia ja eläkeläiset eivät tunne heitä kohdeltavan epärei-
lusti."

Tässä on nyt kysymys siitä kansalaisten kuluttajansuojasta, vaalilupauksesta, kaikesta
siitä, mitä te puhuitte eläkkeensaajille ennen vaaleja. Tämä on paitsi käytännöllisesti huo-
no ratkaisu myös periaatteellisesti todella huono ratkaisu teidän kannaltanne, arvoisa ko-
koomus. Tämä perusfilosofian muutos on tapahtunut. Olisi kohtuullista sen eläkkeensaa-
jan kannalta, että se kerrottaisiin ennen vaaleja, (Puhemies koputtaa) että perusfilosofia tu-
lee muuttumaan.
22



Pöytäkirjan asiakohta PTK 49/2015 vp
16.18 Eero Heinäluoma sd (vastauspuheenvuoro): Arvoisa puhemies! Täytyy sanoa, että
nyt tipuin kyllä kokonaan kärryiltä: Juuri kun kokoomus ja keskusta kertoivat, että tämä on
tietoista ja heidän mielestään erittäin viisasta politiikkaa, että eläkeläisiä verotetaan anka-
rammin kuin palkansaajia, niin sitten valtiovarainministeri ilmoittaakin: "No, hupsista hei-
jaa, kyllä me oikeastaan pyrimme tämän korjaamaan. Ensin me sitä pahennamme ensi vuo-
den verotuksessa, mutta sitten 2017." Ja sitten kun hän antaa uuden korjauslausunnon, niin
hän ilmoittaakin, että "no, oikeastaan me pyrimme toimimaan niin, että ero ei kasva".

Meillä on nyt tässä kolme kantaa hallituksen puolesta aika lyhyessä keskustelussa osin
samojen henkilöiden kertomana. Minusta olisi kohtuullista kuulla, kun täällä on yksi por-
vari vielä paikalla, edustaja Zyskowicz, (Naurua) mikä näistä kolmesta kannasta, edustaja
Zyskowicz, nyt kun käytätte koko yhdistyneen keskustaoikeiston äänivaltaa, on nyt teistä
voimassa. Siis se kanta, että pitääkin lisätä tätä eroa eläkkeensaajan ja palkansaajan välillä,
vai se kanta, että tämä korjataan? Ensin pahennetaan ensi vuonna (Puhemies koputtaa) ja
sitten korjataan, vai se kanta, että ainakaan eroa ei ensi vuodesta enää lisätä?

Ensimmäinen varapuhemies Mauri Pekkarinen: Edustaja Zyskowicz vastaan muu
maailma. (Naurua)

16.19 Ben Zyskowicz kok (vastauspuheenvuoro):  Arvoisa herra puhemies! Ensinnäkin,
emme ole sanoneet, että hallitusohjelmaneuvotteluissa tehty ratkaisu on arvovalinta.
Olemme sanoneet, tai itse esimerkiksi olen sanonut, että hallitusohjelmaneuvotteluissa
joudutaan tekemään kompromisseja, kuten jokainen paikalla oleva tietää. Tämä ratkaisu,
että tällä kertaa mentiin työtulovähennyksen kautta, oli hallitusohjelmaneuvotteluissa so-
vittu kompromissi.

Mitä sitten tulee tähän niin sanottuun korjaukseen, hallitus on sopinut, että mikäli tavoit-
teet kilpailukyvyn kohentamiseksi ja sitä kautta valtiontalouden tasapainottamiseksi toteu-
tuvat kaavaillulla tavalla, niin vuoden 2017 aikana tehdään ratkaisu miljardin euron uudes-
ta ansiotuloverotuksen keventämisestä. (Pia Viitanen: Ansiotulo?) — Itse olen ymmärtä-
nyt, että kyse on ansiotuloista, jolloin se koskisi palkansaajia ja eläkeläisiä mutta ei koskisi
sosiaaliturvatuloja.

Ensimmäinen varapuhemies Mauri Pekkarinen: Nyt siirrymme pyydettyjen puheen-
vuorojen listaan.

16.21 Timo Harakka sd: Arvoisa puhemies! Hyvä oppositio ja hyvä hallituksen edusta-
ja! Itse asiassa teitä on kyllä kaksikin täällä, niin että ei edustaja Zyskowicz aivan yksin täs-
sä ole. Olen pahoillani, että ministeri Stubb poistui — hänen oli tarkoitus tavata meitä val-
tiovarainvaliokunnan jäseniä, ja täällähän meitä useita on paikalla. Me voimme ihan mie-
lellämme tavata työn merkeissä, ei meidän tarvitse valtion edustuskartanoon mennä. Mut-
ta kukin valitsee sen, missä haluaa olla.

Haluaisin lausua pari sanaa tästä verorikollisten armahduslaista, joka on äärimmäisen
epäonnistunut ja epäonninen hallituksen esitys ja joka asettaa Suomen tässä ajassa ja tässä
eurooppalaisessa viitekehyksessä aivan väärään seuraan. Sen arvioitu verotuotto on 1—10
miljoonaa euroa, ja me, jotka ymmärrämme täällä nollien päälle, (Ben Zyskowicz: Ja pro-
millien!) tiedämme, että se on euro tai kaksi per suomalainen. Se on erittäin pieni raha sii-
tä, että kansalaisten yhdenvertaisuus näin halvalla myydään.
23



Pöytäkirjan asiakohta PTK 49/2015 vp
Myöskin tämä hallituksen esityksen ajoitus on mitä epäonnisin ja suorastaan epäilyttä-
vä. Kun siis vuonna 2017 on tarkoitus tulla voimaan eurooppalainen automaattinen tieto-
jenvaihto, niin antaa varsin kummallisen kuvan tämän lain ajoituksesta se, että häthätää,
viime hetkellä rötösherrat haluttaisiin vielä pelastaa, jos he voivat vielä pelastautua. Tämä
ajoitus herättää varmasti myös kansainvälisiä kysymyksiä: kun muualla Euroopassa tällai-
nen laki on jo kohtalaisen vanha, niin yhtäkkiä Suomessa, juuri nyt ja juuri tällä hetkellä,
kun kiinnijäämisriski on suurin, ollaankin valmiita mitättömän verotulon vuoksi saamaan
armahdus verorikollisille voimaan.

Tätä on perusteltu sillä, että armahdus koskisi vain verorikoksia, kaikki muu rikollinen
toiminta olisi edelleenkin rangaistavaa. Tämä on tällainen eettinen viikunanlehti, joka tä-
hän on annettu, mutta meille oikeusministeriön edustaja, asiantuntija jo totesi, että heillä on
tavoitteena se, että jotta säilyisi tällä verorikollisella jokin syy ja motiivi ilmoittautua vi-
ranomaisille, niin Verohallintoa kiellettäisiin tiedottamasta muista tietoonsa tulleista ri-
koksista. Eli ollakseen tehokas tämän lain on oltava epäeettinen, ja tämä vain kertoo siitä,
että tämä eettinen puoli tässä laissa on täysin kestämätön.

Saksassa vastaava laki on ollut pitkään voimassa, ja sitä on vuosi vuodelta julkisessa
paineessa kiristetty. On tiedossa, että sanktiot ovat moninkertaisia: 6 prosentin viivästys-
korko useille vuosille on jo rangaistusluonteinen toimi, ja 15 tai 20 prosentin veronkoro-
tukset suurista rötöksistä ovat arkipäivää. Juuri äskettäin saksalainen jalkapalloilijalegen-
da Uli Hoeness sai tuomion, useita vuosia vankeutta siitä, että hän ei ollut prikulleen nou-
dattanut tätä Saksan lakia, joka ei ole siis millään tavalla verrannollinen tähän Suomen ve-
rorikollisten armahduslakiin.

Kun tämän lain nyt panee siihen yhteyteen, mitä hallitus on muutoinkin tässä viime ai-
koina esittänyt, niin täytyy kyllä vähän kummastella, kenen asialla ja kenen puolesta hal-
litus toimii. Jos nyt ajatellaan esimerkiksi tätä, että on äärimmäisen tärkeää, kuten minis-
teri Stubb tuossa kutsui suomalaisia, jokaista suomalaista, lahjoittamaan 500 000 euroa ha-
luamaansa yliopistoon tai itselle rakkaalle yliopistolle, tämä ei varmaankaan kaikille ole
täysin mahdollista ja rikkoo sitä pohjoismaista periaatetta, jossa veronmaksaja ei itse pää-
tä, mihin hänen verotulonsa käytetään, puhumattakaan hallintarekisterilaista, johon en
mene nyt enää sen syvemmälle. Eli tässä ilmenee se, ketkä ovat ne hallituksen todelliset ra-
harakkaat, ne, joita ministerit varmasti myöskin ihan omasta arkielämästään hyvin tunte-
vat, ne syrjäytymisuhan alla olevat miljonäärit, jotka apua tarvitsevat.

Täytyy toki myöskin ihmetellä perussuomalaisia. Heidän oppi-isällänsä Veikko Venna-
molla oli tämä kuuluisa lause, että "rosvot kiinni". (Vasemmalta: Rötösherrat!) Tämän päi-
vän perussuomalaiset haluavat ottaa rosvot kiinni niin tiukasti, niin tiukkaan halaukseen ja
niin tiukkoihin suudelmiin, että he varmasti ovat jatkossa ylimmät ystävät.

16.26 Pia Viitanen sd: Arvoisa herra puhemies! Täällä käytiin jo pitkä keskustelu, ja
omalta osaltani tähän eläkkeensaajien kohteluun kiinnitin huomiota. Kyllä tästä nyt täytyy
ehkä johtopäätöksenä todeta, että nämä kolme linjaa jäivät nyt voimaan ja tilanne on aika
huolestuttava. En kyllä näe, että hallitus tässäkään asiassa on toiminut asianmukaisella ta-
valla. Sanottakoon niin, että tämä ratkaisu on tehty tieten tahtoen täysin vastoin niitä vaa-
lilupauksia, ja se on mielestäni kaikin puolin ikävä seikka.

Jos puhun hieman yleisemmin näistä muista linjanvedoista, mistä näissä hallituksen ve-
ropaketeissa nyt on kysymys, niin ensinnäkin haluan sanoa sen, että täällä puhuttiin vero-
tuksen oikeudenmukaisuudesta. Se on tietenkin meille kaikille sosialidemokraateille hy-
24



Pöytäkirjan asiakohta PTK 49/2015 vp
vin tärkeä, ja siksipä me olemme koko ajan kysyneet ja koko ajan linjanneet, että myös hy-
väosaisten on osallistuttava näihin talkoisiin. Oli aika järkyttävää tämän vaalikauden alus-
sa, kun näytti siltä, että ei olisi minkäänlaista toimenpidettä hyväosaisten saamiseksi mu-
kaan. Oppositiossa kovia puheenvuoroja sosialidemokraatit tästä käyttivät, ja seurauksena
tulivat nämä hyvin pienet solidaarisuusvero- tai pääomaveromuutokset. Mutta jos me nyt
olemme ihan rehellisiä, arvoisat hallituspuolueet, niin kyllä tämä on täysin, voisi sanoa,
murusia, mitä tässä nyt hyväosaisille tätä vastuuta langetetaan. Siksipä se vaihtoehtobud-
jetti, jota jo täällä kerrottiin kovasti odotettavan, tulee kiinnittämään vahvasti huomiota
myös tähän verotuksen oikeudenmukaisuuden linjaan siten, että omistavat tahot, kaikista
parastuloisimmat, osallistuvat enemmän.

Puhemies! Tähän loppuun ehkä vielä siitä autoverosta, joka nousi täällä keskusteluun,
täytyy todeta, että tässähän kävi jopa niin, että alun perin perussuomalaiset lupasivat koko
autoveron poistaa. No, näin ei sentään tehty (Puhemies koputtaa) isoa lovea kassaan, mutta
tämä 200 miljoonaa...

Ensimmäinen varapuhemies Mauri Pekkarinen: Saanko pyytää puhujaa tänne puheen-
vuoropönttöön? (Eero Heinäluoma: Lähemmäksi puhemiestä!)

Lähemmäksi puhemiestä. — Mennään nyt sanomaan lause loppuun, puhemies, niin ei
jää vaivaamaan. (Puhuja siirtyi puhujakorokkeelle)

Niin, jäin tähän autoverokysymykseen, koska minusta on hyvin tärkeää kiinnittää täällä
siihen huomiota. Se ei ole yhdentekevää, että 200 miljoonaa ollaan valmiita pistämään au-
toveron kevennyksiin. Me kuulimme tänään verojaostossa, että tulonjakomielessä tällä on
niin sanottu regressiivinen vaikutus eli tämä veron osa lisää tuloeroja. Kaiken kaikkiaan,
jos nyt puhutaan ihan maalaisjärjellä, on täysin käsittämätöntä, että muun muassa keskus-
tan ollessa hallituksessa me vedämme junalinjoja maakunnista pois, VR:n ostoliikenteen
vedämme alas keskustahallituksen toimesta ja samaan aikaan sitten autoveroa ollaan val-
miita keventämään 200 miljoonaa. Nämä arvovalinnat ovat sellaisia, että niitä ei voi si-
vuuttaa, niitä ei voi kerta kaikkiaan sivuuttaa.

Puhemies! Tähän loppuun: Mielestäni edustaja Harakka hyvin hyvällä tavalla äsken ku-
vasi näitä tietynlaisia ongelmia, mitä näissä hallituksen esityksissä on, ja puhui juuri siitä,
että kyllähän meidän koko yhteiskunnan täytyisi nyt jos koska löytää vahvoja toimia sii-
hen, että me pystymme kaikenlaista veronkiertoa, aggressiivista verosuunnittelua, harmaa-
ta taloutta ja kaikkea tätä torjumaan. Minä vähän kyllä ihmettelen, arvoisa puhemies, myös
sitä, kun joskus kuuntelen täällä hallituspuolueiden kommentteja, että "ette sitten siinä
vaihtoehtobudjetissanne laske tuloja harmaan talouden torjunnan varaan". Tämähän on ai-
van pöyristyttävää, kun nimenomaan sillä, että me pistämme voimavaroja harmaan talou-
den torjuntaan, tukimme porsaanreikiä, me saamme lisää verotuloja yhteiskuntaan. Sitten
täällä nämä kommentit, että eihän sitä harmaata taloutta saisi edes torjua, (Eero Heinäluo-
ma: Ei ollenkaan!) ovat täysin pöyristyttäviä, ja sen huomaa hallituksen linjoista. Viime
kauden toimia ajetaan alas, harmaan talouden torjunnasta ollaan leikkaamassa muun muas-
sa 99 poliisia pois, ja kaikki keinot, mitä viime hallitus otti käyttöön, ollaan ajamassa alas,
ja todellisia panostuksia ei ole. Suonette kuitenkin, arvoisa hallitus, että SDP oppositiosta
käsin haluaa veroparatiiseja torjua, harmaata taloutta torjua ja saada niitä rosvoja kiinni, jos
nyt viittaan siihen, mitä edustaja Harakka tuossa lopuksi puhui perussuomalaisten aiem-
25



Pöytäkirjan asiakohta PTK 49/2015 vp
masta linjasta. Nyt tietenkin tämä hallitus todella huolestuttavan löyhällä kädellä näihin
asioihin suhtautuu.

16.31 Eero Heinäluoma sd: Arvoisa puhemies! Oli todella tärkeätä, että nämä verolait
otettiin erilliseen keskusteluun eduskunnassa, koska ne ovat merkittävä kokonaisuus sekä
hallituksen toimintalinjassa että myös sitten ihmisten arjen kannalta. Tämä tähän saakka
käyty keskustelu jo osoittaa, että on todellakin syytä paneutua aika tarkasti näihin hallituk-
sen esityksen perusteluihin ja siihen, mitä nämä tarkoittavat ihmisille. Kun hallituksella on
näin valtaisa tämä paketti, mitä se on tekemässä, niin tässä on suuri riski, että menee huo-
maamatta ohitse aika isoja muutoksia aikaisempaan.

Tästä hallituksen verotuksen yleislinjasta on syytä olla huolissaan, koska tavallisen pie-
ni- ja keskituloisen kannalta tämä on huono linja, mikä tästä kokonaisuudesta välittyy.
Tämä ei myöskään ole johdonmukainen linja. Toisin kuin sanotaan, nämä puheet siitä, että
tehdään työllisyyden kannalta oikeita ratkaisuja, eivät tässä ole toteutumassa, koska työl-
lisyyden kannalta on merkitystä sillä, miten pieni- ja keskituloisia kohdellaan, ovat he sit-
ten työssä olevia tai ilman työtä tai eläkkeellä. Kaikissa tapauksissa se raha, joka käytetään
silloin, kun veronalennuksia tehdään, veronalennuksiin tänne pieni- ja keskituloiseen pää-
hän, se tulee sieltä kulutukseen, ja tämän jokainen ekonomisti ja kaikki kansainväliset ja
kotimaisetkin tutkimukset kertovat.

Mutta tämän työllisyyden ohella on sitten kysymys myös oikeudenmukaisuusasiasta, jo-
hon edustaja Viitanen täällä aikaisemmin perustellusti ja oikein viitoitti. Mielenkiintoinen
on se yksi asia, mikä tästä oikeudenmukaisuusnäkökulmasta on käyty nyt täällä aika huo-
lella iltapäivän aikana lävitse. Se koskee eläkkeensaajien ja työssä olevien välistä verosuh-
detta. Tästä olivat kaikki puolueet ennen vaaleja aika lailla samaa mieltä, että eläkeläisen
tuloa ei saa verottaa kireämmin kuin työssä olevan, ja tämän pitäisi olla johtoajatus vähin-
täänkin nyt sinne 100 000 euron tuloihin saakka. Se, mitä sen jälkeen tapahtuu, jos joku saa
yli 100 000 euron eläkettä — luulenpa, että se ei nyt sitten ole ihan suuri oikeudenmukai-
suuskysymys. Mutta siinä on näitä 1 000 euron ja 2 000 euron kuukausieläkkeellä olevia,
joista nyt hallitus kylmän viileästi on ilmoittanut, että se tulee kiristämään näiden eläkkeel-
lä olevien verotusta suhteessa palkansaajien verotukseen, mikä on täysin toista kuin mitä
ennen vaaleja puhuttiin.

Tämä mielellään tietysti vietäisiin lävitse ilman, että kukaan puhuu tästä yhtään mitään,
ja sitten sanottaisiin, että hups heijaa, näin pääsi käymään. Mutta näinhän se ei saa mennä,
vaan tämä täytyy huolellisesti eduskunnassa perata ja katsoa nämä tulonjakovaikutukset
eri väestöryhmien osalta ja sitten pyytää asiantuntija-arviot ja arvioida, kuinka moni edus-
taja loppujen lopuksi tämän ottaa omiin nimiinsä. On perusteltua tehdä tältä osin muutos-
ehdotuksia ja tehdä oikeudenmukaisuutta myös eläkeläisväestölle.

Puolellatoista miljoonalla eläkkeensaajalla oli kyllä paljon ystäviä ennen vaaleja, mutta
nyt niitä ystäviä ei enää näy missään salin oikealla laidalla, joka näyttää olevan suurin piir-
tein hallitukseen itsensä myös valikoinut. Eli eläkkeensaajien asumistuen leikkaukset, kan-
saneläkkeiden indeksin leikkaus ensi vuonna ja sitten tämä eläkeläisten verokohtelu ovat
siltä osin johdonmukaisia, että kaikissa niissä käydään eläkeläisten kukkarolla, kaikissa
näissä asioissa. Ja ymmärrän, että tuntuu kiusalliselta olla paikan päällä, kun muistutetaan
siitä, mitä ennen vaaleja on luvattu, mutta asia on niin kuin edustaja Rinne tuossa aikaisem-
min sanoi, että kansanvallan ja demokratian toimivuuden ja uskottavuuden kannalta täy-
tyy esittää sellaisia lupauksia, joihin aidosti on sitoutunut. Sitten, kun ne heitetään kylmän
26



Pöytäkirjan asiakohta PTK 49/2015 vp
viileästi romukoppaan ja sanotaan, että jopa onkin hyvä tämä uusi filosofia, niin se, mikä
oli ennen perusfilosofia, kääntyykin 180 astetta ihan uudeksi filosofiaksi, joka kumoaa sen
edellisen. (Pia Viitanen: Tarvitaan sanakirjaa!) — Joo, tässä tarvitaan siis suomi—espoo-
sanakirja, jotta tässä hallituksen ajattelussa pysyy perässä.

Sitten tähän solidaarisuusveroasiaan. Sitähän hallitus markkinoi suurena tekona. Se
koko ajatteluhan ei ollut hallituksen ohjelmassa eikä vielä kesäkuussa esillä. Sehän tuomit-
tiin täällä, että ei ole varaa veroasteen nostamiseen. Näin sanoi muun muassa pääministeri
Sipilä. Ja pääministeri Sipilä sanoi, että no, sehän on totta, että hyväosaisia nämä talkoot ei-
vät koske. Se paine, joka syntyi eduskunnassa ja myös julkisuudessa tähän hallituksen ve-
rolinjaan, pakotti pieneen korjausliikkeeseen budjettiriihen osalta. Mutta tosiasiahan on se,
että tämänkin pienen korjausliikkeen jälkeen näiden 80 000 euroa vuodessa tienaavien ve-
rotusta lasketaan tähän vuoteen nähden, ei kiristetä, niin kuin osa edustajia, muun muassa
osa perussuomalaisia, vaalikentillä on puhunut, että kansanedustajienkin verotus kiristyy.
Ei se kiristy, ei se pysy ennallaan — se laskee. Se on tämä hallituksen uusi niin sanottu so-
lidaarisuusverolinjaus.

Silloin tietysti se kysymys koskee — kun joudutaan tekemään sopeutusta ja joudutaan
tekemään, niin kuin täällä on ihan sinänsä oikein sanottu, kipeitä säästöpäätöksiä — niitä,
joilla asiat ovat suhteellisen hyvin, joilla on hyvät työt, on hyvät pääomatulot, ja eihän heil-
tä voida talkoissa muuten ottaa kuin pyytämällä edes väliaikaisesti vähän suurempaa pa-
nostusta verotuksessa. Ja tiedän, että eduskunnan puhemiehistössäkin on sellaisia edusta-
jia, jotka ovat aikaisemmin tästä puhuneet, ja uskon, että he sydämestään ovat tällä kannal-
la, että myös vaikeina aikoina pitäisi hyväosaisten olla vahvemmin mukana. Joten tälläkin
kysymyksellä on merkitys, ja nyt täytyy katsoa, miten tämä solidaarisuusvero loppujen lo-
puksi kohtaantuu. Siis kun otetaan työttömiltä valtaisia rahasummia — ensin leikataan
puolet verrattuna palkkaan ja sitten vielä otetaan viidesosa työttömyysturvasta, leikataan
asumistukea, nostetaan terveydenhoidon asiakasmaksuja — onko perusteltua, että 80 000
euroa saavia palkkioksi sitten kannustetaan veronalennuksin, kun muita kannustetaan ke-
pillä? Pysyykö Suomi koossa, jos linja on tämä? Tämä on relevantti, oikea kysymys, ja sii-
hen täytyy eduskunnan tietysti kyetä vastaamaan.

Sitten on puhuttu tästä autoverosta: Ei kukaan rakasta veroja, en minä aikanaan, en ra-
kasta myöskään autoveroa, mutta kyllä se on aito kysymys, että miten se nyt ihmeessä niin
menee, että tämä on se kaikkein kipeimmin alennusta vaativa vero. Kyllä se on kumma jut-
tu, että tämä autovero nyt on se, joka pitää ensin laskea, mutta eläkkeensaajien osalta, joka
summa on pienempi kuin 200 miljoonaa, niin sinne ei nyt sitten kyllä. "On vaikeita valin-
toja, ei riitä raha eläkeläisille." En minä ainakaan pysty tätä Hakaniemen torilla selvittä-
mään — en tiedä, miten Viitasaarella kävisi, voi olla sama vaikeus sielläkin — että minkä
takia eläkeläiselle ei riitä tehdä sitä samaa veronalennusta, mikä tehdään työssä olevien
osalta. Aika vaikea on selittää ja sitten sanoa, että mutta sen sijaan kylläkin teemme auto-
veron laskun, ja on selvä, että suurissa autoissa se on aika merkittävä ja niitä kuitenkin os-
tavat enemmän hyvätuloiset. Harva 1 000 euron tai 1 500 euron eläkeläinen marssii kaup-
paan ja ilmoittaa, että otetaan sieltä uusi vähän kuluttava Mersu ja sitten saadaan merkittä-
vä autoveron alennus. En nyt puutu siihen, että perussuomalaisethan tätä on vaatinut. Se oli
heidän vaalilupauksensa, jolla saatiin ääniä. Tosin se lupaus taisi alun perin olla niin, että
se poistetaan kokonaan ja sitten lisäksi mitään muuta veroa, kuten vuotuista ajoneuvove-
roa, ei nosteta. En nyt puutu siihen, koska se ei ole tämän keskustelun ytimessä.
27



Pöytäkirjan asiakohta PTK 49/2015 vp
Harmaa talous on sitten aika vakava juttu, ja yhdyn siihen huoleen, jonka edustaja Vii-
tanen sanoi, että onhan tämä nyt ihan eriskummallista, että täällä hallituspuolueiden edus-
tajat sanovat, että harmaaseen talouteen ei saa puuttua, että ei sieltä saa mitään lisää tuloa
ottaa. Mistäs lähtien tämä nyt niin kulkee? Jos katsotaan viime vaalikauden rakenteellisia
uudistuksia, niin erittäin merkittävä oli tämän harmaan talouden torjunnan kohdalta se uu-
distus, joka vietiin lävitse monella eri rintamalla. Eli tehtiin hyvin systemaattinen ohjelma,
harmaan talouden toimintaohjelma, ja siihen useita kohtia. Pyydän, arvoisat edustajat, kat-
somaan, mikä on ollut verotulojen kehitys. Sehän on ihan hämmästyttävä: siitä huolimatta,
että työllisyys on tullut alas ja meillä pitäisi verotulojen laskea — normaaliajattelun mu-
kaisesti — meillä ovat verotulot kääntyneet nousuun, ja tätä ilmiötä on jatkunut nyt jo pari
vuotta oikeastaan. En keksi siihen mitään muuta selitystä kuin että tämä ohjelma toimii.

Nyt sekä tarkastusvaliokunta että valtiovarainvaliokunta ovat saaneet kuulla, että halli-
tus ei aio tehdä tätä harmaan talouden torjuntaohjelmaa. Sitä ei enää uusita, sitä ei jatketa,
se pannaan hyllylle. Kaksikymmentä vuotta tähän on kuitenkin tehty tähän mennessä töitä
erillisen toimintaohjelman osalta, ja tämä viimeinen oli kaikkein jykevin. Ehdottomasti
sitä pitää jatkaa. Poliisi kertoo, että he 6 miljoonalla eurolla takaavat, että tulee vähintään
50 miljoonan suorat tulovaikutukset valtiolle. Siinä on siis kymmenkertainen tuotto, mutta
siihenkään ei löydy rahaa. 80 kokenutta talousrikostutkijaa ollaan siirtämässä muihin teh-
täviin vuoden vaihteessa, jos ei tule eduskunnasta hyvin vahvaa kannanottoa tähän asiaan.

Eli kyllä nämä vaativat kaikki valtiovarainvaliokunnassa ja koko eduskunnassa erittäin
huolellisen läpikäynnin ennen kuin näitä lasketaan läpihuutojuttuina lävitse.

Ensimmäinen varapuhemies Mauri Pekkarinen: Seuraavana edustaja Sarkkinen. —
Pyydän kiinnittämään huomiota siihen, että nyt kun ei ole tätä 5 minuutin rajoitetta, niin
tällainen maksimisuositus on nyt sitten 10 minuuttia. Ja sen aikarajan puitteissa edellinen
puheenvuoro pysyi kylläkin.

16.41 Hanna Sarkkinen vas: Arvoisa puhemies! Tänään täällä on käyty hyvää keskuste-
lua veronalennusten kohdentamisesta ja eläkeläisten ja työssä käyvien verotuksen erilai-
suudesta. Tämä on tärkeä asia tietysti eläkeläisten toimeentulon kannalta mutta myös tu-
loerojen kannalta. Ruotsissa tuloerot ovat kasvaneet erittäin nopeasti viime vuosina, ja yksi
syy tähän on se, että Ruotsissa veronalennukset on kohdennettu erityisesti ansioverotuk-
seen, ja se on sitten johtanut siihen, että kun eläkeläisten ja sosiaalituen saajien verotus ei
samalla tavalla ole keventynyt, niin tuloerot ovat kasvaneet. Tämä olisi tärkeää ottaa huo-
mioon, ja ylipäätään tätä veropolitiikkaa tehtäessä pitäisi nämä tulonjakovaikutukset aina
huomioida.

Mutta sitten nostan keskusteluun energiaveron, josta ei oikeastaan ole keskusteltu tässä
debatin aikana. Kaivostoiminta on vasta vuoden 2015 alusta ollut normaalissa sähkövero-
luokassa. Se nostettiin siihen vuoden 2014 päätöksellä. On poukkoilevaa politiikkaa, että
kaivostoiminta aiotaan nyt taas siirtää alennettuun sähköveroluokkaan ja energiaintensii-
visen teollisuuden veronpalautuksen piiriin. Tämähän käytännössä tarkoittaa sitä, että an-
netaan kaivostoiminnalle veronalennus, jonka vuosikustannus on noin 27 miljoonaa eu-
roa. Suomessa on paljon puhuttu siitä, että me emme voi olla vain globaalitalouden siirto-
maa, josta voi louhia malmeja alihintaan. On puhuttu siitä, että tarvittaisiin esimerkiksi
jonkinlainen kaivosvero. Normaaliin sähköveroluokkaan nosto vuoden 2014 päätöksellä
toimi ikään kuin kaivosverona. Mielestäni on vain kohtuullista, että kansallisvarallisuuden
28



Pöytäkirjan asiakohta PTK 49/2015 vp
louhinnasta saadaan yhteiskunnalle korvaus verotuksella. Kaivostoiminnassa ei ole mi-
tään väärää, kunhan siitä hyötyy myös yhteiskunta verotulojen kautta. Näenkin, että olisi
parempaa elinkeinopolitiikkaa suunnata nämäkin rahat, mitkä annetaan nyt kaivosveron
alennukseen, esimerkiksi tutkimus-, kehitys- ja innovaatiotoiminnan tukemiseen ja pien-
yrittäjien työllisyysmahdollisuuksien tukemiseen. Nyt kuitenkin hallitus leikkaa todella
paljon tutkimus- ja kehitysrahoituksesta, erityisesti Tekesiltä. Sitä myötä me saamme Suo-
meen vähemmän innovaatioita, vähemmän tuotteita, mitä myydä, vähemmän tulevaa ta-
louskasvua, vähemmän uusia työpaikkoja. Arvovalinta tietysti tämäkin.

Mutta sitten tästä tehokkaasta katumisesta. Kyllähän tämä vaikuttaa tällaiselta vapaudu
vankilasta -kortilta hyvin rikkaille veronkiertäjille juuri ennen kuin automaattinen verotie-
tojen vaihto parin vuoden kuluttua tulee voimaan, ja samaan aikaan leikataan harmaan ta-
louden torjunnan resursseja. Kyllä tässä kansalaisille tulee mielenkiintoinen olo, että ke-
nen etua tällä politiikalla oikein ajetaan.

Tämä autoveron alennus on toinen hämmennystä herättävä kohta tässä veropaketissa:
Tehdään regressiivinen autoveron alennus, 200 miljoonaa euroa, ja samalla auton käytön
verotusta sitten nostetaan, ja kaikki maksavat tätä auton käyttöveroa. Mutta tämä autove-
ron alennus uuden auton ostosta hyödyttää lähinnä hyvätuloisia, keillä on varaa ostaa uusia
autoja. Me kaikki tiedämme kyllä — tai toivottavasti tiedämme — että pienituloisilla per-
heillä, matalapalkka-aloilla, työttömillä, pienituloisilla eläkeläisillä ei ole varaa ostella uu-
sia autoja. Ja kun samalla myös leikataan junalinjoista, joukkoliikenteestä, niin kyllähän
tämä on todella outo arvovalinta hallitukselta.

Mutta kenties äänestäjäkunnan erilaisuus selittää tätä, minkälaisia arvovalintoja teh-
dään. Esimerkiksi eilen olin tapaamassa työttömiä Raahessa, ja he nostivat esille esimer-
kiksi tämän, että he kokevat epäoikeudenmukaisena — kuten onkin — että työttömyystur-
vasta maksetaan niin suurta veroa. Ei kukaan ole ikinä minulle tullut vaalikentillä tai tuol-
la, kun ihmisiä tapaa, sanomaan, että kylläpä tämä autovero on korkea, vaan enemmän se
on tämä työttömyys- ja sosiaalitukien korkea verotus, mikä koetaan epäoikeudenmukaise-
na. Mutta tosiaan: ehkä se äänestäjäkunnan erilaisuus näitäkin arvovalintoja sitten selittää.

16.47 Johanna Ojala-Niemelä sd: Arvoisa herra puhemies! Ajattelin muutaman sanan
sanoa myös tästä tehokkaasta katumisesta. Tämä lakihan kuuluu "laki verotuksen oma-
aloitteisesta oikaisemisesta", eli aika mystinen nimitys, joka ei helposti avaudu. Mutta ide-
ana on, että ilmoittamalla vapaaehtoisesti veronkiertonsa voi välttyä rikosoikeudellisilta
seuraamuksilta, eli tätä kutsutaan tehokkaaksi katumiseksi.

Suhtaudun tähän esitykseen kyllä hyvin kriittisesti yhdenvertaisuusnäkökulmasta. Toi-
saalta jos tällä halutaan tienata valtiolle nopeasti rahaa, niin kuten ministeri Stubb tuossa
esittelypuheenvuorossaan sanoi, on odotuksia, että 10 miljoonaa euroa tätä kautta valtion
kassaan saataisiin.

Kyseessä on siis määräaikainen laki, jonka mukaan luonnollinen henkilö tai kotimainen
kuolinpesä välttyisi veropetosta koskevilta rikosoikeudellisilta seuraamuksilta ilmoittaes-
saan oma-aloitteisesti verotuksestaan puuttuneita tuloverolain mukaan verotettavia tuloja
tai perintö- ja lahjaverolain mukaan verotettavia varoja Verohallinnolle. Muutos nykyti-
laan on suuri. Koska Suomessa ei ole säädetty tehokkaan katumisen mahdollisuudesta ve-
rotuksessa, verovelvolliselle ei ole nykytilassa voitu taata suojaa rikosoikeudellisia seuraa-
muksia vastaan.
29



Pöytäkirjan asiakohta PTK 49/2015 vp
Se, mistä tämä kritiikki kumpuaa, kyllä on juuri se, että tämä tarjoaa rikkaille veronkier-
täjille, joilla on ulkomaille piilotettuja varoja, oman keinon päästä seuraamuksista ja että
tämä asettaa eri asemaan tavanomaiset kotimaan tulojen piilottelijat. Miksi ulkomaille pii-
lotetun varallisuuden nyt paljastuessa, kun pankkisalaisuus on höllentynyt, näille piilotte-
lijoille pitäisi säätää erillinen armahduslaki varojen paljastuttua? Eikö rikosharkinnasta tu-
lisi päättää nyt paljastuvissa piilotettujen varojen itseoikaisutapauksissa normaalin menet-
telyn mukaisesti?

Voi sanoa, että tässä ovat myös aika monet asiantuntijat antaneet tähän esitykseen kri-
tiikkiä. Kansalaisjärjestö Finnwatch piti esitystä yhdenvertaisuuden kannalta ongelmalli-
sena, ja myös Suomen Transparency Internationalin rahoitusmarkkinoiden avoimuudesta
vastaavan projektin vetäjä Erkki Laukkanen pitää tätä armahduslakia ongelmallisena. "Ve-
ron välttelijät ovat jäämässä muutenkin kiinni parantuneen kansainvälisen yhteistyön
vuoksi. Armahdus pelastaisi heidät rikosoikeudellisilta seurauksilta ja julkisuudelta",
Laukkanen sanoo.

No, nähtäväksi jää tulevaisuudessa, kuinka suuri joukko henkilöitä tarttuu tähän tehok-
kaan katumisen mahdollisuuteen ja miten paljon verotuottoa tällä maallemme kertyy. Mut-
ta kyllä minun on sanottava tässä myös se, että pitkälle on liuennut SMP:n Veikko Venna-
mon rötösherrat kuriin -ajoista, kun nyt rikollisille lyödään paluulippu kouraan ilman seu-
raamuksia. Vaikea on tätä kyllä perustella.

Tuosta harmaasta taloudesta sanon vielä sen verran, että myös talousrikossyyttäjille on
sitä myöten annettu 1,3 miljoonaa euroa rahaa ja nyt myös tämä raha on poistumassa. On
laskettu, että tämä talousrikossyyttäjien työpanos on tuonut 100 miljoonaa euroa konfis-
kaation kautta valtion kassaan lisää tuloja. Sillä lailla ei kyllä voi oikein ymmärtää, että
eikö nimenomaisesti tämä tuotos—panos-suhde ole kannattava. Ja toivoisin edellisten pu-
hujien tapaan, että tähän, harmaan talouden torjuntaan, panostettaisiin myös jatkossa.

16.51 Ilkka Kantola sd: Arvoisa puhemies! Veropolitiikan kaksi keskeistä kysymystä
koskevat vaikutuksia kansalaisten ostovoimaan ja vaikutuksia työnteon kannustavuuteen.

Työntekijöille suunnattua työtulovähennystä hallitus perustelee ennen muuta väittämäl-
lä, että näin lisätään työnteon kannustavuutta. Edustaja Kalli ehkä kaikkein selkeimmin sa-
noi, että tästä on kysymys eikä eläkeläisten verotuksella ole vaikutusta työnteon kannusta-
vuuteen.

Veronkevennysten vaikutuksesta ostovoimaan hallitus ei, kumma kyllä, tässä yhteydes-
sä puhu. Miksi ei puhu? Siksi, että keskustelua ei haluta laajentaa eläkeläisten verotuk-
seen. Eläkeläisten verotuksen keventäminen ei olisi kuitenkaan mustaan aukkoon heitettyä
rahaa. Verotukselta säästyvä raha menisi kotimaiseen kulutukseen ostovoiman lisäämise-
nä. Sen vaikutukset olisivat kotimarkkinoita piristäviä. Vaikka työhön kannustavuutta ei
olisikaan eläkeläisten verotuksen keventämisessä, olisi sillä merkittäviä työllisyysvaiku-
tuksia.

Arvoisa puhemies! Asettamalla eläkeläiset palkansaajia kireämmän verotuksen alle hal-
litus vauhdittaa kansakunnan kahtiajakautumista. Tämä vaarantaa keskeisiä kansakunnan
henkisiä voimavaroja, kun luottamusta eri väestöryhmien välillä murennetaan.

16.52 Timo Heinonen kok: Arvoisa puhemies! Ensi vuoden veroratkaisuissa isona sini-
senä lankana on se, että verotus ei kiristy ja talous- ja veropolitiikka tukee kasvua, työtä ja
yrittäjyyttä, eli tavoitteena on lähteä ottamaan tuota 110 000 uuden työpaikan tavoitetta
30



Pöytäkirjan asiakohta PTK 49/2015 vp
kiinni. Siinä on tehtävää näinä vaikeina aikoina, mutta näillä toimenpiteillä, joilla työtä ja
yrittäjyyttä tuetaan, siihen on mahdollisuus päästä.

Tässä ensi vuoden veroratkaisussa on kolme keskeistä oleellista huomiota: pieni- ja kes-
kituloisten verotusta kevennetään, työn verotusta ei valtaosalla suomalaisia kiristetä ja so-
lidaarisuusvero alennetaan koskemaan kaikkia yli 72 000 tienaavia. Ja kun tässä on käyty
keskustelua siitä ja väitetty, että tämä ei tule kiristämään 72 000 tienaavien verotusta, niin
tässä on Veronmaksajien 28.9. tekemä laskelma hallituksen budjettiesityksestä "Palkan-
saajan verot ja ostovoima 2015—2016", ja tässä laskentaoletuksessa on otettu huomioon
vain viran puolesta tehtävät vähennykset alle 53-vuotiaalla palkansaajalla, vuosiansio lo-
marahoineen, kuukausipalkka 12,5 kertaa, vuoden 2015 keskimääräiset kunnallis- ja kir-
kollisveroprosentit, ansiotason nousua vastaavat tarkistukset veroperusteisiin vuonna
2016, työtulovähennyksen korotus 450 miljoonalla eurolla ensi vuonna, valtion tulove-
roasteikon korkeimman portaan eli tämän niin kutsutun solidaarisuusveron alarajan alen-
taminen 72 300 euroon, ja sitten vielä sosiaalivakuutusmaksujen ennustetut muutokset on
huomioitu, työttömyysvakuutusmaksun 0,5 prosenttiyksikön korotus vuodelle 2016. Tämä
osoittaa yksiselitteisesti, että pienituloisten verotus kevenee: 2 171 euroa kuukaudessa tie-
naavan verotus kevenee, 3 256 euroa kuukaudessa tienaavan verotus kevenee, mutta 5 427
euroa kuukaudessa tienaavan verotus kiristyy, 8 684 euroa kuukaudessa tienaavan verotus
kiristyy. Eli tämä on nyt hyvä oikaista myös eduskunnan pöytäkirjaan, totuus siitä, millä ta-
valla tuo työtulovähennys ja sitten tämän solidaarisuusveron alarajan muutos vaikuttavat
siihen, että suurituloiset ovat näissä talkoissa entistä isommalla panoksella mukana. Ja
myös se keskustelu, mitä täällä on sanottu, että tämä ei vaikuttaisi niihin, jotka ovat jo ol-
leet solidaarisuusveron piirissä: kyllä vaikuttaa. Eli nyt he maksavat tätä korotettua veroa
myös siitä osuudesta, joka heille ennen on tullut alle tuon solidaarisuusveron uuden rajan
tai siitä nykyiseen rajaan mentäessä.

Arvoisa puhemies! Sitten tässä isona porkkanana on tietysti se, että jos näissä toimenpi-
teissä onnistutaan ja kasvua saadaan aikaan ja maa kasvu-uralle, työllisyys kehittymään,
niin hallitus on luvannut vuonna 2017 tehdä erittäin merkittävän miljardin euron työn ve-
rotuksen kevennyksen, mikä kohdistuisi niin eläkkeensaajiin kuin työtä tekeviin. Se on
hyvä tavoite, mitä yhdessä kannattaa meidän kaikkien suomalaisten tavoitella.

Arvoisa puhemies! Lopuksi autoverotuksesta: Olen hieman itsekriittinen myös siihen,
että tämä autoveroratkaisu ei välttämättä tässä tilanteessa ole se järkevin. Itse edustin ajat-
telumallia, missä autoverosta oltaisiin luovuttu kokonaan, mutta ei toki niin, että olisimme
menettäneet tuon miljardin, minkä autovero meille tuottaa, vaan se olisi ollut mahdollista
saada takaisin vuotuista ajoneuvoveroa korottamalla. Meillä on Suomessa noin 3 miljoo-
naa autoa, nykyinen vuosivero on 200 euroa, ja ajoneuvon perusveroa jos oltaisiin nostettu
tuosta noin 200:sta 350:een, 400 euroon, niin kertymä olisi kasvanut 500—600 miljoonas-
ta eurosta puoleentoista miljardiin euroon, ja sillä olisi tämä ero saavutettu. Ja sillä autove-
rosta kokonaan luopumisella itse asiassa helpotettaisiin sitä, että meidän autokantamme
nuorenisi, tulisi ekologisemmaksi ja turvallisemmaksi. Ja kyllä tosiasia on sekin, että au-
toveroon tehtävä tämäkin muutos, mikä nyt tehdään, tulee helpottamaan jokaista suoma-
laista autonomistajaa. Eli kyllä se tulee vaikuttamaan ennen pitkää kaikkiin autoihin, jotka
meillä on, käytettyihin sen myötä, että uusien autojen hinta tulee alenemaan. Ja että pöytä-
kirjaan ei jää väärä kuva siitä, miten edustaja Heinäluoma kuvasi tätä autoveroa, niin tämä
kevennyshän kohdennetaan nimenomaan niihin pieniin, halpoihin, vähäpäästöisiin autoi-
31



Pöytäkirjan asiakohta PTK 49/2015 vp
hin, ja siellä se alennus on suurin nimenomaan niin, että siitä hyötyisivät mahdollisimman
monet suomalaiset. 

Arvoisa puhemies! Aivan lopuksi haluan kiittää hallitusta siitä, että Yle-vero on päätet-
ty poistaa myös pienituloisilta, entistä isommalta joukolta. Se on hyvä asia monelle eläke-
läiselle ja pienellä rahalla toimeentulevalle.

Keskustelu päättyi.

Asia lähetettiin valtiovarainvaliokuntaan.
32


