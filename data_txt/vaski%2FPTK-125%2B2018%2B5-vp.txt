















































DEMDBD4.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

5. Hallituksen esitys eduskunnalle laiksi vapaaehtoisesta maanpuolustuksesta annetun lain 
muuttamisesta sekä eräiksi siihen liittyviksi laeiksi

Hallituksen esitys HE 254/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään puolustusvaliokuntaan, jolle perustuslaki-
valiokunnan on annettava lausunto.

Lähetekeskusteluun varataan niin ikään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.14 Puolustusministeri Jussi Niinistö (esittelypuheenvuoro): Arvoisa rouva puhe-
mies! Esityksessä on tarkoitus tehdä muutoksia lakiin vapaaehtoisesta maanpuolustukses-
ta, ampuma-aselakiin, rikoslakiin ja työturvallisuuslakiin. Nykyinen vapaaehtoisesta
maanpuolustuksesta annettu laki on ollut voimassa 11 vuotta, eikä siihen ole tänä aikana
tehty mitään merkittäviä uudistuksia. 

Vapaaehtoisen maanpuolustuksen kehittämishanke alkoi syksyllä 2017 kahdella työryh-
mällä. Ensimmäisessä tarkasteltiin vapaaehtoisen maanpuolustuksen kehittämisen vaihto-
ehtoja. Näitä olivat ensiksi vapaaehtoisen maanpuolustuskoulutuksen kehittäminen nyky-
mallilla eli käytännössä Maanpuolustuskoulutusyhdistyksen eli MPK:n yhdistysoikeudel-
lisen rakenteen alla, toiseksi toiminnan järjestäminen ja kehittäminen osana Puolustusvoi-
mia tai kolmanneksi uuden viranomaisen perustaminen. Näistä vaihtoehdoista valittiin pe-
rusteellisten selvitysten jälkeen sotilaallisen koulutuksen siirtäminen yksin Puolustusvoi-
mille. Lisäksi tärkeänä tavoitteena nähtiin MPK:n koulutusmahdollisuuksien tehostaminen
siten, että se kykenisi nykyistä laajemmin antamaan koulutusta omassa toiminnassaan il-
man Puolustusvoimien tilausmenettelyä. Toisessa työryhmässä suunniteltiin valitun kehi-
tyssuunnan perusteella vapaaehtoisen maanpuolustuksen kehittämismalli, jonka toimeen-
panosta tässä lakipaketissa on osaltaan kysymys. Keväällä 2018 perustettiin kolmas työ-
ryhmä valmistelemaan tarvittavat lainsäädännön muutokset. Hankkeiden työryhmävalmis-
telussa ovat olleet mukana puolustusministeriön lisäksi Puolustusvoimat ja MPK. Työryh-
mävalmistelun lisäksi valmistelun aikana on myös järjestökentälle ja muille viranomaisil-
le varattu mahdollisuus esittää huomionsa valmistelussa hyödynnettäviksi.

Arvoisa puhemies! Työryhmien työn tuloksena syntyneillä muutosesityksillä on tarkoi-
tus saattaa voimaan vapaaehtoisen maanpuolustuksen kehittämismalli. Sen taustalla on ol-
lut tavoite tehostaa erityisesti paikallispuolustuksen suorituskykyä kehittävää vapaaehtois-
ta harjoittelua, luoda vapaaehtoiseen maanpuolustukseen nousujohteisia koulutuspolkuja
 Tarkistettu
4.0



Pöytäkirjan asiakohta PTK 125/2018 vp
ja antaa vapaaehtoiselle reserviläiselle vaativampia tehtäviä. Päämääränä on myös mah-
dollistaa vapaaehtoisen maanpuolustuskoulutuksen antaminen koko valtakunnan alueella
ja edistää koulutuksen maksuttomuutta. Lisäksi kehittämismallilla on haluttu turvata ase-
palvelusta suorittamattomien naisten ja nuorten asema vapaaehtoisen maanpuolustuksen
kentässä.

 Lakiin vapaaehtoisesta maanpuolustuksesta on kirjattu esityksessä useita käytännön
muutoksia. Puolustusvoimat ei jatkossa tilaa MPK:lta sotilaallista koulutusta. MPK:n soti-
laallisia valmiuksia palveleva koulutus määritellään käsitteenä tarkemmin, ja koulutuksen
nousujohteisuus korostuu, kun Puolustusvoimien aseita on mahdollista antaa kyseiseen
koulutukseen käsiteltäväksi Puolustusvoimien valvonnassa ja Puolustusvoimien alueilla ja
aluksilla. Puolustusvoimien aseilla ei kuitenkaan saa ampua sotilaallisia valmiuksia palve-
levassa koulutuksessa. Erityisesti naisia ja nuoria koskeva tutustumistoiminta säädetään
MPK:n julkiseksi hallintotehtäväksi. MPK:n kansainvälisestä koulutustoiminnasta kirja-
taan säännökset lakiin. Vapaaehtoisen maanpuolustuskoulutuksen ohjausta ja valvontaa
koskevia säännöksiä selkeytetään. Valvovia viranomaisia ovat puolustusministeriö, Puo-
lustusvoimat ja Rajavartiolaitos. MPK:n julkisoikeudellisten kurssien osallistujien valin-
nasta sekä Puolustusvoimien MPK:lle antamasta tuesta kirjataan säännökset lakiin.

Muina huomioina mainittakoon, että tällä lakipaketilla on yhteys myös EU:n asedirek-
tiivin kansalliseen voimaansaattamiseen. Sitä koskeva lakipaketti sisältää mahdollisuuden
myöntää aselupia MPK:lle sen sotilaallisia valmiuksia palvelevaa koulutusta varten. Ky-
seinen lakipaketti antaa lisäksi MPK:n sotilaallisia valmiuksia palvelevaan ampumakoulu-
tukseen osallistuville aktiivisille reserviläisille mahdollisuuden saada aselupia tätä harjoit-
telua varten. Luvat koskevat niin sanottuja pitkiä aseita, joihin on kiinnitetty yli kymme-
nen patruunan lipas.

Puhemies Paula Risikko: Mennään joksikin aikaa debattiin.

16.19 Mikko Savola kesk (vastauspuheenvuoro): Arvoisa rouva puhemies! Näinä aikoi-
na, kun maanpuolustustahto on puhututtanut, nousee tämä vapaaehtoisen maanpuolustuk-
sen rooli aivan eri tavalla vielä esiin. Onkin äärimmäisen tärkeätä, että nyt tämän lakiesi-
tyksen myötä ja tämän kehittämistyön myötä annetaan reserviläisille vapaaehtoisen työn
kautta niitä aitoja urapolkuja edetä siellä omien perustaitojen kehittämisessä. Kun vapaa-
ehtoista kautta pystyy saamaan sitä urakehitystä, niin mikäli sitä sodanajan sijoitusta ei ole,
niin pystyy myös pääsemään sinne paremmin sijoitettujen reserviläisten joukkoon.

MPK:n roolihan tulee muuttumaan aika paljon tämän uudistuksen myötä. Se tarkoittaa
tietysti sitä, että resursseja tarvitaan myös huomattavasti lisää. Oikeastaan kysyisinkin mi-
nisteriltä nyt siitä, että kun euroja tarvitsee satsata nyt lisää tälle vapaaehtoiselle puolelle,
MPK:n rooli muuttuu, niin kuinka me turvaamme jatkossa nyt sitten sen, että riittävät re-
surssit löytyvät — minun mielestäni niiden pitää löytyä — ja pystymme todellisuudessa
viemään käytäntöön tämän lain, mitä nyt käsittelemme.

16.20 Mika Kari sd (vastauspuheenvuoro): Arvoisa rouva puhemies! Hallituksen esitys-
tä selatessani katsoin saman kohdan näistä kustannuksista kuin mihin edustaja Savola viit-
taa, ja siellä lukee, että noin 4 miljoonaa euroa vuosittain... [Mikko Savola: 6,5 yhteensä!]
— Plus sitten yhteensä 6,5 miljoonaa euroa vuosittain. — Kymmenessä vuodessa 65 mil-
joonaa euroa, se helpottaa mittakaavan ymmärtämistä.
2



Pöytäkirjan asiakohta PTK 125/2018 vp
Puolustusvoimilla on ollut jo useita vuosia oman toimintansa rahoittamisessa varsin iso-
ja haasteita. On pystytty hankkimaan kalustoa kiitos ulkomailta tapahtuneiden viisaiden ja
edullisten hankintojen ja niin edelleen, mutta kuitenkin perusrahoituksen puolella on on-
gelmia.

Vapaaehtoisen maanpuolustuksen kenttä on äärimmäisen tärkeä. Koko tämän reserviin
pohjautuvan yleisen asevelvollisuuden ja maanpuolustustahdonkin kannalta äärimmäisen
ison asian äärellä olemme.

Mutta miten, ministeri, näette: kun tässä on istunut kuitenkin kaksi työryhmää ja vähän
näkemyksetkin ovat olleet ristikkäisiä, niin onko tämä tämän hinnan väärti? Maanpuolus-
taminen on rahan väärtiä, mutta ovatko nämä kokonaiskustannukset, arvoidut kustannuk-
set, sen arvoisia, että tämä laki kannattaa viedä joka tapauksessa kaikilla hallituksen voi-
milla läpi? Vai aiotaanko tosiasiallisesti kuulla myös sitten valiokunnan parantamis- ja ke-
hittämisehdotuksia tähän asiaan?

16.21 Mika Niikko ps (vastauspuheenvuoro): Arvoisa puhemies! Vapaaehtoinen maan-
puolustus on Suomen selkäranka, ja sinänsä Maanpuolustuskoulutusyhdistys on pitänyt
huolta siitä, että reserviläisillä on ollut riittävästi toimintaa ja resursseja tämän varmistami-
seksi.

Tässä hallituksen esityksessä, kuten aikaisemmat puhujat ovat maininneet, on riskinä se,
että MPK:n rooli ja osuus heikkenee Puolustusvoimien ja Rajavartiolaitoksen kanssa teh-
tävässä yhteistyössä. Nyt kuitenkin se on hyvin merkittävä osuus, mitä Puolustusvoimat on
ostanut koulutusta MPK:lta, ja kun se poistuu, niin tavallaan tilalle pitäisi löytää aitoa yh-
teistyötä, että reserviläiset olisivat tiivis osa Puolustusvoimia jatkossakin.

Mielestäni ei pitäisi tehdä juurikaan eroa vapaaehtoisen maanpuolustuksen ja Puolustus-
voimien toiminnassa moniltakaan osin, koska nehän ovat entisiä sotilaita ja ehkä osa myös
pitkän linjan koulutuksen saaneita varusmiehiä, jotka varmasti haluavat tehdä kaikkensa
Suomen maanpuolustuskyvyn kehittämiseksi sekä myös sen ylläpitämiseksi. Siinä mieles-
sä kysyn, arvoisa ministeri: millä tavalla me voimme turvata sen, ettei tule tämmöistä juo-
paa näiden toimijoiden välille?

16.23 Jari Myllykoski vas (vastauspuheenvuoro): Arvoisa rouva puhemies! Ihan edusta-
ja Niikolle huomiona, että ehkä yleinen asevelvollisuus on kuitenkin se meidän selkäran-
ka, jolla me tästä maanpuolustuksesta menemme, ei vapaaehtoisuus sinällään.

On hyvä, että meillä on toimijoita, mutta kysyisin ministeriltä, onko oikein päätelty, että
ostettavat palvelut MPK:lta lopetetaan, koska on parempi ja täsmällisempää, että Puolus-
tusvoimat antaa reserviläisille koulutusta, jotta Puolustusvoimilla on senhetkinen tieto ja
taitamus siitä, missä mennään, ja on koko ajan kontrolli, mitä opetetaan ja kuinka kerra-
taan. Minä näen tässä hyviä asioita sen puoleen, että jos valtion rahoitusjärjestelmä vain
toimii, niin tämä reserviläistoiminta on mahdollista niin, että emme vain tukeudu vapaaeh-
toisjärjestelmiin vaan valtiontalouden kautta on mahdollista, että meidän reserviläistoimin-
ta on parempaa ja aktiivisempaa.

16.24 Jani Mäkelä ps (vastauspuheenvuoro): Arvoisa puhemies! Tässä taloudellisessa ti-
lanteessa yleinen asevelvollisuus tarvitsee kaiken sen tuen, jota vapaaehtoinen kenttä vain
suinkin pystyy antamaan.
3



Pöytäkirjan asiakohta PTK 125/2018 vp
Minun kysymykseni koskee sitä, että kun maanpuolustus tarvitsee välineensä ja vapaa-
ehtoisen maanpuolustuksen kannalta aivan keskeinen väline ovat aseet, joiden lupia kos-
kevia ehtoja uudet EU-direktiivin vaatimat tiukennukset koskevat, ja ne ovat tällä hetkellä
parhaillaan eduskunnan käsittelyssä, niin mikä tämä tilanne tällä hetkellä on. Maapuolus-
tustahto on koetuksella. Sitä on enää turha nakertaa tällaisella turhalla. Voiko hallitus taa-
ta, että kaikki voitava tehdään sen eteen, että aselupien tiukennuksia tehdään mahdollisim-
man vähän?

Puhemies Paula Risikko: Sitten edustaja Savolalle vielä, ja sitten puhujalistaan.

16.25 Mikko Savola kesk (vastauspuheenvuoro): Arvoisa rouva puhemies! Oikeastaan
tämä roolin muuttuminen MPK:lla on se, joka tietysti tekee myös sen toisen puolen, eli kun
sotilaallisia valmiuksia ja sotilaallista koulutusta antava koulutus menee tavallaan sinne
Puolustusvoimien alle, niin tämä varautumis- ja turvallisuuskoulutus, joka jää MPK:lle, on
se asia, mistä järjestöt kokevat tällä hetkellä huolta. On hyvin paljon erityisryhmiä, jotka
pääsevät MPK:n kautta harjoittelemaan ja saamaan niitä valmiuksia. On naisten koulutus-
ta ynnä muuta, mitä varautumiseen ja turvallisuuteen liittyykään, ensiapukursseja ja niin
edelleen, mitä MPK järjestää. Mielestäni tässä pitää aika herkällä korvalla meidän valio-
kuntakuulemisessa näitä järjestöjä kuulla. Ja oikeastaan kysyisinkin ministeriltä, kun te
olette näitten järjestöjen kanssa keskustelua käynyt: kuinka näistä resursseista tullaan huo-
lehtimaan ja MPK:n roolista, niin että erityisryhmät pystyvät varautumis- ja turvallisuus-
koulutusta saamaan jatkossakin?

Puhemies Paula Risikko: Sitten mennään puhujalistalle.

16.26 Kari Kulmala sin: Arvoisa rouva puhemies! Tässä hallituksen esityksessä ehdote-
taan muutettavaksi vapaaehtoisesta maanpuolustuksesta annettua lakia, ampuma-aselakia,
työturvallisuuslakia ja rikoslakia. Pidän esitystä erittäin tärkeänä. Muutoksilla laitetaan
täytäntöön puolustusselonteossa asetettu tavoite vapaaehtoisen maanpuolustuksen aseman
vahvistamisesta paikallispuolustuksessa.

Esityksessä myös ampuma-aselakia ehdotetaan muutettavaksi siten, että Puolustusvoi-
mien ja Rajavartiolaitoksen ampuma-aseita voitaisiin hyödyntää entistä laajemmin muus-
sa kuin ammuntaa sisältävässä Maanpuolustuskoulutusyhdistyksen sotilaallisia valmiuk-
sia palvelevassa koulutuksessa. Pidän tältä osin muutosta tervetulleena, koska nykyinen
lainsäädäntö estää ammunnan harjoittelua tarpeettomasti.

Tällä hetkellä Puolustusvoimien järjestämiin vapaaehtoisiin harjoituksiin osallistuu
vuosittain noin 3 700 reserviläistä. Tämän lisäksi Puolustusvoimat tilaa vapaaehtoista so-
tilaallista koulutusta Maanpuolustuskoulutusyhdistykseltä paikallisjoukkojen suoritusky-
vyn kehittämiseksi. MPK tuottaa vuosittain sotilaallista koulutusta noin 10 500:lle sodan-
ajan joukkoon kuuluvalle reserviläiselle. Vapaaehtoisen sotilaallisen koulutuksen lisäksi
MPK tuottaa sotilaallisia valmiuksia palvelevaa koulutusta vuosittain noin 25 000 henki-
lölle sekä muuta varautumis- ja turvallisuuskoulutusta noin 18 000 henkilölle. Kyse ei ole
siis pienestä joukosta eikä mistään nappikaupasta, vaan erittäin tehokkaasta koulutuksesta,
joka koskee hyvin monia perheitä. Tämä MPK:n antama sotilaallinen ja sotilaallisia val-
miuksia palveleva koulutus on koettu koko puolustushallinnossa hyödylliseksi lisäksi tu-
4



Pöytäkirjan asiakohta PTK 125/2018 vp
kemaan Puolustusvoimien päätehtävän antamaa sotilaallista koulutusta, vaikka Suomen
puolustusratkaisu ei miltään osin perustu vapaaehtoisuuteen.

Arvoisa rouva puhemies! Valikoiva tai vapaaehtoinen asevelvollisuus on mahdoton aja-
tus Suomen oloissa ja Suomen kokoisessa maassa. Nykyjärjestelmä on syytä säilyttää. Li-
säksi naisten osallistumismahdollisuuksia maanpuolustukseen tulisi lisätä muun muassa
yhteisillä kutsunnoilla. Tälläkin hetkellä naisille suunnatut vapaaehtoiset kurssit täyttyvät
muutamassa tunnissa, joten tilausta näille kursseille on.

Nykyinen siviilipalvelus tulisi uudistaa kriisin ajan ja kokonaisturvallisuuden tarpeita
vastaavaksi koulutukseksi. Lisäksi siviilipalveluksen suorittaneista pitäisi muodostaa re-
kisteri poikkeusolojen tilanteita varten. Näkisin hyvänä, että esitettäisiin kansalaisille
avointa ja vapaaehtoista kansalaispalvelusta, joka tukisi omalta osaltaan maan kokonais-
turvallisuutta. Enkä pitäisi ollenkaan huonona, että toisella asteella opintoihin sisällytettäi-
siin kurssi maanpuolustuksesta. Tässä voisi MPK olla vahvasti mukana, resurssien niin sal-
liessa. Vapaaehtoista maanpuolustusta on kehitettävä koskemaan kaikkia kansalaisia.

Viimeisimmästä sodasta ja kylmästä sodasta on jo niin pitkä aika, että uskottavan maan-
puolustuksen merkitys unohtuu. Aikaisemmat hallitukset ovat tehneet suuria virheitä lak-
kauttaessaan varuskuntia jopa Suomen itärajalta. Meidän sinisten tavoitteena on saada va-
ruskunta joka maakuntaan. Se olisi tärkeää koko maan puolustamisen kannalta.

Arvoisa rouva puhemies! Tämän esityksen tavoitteet ja keskeiset ehdotukset ovat perus-
teltuja ja turvaavat Suomen kansanturvallisuutta. Sininen on turvallisuuden väri.

16.30 Mikko Savola kesk: Arvoisa puhemies! Yleinen asevelvollisuus ja reserviläisiin
pohjautuvat sodanajan joukot, se on se selkäranka, joka täällä jo mainittu on, ja vapaaeh-
toinen maanpuolustustyö on se keskeinen tekijä, joka pystyy tätä tukemaan. Kun armeija
on käyty, asevelvollisuus suoritettu ja reserviläisaika koittaa, kertausharjoitukset ovat har-
vassa, vaikka niitä on onneksi tällä vaalikaudella lisää saatukin. Vapaaehtoisen maanpuo-
lustuksen kautta on pystytty saamaan toimintaa ja ennen kaikkea pystytty yksittäiselle re-
serviläiselle antamaan valmiuksia ylläpitää omaa kenttäkelpoisuuttaan. Tässä on rooli niin
reserviläisjärjestöillä kuin luonnollisesti MPK:lla, joka keskeisten reserviläisjärjestöjen
toimesta 90-luvun alussa perustettiin yhteiseksi koulutusorganisaatioksi.

Tämän lain myötä tulee paljon hyviä asioita, ensinnäkin se, että reserviläisille tulee mak-
suttomaksi tämä koulutus. Resurssit tulevat niin sanotusti valtiolta. Näitä urapolkuja tulee
lisää, eli mikäli omaa sodanajan sijoitusta ei ole, niin tämän työn kautta pystyy omia val-
miuksiaan kehittämään ja kenties saamaan sen sijoituksen. Tähän liittyy olennaisena osana
myös tämä aselainsäädäntö. Pystytään käyttämään Puolustusvoimien, Rajavartiolaitoksen
aseita ja saamaan myös valmiuksia, edellytyksiä, oman aseluvan hankintaan. Tämä on alu-
eellisesti kattava ja tietysti luonnollisesti tukee tätä meidän kokonaismaanpuolustusratkai-
suamme.

Tietysti uhkatekijöitä, mitä tässä vähän debatissakin sivusin ja mitä järjestökenttä ko-
kee, on tämä kaikki muu koulutus, mitä MPK tällä hetkellä tekee, sitä hyvää työtä. Tämä
on tietysti se, mistä meidän pitää pystyä huolehtimaan myös jatkossa. Naisten koulutukset,
aivan kuten edustaja Kulmala sanoi, Naisten Valmiusliiton järjestämät kurssit, mitä muu-
taman kerran vuodessa on, myydään muutamassa tunnissa niin sanotusti loppuun, jos ei
jopa minuuteissa. Ne ovat äärimmäisen suosittuja, ja niille on valtava kysyntä. Kun nyt pu-
hutaan tästä kansalaispalveluksesta osittain myöskin ja puhutaan naisten roolista, niin näi-
5



Pöytäkirjan asiakohta PTK 125/2018 vp
tä edellytyksiä pitää olla, että myös he pystyvät omia valmiuksiaan kriisiajan olosuhteita
varten parantamaan.

On erityisryhmiä myöskin. Esimerkiksi kehitysvammaisille tarjotaan kursseja. He pys-
tyvät käymään sen niin sanotun oman armeijan MPK:n kautta ja saavat sitä omaa maan-
puolustustahtoaan tuotua esiin myöskin. Ja tietysti on nämä kaikki nuorille suunnatut kurs-
sit, Intti tutuksi -kurssit ja niin edelleen, eli tuodaan lähemmäksi ja valmistellaan myös sitä
armeijaan menoa, koska luulen vain, että osittain tähän maanpuolustustahtoonkin liittyy se,
että niitä roolimalleja ei ole enää kotona, koululla on tärkeämpi rooli, joten tällä vapaaeh-
toisella maanpuolustuksella on rooli myös siinä, että kerrotaan, mitä se armeija on, mitä se
yleinen asevelvollisuus on ja miksi tämä kaikki tehdään isänmaan hyväksi.

16.33 Jari Myllykoski vas (vastauspuheenvuoro): Arvoisa rouva puhemies! Haluaisin
tarttua tuohon yhteen asiaan, mitä edustaja Savola toi tässä esille, eli nämä urapolut ja niin
edelleen. Kun tuossa aiemmassa käsittelyssä puhuimme kaksoiskansalaisuudesta, niin oli-
sin nyt ministeriltä kysynyt, mitä tarkoittaa tämä ”urapolut” edustaja Savolan tuomassa il-
miasussa suhteessa siihen, onko kaksoiskansalaisilla jollakin tavoin esteellisyyksiä. Liitty-
vätkö nämä millään tavalla toisiinsa?

16.34 Mika Kari sd: Arvoisa rouva puhemies! Edustaja Savola piti niin hyvän puheen-
vuoron, että oikein pidin tukkimiehen kirjanpitoa, olenko missään asiassa toista mieltä, ja
huomasin, että en ole, [Mikko Savola: Liikuttavaa yhtenäisyyttä!] vaan tämä maanpuolus-
tustahto menee oikealta vasemmalle ja alhaalta ylös eduskunnasta näköjään myös hallitus-
puolueisiin asti, mikä on tietenkin ilahduttavaa.

Olisin myös itse korostanut tätä maanpuolustustahdon pohjalla olevaa yleistä asevelvol-
lisuutta, varusmiespalvelusta, reservin kertausharjoituksia ja sitten tätä kyseessä olevaa va-
paaehtoisen maanpuolustuksen osaa, sitä kokonaisuutta, joka koskee suomalaista aseellis-
ta palvelua ja miksei myös sitten Naisten valmiusliittoa, nuoria, mitä edustaja Savola tässä
myös puheenvuorossaan toi, mutta myös tätä kansalaispalveluskeskustelua, josta on puhut-
tu, että meiltä ikäluokasta puuttuu melkeinpä puolet, naisikäluokka, tästä maanpuolustuk-
sen kentästä. Sille osaamiselle, joka naisilla on, olisi syytä etsiä keinoja, väyliä, muitakin
kuin pelkät kutsunnat, että saataisiin naisikäluokka myös mukaan tähän työhön, heidän
osaamisensa, joka on laajaa.

Olisin kysynyt ministeriltä. Katsoin, että tässä lakiesityksessä annettava laki tulisi voi-
maan 1.1.2020 eli vähän reilun vuoden päästä. Tässä on välissä kuitenkin vaalit ja hallitus-
ohjelman kirjoittelut. Tässä jo aikaisemmassa kysymyksessäni viittasin, että puolustusva-
liokunnalla on iso rooli nyt kammata tätä lakia auki ja kuulla myös järjestöjä. Ettehän, mi-
nisteri, pahastuisi, vaikka laki tältä hallitukselta jäisi odottamaan vaaleja, jos tähän laajaan
kokonaisuuteen pystyttäisiin ottamaan myös tämä kansalaispalvelus ja laajemmat asiat,
kuten muun muassa aikaisemmin viittamani 6,5 miljoonan euron kustannukset, jotka osal-
taan tuntuvat ainakin sormituntumalla valuvan hieman tuonne rattaidenkin väliin?

16.36 Reijo Hongisto sin: Arvoisa rouva puhemies! On ilo olla näin maanpuolustushen-
kisessä keskustelussa mukana, ja vielä itsenäisyyspäivän edellä. Kerta kaikkiaan loistavaa.

Asiaan liittyvien lakien päivitys on jatkumoa puolustusvoimauudistukselle ja puolustus-
selonteolle. On nähty tarpeelliseksi päivittää laki vapaaehtoisesta maanpuolustuksesta, ja
sen johdosta on tarpeellista tehdä muutoksia myös ampuma-aselakiin, rikoslakiin ja työtur-
6



Pöytäkirjan asiakohta PTK 125/2018 vp
vallisuuslakiin. Muutoksilla pannaan täytäntöön valtioneuvoston puolustusselonteossa
asetettu tavoite vapaaehtoisen maanpuolustuksen aseman vahvistamisesta paikallispuolu-
stuksessa ja maanpuolustustietämyksen ja -tahdon vahvistamisesta maamme nuorisolle su-
kupuolesta riippumatta.

Merkittävin muutos on se, että lain tullessa voimaan Puolustusvoimat ja Rajavartiolai-
tos eivät enää tilaisi vapaaehtoista koulutusta Maanpuolustuskoulutusyhdistykseltä, vaan
vapaaehtoista sotilaallista koulutusta järjestäisivät ainoastaan Puolustusvoimat ja Rajavar-
tiolaitos. Sen sijaan Maanpuolustuskoulutusyhdistys keskittyisi julkisessa hallintotehtä-
vässään sotilaallisia valmiuksia palvelevaan koulutukseen ja laajan maanpuolustustoimin-
nan valistustyöhön, jota suunnattaisiin nykyistä enemmän nuorille ja naisille. Vapaaehtoi-
sesta maanpuolustuksesta annetussa laissa säädettäisiin myös entistä tarkemmin eri viran-
omaisten tehtävistä Maanpuolustuskoulutusyhdistyksen ohjaamisessa ja valvonnassa.
Myös Puolustusvoimien ja Rajavartiolaitoksen antaman tuen sisällöstä sekä Maanpuolus-
tuskoulutusyhdistyksen kansainvälisestä koulutuksesta säädettäisiin tarkemmin.

Ampuma-aselakia ehdotetaan muutettavaksi siten, että Puolustusvoimien ja Rajavartio-
laitoksen ampuma-aseita voitaisiin hyödyntää entistä laajemmin muussa kuin ammuntaa
sisältävässä Maanpuolustuskoulutusyhdistyksen sotilaallisia valmiuksia palvelevassa kou-
lutuksessa. Varusmiesaikana puhuttiin niin sanotusta asekäpistelystä, ja sitähän se on —
aseita ei voi käyttää, jos ei niitä osaa käyttää. Ja kun aseita osaa käyttää, niin se ampumi-
nenkin sujuu sitten paremmin. Kyse on siis aseidenkäsittelykoulutuksesta ilman ampuma-
tarvikkeita. Tätä käsittelykoulutustoimintaa toteutettaisiin pääasiassa Puolustusvoimien
harjoitusalueilla ja Puolustusvoimien valvonnassa. Työturvallisuuslakiin ja rikoslakiin
tehtäisiin vapaaehtoisesta maanpuolustuksesta annettuun lakiin tehtävien muutosten joh-
dosta tarpeelliset säädökset ja muutokset.

Arvoisa puhemies! Valtioneuvoston puolustusselonteon mukaan tavoitteena on vahvis-
taa vapaaehtoisen maanpuolustuksen asemaa paikallispuolustuksessa sekä virka-aputehtä-
vissä. Lakiesitys on kahden työryhmätyöskentelyn tulos laajoine lausuntokierroksineen.
Asian valmisteluun liittyvän toisen työryhmän tehtävänä oli laatia puolustusministeriön
ensimmäisen työryhmän jättämään mietintöön liittyvät muutosehdotukset. Toisen työryh-
män mietinnön esitys perustuu uuteen malliin vapaaehtoisen maanpuolustuksen järjestä-
misestä. Tämän mallin toteutuminen edellytti lisärahoituksen osoittamista Puolustusvoi-
mille. Sen arvioitiin olevan 6,5 miljoonaa euroa vuodessa. Kyseinen lisämääräraha sisältää
42 henkilötyövuoden lisäpanostuksen Puolustusvoimiin ja 23 henkilötyövuoden lisäyksen
Maanpuolustuskoulutusyhdistykseen. Kyseisillä henkilöstölisäyksillä on tarkoitus tehos-
taa sotilaallisen koulutuksen nousujohteisuutta erityisesti paikallisjoukkojen näkökulmas-
ta ja kehittää sotilaallisia valmiuksia palvelevaa koulutusta enemmän sotilaallista koulu-
tusta tukevaksi. Lisäyksellä tuetaan myös vapaaehtoisten rekrytointia Puolustusvoimien ja
Rajavartiolaitoksen poikkeusolojen tehtäviin sekä ohjauksen ja valvonnan toteuttamista.

Mielestäni lain esittämät muutokset toteuttavat nyt sen tahtotilan, joka vallitsi vapaaeh-
toista maanpuolustuskoulutusta perustettaessa ja toimintaan laitettaessa jo 1900-luvun lo-
pulla. Edellinen muutos säädettiin lailla vuoden 2007 valtiopäivillä, jolloin Maanpuolus-
tuskoulutus ry muuttui julkisoikeudelliseksi Maanpuolustuskoulutusyhdistykseksi, kun
laki vapaaehtoisesta maanpuolustuksesta tuli voimaan 1.1.2008.

Arvoisa rouva puhemies! Tämä on jälleen osoitus ministerin sinnikkäästä tahtotilasta
kehittää ja turvata Puolustusvoimain koulutusta. Toivon, että laki tulee voimaan mahdolli-
simman nopeasti. Kannatan hallituksen esitykseen liittyviä lakimuutoksia. — Kiitoksia.
7



Pöytäkirjan asiakohta PTK 125/2018 vp
16.42 Marisanna Jarva kesk: Arvoisa puhemies! Käsillä on esitys, joka tukee kaiken
kaikkiaan tätä hyvää kokonaisuutta, mitä Sipilän hallituskaudella on viety maanpuolustuk-
sen edistämiseksi, meidän valmiuden parantamiseksi ja kokonaisturvallisuuden kehittämi-
seksi. Tiedämme, mikä turvallisuusympäristö nykyään on niin Suomessa kuin tässä lähi-
alueilla ja laajemmin maailmassa, ja meillä on tarve hoitaa omat asiamme niin, että se ei ai-
nakaan jää siitä kiinni, ettemmekö olisi itse hoitaneet omia asioitamme ja valmistaneet
omia kansalaisiamme kohtaamaan sellaiset tilanteet, jotka voivat tulla hyvinkin yllättäen.
Vapaaehtoinen maanpuolustustyö on tärkeää, koska se tarjoaa hyvin laajasti kansalaiselle
mahdollisuuden kouluttautua erilaisiin kriisitilanteisiin, tarvittaessa sodanajan tilantee-
seenkin, mutta ennen kaikkea, niin kuin tuossa aikaisemmissa edustajien puheenvuoroissa
tuli, koska nyt tällä uudella lailla voidaan korostaa sitten myös esimerkiksi nuorten ja nais-
ten koulutusta maanpuolustukseen liittyvien tehtävien saralla.

Arvoisa puhemies! Voisin ehkä vähän avata tässä, miksi on hyvä, että tämä MPK:n uusi
tehtävä korostuu. Erityisesti sellaisille naisille, jotka haluavat kouluttautua kriisiajan teh-
täviin ja jotka eivät ole käyneet vapaaehtoista varusmiespalvelusta, suunnatut kurssit ovat
erittäin kysyttyjä, ne tulevat hyvin nopeasti täyteen. Siellä on paljon sekä nuorempia naisia
että myös jo, sanotaanko, kokeneempia naisia hakemassa ja myös tarjoamassa toisilleen
sitä oppia — jos tulee sellainen tilanne, että tarvitaan laajemmin kykyä auttaa omaa lähiyh-
teisöä tai laajemmin yhteisöä, vaikkapa erilaisien ympäristökriisien sattuessa — miten näi-
tä taitoja pystyttäisiin sitten hyödyntämään ja käyttämään yhdessä viranomaisten kanssa.

Jokainen suomalainen on maanpuolustaja, ja Suomen perustuslain mukaan jokainen on
maanpuolustusvelvollinen. Valtio ei siitä huolimatta vielä tarjoa maanpuolustuskoulutusta
kaikille. Nämä seikat ovat ristiriidassa keskenään. Tällä hetkellä valmiudet maanpuolus-
tukseen ja kriisiajan oloihin annetaan vain miehille ja pienelle vapaaehtoiselle osalle nai-
sista. Tutkimusten mukaan Suomessa erityisesti juuri naiset kokevat kuitenkin turvalli-
suustaitonsa kriisioloissa puutteellisiksi. Toimintaympäristön muutos korostaa yhteiskun-
nan kriisinsietokykyä, ja siksi on varmistettava, että myös naisille annetaan riittävät val-
miudet toimia poikkeustilanteessa eikä naisten voimavaroja jätetä yhteiskunnassamme
käyttämättä. Kansallista koulutustarjontaa onkin ylläpidettävä ja jopa lisättävä. Maanpuo-
lustusjärjestöt ovatkin tehneet tässä oman sarkansa ja kouluttaneet merkittävän määrän
myös vapaaehtoisesti kouluttautuvia naisia, ja kysyntää tosiaan näille koulutuksille on
enemmän kuin kursseille voidaan ottaa. Meidän tulisikin ottaa koppia laajemmin tästä sel-
västä tarpeesta saada useammalle taidot toimia, kun jotain sattuu.

Olen aikaisemmin esittänyt, että koko ikäluokan nuorille pitäisi tarjota yleiset turvalli-
suustaidot viimeistään toisella asteella osana koulujen opetusta yhteistyössä viranomais-
ten, näitten vapaaehtoisten maanpuolustusjärjestöjen ja muiden toimijoiden kanssa. Näillä
tarjotuilla kursseilla olisi olennaista oppia toimimaan esimerkiksi sähköjen katketessa tai
ympäristökriisin tai muun poikkeavan tilanteen sattuessa. Turvallisuuden perustaidot vah-
vistaisivat jokaisen kansalaisen kriisinsietokykyä luonnonkatastrofin, kyberhyökkäyksen
tai muun poikkeustilanteen varalta.

Myöskin sitten on paljon keskustelua ollut siitä, miten pystytään naisia osallistamaan
niin vapaaehtoisessa maanpuolustustoiminnassa kuin myös vapaaehtoisessa asepalveluk-
sessa. On paljon mietitty sitä, miten voitaisiin vahvemmin tarjota mahdollisuudet suoriu-
tua tästä koulutuksesta ja palveluksen suorittamisesta tasavertaisella tavalla. Tässä on
meillä paljon opittavaa myös muista maista, joissa on jo paljon otettu naisia mukaan sillä
tavalla, että heille tarjotaan niin fyysisesti kuin henkisesti samanlainen mahdollisuus suo-
8



Pöytäkirjan asiakohta PTK 125/2018 vp
riutua esimerkiksi varusmiespalveluksesta. Heille tarjotaan siihen sopivat varusteet niin
sotilaalliseen harjoitteluun, sotilaalliseen koulutukseen kuin sitten muun varustuksen osal-
ta. Erityisesti on hyvä nähdä tämä muutos myöskin sen osalta — ja olemme myös tehneet
tästä keskustan puolustusvaliokuntaryhmän toimesta toimenpidealoitteen — miten esimer-
kiksi naisten varusmiespalvelusta pitäisi sillä tavalla korjata, että siellä ei olisi epätasa-ar-
voistavia elementtejä.

Tämä liittyy esimerkiksi tähän 45 päivän harkinta-aikaan, joka meillä on. Itsekin palve-
luksen suorittaneena huomasin, että se ohjaa liikaa siihen, että on helppo jättää palvelus
kesken, ja se osin myös houkuttelee sitä koko yhteisöä siihen — ei ehkä kannusta, mutta
miten sen nyt sanoisi — ja helposti tulee sellainen tilanne, kun on harkinta-aika menossa,
että aikooko luovuttaa sitten tämän aikana, kestääkö kantti, kestääkö kunto. Tässä pitäisi
katsoa, onko silloin mahdollisimman hyvät puitteet suoriutua myös fyysisesti ja varustei-
den osalta, kannustaako upseerikouluttajakunta, kannustaako ryhmähenki siihen, ollaanko
ja toimitaanko samoissa tiloissa, onko tämä koko yhteisö sellainen, että kannustetaan suo-
riutumaan mahdollisimman hyvin tästä palveluksesta.

No, sen jälkeen, kun monet palveluksen käyneet miehet ja naiset haluavat tosiaan toimia
näissä vapaaehtoisissa maanpuolustusjärjestöissä, niin jos ei ole sodanajan sijoitusta, ei ole
varsinaista tehtävää poikkeusolojen ajalla, niin heitä, jotka eivät ole saaneet sotilaskoulu-
tusta eivätkä sitä sodanajan sijoitusta, on erittäin vaikea koordinoida sitten, kun tämmöi-
nen poikkeustilanne on. Heillä ei ole minkäänlaista sijoitusta, eikä heillä ole minkäänlaista
käytännön koulutuspolkua esimerkiksi johtajakoulutukseen. Tämä olisi sellainen, mitä eri-
tyisesti vapaaehtoisen maanpuolustuksen puolella tarvittaisiin. Esimerkiksi niitä naisia,
jotka ovat pitkään kouluttautuneet ja kouluttaneet muita, ei merkitä mihinkään rekisteriin.
Mikäli joku poikkeustilanne sattuu, heidän osaamistaan ei pystytä hyödyntämään, vaan he
ovat sidottuja esimerkiksi omaan työtehtäväänsä, jolla ei välttämättä ole mitään merkitystä
sen kriisitilanteen aikana. Toivon, että tämä varamiesrekisteri, josta olen tehnyt myös toi-
menpidealoitteen, joka on hallintovaliokunnassa pöydällä, menisi eteenpäin. Tämä on ol-
lut myös monen vapaaehtoisen maanpuolustusjärjestön vahva toive.

Puhemies Paula Risikko: Haluaako ministeri vastailla? — Olkaa hyvä, 5 minuuttia.

16.49 Puolustusministeri Jussi Niinistö: Arvoisa rouva puhemies! Edustaja Savola aloit-
ti kysymällä Maanpuolustuskoulutusyhdistyksen resursseista. Ne riippuvat toki myös pal-
jon eduskunnasta, ja toivon, että valiokuntakäsittelyssä tämäkin asia otetaan vakavasti esil-
le. Puolustusvoimat tulee saamaan lisää rahoitusta henkilöstömenoihin.

Edustaja Karille totean, että vapaaehtoisen maanpuolustuksen merkitys on tärkeä mutta
sen kustannukset ovat lopultakin pieniä. Olen vakuuttunut, että tähänkin löytyy riittävät re-
surssit.

Edustaja Niikolle totean, että toimijoita on valmisteltaessa kuultu laajasti ja kuten todet-
tu, tavoitteena on löytää toimintaan vaikuttavuutta, reserviläisille motivaatiota ja mielek-
käitä urapolkuja.

Edustaja Myllykoskelle puolestaan totean, että tavoitteena on saada mahdollisimman
järkevä yhteistyö Puolustusvoimien ja vapaaehtoisten maanpuolustusjärjestöjen välille.
Puolustusvoimien rooli on erilainen kuin järjestöjen, ja sitä on ollut hyvä selkeyttää.

Edustaja Savola jatkokysymyksessään nosti esille resurssien jakamisen varautumis- ja
turvautumis- eli VARTU-koulutuksen suhteen. Ei missään nimessä pidä unohtaa sitä. Pi-
9



Pöytäkirjan asiakohta PTK 125/2018 vp
tää muistaa, että puolustusministeriö ja Puolustusvoimat tekevät edelleen tulossopimukset
MPK:n kanssa, ja siellä otetaan tämäkin näkökulma huomioon. Mainitsitte myös maan-
puolustustietoisuuden etenkin nuorison keskuudessa. Pitäisin maanpuolustustietoisuuden
levittämistä kouluissa tarpeellisena. Nythän se on täysin minimaalista.

Esitän vision: voisiko MPK olla tulevaisuudessa kansalaispalvelusta antava organisaa-
tio? Ehkä, mutta silloin on todellakin saatava riittävät resurssit siihen. Silti olen sitä mieltä,
toisin kuin edustaja Kari, että tätä hallituksen esitystä ei pidä vitkutella ja sotkea kansalais-
palvelukseen. Puurot ja vellit menevät sekaisin. Viedään tämä läpi, ja seuraava hallitus saa
sitten täydentää, jos haluaa. Kansalaispalvelus on nimittäin niin iso ja poikkihallinnollinen
kysymys, vielä täysin jäsentymätön kokonaisuus, että se tulee mielestäni vaatimaan parla-
mentaarisen työryhmän työstämään sitä, ja se vie aikaa.

Edustaja Myllykoskelle vielä lopuksi totean, että kaksoiskansalaisuus ja vapaaehtoinen
maanpuolustus eivät liity toisiinsa. Kaikilla kansalaisilla on mahdollisuus osallistua vapaa-
ehtoiseen maanpuolustukseen, ja nousujohteisuus tarkoittaa entistä vaativampia kursseja,
kokemuksen ja kurssien karttuessa.

Kiitos kaikille.

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan on annettava lausun-
to.
10


