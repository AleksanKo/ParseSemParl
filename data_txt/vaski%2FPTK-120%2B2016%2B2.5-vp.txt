















































DEMC1B1.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

2.5. Suullinen kysymys kansallisesta energia- ja ilmastostrategiasta (Pauli Kiuru kok)
Suullinen kysymys SKT 125/2016 vp

Suullinen kyselytunti

Puhemies Maria Lohela: Seuraava kysymys, edustaja Pauli Kiuru.

Keskustelu

16.48 Pauli Kiuru kok: Arvoisa rouva puhemies! Hallitus on hyväksynyt tänään kansal-
lisen energia- ja ilmastostrategian vuoteen 2030. Se on hyvin kunnianhimoinen, ja sillä
edetään määrätietoisesti kohti päästövähennystavoitteita. Suomi on ensimmäinen teolli-
suusmaa, joka kieltää kivihiilen käytön lailla. Suomi on myös ensimmäinen maa, joka on
päättänyt määrätietoisista toimista fossiilisen tuontiöljyn puolittamiseksi. Samaan aikaan
strategiassa linjataan merkittävistä panostuksista uusiutuvan energian kehittämiseen. Mi-
nisteri Rehn, minkälaisia mahdollisuuksia te näette näiden strategisten linjausten tuovan
vientiteollisuudelle ja taloudellisen toimeliaisuuden lisäämiseksi Suomessa?

16.49 Elinkeinoministeri Olli Rehn (vastauspuheenvuoro):  Arvoisa puhemies! Tämä
edustaja Pauli Kiurun kysymys on aivan tämän kansallisen energia- ja ilmastostrategian
ytimessä. Tavoitteena on se, että me olemme omien etujemmekin takia edelläkävijä tällä
saralla ja luomme pohjaa sille, että suomalainen osaaminen cleantechin ja energia- ja ym-
päristöteknologian saralla voi menestyä maailmalla, ja sitä kautta voimme luoda uusia työ-
paikkoja Suomessa ja voimme vahvistaa osaamistamme tällä hyvin keskeisellä saralla.
Tätä pyrimme edistämään yhdessä ulkomaankauppaministeri Kai Mykkäsen kanssa ja py-
rimme todellakin vahvistamaan sitä, että pystymme suomalaista cleantechiä ja ympäristö-
teknologiaa viemään, kun tosiaankin tämän strategian kautta vahvistamme osaamistamme
ja panostamme, investoimme uusiutuvaan energiaan ja energiatehokkuuteen.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.50 Markus Lohi kesk (vastauspuheenvuoro): Arvoisa rouva puhemies! Omalta osal-
tanikin haluan kiittää hallitusta näistä aivan erinomaisista ja, voi sanoa, kunnianhimoisista
ilmasto- ja energiapolitiikan strategialinjauksista, jotka meitä auttavat toteuttamaan sekä
EU:n että kansainväliset sopimukset, velvoitteet.

Mutta erittäin tärkeätä on myös, että meidän energiapolitiikkamme on sellaista, että se
mahdollistaa kotimaisen uusiutuvan energian käytön ja sitä kautta myös kotimaisen työlli-
syyden hoidon. Meillähän on tällä hetkellä ympäri Suomea useita lupaavia, erittäin merkit-
 Tarkistettu
4.0



Pöytäkirjan asiakohta PTK 120/2016 vp
täviä bioenergiahankkeita, jotka toteutuessaan olisivat aivan merkittäviä työllistäjiä. Ha-
luaisinkin kysyä ministeri Rehniltä: miten arvelette näiden uusien ilmasto- ja energiastra-
tegialinjauksien vaikuttavan näihin suunniteltuihin investointihankkeisiin?

16.51 Elinkeinoministeri Olli Rehn (vastauspuheenvuoro): Arvoisa puhemies! Edustaja
Lohi kiinnitti huomion olennaiseen kysymykseen, eli tällä energia- ja ilmastostrategialla
asetetaan hyvin kunnianhimoiset tavoitteet, mitkä osaltaan sitten edistävät investointeja
kotimaiseen uusiutuvaan energiaan. Nämä kunnianhimoiset tavoitteet tähtäävät siihen, että
me siirrymme kokonaan päästöttömään, hiilineutraaliin energiatalouteen vuoteen 2050
mennessä. Keinona on sekä keppiä että porkkanaa: keppiä kivihiilelle, eli luovutaan kivi-
hiilen energiakäytöstä vuoteen 2030 mennessä — lainsäädäntöä valmistellaan tämän hal-
lituskauden aikana — ja vastaavasti porkkanaa uusiutuvalle energialle, kotimaiselle ener-
gialle ja energiatehokkuudelle. Otan tästä yhden esimerkin: biopolttoaineet, joiden sekoi-
tevelvoite, 30 prosenttia, tarkoittaa sitä, että me tarvitsemme 600 000 tonnia biopolttoai-
netta vuodessa, mikä vastaa noin viittä kuutta biojalostamoa, sen kokoista, mitä Lappeen-
rannassa esimerkiksi on. (Puhemies: Aika on täynnä!) Tämä kannustaa merkittävästi in-
vestointeihin.

16.52 Ville Skinnari sd (vastauspuheenvuoro): Arvoisa puhemies! Täytyy myös minun-
kin ensiksi kiittää hallituksen hyviä linjauksia. Siellä on paljon paljon hyviä elementtejä,
kunnianhimoisia sellaisia. Biomassa ja biopolttoaineet ovat keskiössä. Sähköinen liikenne-
kin on huomioitu. Maailma menee sähköautoihin, teki Suomi mitä tahansa.

Mutta kysymykseni kuuluu oikeastaan tämän paketin ajoituksesta: miksi, arvoisa minis-
teri, Suomi tekee omat linjauksensa ennen kuin kaikki olennaiset asiat on linjattu EU-ta-
solla?

16.53 Elinkeinoministeri Olli Rehn (vastauspuheenvuoro): Arvoisa puhemies! Edustaja
Skinnarin kysymykseen kaksi vastausta eli kaksi samansuuntaista kommenttia: Ensinnä-
kin Euroopan unionin valmistelu on viivästynyt. Me Suomessa emme vatuloi, me toimim-
me jämäkästi ja aikataulussa. Ja toiseksi tämä on itse asiassa aivan oikein meidän omien-
kin etujemme kannalta, koska nyt kun olemme linjanneet tämän strategian, sen mukaisesti
jatkamme vaikuttamista Euroopan unionissa muun muassa hiilinieluja koskevaan politiik-
kaan, biomassan kestävyyskriteereihin ja muihin kysymyksiin, mitkä vaikuttavat tämän
energia- ja ilmastostrategian onnistumiseen Suomessa.

16.53 Satu Hassi vihr (vastauspuheenvuoro): Arvoisa puhemies! On hyvä asia, että kivi-
hiili aiotaan kieltää, mutta valitettavasti kokonaisuus ei vastaa näitä omakehupuheita edel-
läkävijyydestä. Hallitushan aikoo jopa lisätä kotimaisen kivihiilemme eli turpeen polttoa ja
samalla panee kuitenkin jarruja puhtaalle tuulivoimalle. (Ben Zyskowicz: Minkälaisia jar-
ruja?) Eikö hallitus ymmärrä, että kilpailukykymme kehittämisen kannalta tärkeintä olisi
kotimaassa edistää juuri niitä asioita, joiden kysyntä maailmalla kasvaa eniten ja jotka ovat
puhtaimpia, kuten tuuli- ja aurinkovoima, älysähköverkot ja sähköautot, joita hallitus kyl-
lä aikoo edistää mutta vain suunnilleen sen verran, että 15 vuoden päästä meillä olisi sen
verran sähköautoja kuin Suomessa uusia autoja myydään kahden vuoden aikana?
2



Pöytäkirjan asiakohta PTK 120/2016 vp
16.54 Elinkeinoministeri Olli Rehn (vastauspuheenvuoro): Arvoisa puhemies! En oi-
kein ymmärrä tätä kommenttia jarruista. Olen samaa mieltä sinänsä näistä älyverkoista: ne
ovat hyvin keskeinen osa sekä sähköjärjestelmän uudistamista että myös liikennejärjestel-
män viemistä kestävän energiatalouden suuntaan. Hallitus tämän strategian myötä tulee
viemään eteenpäin sellaista lainsäädäntöä, jonka mukaan uusiutuvan energian tukijärjes-
telmää kehitetään niin, että investointituen lisäksi meillä on siirtymäkaudella tuotantotu-
kea, joka toteutetaan kustannustehokkaasti ja teknologianeutraalisti niin, että aurinkosäh-
kö, tuulivoima tai pien-CHP, elikkä pienimuotoinen sähkön- ja lämmöntuotanto uusiutu-
valla energialla, ovat kaikki samalla viivalla, ja siinä mielessä käytämme veronmaksajien
varoja kaikkein tehokkaimmalla tavalla, jotta pääsemme näihin uusiutuvan energian ta-
voitteisiin.

Kysymyksen käsittely päättyi.
3


