















































DEMACC4.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

22. Hallituksen esitys eduskunnalle laiksi maatiloille vuosina  2016 ja 2017 myönnettävistä 
valtiontakauksista sekä laeiksi maatalouden rakennetuista annetun lain 25 §:n  ja maaseu-
tuelinkeinojen rahoituslain muuttamisesta annetun  lain voimaanpanosta  annetun  lain 
muuttamisesta

Hallituksen esitys HE 180/2016 vp
Valiokunnan mietintö MmVM 10/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 22. asia. Käsittelyn pohjana on maa- ja metsätalousvaliokunnan mietintö MmVM
10/2016 vp. Nyt päätetään lakiehdotusten sisällöstä.

Keskustelu

20.28 Anne Kalmari kesk: Arvoisa herra puhemies sekä lukuisa muu yleisö! Maa- ja
metsätalousvaliokunta, kuten myös hallitus, on kiinnittänyt huomiota siihen, että maata-
louden taloudellinen tilanne on tällä hetkellä todella heikko. Maatalousmarkkinoilla on ta-
pahtunut odottamattomia markkinahäiriöitä, joiden seurauksena tuottajahinnat ovat laske-
neet merkittävästi. Erityisen voimakas vaikutus on ollut Venäjän 2014 asettamalla elintar-
vikkeiden tuontikiellolla. Myös se, että maaliskuussa 2015 EU:ssa luovuttiin maitokiinti-
öistä, on sotkenut maitomarkkinoita ja aiheuttanut ylituotanto- ja häiriötilanteen koko
EU:n alueella.

Vuoden 2014 helmikuusta maidon tuottajahinta on laskenut 16 prosenttia helmikuuhun
2016 mennessä. Sianlihan tuottajahinta on laskenut 15 prosenttia, broilerin 11 prosenttia,
leipävehnän 8 prosenttia ja naudanlihan 7,5 prosenttia. Samaan aikaan tuotantopanosten
nousu on jatkunut muutamia poikkeuksia lukuun ottamatta. Tämä on johtanut siihen, että
maksuvalmius sellaisillakin tiloilla, joilla itse tuotannon normaalisti pitäisi olla kannatta-
vaa, on häiriintynyt ja tilat ovat jopa konkurssiuhan alla. Siksi on erittäin tärkeää, että tar-
tuimme nyt toimeen ja toteutimme niitä hallitusohjelman linjauksia, joilla tästä kriisistä
päästään yli.

Tässä hallituksen esityksessä ehdotetaan säädettäväksi laki maatiloille vuosina 2016 ja
2017 myönnettävistä valtiontakauksista. Valtiontakaukset myönnettäisiin pankkien anta-
mille maksuvalmiuslainoille ja rahoitettaisiin Maatilatalouden kehittämisrahastosta. Li-
säksi muutetaan kahta lakia niin, että pystymme saamaan korkotukilainojen ja valtionlai-
nojen lyhennysten maksuun lykkäysvuosia. Erityisen tärkeää on havaita se, että kun nämä
valtionlainojen lyhennykset tulevat maksuun nyt tämän kuun lopussa, jo näihin on mahdol-
lista tätä lykkäystä hakea. Näin tulemme säästymään monilta erittäin vakavilta tilanteilta,
jopa konkurssiuhilta maatiloilla, ja pääsemme tämän vaikean ylimenokauden yli.
 Tarkistettu
4.0



Pöytäkirjan asiakohta PTK 106/2016 vp
Nyt sinänsä on jo vähän valoa näkyvissä. Tuottajahinnat ovat kääntyneet hienoiseen
nousuun, ja ylituotantotilannetta monelta osin on saatu purettua. Hienoa on myöskin se,
että meidän vientiponnistelumme kantavat ja esimerkiksi sianlihan vienti Kiinaan on alka-
massa, samoin kauran vienti, ja maitotuotteitahan sinne Kiinaan jo on vietykin. Pienen-
pientä elpymistä myös muilla markkinoilla on havaittavissa, ja uskon, että koska maapal-
lon väestö kasvaa huimaa vauhtia ja on arvioitu, että 2050 täytyy tuplata maataloustuotan-
to koko maailmassa, jotta tähän haasteeseen pystytään vastamaan, niin ei voi olla kovin pit-
kissä kantimissa se, että kun väkimäärä kasvaa, niin nämä tuottajahinnat matelevat näin
matalalla. Sinänsä kaikki ne toimet, mitkä edesauttavat tämän markkinahinnan kohtuulli-
semmaksi määräytymistä myöskin sinne tuottajaportaaseen, ovat myös erittäin toivottavia
ja tervetulleita. Näihin on myös tartuttu.

20.33 Kari Kulmala ps: Arvoisa puhemies! Hallituksen esityksessä ehdotetaan säädettä-
väksi laki maatiloille vuosina 2016 ja 2017 myönnettävistä valtiontakauksista. Lain tarkoi-
tuksena on helpottaa maatalouden toimintaympäristön muutoksista aiheutuneita tilapäisiä
taloudellisia vaikeuksia maatiloilla, joten laki on tässäkin mielessä erittäin tärkeä.

Kuten olemme aikaisemminkin kuulleet, maatalousmarkkinoilla on tapahtunut odotta-
mattomia markkinahäiriöitä viime vuosien aikana, minkä seurauksena tuottajahinnat ovat
laskeneet merkittävästi ja maatilojen lyhyen aikavälin maksuvalmius on heikentynyt. Mo-
nella tilalla on vaikeuksia selviytyä normaalista toiminnasta aiheutuvista kustannuksista ja
velkojen lyhennyksistä. Pankeilla ei aina ole ollut ymmärrystä maanviljelijöitä kohtaan.
Tällä hetkellä en tiedä yhtään maatalousmyönteistä pankkia. Pankkien linja onkin kiristy-
nyt huomattavasti viime vuosina. Suurimmat maksuvalmiusongelmat ovat korostuneet
etenkin nuorilla maatalousyrittäjillä, jotka ovat tehneet suuria investointeja tiloillaan, heil-
lä, joiden velkataakka on suuri ja jotka eivät ole ehtineet varautua nopeisiin ja monesti
odottamattomiin hinnanmuutoksiin. Tämä arvokas joukko on kuitenkin se, joka tulevai-
suudessakin mahdollistaa meille kaikille puhtaan suomalaisen ruuan. Heidän työpanos-
taan ei voi liikaa korostaa.

Esityksen mukaisen valtiontakausjärjestelmän kriteerien tulee olla helposti ymmärrettä-
viä ja mahdollisimman yksinkertaisia takauksen hakijoiden ja viranomaisten hallinnolli-
sen taakan välttämiseksi. Näin ei ole viime aikoina ollut.

Pidän tärkeänä, kuten maa- ja metsätalousvaliokuntakin, että takaus voidaan myöntää
myös turkistuottajalle. Suomessa tarhataan turkiksia erittäin eettisesti, ja voidaankin sa-
noa, että harva pitää edes koirastaan yhtä hyvää huolta kuin turkistuottajat ketuista ja min-
keistään. Suomen turkiseläintarhoilla tuotettiin esimerkiksi viime vuonna noin 1,9 miljoo-
naa minkinnahkaa ja hieman yli 2 miljoonaa ketun- ja suomensupinnahkaa. Mielestäni
Suomessa olisi mahdollisuus moninkertaistaa turkisten tuottaminen, koska se on myös tur-
kistuottajalle taloudellisesti kannattavaa. Keskimäärin turkishuutokaupassa maksetaan ke-
tunnahasta noin 145 euroa kappale ja minkinnahasta 40—50 euroa kappale.

Arvoisa puhemies! Ihan faktatietona tähän lopuksi, että Suomi on maailman viidennek-
si suurin tuottajamaa minkin- ja toiseksi suurin ketunnahkojen osalta ja turkisala työllistää
Suomessa suoraan noin 5 000 ihmistä, joten ei voida sanoa, että kyseessä olisi ihan mitä-
tön ala, jota tämä valtiontakausjärjestelmäkin nyt koskee. Pidän erittäin tärkeänä, että jär-
jestelmä koskee myös turkistuotantoa tavanomaisen maataloustuotannon lisäksi. On myös
tärkeää huomata, että tätä lakiehdotusta on tarkoitus soveltaa lainoihin, jotka on myönnet-
ty ennen ehdotettujen lainmuutosten voimaantuloa.
2



Pöytäkirjan asiakohta PTK 106/2016 vp
Pidän esitystä erittäin hyvänä, koska se osaltaan helpottaa suomalaisen maataloustuot-
tajan maatalouden toimintaympäristön muutoksista aiheutuneita tilapäisiä taloudellisia
vaikeuksia maatiloilla.

20.37 Anne Kalmari kesk: Arvoisa herra puhemies! Vielä jatkan tähän erinomaiseen pu-
heenvuoroon siitä tärkeästä seikasta, että tämä lainsäädäntö koskee myös turkistarhoja, se
oli todella tärkeää, ja selvennän, että takauksen kohteena olevan lainan enimmäismäärä on
30 prosenttia maatalousyrittäjän kahden edellisvuoden myyntitulojen ja maataloustukien
yhteenlasketusta keskiarvosta, kuitenkin enintään 110 000 euroa ja vähintään 30 000 eu-
roa. Valtiontakaus voi koskea enintään 70:tä prosenttia takauksen kohteena olevan lainan
määrästä. Ja laina-aika on enintään 7 vuotta, siihen voi sisältyä enintään kaksi lyhennysva-
paavuotta.

On tärkeää, että pidämme huolta niistä ihmisistä, jotka ovat uskoneet ja investoineet ko-
timaiseen ruuantuotantoon, sillä he tuottavat meidän lapsillemmekin tulevaisuudessa ruo-
kaa.

Yleiskeskustelu päättyi.

Eduskunta hyväksyi hallituksen esitykseen HE 180/2016 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


