















































DEM9F70.tmpSave.xml


Pöytäkirjan asiakohta PTK 14/2017 vp
Pöytäkirjan asiakohta 

PTK 14/2017 vp

Täysistunto

Tiistai 28.2.2017 klo 14.02—15.45

4. Hallituksen esitys eduskunnalle laeiksi ajoneuvolain, ajoneuvojen katsastustoiminnasta 
annetun lain ja ajoneuvojen yksittäishyväksynnän järjestämisestä annetun lain muuttami-
sesta

Hallituksen esitys HE 9/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan.

Keskustelu

15.01 Reijo Hongisto ps: Arvoisa herra puhemies! Lakiesityksessä on paljon hyviä ja
kannatettavia kohtia, mutta pienoista hienosäätöäkin vielä valiokuntavaiheessa tarvitaan,
sillä toteutuessaan esitetyssä muodossa laki antaisi Trafille laajat valtuudet ohjeistaa kat-
sastuksen kriteerejä. Tämä on hyvä lähtökohta, jos sillä aidosti sujuvoitetaan ajoneuvojen
vuosikatsastusta. Mielestäni tässä pitää kuitenkin olla tarkkana, että ei käy päinvastoin, ja
sanon näin, koska luin Iltalehdessä 18.2. olleen Autoliiton tiedotteen. Tiedotteessa todet-
tiin, että ajoneuvon hylkäämiseen saattaisi jatkossa riittää pelkän ajovalolampun taikka ta-
karekisterikilven valon toimimattomuus. Jos yksi lamppu ei pala, voitaisiin ajoneuvo hy-
lätä. Tätä on erittäin vaikea ymmärtää saatikka hyväksyä. Jos Autoliiton tiedotteessa oleva
todella pitää paikkansa, hämmästelen, minkä takia katsastuksessa lähdetään jälleen näin
pilkuntarkkaan syynäämiseen. Pohdin myös, onko ajoneuvon takarekisterikilven lamppu
katsastusvaruste, kun valoa ei ole auton eturekisterikilvessäkään ja kuitenkin molemmat
rekisterikilvet heijastavat esimerkiksi katu- ja muiden ajoneuvojen valaistuksessa. 

Nykyisin katsastaja hyväksyy muuten määräysten mukaisessa kunnossa olevan ajoneu-
von ja laittaa ainoastaan korjauskehotuksen toimimattomasta lampusta taikka muusta vä-
häisestä puutteesta. Tämä on mielestäni järkevää toimintaa, eikä tällainen pieni puute saa
jatkossakaan johtaa ajoneuvon hylkäämiseen katsastuksessa.

Arvoisa herra puhemies! Nämä seikat pitää huomioida valiokuntatyöskentelyssä, jotta
emme asioiden sujuvoittamisen sijaan palaa taaksepäin vuosikymmeniä, jolloin katsastaja
kyykytti erityisesti vanhempien ajoneuvojen omistajia ruuvitaltta ja vasara kädessään. —
Kiitoksia.

15.03 Markus Lohi kesk: Arvoisa puhemies! Tässä hallituksen esityksessä on jälleen
kerran kysymys siitä, että lähdetään vähän byrokratiaa purkamaan ja järkeistämään käytän-
töjä. Käytännössähän tämä tarkoittaa katsastuksen osalta sitä, että uusien ajoneuvojen osal-
ta katsastusajat hieman harvenevat niin, että jos ajatellaan 10 vuoden aikaa siitä, kun auto
 Tarkistettu
4.1



Pöytäkirjan asiakohta PTK 14/2017 vp
on uusi, niin siellä jää kolme katsastuskertaa pois, ja tämä on minusta ihan järkevää, kun
ajatellaan uusia autoja. Sen sijaan yli 10 vuotta vanhojen autojen osalta katsastusväli tulee
säilymään nykyisellään, ja sekin on perusteltua.

No, sitten on noussut esille tässä — edustaja Hongisto nosti sen esille minusta aiheelli-
sesti — että sinne sisältyy myös tiettyjä yksityiskohtia, jotka tuntuvat maalaisjärjen vastai-
silta. Että nyt sitten esimerkiksi rekisterikilven valon ollessa rikki tai polttimon ollessa ha-
jonnut se olisi peruste siitä, että katsastus johtaa hylkäämiseen. Tämähän ei mene maalais-
järkeen ollenkaan. Sen takia kun näitä nousi julkisuuteen, kävin tästä myös etukäteen kes-
kustelua, ja saamani tiedon mukaan tämä tulee nimenomaan EU-direktiivistä, jossa on
menty näin pitkälle yksityiskohtiin. Suomi pyrki aikoinaan, kun tätä direktiiviä käsiteltiin
Euroopan unionissa, vaikuttamaan siihen, että siinä ei olisi menty näin yksityiskohtaiselle
tasolle, mikä ei ole missään tapauksessa järkevää, mutta se jäi siinä aika lailla yksin. Ja nyt
näyttää siltä, että sinne tämän takia, kun olemme toimeenpanemassa tässä samalla, tämän
lain kanssa rinnan, tätä direktiiviä, [Puhemies koputtaa] tulee tämmöisiä asioita, joita kyllä
valiokuntakäsittelyssä on syytä erittäin kriittisesti tarkistella niin, että voidaanko niille jo-
tain tehdä, koska ne eivät mahdu kansalaisten oikeustajuun.

Mutta pääasia tässä hallituksen esityksessä näiden katsastusaikojen osalta minusta on
erittäin järkevä ja tuo joustavuutta myös niihin katsastusaikoihin eli siihen, milloin käytät
sitä autoa siellä.

15.05 Mirja Vehkaperä kesk: Arvoisa herra puhemies! Katsastuslakia muutettiin viime
kaudella vastikään niin, että myöskin pienet korjaamot pystyvät ottamaan työkseen katsas-
tusta, mutta olen saanut alalta hyvin paljon yhteydenottoja, että pienet korjaamot eivät ole
lähteneet tähän katsastusbisnekseen mukaan, koska se on niin byrokraattista.

Nyt olemme sen edessä, että hallitus on normienpurkutalkoidenkin hengessä esittänyt
katsastuslain muutosta niin, että uusien ja uudehkojen henkilö- ja pakettiautojen määräai-
kaiskatsastuksen katsastusväliaikaa harvennetaan. Eli jatkossa ensimmäinen katsastus oli-
si viimeistään neljän vuoden kuluttua käyttöönotosta, kun se nyt on kolmen, sen jälkeen
kahden vuoden välein, kunnes auto on ollut käytössä kymmenen vuotta. Siis malli on se,
että 4—2—2—2 ja sen jälkeen joka vuosi eli kun auto on ollut käytössä yli kymmenen
vuotta.

Jatkossa luvanvaraisessa liikenteessä käytettävät traktorit tulisi katsastaa ensimmäisen
kerran neljän vuoden kuluttua käyttöönotosta ja sen jälkeen kahden vuoden välein. Muu-
toksella saatettaisiin voimaan direktiivin vaatimus katsastaa sellaiset traktorit, joita käyte-
tään muussakin tarkoituksessa kuin maa-, puutarha- tai metsätaloudessa, maanviljelyssä tai
kalataloudessa.

Kun lakia mietittiin, puhuttiin myöskin moottoripyörien katsastuspakosta, mutta tässä
olemme saaneet aikaan tilanteen, että moottoripyörille ei olla esittämässä katsastusvelvoi-
tetta vaan niiden liikenneturvallisuutta pyritään edistämään vaihtoehtoisilla tavoilla, joita
tulemme myöhemmin kuulemaan.

Hyvää esityksessä on myöskin se, että todellakin niin sanottu rullaava katsastus on nyt
mahdollista: ajoneuvon katsastusajankohtaa ei olisi sidottu tiukasti käyttöönottopäivään tai
rekisteritunnuksen viimeiseen numeroon. Silloin katsastusajankohta voisi muuttua mielek-
kääksi sen ihmisen ja käytön mukaan.

Edustaja Hongisto ja Lohi puhuivat molemmat itse katsastustoiminnasta, kuinka riippu-
mattomasta toiminnasta siinä on kyse ja miten esimerkiksi nämä hylkäysperusteet tulevat
2



Pöytäkirjan asiakohta PTK 14/2017 vp
esille, ja kun vikoja luokitellaan, etsitään, kuinka tiukaksi näiden vikojen luokittelu sitten
tulee. Onko esimerkiksi juuri näin, että valaisimen, jarrujen tai renkaiden rikkeet tai niiden
ongelmat pompauttavat sitten uuteen katsastukseen, pienetkin, siis vaikka rekisterikilven
lampun palamattomuus? Siinä ei siis pitäisi olla kansallista harkintavaltaa, eli jokaisessa
katsastuspisteessä pitäisi olla samat lait ja perusteet. Ja siinä mielessä, kun tätä lakia nyt sit-
ten valiokunnassa käsitellään, varmasti juuri tähän hylkäysperusteeseen kannattaa kiinnit-
tää huomiota, niin että laki on kaikille katsastajille ja kaikille kansalaisille yhdenmukai-
nen. Mutta toisaalta on sitten mietittävä sitä oikeudenmukaisuutta rikkeen osalta, miten
esimerkiksi juuri tämmöisen palamattoman lampun osalta tullaan tulkitsemaan tilannetta.

Paperisia mukana kulkevia rekisteröintitodistuksia ei enää tarvita tässä digitaalisessa
ajassa, kun samat tiedot ovat nykyisin sähköisestikin saatavilla. Tämä korjataan sitten tä-
män asiakohdan kohdalla.

On siis tärkeää muistaa, että katsastustoiminta työllistää ja tulee työllistämään Suomes-
sa hyvin paljon. Mutta tällä lakiesityksellä tullaan myöskin kansalaisilta ihan suoraan sääs-
tämään rahaa, kun katsastusvälit niin sanotusti harvenevat — mutta kymmenen vuoden
ikäisten autojen osalta velvollisuus katsastaa vuoden välein tulee siis säilymään.

15.10 Katja Taimela sd: Arvoisa herra puhemies! Tässä hallituksen esityksessä kirjoite-
taan uusiksi EU:n katsastusdirektiiviin perustuen muun muassa määräaikaiskatsastuksen
sisältöä, havaittujen vikojen luokittelua, ajokieltoon määräämistä ja tienvarsitarkastuksia
koskevat pykälät ajoneuvolaista. Rekisteröinti-, muutos- ja kytkentäkatsastajan riippumat-
tomuusvaatimus poistettaisiin, kuten muutama vuosi sitten poistettiin määräaikaiskatsas-
tuksilta, jolloin katsastustoiminta sallittiin liittää korjaamotoimintaan. Muutosta perustel-
laan edellisen muutoksen kokemuksilla: katsastuksen laatu- tai väärinkäyttöongelmia ei
ole esiintynyt. Jatkossa auton ensimmäinen katsastus on siis siirtymässä 4 vuoden päähän
käyttöönotosta, ja sitten katsastellaan joka toinen vuosi 10 vuoteen asti.

Tämä hallituksen esitys menee pääsääntöisesti niin, että se ihastuttaa uusien autojen
omistajia mutta vihastuttaa katsastusalaa. Katsastusten väheneminen tarkoittaa käytännös-
sä viime vuosien jo kiristyneen kilpailun ohella nyt asemien todellista pudotuspeliä. Ala on
oikeutetusti murheissaan myös ennakoitavuudesta ja jatkuvuudesta. Kun sääntelyä taan-
noin avattiin, se mahdollisti myös uusien investointien kautta korjaamoiden katsastusoi-
keuden, kilpailu lisääntyi, ja nyt ollaan samassa pudotuspelissä.

Hallitus perustelee tätäkin lakihanketta, kuten monia muitakin lakihankkeita, normien
purkutyöllä ja yritysten toiminnan sujuvoittamisella. Ainakin tämä jälkimmäinen peruste-
lu näyttää jo nyt hiukan kyseenalaiselta, jos se sujuvoittaminen tarkoittaa kaatuneita firmo-
ja ja työttömyyttä.

Kun mietimme auton omistajia, huolestuneita yhteydenottoja on tullut minullekin kat-
sastusten läpäisyvaatimusten tasosta jatkossa. Itse ajattelen niin, että on tärkeää, että tästä
talosta lähtee viesti siitä, että lisääntyvillä hylyillä ei ainakaan paikata uusien autojen har-
vempia katsastuskertoja.

Mutta ilolla otamme vastaan [Puhemies koputtaa] tämän liikenne- ja viestintävaliokun-
taan, ja sitten perataan siellä nämä mahdolliset kysymysmerkit vielä.

15.12 Markku Pakkanen kesk: Arvoisa puhemies! Riippumaton katsastustoiminta on
mielestäni yksi katsastusalan edellytys ja tärkeimpiä ominaisuuksia, koska sillä taataan se,
että kaikki kansalaiset saavat tasapuolisen palvelun ja turvalliset autot jatkavat liikentees-
3



Pöytäkirjan asiakohta PTK 14/2017 vp
sä. Ajoneuvojen turvallisuuden tuleekin olla katsastuslainsäädännössä se yksi tärkeä asia,
mitä siinä pohditaan — onhan näin, että meidän kaikkien ajoneuvojen tulee olla sellaisessa
kunnossa joka päivä, että ne menevät läpi katsastuksesta, ja niihin perusteluihin tämä uu-
sintakatsastuskriteeri on mielestäni hyvä tarkentaa. Eihän sellainen ajoneuvo, joka ei mene
läpi katsastuksesta, ole kelvollinen olemaan tuolla liikenteessä normaalipäivänäkään. Elik-
kä tämä on hyvä kohta.

Sillä, että luvalliset traktorit tulevat katsastuksen piiriin, ei tällä hetkellä ole suurta mer-
kitystä siinä mielessä, jos liikennekaaren nykyinen esitys menee läpi, että traktorien, joi-
den nopeus on 40:stä 60:een, luvista luovutaan. Tällä hetkellä Suomessa ei ole kuin ihan
muutama kappale sellaisia traktoreita, jotka kulkevat yli 60 kilometriä tunnissa ja tulevat
sitten tulevaisuudessa tarvitsemaan sen liikenneluvan. Normaalisti, kun näkyy tuolla ka-
duilla ja teillä tällä hetkellä traktoreita, ei tänä päivänä siellä ole mitään semmoista trakto-
ria, mikä tulisi tämän säädöksen mukaan katsastuksen alaiseksi.

Tärkeää tässä on huomioida myös, että moottoripyörät eivät tule katsastuksen piiriin
vaan niitä valvotaan normaalin liikennevalvonnan yhteydessä ja huolehditaan, että moot-
toripyörät sillä lailla ovat ajokunnossa ja täyttävät kaikki turvallisen liikenteen vaatimuk-
set.

15.14 Päivi Räsänen kd: Arvoisa herra puhemies! Tarpeettoman sääntelyn karsiminen on
järkevää myös katsastustoiminnassa, ja lähtökohtaisesti pidän näitä tavoitteita kannatetta-
vina, mutta toki valiokunnassa tulee huolellisesti selvittää mahdollisia riskejä, ja tilanteen
kehittymistä tulee valvoa. Kilpailutilanne pitänee katsastusasemat kurissa asiakkaiden ra-
hastuksen suhteen, mutta miten valvotaan, ettei vaarallisia ajoneuvoja hyväksytä liian ke-
vyesti kilpailun takia? 

Tämän esityksen myötä myös Liikenteen turvallisuusviraston vastuu kasvaa, ja samalla
täytyy kysyä, riittävätkö resurssit valvontatehtävään.

15.15 Hannu Hoskonen kesk: Arvoisa herra puhemies! On hyvä, että katsastustoimin-
taan liittyvää lainsäädäntöä uudistetaan ja nimenomaan siitä näkökulmasta, että byrokra-
tiaa puretaan ja toimintoja järkeistetään. Tämä on erittäin tervettä kehitystä. Kaikilla meil-
lä on kuva omassa menneisyydessämme aikanaan tehdyistä katsastuksista, jotka olivat mo-
nelle painajaisia, kun tiukka katsastusmies teki parhaansa, jotta olisi joku vika sieltä löyty-
nyt ja olisi sitten joutunut ehkä tulemaan vielä monta kertaa uusintakatsastukseen. Mutta
onneksi näistä ajoista on nyt päästy irti ja tämä vapaan markkinatalouden aiheuttama kil-
pailu on poistanut lainsäädännön muututtua tämänkin ongelman kokonaan.

Nykyisin kun uuden auton katsastaa, niin kolme vuotta kun on ajanut, joutuu katsastuk-
seen viemään, ja sitten saa yhden vuoden vapautta, ja sitten seuraavana vuonna on katsas-
tettava. Tähän tuleva muutos on tervetullut, koska jokainen, joka uuden auton hankkii, saa
auton mukana takuun, joka edellyttää, että se on huollettava asianmukaisesti, jotta takuu
säilyy voimassa, ja se on johtanut siihen, että autot ovat nykyisin niin hyväkuntoisia, että
tämä harvennettu katsastuskertojen määrä ensimmäisen kymmenen vuoden aikana on erit-
täin perusteltu, samoin sitten se, että luokitellaan nuo viat niin, että mitkä ovat niin vaaral-
lisia vikoja, että auto pannaan ajokieltoon välittömästi, ja mitkä sellaisia, että lakiin kirja-
taan menettelyt, joilla autoja voidaan tien päällä tarkistaa yllätystarkastuksin. Ihan hyviä
uudistuksia sinänsä.
4



Pöytäkirjan asiakohta PTK 14/2017 vp
Toivon, että tämä laki hyväksytään ja se tulee voimaan mahdollisimman nopeasti, kos-
ka se auttaisi montaa ihmistä katsastuksen tullessa yhä joustavammaksi, ettei esimerkiksi
päivän myöhästyminen johda siihen, että yhtäkkiä, kun tiellä kulkee ja katsastus on päivän
myöhässä, poliisi tulee vastaan ja nappaa kilvet pois. Tällaiset menettelyt ovat turhia, kos-
ka eihän se yhden päivän myöhästyminen katsastuksesta aiheuta mitään ongelmaa. Pää-
asia, että katsastuksesta huolehtii ja pitää autonsa kunnossa. Kysehän on vain omasta tur-
vallisuudesta.

Keskustelu päättyi.

Asia lähetettiin liikenne- ja viestintävaliokuntaan.
5


