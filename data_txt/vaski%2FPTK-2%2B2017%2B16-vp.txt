















































DEMD328.tmp.xml


Pöytäkirjan asiakohta PTK 2/2017 vp
Pöytäkirjan asiakohta 

PTK 2/2017 vp

Täysistunto

Tiistai 7.2.2017 klo 14.04—17.46

16. Hallituksen esitys laiksi eläinsuojelulain muuttamisesta
Hallituksen esitys HE 267/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 16. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

17.36 Katja Taimela sd: Arvoisa herra puhemies! Näin maa- ja metsätalousvaliokunnan
varajäsenenä: Nyt lähetekeskustelussa on todellakin eläinsuojelulainmuutos, joka ei ole
muutoksena kovin suuri. Lakiin lisättäisiin EU-lainsäädännön edellyttämät säännökset
tuotantoeläinten omistajan tai pitäjän eräistä velvollisuuksista ja tuotantoeläinten hoitajien
pätevyydestä. Muutoksena siis suht pieni, asiana tärkeä, ja siksi sananen eläinsuojelulain
kokonaisuudistuksesta.

Elikkä tätä eläinsuojelulain kokonaisuudistustahan nyt parhaillaan tehdään, ja me olem-
me myös puolueena vaatineet tähän lakiin melkoista kunnianhimoa. Vaihtoehtobudjetissa
2017 SDP on myös esittänyt rahaa eläinsuojeluasiamiehen virkaan.

Tämä voimassa oleva eläinsuojelulaki on vuodelta 1996 ja perusteeltaan kovin vanhen-
tunut. Eläimiä ja niiden käyttäytymistä koskeva tutkimustieto lisääntyy jatkuvasti. Myös
eettinen keskustelu eläinten kohtelusta on tärkeää ja se kiinnostaa ihmisiä erityisen kovas-
ti. Tieteellinen tutkimus eläinten käyttäytymisestä ja lajityypillisistä tarpeista on tärkeä pe-
rusta, kun tätä lakia tullaan uudistamaan.

Eläinsuojelulain uudistuksen yhteydessä sen vaikutukset kotimaiseen maataloustuotan-
toon on myös syytä arvioida hyvin tarkkaan. Kannatan kunnianhimoista eläinsuojelulakia,
mutta kehityssuunta, jossa tiukka sääntely estää kotimaisen maataloustuotannon harjoitta-
misen kokonaan tai uhkaa sitä, ei ole hyväksyttävää.

Ja mitä sitten tulee näihin pakkausmerkintöihin, jotka puhuttavat myös useasti täällä sa-
lissa, niin erilaisista tuotanto-olosuhteista kertovien pakkausmerkintöjen käyttöä on ehdot-
tomasti lisättävä. Näin myös lainsäädäntöä korkeammat tuotanto-olojen vaatimukset ja
eläinten hyvinvointi voivat olla kuluttajan ostopäätösten perusteena.

Arvoisa puhemies! Yhteiskunnassamme on erilaisia haasteita, mutta kansalaisten palau-
te on varsin selkeä: he haluavat parempaa suojelua eläimille, ja me olemme tästä tässä ta-
lossa vastuussa.

Keskustelu päättyi.
 Tarkistettu
4.0



Pöytäkirjan asiakohta PTK 2/2017 vp
Asia lähetettiin maa- ja metsätalousvaliokuntaan.
2


