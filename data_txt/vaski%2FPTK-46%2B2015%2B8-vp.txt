















































DEM58B0.tmp.xml


Pöytäkirjan asiakohta PTK 46/2015 vp

 Tarkistettu
4.0

Pöytäkirjan asiakohta 

PTK 46/2015 vp

Täysistunto

Keskiviikko 7.10.2015 klo 14.00—18.06

8. Hallituksen esitys eduskunnalle laiksi rikoslain 48 luvun muuttamisesta ja eräiksi siihen 
liittyviksi laeiksi 

Hallituksen esitys HE 55/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.01 Oikeus- ja työministeri Jari Lindström (esittelypuheenvuoro): Arvoisa herra pu-
hemies! Kyseessä on luonnonsuojelu- ja ympäristörikossäännösten tarkistaminen. Tällä
esityksellä ehdotetaan tarkistettavaksi tosiaan luonnonsuojeluympäristörikoksia koskevia
rangaistussäännöksiä. 

Ensinnäkin esityksessä ehdotetaan, että rikoslakiin lisättäisiin uusi, törkeää luonnonsuo-
jelurikosta koskeva rangaistussäännös. Luonnonsuojelurikos voitaisiin arvioida törkeäksi,
jos se on kokonaisuutena arvostellen törkeä ja siinä aiheutetaan vakavaa vaaraa tai vahin-
koa eliölajin, luonnonalueen tai muun luontoon kuuluvan kohteen säilymiselle, siinä tavoi-
tellaan huomattavaa taloudellista hyötyä tai rikos tehdään erityisen suunnitelmallisesti.
Rangaistusasteikko olisi vankeutta vähintään neljä kuukautta, enintään neljä vuotta. Ny-
kyisin luonnonsuojelurikokselle ei ole säädetty törkeää tekomuotoa ja enimmäisrangaistus
on kaksi vuotta vankeutta. 

Esityksen toinen keskeinen ehdotus koskee törkeää ympäristön turmelemista. Sitä kos-
kevaan rangaistussäännökseen lisättäisiin kaksi ankaroittamisperustetta. Ympäristön tur-
meleminen voitaisiin arvioida törkeäksi, jos siinä tavoitellaan huomattavaa taloudellista
hyötyä tai rikos tehdään erityisen suunnitelmallisesti. Tarkoituksena on korostaa rikoksen
luonnetta talousrikoksena. 

Esityksen tarpeesta vallitsee laaja yhteisymmärrys. Esitykseen suhtauduttiin lausunto-
palautteessa erittäin myönteisesti. Kaikki lausujat pitivät uudistusta yleisesti kannatettava-
na, tarpeellisena tai perusteltuna.

Keskustelu päättyi.

Asia lähetettiin lakivaliokuntaan.


