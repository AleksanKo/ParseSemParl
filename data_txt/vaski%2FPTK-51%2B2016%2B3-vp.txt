















































DEM172D.tmpSave.xml


Pöytäkirjan asiakohta PTK 51/2016 vp
Pöytäkirjan asiakohta 

PTK 51/2016 vp

Täysistunto

Torstai 12.5.2016 klo 15.59—17.19

3. Lakialoite laiksi tuloverolain 127 a §:n muuttamiseksi
Lakialoite LA 21/2016 vp Tytti Tuppurainen sd

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

17.00 Tytti Tuppurainen sd (esittelypuheenvuoro): Arvoisa puhemies! Tässä on käsitte-
lyssä lakialoitteeni laiksi tuloverolain 127 a §:n muuttamiseksi, jossa on kysymys kotita-
lousvähennyksen kehittämisestä. Voimassa olevan tuloverolain asianomaisen pykälän pe-
rusteella verovelvollinen voi vähentää kotitalouden siivous- ja hoivapalveluista sekä käyt-
tämässään asunnossa tai vapaa-ajan asunnossa kunnossapidosta tai perusparannustöistä ai-
heutuneita kustannuksia. Tämän kotitalousvähennyksen enimmäismäärä on tällä hetkellä
2 400 euroa vuodessa. Verohallinnon vuotta 2014 kuvaavien tilastojen perusteella kotita-
lousvähennystä käytti noin 383 000 henkilöä ja vähennysten kokonaismäärä oli 364 mil-
joonaa euroa. Keskimääräinen kotitalousvähennys oli näin ollen noin 950 euroa vuodessa.

Asuntojen kunnossapidosta tai perusparannustyöstä aiheutuneiden kustannusten osuus
kotitalousvähennyksestä on koko vähennysjärjestelmän voimassa ollessa ollut huomatta-
van suuri. Tätä niin sanotun remonttivähennyksen käyttöä on monesta syystä perusteltua
pitää myönteisenä seikkana. Tärkeä remonttivähennyksen käyttöä tukeva näkökohta on
sen vaikutus kansallisvarallisuuteen: asuinrakennukset ovat suurin yksittäinen erä kansal-
lisvarallisuudessamme. Vaikkakin päävastuu asuntovarallisuuden ylläpidosta kuuluu tie-
tenkin omistajille, on verotuki yhteiskunnan kokonaisedun mukainen. Monet asunnon-
omistajat lykkäävät tarpeellisia kunnostustöitä aiheuttaen näin korjausvelkaa ja myöhem-
min vain kasvavia kustannuksia. Remonttivähennys ei myöskään siirry merkittävässä mää-
rin rakennusalan palkkoihin ja muihin kustannuksiin, sillä asuntojen peruskorjaus on kui-
tenkin vain pienehkö osa alan toiminnasta. Tuki menee siis sinne, minne kuuluukin.

Remonttivähennyksen käyttö jakautuu muuta kotitalousvähennystä tasaisemmin eri tu-
loluokkiin. Esimerkiksi siivouspalveluita ostavat useimmin hyvätuloisimmat kotitaloudet,
mutta remontteja teetetään ulkoisella työllä oikeastaan kaikissa tuloluokissa. Vähennyk-
sen kautta annettava tuki ei kuitenkaan mene tasaisesti asumismuotojen mukaan. Kotita-
loudet, joiden hallitsemat omistusasunnot ovat omakotitaloissa, voivat käyttää kotitalous-
vähennyksen täysimääräisesti. Sitä vastoin ne asuntonsa omistavat kotitaloudet, jotka asu-
vat asunto-osakeyhtiössä, voivat käyttää vähennystä vain siltä osin kuin on kyse asuntojen
niin sanotuista sisäremonteista. Asunto-osakeyhtiöiden asuinrakennuksiin tekemät perus-
 Tarkistettu
4.0



Pöytäkirjan asiakohta PTK 51/2016 vp
parannus- ja kunnostustyöt jäävät näin ollen vähennyksen ulkopuolelle. Erottelu vaikuttaa
erityisen sattumanvaraiselta, kun otetaan huomioon vähennyksen käyttömahdollisuus va-
paa-ajan asunnossa. Mökkiremonttiin tukea saa, mutta oman asuintalon kunnossapitoon ei.

Näinpä siis tuloveron asianomaista pykälää tulisi muuttaa siten, että myös asunto-osa-
keyhtiön perusparannuskustannuksia voitaisiin helpottaa ulottamalla tuki myös asunto-
osakeyhtiökustannuksiin. Tämän lain olisi syytä astua voimaan mahdollisimman pian, jo
mielellään kuluvan kalenterivuoden aikana. Tätä erinomaista asiaa on pitänyt esillä jo
edustaja Pia Viitanen toimiessaan asuntoministerinä. Tuo asia ei tuolloin edennyt juuri täs-
sä kuvaamassani muodossa, eteni kuitenkin, mutta nyt tämä olisi varmaankin aika saattaa
tuloverolakiin näillä edellä kuvaamillani perusteluilla.

17.04 Esko Kiviranta kesk: Arvoisa puhemies! Tähän edustaja Tuppuraisen lakialoittee-
seen sisältyy vahva oikeudenmukaisuuslataus, ja tämä asia on ollut vuosien varrella monta
kertaa esillä myöskin eduskunnan valtiovarainvaliokunnan verojaostossa. Se ei kuiten-
kaan ole oikeastaan edes selvitysasteelle kunnolla koskaan edennyt, ja syynä lienee aika
paljon myöskin se, että tällä olisi fiskaalisesti aika isot kustannukset. Tämän on aina seli-
tetty kaatuvan siihen muodolliseen seikkaan, että pitäisi tehdä sitten yhtiöjärjestykseen
muutos, että joku kustannus on suoraan osakkaiden vastuulla eikä asunto-osakeyhtiön vas-
tuulla, ja silloin kotitalousvähennys olisi mahdollinen.

Toivon tälle edustaja Tuppuraisen lakialoitteelle mahdollisimman hyvää menestystä
valtiovarainvaliokunnan käsittelyssä.

17.05 Pia Viitanen sd: Arvoisa herra puhemies! Tämä aloitteessa esitetty idea siitä, että
kotitalousvähennys ulottuisi myös kerrostaloihin ja kerrostaloasujiin näissä peruskorjaus-
asioissa, on mielestäni erittäin hyvä ja sen arvoinen, että sitä edistetään, puhemies.

Kuten edustaja Tuppurainen tuossa mainitsi, viime kaudellahan siitä julkisesti aloin kes-
kustella, mutta silloin meillä korvaavana toimena, kun ei tähän menty, tuli peruskorjauk-
sien edistäminen Valtion asuntorahasto ARAn kautta, jolloin suhdanneluonteisesti 155
miljoonaa pistettiin mielestäni oikein esimerkiksi kerrostalojen peruskorjauksiin lähiöissä.
Me tiedämme, että meillä on tässä kansallisomaisuudessamme valtava korjausvelka, ja sik-
si tämä on viisasta ja järkevää sekä suhdannetilanteen vuoksi että myös inhimillisesti. Koti
ja asuminen, kunnossa oleva koti, ovat tärkeitä asioita, ja siksi niitä kannattaa edistää.

Tiedän, että tästä on ollut jo vuosia puheita. Tiedän, että usein on sanottu, että tämä on
niin vaikea malli, mikä pitäisi luoda, että tämä olisi mahdollinen. Tiedän myös samaan ai-
kaan, että esimerkiksi Kiinteistöliitolla on tästä tehtyjä laskelmia ja aivan selkeitä toteutet-
tavissa olevia malleja myös. Siksi toivon, että nyt tästä voitaisiin ottaa koppia ja selvittää
tämä mahdollisuus ja viedä tätä eteenpäin, koska tämä aika jos mikä olisi hyvä käyttää
myös peruskorjaamisen tukemiseen, tämän korjausvelan, valtavan korjausvelan, umpeen-
kuromiseen. Ja erityisesti kun puhumme toivottavasti vielä nytkin siitä lähiöiden kehittä-
misestä, niin myös tämä olisi hyvin tärkeää. Tietenkin on niin, että myös oikeudenmukai-
suusseikat puoltaisivat tätä. Jos asut pientalossa, hyvä niin, voit silloin käyttää tätä kotita-
lousvähennystä, mutta jos asut kerrostalossa, niin käytännössä isoihin peruskorjauksiin ei
pysty käyttämään vastaavalla tavalla kotitalousvähennystä. Siksi esimerkiksi jatkumona
sille, että viime kaudella tuimme (Puhemies koputtaa) suhdanneluonteisesti ARAn kautta
peruskorjausta, voisi olla hyvin perusteltua viedä sitten tätä mallia eteenpäin.
2



Pöytäkirjan asiakohta PTK 51/2016 vp
17.08 Antti Kurvinen kesk: Arvoisa herra puhemies! Oikeastaan jatkan siitä, mihin edel-
linen puhuja jäi.

Varmasti suhdannepoliittisesti olisi oikein hyvä, jos me saisimme myös sitten asunto-
osakeyhtiöissä niitä välttämättömiä korjaustoimenpiteitä liikkeelle. Aloite on vakava ja
erittäin hyvin laadittu, ja siitä kiitoksia sen allekirjoittajalle.

Valtaosa suomalaisista asuu erilaisissa asunto-osakeyhtiöissä, ja tämä on sillä tavalla iso
ja merkittävä seikka, koskettaa monia kansalaisia. Monessa yhtiössä, kun ajatellaan, mil-
loin meillä on rakennettu merkittävä määrä asuntotuotantoa, on isot remontit, isot peruspa-
rannukset edessä. Monessa taloyhtiössä asuu hyvinkin iäkkäitä ihmisiä, ja tämä voisi olla
yksi tapa, mitenkä heidän tilannettaan voisi helpottaa. Siellä asunto-osakeyhtiössä voi olla
iso remontti, joka iäkkään ihmisen oman varallisuuden ja kansallisvarallisuuden kannalta
olisi tarpeellinen, ja se voi tuntua jopa liian pelottavalta. Kotitalousvähennys on ollut sel-
lainen suomalainen menestystarina. Sillä on kyllä varmasti harmaata taloutta vähennetty
paljon enemmän kuin yhdelläkään Verohallinnon kuittitarkastajalla.

Mutta oikeastaan ajatteluni liikkui vähän samaan suuntaan kuin edustaja Kivirannalla,
että mikähän tämän fiskaalinen vaikutus valtiontalouteen olisi. Se olisi mielenkiintoista
kuulla, että minkälainen hintalappu tälle keskeiselle, mielenkiintoiselle uudistukselle olisi.

17.09 Hanna Sarkkinen vas: Arvoisa puhemies! Tämä edustaja Tuppuraisen lakialoite
on tervetullut, sillä eriarvoisuus omakoti-, kerros- ja rivitaloasujien välillä on valitettavasti
tosiasia, liittyen tähän kotitalousvähennykseen ja sen käytön ehtoihin. Tietysti tiukassa ta-
loustilanteessa pitää olla tarkkana sen suhteen, millä tavalla ja kuinka paljon tällaisia vero-
vähennyksiä, jotka kuitenkin suuntautuvat sinne yhteiskunnan keskiluokkaan ja varak-
kaampaan väestöön, sinne laitetaan. Mutta toisaalta, jos voidaan tietää, että tällä saataisiin
liikkeelle tarpeellisia remontteja ja sitä kautta luotua uutta työtä ja kasvua ja saataisiin teh-
tyä nämä tarpeelliset remontit, niin sillä olisi sitten toisaalta positiivisia talousvaikutuksia.
Ja toisaalta, jos harmaata taloutta pystyttäisiin tällä kitkemään, niin se olisi myös erittäin
positiivista.

Ongelmanahan on se, että kerros- ja rivitaloasujat eivät tällä hetkellä saa useimpiin re-
montteihin kotitalousvähennystä lainkaan. Erityisesti kaikista tarpeellisimmat remontit
ovat ne perusparannukset, joihin ei kotitalousvähennystä saa, ja se voi valitettavasti aiheut-
taa sen, että näitä remontteja tarpeettomasti lykätään ja sitä kautta meidän kansallisvaralli-
suus menee vielä huonompaan kuntoon.

Nyt olisi oikea aika tukea ja käynnistää kerrostaloyhtiöiden tarpeellisia remontteja. Tein
itse viime vuonna hieman vastaavan lakialoitteen siitä, että kotitalousvähennys laajennet-
taisiin koskemaan kerros- ja rivitaloyhtiöiden energiatehokkuusremontteja. Sillä voitaisiin
sitten tätä taloyhtiöissä olevaa suurta energiatehokkuuspotentiaalia saada käyttöön ja voi-
taisiin tällaisten hajautettujen energiatehokkuus- ja energiantuotantoratkaisujen rakenta-
mista rivi- ja kerrostaloyhtiöihin tukea.

17.11 Katja Taimela sd: Arvoisa herra puhemies! Tämä edustajakollega Tuppuraisen la-
kialoite esittää todellakin sitä, että kotitalousvähennystä voisi käyttää myös asunto-osa-
keyhtiön kustannuksiin, niihin tärkeisiin perusparannus- ja kunnossapitotöihin, jotka ta-
kaavat yleensä rakennukselle lisää terveitä vuosia ja säilyttävät tai lisäävät myös tietysti
asunnon arvoa. Ajatus kotitalousvähennyksen laajentamisesta edustajakollegan osoitta-
malla tavalla olisi varmasti tervetullut, mutta tuo mieleen myös muutamia kysymyksiä, jot-
3



Pöytäkirjan asiakohta PTK 51/2016 vp
ka ovat lähinnä tulleet esiin kansalaisten yhteydenotoissa, kun kotitalousvähennyksestä on
keskusteltu.

Ensinnäkin omistusasumista tuetaan jo tällä hetkellä eri tavoin samalla, kun meillä on
osalla alueistamme huutava pula edullisista vuokra-asunnoista. Toisekseen, saisiko tämä
muutos tekemään sellaisia remontteja asunto-osakeyhtiöissä, joita nyt on jostain syystä
siirretty, ja kuinka paljon? Sitten mitä tulee tähän olemassa olevaan tilanteeseen, jos miet-
tii esimerkiksi siivouspalveluita, niihin kotitalousvähennystä käyttävät lähinnä hyvätuloi-
simmat taloudet. Koen, että mahdollisiin asunto-osakeyhtiöremontteihin osallistuvat tasa-
arvoisemmin myös pienituloisimmat ja keskituloisimmat taloudet.

Sitten vielä yksi tärkeä palaute, joka on tullut kentältä: Jos ja kun toivottavasti kotita-
lousvähennystä ollaan valmiita jatkossa eri hallituksissa ja myös tässä olemassa olevassa
hallituksessa kehittämään, niin tähän kotitalousvähennykseen liittyy myös tasa-arvoi-
suusongelma. Meillä on paljon yksin eläviä ihmisiä, osa omasta tahdosta, osa ei. Jos talou-
dessa asuu yksin, kotitalousvähennystä on mahdollisuus saada puolet siitä, mitä pariskun-
nat voivat saada.

Kaiken kaikkiaan tämän aloitteen tahtotila on vahvasti selvittämisen arvoinen, ja tämä
on myös sentyyppinen aloite, että tässä ei varmasti ole minkäännäköisiä oppositio—halli-
tus-rintamia, vaan on kansalaisten etu, että päästään oikeudenmukaisiin käytäntöihin.

17.13 Olavi Ala-Nissilä kesk:  Arvoisa herra puhemies! Todella kotitalousvähennyksen
tarkoituksena on edistää työllisyyttä ja helpottaa ihmisten arkea ja myöskin hillitä harmaa-
ta taloutta. Mitä tulee muihin kiinteistöihin, rivitaloihin ja kerrostaloihin, niin ARA tässä
vielä muutama vuosi sitten tuki kuntoarvioita 50 prosenttia. Nyt se on lopetettu, ja näitä ar-
vioita ei juuri tehdä. Toinen seikka on, että jos me haluamme täsmälleen kohdistaa valtion
tukea kerrostaloremontteihin, meillä on käytettävissä myöskin korjausavustukset. Tässä-
hän varmaan olisi paikallaan tehdä vähän laajempi selvitys siitä, mikä olisi tehokkain tapa
edistää tasapainoisesti sekä omakotiasumisen että sitten rivi- ja kerrostalokotien korjausta.

17.14 Tytti Tuppurainen sd:  Arvoisa puhemies! Kun meillä on käytössä tämä kotita-
lousvähennysjärjestelmä, niin sen muuttaminen entistä tasapuolisemmaksi, asumismuoto-
jen pistäminen samalle viivalle, on ihan perusteltua ja harkinnan arvoista, niin kuin tässä
kollegat ovat tukea antaneet. Ei oikein järkeenkäypää perustelua sille ole, että asunto-osa-
keyhtiön osakkaat olisivat eri viivalla kuin omakotiasujat.

Tässä on näitä ihan käytännön oikeudenmukaisuusnäkökulmia, jotka myöskin nousivat
keskustelussa esiin: taloyhtiöille hyvin hintava linjasaneeraus saattaa johtaa siihen, että
kuukausieläke pienituloisella eläkkeensaajalla menee lähes kokonaan yhtiövastikkeeseen
ja ihmiset kokevat, että he joutuvat muuttamaan omasta kodistaan — tai käytännössä jopa
joutuvat muuttamaan omasta kodistaan. Kaikki ne toimet, jotka tähtäävät siihen, että nämä
remonttien kustannukset jakautuvat oikeudenmukaisemmin, ovat perusteltuja, ja kiitän
edustaja Viitasta siitä, mitä hän edellisellä kaudella ministerinä toimiessaan tämän asian
hyväksi teki.

On selvää, että useita vaikutuksia on vielä arvioitava, ei vähiten näitä fiskaalivaikutuk-
sia, jotka myöskin nousivat täällä esiin. Mutta toivon, että nämä näkökulmat asian jatko-
käsittelyssä valtiovarainvaliokunnassa otetaan huomioon.
4



Pöytäkirjan asiakohta PTK 51/2016 vp
17.15 Sami Savio ps:  Arvoisa puhemies! Tässä edustaja Tuppuraisen lakialoitteessa on
esitetty kotitalousvähennyksen käyttöalan laajentamista, ja kuten myös tässä lakialoittees-
sa on todettu, kotitalousvähennyksen vaikutus asuntovarallisuuden arvon säilyttämisessä
on kieltämättä hyvin merkittävä, ja samalla se edesauttaa kotimaista työllisyyttä ja osal-
taan vähentänee myös harmaan työvoiman käytön houkuttelevuutta.

Nämä ovat hyviä perusteluja sille, että kotitalousvähennyksen käyttöalan laajentamista
voitaisiin, ja tulisikin, harkita avoimin mielin, ja sekä tässä lakialoitteessa että sen tiimoilta
käydyssä keskustelussa on jo esitetty monia varteenotettavia kehitysehdotuksia, mikä on
hyvä asia.

Nykyäänhän kotitalousvähennys voidaan myöntää muun muassa henkilölle, joka teet-
tää kunnossapito- tai perusparannustöitä omaan tai vanhempiensa tai isovanhempiensa
käytössä olevaan asuntoon tai vapaa-ajan asuntoon, mutta asunto tai vapaa-ajan asunto ei
saa kuitenkaan olla vain lasten tai lastenlasten käytössä. Eli vanhemmat tai isovanhemmat
eivät saa kotitalousvähennystä lasten tai lastenlasten asuntoon teettämästään remontista.
Kotitalousvähennys voidaan siis myöntää ylenevässä polvessa mutta ei alenevassa, ja voi-
sikin olla loogista ja harkinnan arvoista, että kotitalousvähennys myönnettäisiin jatkossa
myös lasten asuntoon teetetyistä remonteista.

17.17 Pia Viitanen sd:  Niin, oikeastaan, herra puhemies, käytän nyt tilaisuutta hyväksi,
koska tässä puhutaan niin tärkeästä aiheesta: siitä, miten me saamme tämän valtavan kor-
jausvelan ihmisten kodeissa kurottua umpeen. Haluan myös muutaman sanan sanoa ylei-
semmin siitä, kuinka tärkeää on tässäkin mielessä lähiöiden kehittäminen.

Edustaja Olavi Ala-Nissilä aivan oikein tuossa omassa puheenvuorossaan puhui, että pi-
tää selvittää, millä tavalla voimme parhaiten tukea tätä peruskorjausta. Meillä on tällä het-
kellä olemassa esimerkiksi sellainen paperi, jonka on tehnyt niin sanottu remonttiryhmä ja
jossa on useita erilaisia toimenpiteitä, miten voidaan edistää sitä, että kodit tulevat remon-
toiduiksi ja perusparannetuiksi aikanaan. Osa näistä toimenpiteistä saatettiin alkuun ja voi-
maan jo viime kaudella, mutta siellä on varmasti kosolti ideoita, joita kannattaa jatkossa-
kin tutkia ja edistää. Yksi iso kysymys tietenkin on sitten se, miten näiden erilaisten pie-
nempien asioiden ohella tätä valtion tukea perusparantamiselle, oli se sitten ARAn kautta
tai kotitalousvähennyksen kautta tai muuta, halutaan mitoittaa ja esimerkiksi tässä suhdan-
netilanteessa hyväksi käyttää.

Mutta kaiken kaikkiaan halusin, puhemies, vielä kerran muistuttaa, että kokonaisvaltai-
nen lähiöiden kehittäminen, mihin myös tämä peruskorjaus kuuluu, on erittäin tärkeää, ja
toivon, että sitä pidetään vahvasti esillä.

Keskustelu päättyi.

Asia lähetettiin valtiovarainvaliokuntaan.
5


