















































DEM1D7C.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

14. Lakialoite laiksi perusopetuslain 6 §:n muuttamisesta
Lakialoite LA 81/2016 vp Tiina Elovaara ps ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 14. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

20.18 Tiina Elovaara ps (esittelypuheenvuoro):  Arvoisa rouva puhemies! Kiusaaminen
on vakava ongelma, johon on puututtava paremmin. Kiusaaminen aiheuttaa tuskaa, jota on
vaikea kuvailla sanoin. Se vie ihmiseltä arvon ja itseluottamuksen — asiat, joita jokainen
tarvitsee elämäänsä peruspilareiksi. Nykyään viimeiseksi ratkaisuksi vaikeissa tilanteissa
on nähty oppilaan siirtäminen toiseen kouluun. Lähtijä on uhri. Miksi kiusattu joutuu vaih-
tamaan koulua? Haluan kyseenalaistaa tätä ajattelua. Se asettaa vaikeassa asemassa olevan
uhrin kohtuuttomaan tilanteeseen, jossa hän pakenee täysin uuteen sosiaaliseen ympäris-
töön.

Arvoisa rouva puhemies! Laadin lakialoitteen, joka antaa kunnille mahdollisuuden
puuttua paremmin ja oikeudenmukaisemmin vakaviin kiusaamistapauksiin kouluissa.
Aloite helpottaa kiusaamisella erityisen vakavaa henkistä tai fyysistä haittaa toiselle oppi-
laalle aiheuttavan oppilaan siirtämistä toiseen kouluun. Tavoitteena on varmistaa paras
mahdollinen toteutuminen turvallisesta oppimisympäristöstä. Muutos lähettää viestin, jon-
ka mukaan kiusaamista harjoittava oppilas voi myös olla osapuoli, joka joutuu tarvittaessa
vaihtamaan koulua. Tällä viestillä on kiusaamista ennalta ehkäisevä vaikutus, ja se ilmai-
see entistä selkeämmin valtiovallan kantaa kiusaamiseen. Muutoksesta hyötyy myös kiu-
saaja, kun kiusaamiskierre saadaan kunnolla katkaistua. Nykyiset kurinpitotoimet ovat
usein riittämättömiä eivätkä korjaa uhrille aiheutunutta vahinkoa. Kiusattu ei saa riittävää
suojaa.

Arvoisa rouva puhemies! On tärkeää, että kiusatun kokemus korjaavista toimista antaa
selkeän tunteen arvostuksesta ja kuulumisesta yhteisöön. Se on viesti asian vakavasti otta-
misesta ja toimenpiteenä katkaisee trauman kehittymisen. Koulun vaihto antaa kiusaajalle
viestin korjata ajattelua, arvoja, asenteita ja käyttäytymistä. Kiusaajan myönteisen tulevai-
suuden kannalta toimien selkeys ja tehokkuus voivat olla hyvän elämän edellytys ja tae.
Kyse ei ole kurinpitotoimesta. Tätä toimenpidettä sovelletaan myös uhriin. Koulun vaihto
on ratkaisutapa, koska sitä voidaan soveltaa sekä kiusatun että kiusaajan kohdalla. Se on
oppilaiden välisen konfliktin lopettava toimenpide.
 Tarkistettu
4.1



Pöytäkirjan asiakohta PTK 116/2016 vp
Arvoisa rouva puhemies! Tämä ei ole kiusaajia vastaan, tämä on kiusattujen puolesta.
Toivon, että lakialoite saa valiokuntakäsittelyssä kannatusta ja siitä seuraa toimenpiteitä
kiusattujen auttamiseksi.

20.21 Timo Heinonen kok: Arvoisa rouva puhemies! Hyvät edustajakollegat! Olen itse
yksi edustaja Elovaaran lakialoitteen yli sadasta allekirjoittajasta, ja asia on erittäin suuri.

Tein itse lakialoitteen, jonka tänään tulen seuraavassa asiakohdassa uusimaan, jo muu-
tama vuosi sitten, ja olen itse siis koulutukseltani opettaja, ja aikanaan tein opettajantyötä
niin erityiskoulussa, yläkoulussa kuin alakoulussakin, ja kiusaamisen suhteen pyrin opet-
tajana olemaan mahdollisimman aktiivinen. Muistan, että kun tein tuon lakialoitteen, jon-
ka tänään tulen esittelemään, niin minulle sanottiin, että meillä on muita keinoja ratkaista
nämä ongelmat. Sen lakialoitteen tekemisestä on aikaa kulunut, se lakialoite ei ole tullut
voimaan, mutta ei meiltä kiusaaminen ole näillä muilla toimenpiteillä loppunut.

Otin muutamia lehtiartikkeleita aivan tästä viime ajoilta.
Tässä on esimerkiksi uutinen marraskuun 15. päivältä tältä vuodelta, "Kiusatun 8-vuo-

tiaan elämä muuttui painajaiseksi — Poikaani potkittiin, lyötiin ja uhkailtiin, kaveritkin
kaikkosivat": "Yhtenä iltana nukkumaan mennessä toisella luokalla oleva poikani purskah-
ti itkuun ja kertoi miettivänsä kouluun tullessa, että toivottavasti kiusaajat eivät ole siellä
odottamassa, kuten he olivat olleet odottamassa viikon jokaisena päivänä. Poikaani kytä-
tään koulumatkoilla, odotellaan, milloin tulee kouluun. On heitelty reppua niin, että repus-
sa olleet silmälasit ovat hajonneet. He ovat odottaneet aamulla koulun portilla ja kiusasi-
vat. Eräänä aamuna poika vaatteita pukiessaan kertoi, että joutuu miettimään aina eri rei-
tin, mitä kautta menee kouluun, jotta ne kiusaajat eivät tulisi vastaan. Hän sanoi, että se sat-
tuu, kun he tönivät, ja ne tulee selän takaakin kimppuun ja haukkuvat. Näin äiti muistelee
syksyn tapahtumia." Siinä todetaan myös: "Meillä ovat Kiva Koulu -koordinaattorit selvit-
täneet asiaa syksyn aikana yhteistyössä opettajien, erityisopettajan ja äidin kanssa. Kiusaa-
mista ei ole saatu loppumaan, mutta sitä on selvitetty koko ajan."

Kun sanottiin, että meillä on keinot puuttua näihin tapahtumiin, niin tässä on yksi osoi-
tus siitä, että minunkin sinänsä kannattamallani ja hienolla Kiva Koulu -hankkeella kiusaa-
minen ei ole loppunut. Kiusaamistapauksen selvittämistä on hankaloittanut tapahtumien
sijoittuminen koulun ulkopuolelle. "Hän kertoi, että kiusaajat ovat sanoneet, että jos kerrot
tästä, niin sinulle käy tuplasti pahemmin." 

Keskusteluun tästä samasta uutisesta otti osaa myös yksi koulukiusaamisen ehkäisyn
tienraivaaja, rehtori Jari Andersson, ja hän totesi, että miksi koulu ei saa puuttua kiusaami-
seen koulumatkoilla. Ja rehtori Jari Anderssonin hätähuuto kuului: "Järjetöntä, lainsäätäjät
eivät tajua kouluelämästä mitään." No, onneksi meitä on sentään kourallinen täällä salissa
niitä, jotka tuntuvat ymmärtävän tästä jotain. Mutta olen huolissani siitä, että nämä toimen-
piteet eivät ole johtaneet tulokseen. "Koulun henkilökunnalla on lain mukaan velvollisuus
ilmoittaa koulumatkalla tapahtuneesta kiusaamisesta vanhemmille, mutta lain mukaan ta-
paukseen ei saisi puuttua." Andersson kysyikin, miten voidaan ilmoittaa, kun tapahtumaan
ei saa puuttua. "Lasten maailma ei rajoitu siihen koulun piha-alueeseen. Opettajalla ja reh-
torilla kuuluisi olla oikeus puuttua koulumatkalla tapahtuviin kiusaamisiin", Andersson
jatkoi. "Parhaat asiantuntijat ovat poikkeuksetta opettajat, ne läsnäolevat. Meillä voi olla
koulussa vaikka satatuhatta kuraattoria ja psykologia, mutta jos syytä ei poisteta ja hoide-
taan vain seurauksia, niin tilanne on ihan järjetön", hän toteaa.
2



Pöytäkirjan asiakohta PTK 116/2016 vp
Toisessa tarinassa Maria toteaa, että koulukiusaaminen johti hänen kohdallaan viinaan,
viiltelyyn ja väkivaltaan. "Mariaa kiusattiin lähes koko peruskoulun ajan. Henkistä pahaa
oloa helpottivat alkoholi ja viiltely. Kolkuteltuaan joitakin kertoja kuoleman portteja Ma-
ria päätti muuttaa elämänsä suunnan lopulta. Kerran kamppaamisen myötä Marian jalka
vääntyi niin, että hän joutui olemaan pari päivää pois koulusta. Kun kiusaajat vetivät tuolin
Marian alta, tämän häntäluu murtui. Mariaa uhkailtiin, hänet suljettiin kokonaan ryhmän
ulkopuolelle. Kaikki perheet eivät kuitenkaan edes vaivautuneet paikalle, kun tilannetta
selvitettiin. Rikosilmoituksen tekemisestä ei ollut myöskään apua, kiusaajat eivät tunnus-
taneet tekojaan. Lopulta rehtori ilmoitti vanhemmille, että hänet siirretään toiseen kouluun
suorittamaan yläaste loppuun." Eli kiusaamisen uhri siirrettiin toiseen kouluun. Ja niin kuin
tässä edellä lakialoitteen ensimmäinen allekirjoittaja esille toi ja kysyi, onko oikein — voi
vastata, että ei ole. Kiusaaminen eteni entistä pahemmaksi, ja tämä kertoo, kuinka hän kävi
terapiassa, ja Maria yritti myös itsemurhaa useaan otteeseen. 

Arvoisa puhemies! Tiina Elovaara on tehnyt erinomaisen lakialoitteen siitä, että meillä
olisi yksi niin sanottu viimeinen keino, tai minun lakialoitteeni jälkeen toiseksi viimeinen
keino ehkä, puuttua näihin tilanteisiin. Itse olen valmis siihen, että tämän lakialoitteen mu-
kaisesti annamme kouluille yhden aika kovan keinon puuttua tähän ongelmaan. Mutta on-
gelma on niin vakava, että olen itse valmis siihen, että me käytämme pahimmassa tilantees-
sa myös näitä kovimpia keinoja. Koulukiusaaminen nimittäin voi aiheuttaa koko elämän
mittaisia vaikutuksia. Meillä tutkimusten mukaan noin joka kymmenes lapsi kokee jossain
vaiheessa koulukiusaamista. Koulukiusaamisen määrittely ei ole ihan helppoa, ja sen takia
kannustaisin kaikkia kouluja käymään myös keskustelua siitä, mitä koulukiusaaminen on,
käymään sen yhdessä läpi ja tekemään yhteisiä sopimuksia siitä, että tähän me emme sen
jälkeen syyllisty. Olen kuullut, että siihenkin on puututtu: että eivät alaikäiset voi tällaisia
sopimuksia tehdä. Minun mielestäni pitää voida tehdä. 

Anu-Helmi Luukkosen väitöskirjan mukaan esimerkiksi kiusatuilla pojilla on yli kol-
minkertainen riski ahdistuneisuushäiriöihin. Kiusaaminen yhdistyi myös allergiaan, ast-
maan ja epilepsiaan. Luukkosen mukaan kiusatuilla tytöillä ja kiusaajatytöillä oli yli kak-
sinkertainen riski vakaviin itsemurhayrityksiin. Eli kiusatuilla tytöillä mutta myös kiusaa-
jatytöillä on yli kaksinkertainen riski vakaviin itsemurhayrityksiin. Eli kiusaajatkin ovat
avun tarpeessa. 

Britanniassa tehdyn pitkän seurantatutkimuksen mukaan lapsena koulukiusatuilla oli
50-vuotiaina heikompi terveys ja heillä oli harvemmin elämänkumppani kuin muilla. Lap-
sena koulukiusattujen koulutus oli brittitutkimuksen mukaan 50-vuotiaana alhaisempi ja
heidän muistinsa toimi huonommin kuin muilla. 

Miksi me annamme tällaista tapahtua? Se on vakava kysymys, ja siihen pitää puuttua
kaikilla mahdollisilla keinoilla.

20.31 Ritva Elomaa ps: Arvoisa puhemies! Koulukiusaamista on ollut aikaisemmin, ja
sitä on valitettavasti tänä päivänä. Kun lapsi joutuu sietämään kiusaamista vuosia, sen ai-
heuttamat traumat voivat seurata läpi elämän, vaikuttaa ihmisen tulevaisuuteen negatiivi-
sesti. Miten tämän päivän koulu voi — varsinkin opettajat, ja oppilaatkin — puuttua ja vel-
voitetaan puuttumaan kiusaamiseen? Haluaisin uskoa, että kiusaaminen loppuu, kun tar-
peeksi neuvotellaan, osapuolet kohtaavat ja asiat sovitaan. Se voi onnistua, mutta voi käy-
dä myös toisin. Aivan kuten edustaja Heinonen äsken esitti, myös koulumatkoilla tapahtuu
paljon kiusaamista ja siihen ei oikein koulukaan pysty puuttumaan.
3



Pöytäkirjan asiakohta PTK 116/2016 vp
Joskus, kun olen tämän ikäinen jo, nuorena kävin kansakoulun. Meillä oli alakoulussa
kolme luokkaa, ykkönen, kakkonen ja kolmonen, kaikki oltiin samassa huoneessa, joka
luokalla oli noin vajaa kymmenen oppilasta. Yläkoulussa myös oli monta luokkaa, jotka
olivat kaikki samassa talossa ja huoneessa. Keskikoulussa ryhmät olivat suurempia, yli
30:n, ja lukiossa myös. Mutta täytyy sanoa, että olen ollut niin onnellisessa asemassa, että
koskaan en ole huomannut koulukiusaamista tämän oman koulumatkani varrella ja kou-
luaikani varrella. Opettajat olivat todella tiukkoja ja hyviä sen suhteen, että he sallivat
asioita, mutta olisivat varmaan heti puuttuneet, ja siihen maailman aikaan oli vähän eri sys-
teemi.

Tänä päivänä opettajilla ei ole kovin suurta mahdollisuutta puuttua koulukiusaamiseen
ja vaikka olisikin, niin kaikki opettajat eivät kuitenkaan sitä tee jostain syystä. Se on todel-
la vakavaa, että tänä päivänä koulukiusaamista on niinkin paljon. Meillä on kouluissa kaik-
kia hyviä systeemejä ja tällaisia teemoja, joilla yritetään estää koulukiusaamista, mitkä
ovat osittain olleet tehokkaitakin mutta eivät riittävän. Siksi tarvitaan todella vahvaa asen-
nekasvatusta, ja myös kodit ovat todella merkittävässä asemassa, vanhemmat, että kun se
lapsi kouluun lähtee, on saanut määrätyt ohjeet ja sitten ne rajat. Lapsi pitää siitä, että on
olemassa rajat, joita ei ylitetä. Kuitenkin koulukiusaamista tapahtuu. Ja tosiaan, jos asen-
nekasvatus ei ole riittävää, niin totta kai on myös olemassa lait, ja jos eivät nekään riitä, niin
niitä täytyy tiukentaa.

Edustaja Elovaara on tehnyt erittäin hyvän lakiesityksen, jossa koulukiusaaja siirrettäi-
siin koulusta toiseen kouluun, niin että se ei aina ole uhri, joka siirretään. Tämä on kanna-
tettava lakiesitys, mutta samalla pitää muistaa myös, että on tärkeää kiinnittää huomiota
siihen, että se siirrettävä kiusaaja — jotta se kiusaaminen ei jatkuisi tai jotta häntä ei alet-
taisi kiusata seuraavassa paikassa — saa avun myös.

Edustajat Elovaara ja Heinonen esittivät monta hyvää pointtia siitä, minkä takia tähän on
puututtava todella vahvasti nyt. Se vaikuttaa ihmisen elämään niin vahvasti, ja emme ku-
kaan halua, että koulukiusaus ja -kiusatut lisääntyvät, vaan me haluamme nollatoleranssin,
kiusaaminen pitää saada aisoihin. — Kiitos.

20.36 Jaana Pelkonen kok: Arvoisa rouva puhemies! Suomessa, kuten monessa muussa-
kin maassa, koulukiusaaminen on todellakin vaikeasti pois kitkettävä ongelma. Kiusaami-
nen ei koskaan ole kiusatun syytä. Kiusaaja etsii syyn mistä tahansa, esimerkiksi sukupuo-
lesta, terveydentilasta, seksuaalisesta suuntautumisesta, ihonväristä, ulkonäöstä, köyhyy-
destä tai puhetavasta. Koulukiusaaminen ei myöskään koskaan ole vaaratonta. Se aiheut-
taa tutkitusti vakavia pitkäaikaisia psykososiaalisia vaikutuksia, pahimmillaan muun
muassa itsetuhoajatuksia, ahdistuneisuutta ja masentuneisuutta. Sillä on aina itsetuntoa
heikentävä vaikutus. Kiusaaminen voi laukaista myös sosiaalisilta taidoiltaan epävarmas-
sa ja epävakaassa nuoressa ylitsepääsemättömiä vihantunteita ja aiheuttaa vakavia seu-
rauksia, pahimmillaan radikalisoitumisen. Ainoa oikea vaihtoehto on todellakin nollatole-
ranssi, kuten äskeisessä puheenvuorossakin kuulimme. Vastuu turvallisesta asenneilmapii-
ristä on meillä kaikilla. Nollatoleranssi lähtee liikkeelle puuttumisesta jokaiseen epäasial-
liseen keskusteluun ja tilanteeseen. Se vaatii meiltä kaikilta uskallusta toimia ja puolustaa
toista ihmistä.

Edustaja Elovaaran aloite on erittäin hyvä. Olen itsekin sen allekirjoittanut, ja toivon to-
della aloitteen muuttuvan käytännön toimiksi.
4



Pöytäkirjan asiakohta PTK 116/2016 vp
20.37 Laura Huhtasaari ps: Arvoisa puhemies! Koulukiusaaminen on äärimmäisen va-
kava asia. Montako kertaa lapsen mielen pitää kestää kohdata toisen lapsen torjunta, iva,
avoin vihamielisyys? Minkälaisiksi muotoutuvat sen pienen ihmisen minäkuva ja koulu-
muistot, joka saa päivittäin osakseen pilkantekoa ja syrjimistä? Kiusaamisessa voi käydä
niin, että kiusattu alkaa uskoa kiusaajiaan. Kiusattu voi luulla, ettei hänessä ole mitään hy-
vää ja että on ihan oikeutettuakin, että häntä kiusataan, varsinkin jos edes aikuiset eivät
puutu asiaan. On päivänselvää, että kiusaaminen ei tietenkään johdu siitä, että kiusatussa
olisi jotain vikaa. Kiusaaminen ei koskaan sano mitään kiusatusta. Se sanoo ainoastaan
kiusaajasta. On tärkeää muistaa, että kiusaaminen on aina väärin eikä sitä pidä sietää. Mei-
dän päättäjien ja viranomaisten tehtävä on varmistaa, että kiusaaminen ei häiritse kenen-
kään koulunkäyntiä.

Käsillä olevan lakialoitteen keskeinen muutos perusopetuslakiin olisi uusi linjaus, jon-
ka mukaan kiusaaja voidaan siirtää toiseen kouluun. Lakialoite pyrkii helpottamaan kiu-
saamisellaan erityisen vakavaa henkistä tai fyysistä haittaa toiselle oppilaalle aiheuttavan
oppilaan siirtämistä toiseen opetuksen järjestämispaikkaan. Tämä on viesti, että jos todella
joudutaan siihen pisteeseen, että jommankumman on vaihdettava koulua, olkoon se kiu-
saaja. Onhan käsittämätöntä, että jos kiusaamista ei saada muutoin hoidettua kuin radikaa-
lilla oppilaan siirrolla, niin se olisikin uhri, joka lähtisi toiseen kouluun. Tämä ei tieten-
kään poissulje sitä, että kiusaaja jäisi ilman tukea. Totta kai molemmille on järjestettävä
sellaisia toimenpiteitä, joista he hyötyvät. On tärkeää tukea jokaisen lapsen ja nuoren kas-
vua ja kehitystä yksilöllisesti. 

On hyvä muistaa tätä aihetta käsiteltäessä, että kasvatuksen päävastuu on aina vanhem-
milla. Olenkin huolissani siitä, onko aikuisen auktoriteetti häviämässä kokonaan. Esimerk-
kinä se, mitä tapahtui koulussa Janakkalassa: siellä 10-vuotias kuristi 9-vuotiaan tajutto-
maksi koulussa. Koulun rehtorin lausunnon mukaan väkivalta on lisääntynyt kouluissa. Jos
aikuinen ei pysty valvomaan järjestystä, kaikkien turvallisuus on vaarassa. Miten aikuinen
voi puuttua koulukiusaamiseen ilman auktoriteettia? Meidän tulee edellyttää huoltajalta
vastuuta lapsen käytöksestä. Yksikin oppilas voi luokassa terrorisoida koko opetusta ja
muiden oppilaiden viihtyvyyttä ja turvallisuutta. 

Olenkin sitä mieltä, että jos opettaja ei saa oppilasta koulupäivän aikana kuriin, vanhem-
mat tulisi velvoittaa hakemaan lapsi kotiin. Tein tästä kirjallisen kysymyksen. Näin toimi-
taan Sveitsissä. Tiedän sen, koska siskoni on siellä opettajana. Jokainen perhe on yksilö, ja
jokaisen perheen elämäntilanteet vaihtelevat, ja yhteiskunnan tulee taata yksilöllistä tukea,
ja jos vanhemmilla ei ole keinoja, esimerkiksi perhetyöntekijä voisi tukea vanhempaa täs-
sä kaikkein arvokkaimmassa tehtävässä eli lapsen kasvatuksessa.

Täällä edustaja Heinonen otti esiin tämän vakavan tapauksen 8-vuotiaan kiusaamisesta,
että hän pelkää mennä kouluun, hän pelkää koulumatkoja, kiusaaminen on jokapäiväistä.
Sastamalassa sijaitsevan Sylvään koulun rehtori Jari Andersson on saanut huomautuksia,
koska hän on puuttunut koulun ulkopuolella tapahtuvaan kiusaamiseen, mikä on ihan kä-
sittämätöntä. Hän on saanut tapauksista huomautuksia apulaisoikeuskanslerilta asti. On
järjetöntä, että jos 8-vuotias tulee rehtorille kertomaan, että häntä kiusataan, niin rehtori
vastaa: no, en minä voi siihen puuttua. 

Meillähän perusopetuslain mukaan, 29 §:n 7 momentissa sanotaan näin, koulun henki-
lökunnalla on velvollisuus ilmoittaa tapahtuneesta vanhemmille, mutta tapaukseen ei saa
puuttua. Anderssonin mukaan lakipykäliä luetaan niin kirjaimellisesti, ettei kukaan enää
uskalla käyttää maalaisjärkeä lasten auttamiseksi. Lain aukikirjoittaminen on tehnyt osasta
5



Pöytäkirjan asiakohta PTK 116/2016 vp
toimijoista vielä varovaisempia, ettei vain tule syytettä, ja aika harva kestää sitä julkista
painetta, mikä tapauksista tulee. Tämä palvelee ainoastaan kiusaajaa, tämä antaa vallan ai-
noastaan kiusaajille. Me tarvitsemme ehdottomasti lisää kurinpitotoimenpiteitä, ja tämä
Elovaaran lakialoite on yksi niistä.

Tänään uutisissa: "Koulupoika hakkasi toisen sairaalakuntoon — 30 muuta oppilasta
seurasi vieressä ja kuvasi kännyköillä." Miten on mahdollista, että 30 oppilasta kuvaa kän-
nyköillä, kun jotain toista oppilasta hakataan sairaalakuntoon? Mitä meidän ilmapiirissä on
pielessä? Kyllä tässä tapauksessakin pitäisi ottaa kaikki nämä 30 oppilasta ja sanoa, että on
ymmärrettävää, että aina ei uskalla mennä väliin, mutta vähintään pitää hakea aikuinen sii-
hen apuun ja pyytää, että aikuinen tulee väliin ja kertoo, mitä täällä tapahtuu. No, yksi roh-
kea lukiolaistyttö löytyi. Hän oli ikkunasta nähnyt tämän tilanteen ja juossut väliin. 

Niin kuin sanoin, me tarvitsemme asennemuutoksen, me tarvitsemme rohkeutta ja me
ennen kaikkea tarvitsemme työkaluja opettajille, jotta me voimme toimia tässä meille an-
netussa arvokkaassa tehtävässä eli kasvatustehtävässämme. Kiitos tästä aloitteesta, kiitos
edustaja Heinoselle näistä aloitteista, ja toivottavasti saan itse tähän kirjalliseen kysymyk-
seen vastauksen. Meidän pitää tehdä kunnon paketti, jotta me saamme tämän kuriin, koska
tämä kiusaaminen ei ole mikään luonnonilmiö. Siihen voidaan vaikuttaa, siihen voidaan
puuttua.

20.44 Tiina Elovaara ps: Arvoisa rouva puhemies! Haluan kiittää lämpimästi henkilö-
kohtaisesti niitä edustajia ja puhemiehistöä ja sihteeristöä, jotka olette tähän kellonaikaan
täällä, että voimme käsitellä tätä lakialoitetta. Kiitän edustaja Heinosta, Elomaata, Pelkos-
ta ja Huhtasaarta sekä mahdollisesti vielä muita puhujia siitä, että käytätte puheenvuoron
tässä asiassa, joka on herättänyt kansalaisliikkeen ympärilleen. Uskallan väittää, että kan-
salaismielipide tukee aloitetta, ja on ollut sääli huomata julkisista asiantuntijapuheenvuo-
roista, joita mediasta olen lukenut, että niissä ei ole perehdytty lakialoitteen sisältöön ja
konkreettiseen esitykseen. Sanon tämän nyt tässä avoimesti.

On tehtävä selväksi, että aloitteella ei luoda automaattia vaan tuodaan näkyvämmäksi
perusopetuslakiin myös se vaihtoehto, että se on kiusaaja, joka tarvittaessa vaihtaa koulua,
sillä olemme kaikki sitä mieltä, että nykyinen käytäntö Suomessa on epäoikeudenmukai-
nen. Rivissä pitäisi olla jo useita aikuisia vastaamassa, miksi tilannetta ei ole ratkaistu siinä
kohtaa, jos joku lapsi tai nuori joutuu vaihtamaan koulua. Ongelma on erityisesti haja-asu-
tusalueet, joissa vaihtoehtoa koululle läheltä ei löydy, ja toivon, että kunnat ja kaupungit
ottaisivat vastuuta kiusatun tilanteesta edes siltä osin, että ne maksaisivat kiusatun koulu-
matkoista aiheutuvat kustannukset. Olen saanut vanhemmilta ja isovanhemmilta viestejä,
että kiusatun lapsen vanhemmat joutuvat maksamaan pitkistä koulumatkoista aiheutuvat
kulut. Tämä ei ole oikein. 

Haluan myös tuoda esiin, että molemmat tarvitsevat jälkihuoltoa, apua ja tukea, sekä
kiusattu että kiusaaja, se on selvää, ja sen lisäksi haluan vielä tuoda esiin, että tutkitusti
kouluampujat ovat monesti raa’asti koulukiusattuja. Olenkin huolissani, koska seuraava
kouluampumistapaus (Puhemies koputtaa) tapahtuu, ja haluan kiittää avoimesti poliiseja,
jotka aivan hiljattain saivat kiinni henkilön, nuoren ihmisen, joka suunnitteli joukkosur-
maa koulussa. Pelkään, että on vain ajan kysymys, koska seuraava vastaava tapahtuma tu-
lee, ja haluan siksi kiittää niitä edustajakollegoja, jotka ovat antaneet tukensa tälle laki-
aloitteelle, ja erityisesti teitä, jotka olette täällä keskustelemassa tästä aiheesta. — Kiitos.
6



Pöytäkirjan asiakohta PTK 116/2016 vp
20.48 Sami Savio ps: Arvoisa puhemies! Edustaja Elovaaran ja lukuisten muiden edusta-
jien allekirjoittamassa lakialoitteessa puututaan erittäin tärkeään asiaan. Kiusaaminen voi
johtaa koko elämän mittaiseen traumaan, josta aiemmat puhujat ovat jo esittäneet tänään
koskettavia kuvauksia ja esimerkkejä. Kiusaamiseen tuleekin ottaa nollatoleranssi kouluis-
sa, kuten täällä on tänään jo usean edustajan suusta todettu.

Tämä lakialoite tähtää siis siihen, että erityisen vakavaa henkistä tai fyysistä haittaa toi-
selle oppilaalle kiusaamisella aiheuttava oppilas voitaisiin tarvittaessa siirtää toiseen kou-
luun. Nykyäänhän pääsääntöisesti toiseen kouluun siirretään kiusaamisen uhri, mikä ei
mielestäni ole oikein. Lakialoitteen tavoite onkin erittäin kannatettava, ja se antaa samalla
oikean viestin siitä, että kiusaamisen uhrin sijaan kiusaamisen lopettamiseen tähtäävät toi-
menpiteet tulee kohdistaa kiusaajaan. Lakialoite mahdollistaisi toteutuessaan myös sen,
että kiusatun olisi nykyistä helpompi toipua kiusaamisesta tutussa ympäristössä, kuten
myös tämän lakialoitteen perusteluissa on todettu. On myös tärkeää, että kiusaajan käyt-
täytymisen taustalla oleviin syihin puututaan samalla vakavasti.

Arvoisa puhemies! Olen itsekin allekirjoittanut tämän lakialoitteen, ja toivon sille erit-
täin menestyksekästä valiokuntakäsittelyä.

20.49 Jani Mäkelä ps: Arvoisa puhemies! Koulukiusaamista voi ajatella niin, että hyväk-
syisimmekö me vastaavan käytöksen aikuisiin kohdistuen, meihin itseemme kohdistuen,
kuin nyt lapsiin voidaan kohdistaa. Emme varmasti hyväksyisi, emmekä siis voi myöskään
hyväksyä sitä lapsiin kohdistuen.

Tämä lakialoite, jonka olen itsekin allekirjoittanut, on kannatettava ja salissa aiemmin
kyseltyjen perussuomalaisten vaaliohjelmien mukainen suoraan. Siellä on tavoitteena nol-
latoleranssi koulukiusaamiselle. Aloitteen merkityksellisyydestä kertoo se, että allekirjoit-
tajia sillä on yli sata, eduskunnan enemmistö. Ja toivonkin tämän tahtotilan kantavan asioi-
den konkreettiseen muutokseen riippumatta siitä, toteutuuko laki täysin kirjaimellisesti.
Tässä asiassa kuitenkin on tärkeintä ja keskeisintä viesti, että kiusaamista ei hyväksytä ja
syy kiusaamiseen on kiusaajassa. Vaikka kiusaaja onkin tässä tapauksessa lapsi ja tarvit-
see myöskin apua ja suojelua, silti on muistettava, että kiusattu on teon uhri. Lain tulee hel-
pottaa kiusaamisen estämistä, ei suinkaan vaikeuttaa sitä. Meidän lainsäätäjien tehtävänä
on säätää sellaisia lakeja, joilla kiusaamista voidaan estää.

20.51 Timo Heinonen kok: Arvoisa rouva puhemies! Olemme käyneet hyvää keskuste-
lua koulukiusaamisesta. Tässä keskustelussa ehkä vähän myös opettajia on syyllistetty.
Haluan itse todeta sen ja haluan uskoa niin, että valtaosa opettajistamme haluaa puuttua
koulukiusaamiseen ja tekee hyvää työtä koulukiusaamiseen puuttumiseksi. Itse entisenä
opettajana tiedän sen, että osaa kiusaamisesta on hyvin vaikea havaita ja tämäntyyppisiä ti-
lanteita on, eli nuoret, lapset tekevät sitä kiusaamista sellaisissa paikoissa, että opettaja tai
aikuisen silmä ei sitä välttämättä näe. Yksi vaikeimpia, kovimpia on myös sellainen yksin
jättämisen, syrjään jättämisen kiusaaminen. Siihen on usein — ainakin itse koin niin opet-
tajana — kaikista vaikeinta puuttua. Millä sait sellaisen mukaan, joka ei luontaisesti siihen
porukkaan päässyt?

Täytyy muistaa, että kiusaaja voi myös olla opettaja, ja pitää muistaa, että myös kiusattu
voi olla opettaja. Näihinkin tilanteisiin pitää olla riittävät keinot puuttua, ja haluan myös al-
leviivata sitä, että lähes kaikissa tilanteissa myös kiusaaja tarvitsee apua, elikkä häntä ei
missään tapauksessa saa jättää yksin.
7



Pöytäkirjan asiakohta PTK 116/2016 vp
Arvoisa puhemies! Olen arvostanut teidän työtänne erittäin paljon, ja itse toivon, että
otatte myös aktiivisen otteen nyt näiden yli sadan kansanedustajan allekirjoittamien laki-
aloitteiden kohdalla. On ollut havaittavissa sitä, että yli sadan kansanedustajan lakialoit-
teet hautautuvat meillä valiokuntiin saamatta niiden arvoista käsittelyä. Yli puolet Suomen
kansan valitsemista kansanedustajista on tämänkin lakialoitteen allekirjoittanut, ja minun
mielestäni on oikeus ja kohtuus, että valiokunnat käsittelevät nämä. Pääsäännön pitäisi olla
vähintäänkin samanlainen käsittely kuin kansalaisaloitteella. Tämän taustalla on äärim-
mäisen iso joukko Suomen kansan valitsemia kansanedustajia, ja kun katsomme sitä ääni-
määrällisesti, niin voimme puhua merkittävästi isommasta joukosta kuin kansalaisaloit-
teessa, jos katsomme välillisesti sen. Ja toivon, että puhemiesneuvosto käy vakavan kes-
kustelun siitä, että nämä yli sadan allekirjoituksen lakialoitteet tulee käsitellä eduskunnas-
sa niiden ansaitsemalla arvokkuudella ja perusteellisuudella.

20.53 Eeva-Maria Maijala kesk: Arvoisa puhemies! Koulukiusaamiseen tulee aina puut-
tua ja huomata, mikä se tilanne on. Kun minä olin pieni alakoululainen, lapsi, muistan to-
della hyvin, kuinka minua yläluokkalainen poika kiusasi moneen otteeseen: Yhden kerran-
kin hän käski minun nuolaista siitä koulun rautaisesta portista ja minä jäin kielestäni siihen
kiinni. Kaikennäköistä tämmöistä siinä tapahtui. Mutta siihen kiusaamiseen, siihen ei puu-
tuttu ollenkaan. No, ei siinä mitään. Aika monta vuotta meni eteenpäin. Sinä vuonna, kun
minä tulin tänne eduskuntaan, se mies oli muuten vankilassa. Siinä koulukiusaamisen ti-
lanteessa oli silloin jo nähtävissä, että johonkin se johtaa. Se johti johonkin, ja se tilanne oli
lapsesta lähtien nähtävissä, se, että se saattaa johtaa johonkin. No, minä onneksi selvisin
siitä hyvin, mutta tämä poika ei selvinnyt siitä omasta roolistaan.

Tästä koulukiusaamisesta: kaikki aloitteet ja asiat, mitä sen kanssa tehdään, ovat erittäin
hyviä. 

Ja kiitoksia tästä aloitteesta. Olen yksi aloitteen monista allekirjoittajista, ja toivon tälle
aloitteelle menestystä.

Aloite antaisi kouluille paremman selkänojan tarvittaessa kiusaajan siirtämistoimenpi-
teisiin. Kiusattu ei ole lähtökohtaisesti ansainnut lisärangaistusta koulun vaihtamisesta vie-
lä kaiken muun kärsimänsä lisäksi. Toisaalta kiusaajia voi olla hyvin paljon ja kiusattu on
menettänyt luottamuksen myös opettajien kykyyn hoitaa asia, joten aina kiusatulle koulun
vaihtaminen ei ole paha asia. Aloitteen tavoite on kuitenkin mahdollistaa paremmin yksi
ratkaisuvaihtoehto lisää.

Mielestäni on olennaista muistaa, ja toivoisin tämän aloitteen käsittelyä koskevassa uu-
tisoinnissakin muistettavan, ettei kyse ole kurinpitotoimenpiteestä. Perusopetuslain
36 §:ssä säädetään kurinpitotoimista, joita ovat muun muassa jälki-istunto, kirjallinen va-
roitus ja määräaikainen koulusta erottaminen. Kiusaamisesta tultaisiin tietysti jatkossakin
rankaisemaan erikseen, mutta kyse olisi ratkaisusta kiusaamisongelman päättämiseksi.

Täytyy myös muistaa, että koulukiusaaminen on siirtynyt yhä laajemmin sähköiseen
ympäristöön. Oppilasta ja joskus opettajaakin halventavia viestejä, kuvia ja videoita voi-
daan jakaa pikaviestiketjuissa tai internetin julkisilla palvelimilla. Fyysinen oppilaitoksen
vaihtaminen ei välttämättä tällaiseen kiusaamiseen auta. Hyvän vanhemmuuden ja opetta-
jien auktoriteetin vahvistaminen ovat tärkeitä keinoja myös kiusaamisen ehkäisemiseen.

Kiusaaminen voi jättää elinikäiset arvet. Varmasti moni meistä joko omasta tai jonkun
läheisen kokemuksesta tietää, miten pahalta kiusaamistilanteiden muistelukin voi vielä
vuosikymmenien jälkeen tuntua. Jos valtiovalta voi omalta osaltaan edistää kiusaamisen
8



Pöytäkirjan asiakohta PTK 116/2016 vp
torjuntaa, niin silloin on myös velvollisuus toimia siten. Todella toivon, että kiusaamis-
asioiden parantamiseksi voitaisiin tätäkin kautta viedä asioita eteenpäin.

20.57 Jaana Pelkonen kok:  Arvoisa puhemies! Edustaja Mäkelä täällä nosti hyvin esiin
meidän aikuisten roolin, ja onkin syytä pohtia ja miettiä, kuinka kitkeä kiusaaminen pois
lasten keskuudesta, jos emme onnistu kitkemään sitä pois edes aikuisten keskuudesta.
Kuinka voimme vaatia lapsilta kohteliasta käytöstä, erilaisuuden hyväksymistä sekä ihmis-
arvon kunnioitusta, jos emme itse osaa näyttää esimerkkiä? Jos sallimme aikuisille rasisti-
set huutelut ja hyökkäykset eri kansalaisuuksia kohtaan, kuinka voimme vaatia lapsiltam-
me yhtään sen parempaa käytöstä?

Edustaja Maijala nosti äsken esiin sosiaalisen median, ja sosiaalinen media on todella
tehnyt kiusaamisen, toisen vähättelyn ja uhkailun entistä helpommaksi. On helppo leikkiä
kukkulan kuningasta nimettömänä ja kasvottomana jakelemalla esimerkiksi tappo- ja rais-
kausuhkauksia. 

Aikuisten toiminta perustuu täysin samoille käytösmalleille kuin sen epävarman mutta
uhmakkaan oppilaan, joka haluaa näyttää uskallustaan mutta ei uskalla tehdä sitä omilla
teoillaan vaan kiusaamalla heikompaansa tai niitä, jotka heikkoja puolustavat. Jokainen
vihjaileva ja rasistinen keskustelu ruokkii epätervettä asenneilmapiiriä ja laskee kynnystä
kiusaamiselle.

20.58 Tiina Elovaara ps: Arvoisa rouva puhemies! Edustaja Pelkosen puheenvuoro oli
puhutteleva ja lähettää myöskin tärkeän viestin meille aikuisille siitä, kuinka käytämme sa-
nojamme, oli se sitten näin livelähetyksessä tai sosiaalisessa mediassa. Meidän tulee aina
nähdä toisemme ihmisinä.

Haluan myös kiittää edustaja Heinosta vielä siitä, että nostitte esiin seikan lakialoittei-
den käsittelystä, erityisesti silloin, kun ne saavat laajan kannatuksen eli yli 100 kansan-
edustajan allekirjoituksen. Olen huolissani siitä, miten lakialoitteen jatkokäsittely tapah-
tuu. Toivon, että valiokunnassa käydään vakava keskustelu aloitteesta, ja jos se ei menes-
ty, niin toivon, että valtioneuvosto ja eduskunta pohtivat esimerkiksi ensi vuoden Suomen
satavuotishengessä myöskin tätä teemaa, sillä erityisesti arvoisa puhemies on kannustanut
meitä edustajia menemään kouluihin puhumaan lapsille ja nuorille, että käyttäisimme niitä
keinoja ja välineitä, joita meillä on. Mutta toivoisin silti, että myös lainsäädännöllisesti
tämä asia tulisi kuntoon.

21.00 Harry Harkimo kok: Arvoisa rouva puhemies! Meillä on ongelma laissa. Perus-
opetuslaki, lain 35 §, ei selkeästi kiellä oppilaita tai opiskelijoita häiritsemästä, kiusaamas-
ta tai muuten kohtelemasta epäasiallisesti muita. Laki edellyttää oppilailta pelkästään asi-
allista käytöstä.

Minulla on aika paljon kokemuksia tästä. Minun kolmea poikaani on kaikkia kiusattu, ja
viimeinen on viime vuoden aikana vaihtanut kolme kertaa koulua. Kiusaaja on aina ollut
se, joka on ollut syytön, ja minun poikaani on useimmiten syytetty siitä, että hän on aiheut-
tanut sen. Jos tämä lakiesitys menee läpi, se ei tietysti muuta sitä mitenkään, koska kiusaa-
jia on aina monta ja monella paikkakunnalla ei ole kuin yksi koulu, eli tämä koulun siirto-
kin on vaikeata, mutta toivon kuitenkin, että tälle asialle tehtäisiin jotain. Tiedän, miltä tun-
tuu, kun poika ei illalla halua mennä nukkumaan vaan istuu sängyssä, ja kun minä kysyn,
9



Pöytäkirjan asiakohta PTK 116/2016 vp
miksi sinä istut, niin hän sanoo, että minä istun siksi, että kestäisi kauemmin, että tulisi aa-
mu, jotta minun ei tarvitsisi mennä kouluun heti. Että sitä se kiusaaminen on.

21.01 Tiina Elovaara ps: Vielä lyhyesti kiitän edustajia siviilirohkeudesta tässä asiassa,
siinä, että olemme kuulleet myös henkilökohtaisia kokemuksia heiltä itseltään tai heidän
perhepiiristään tästä aiheesta, ja minusta se ansaitsee kiitoksen.

Keskustelu päättyi.

Asia lähetettiin sivistysvaliokuntaan.
10


