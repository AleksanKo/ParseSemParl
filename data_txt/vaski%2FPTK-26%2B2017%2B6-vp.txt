















































DEM4ECF.tmpSave.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

6. Hallituksen esitys eduskunnalle laiksi tieliikennelain muuttamisesta
Hallituksen esitys HE 22/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.55 Mikko Alatalo kesk: Arvoisa puhemies! Tosiaankin tässä tieliikennelain muutok-
sessa on kysymys nimenomaan EU:n muutosdirektiivistä. Se edellyttää tavarankuljetus-
ajoneuvojen painojen automaattista valvontaa ja pakollista tietojenvaihtoa konttien ja vaih-
tokorin painosta. Nythän on tilanne se, että ylipainolla ajaminen vaarantaa liikenneturval-
lisuutta ja vahingoittaa tien pintaa ja rakennetta. Me veronmaksajat täällä Suomessakin
maksamme aika ison summan siitä, että täällä myös ulkomainen liikenne kuluttaa meidän
teitämme kotimaisen lisäksi.

Todellakin painojen valvontaan halutaan tehostusta, ja muun muassa rahdinantajan ja
liikenteenharjoittajan velvollisuudet lisääntyvät tietojen antamisesta tästä rahdin painosta.
EU:n sisäinen kabotaasiliikennehän lisääntyy, ja moni kuski ei välttämättä edes tiedä, pal-
jonko tavaraa hänellä on päällä. Verkkokaupan myötä myös pakettiautojen liikenne lisään-
tyy, kansainvälisestikin, ja ajoneuvojen painojen etätunnistusjärjestelmä olisi saatava pai-
noja valvomaan. Liikenteen virrasta voidaan tällöin erottaa tarkastukseen ajoneuvot, joi-
den paino saattaa ylittää sallitun, ja näin ei häiritä sitä liikenteen virtaa. Tämä asia auttaa
tietysti myös kuljettajaa ylipainojen estämisessä — eihän kuljettaja välttämättä tiedä, pal-
jonko ne kontit painavat. Tämä muutosdirektiivi on tärkeä myös kotimaisen rekkaliiken-
teen kannalta, koska näin saadaan vähennettyä epätervettä kilpailua ylilasteilla. En väitä,
että suomalaiset eivät ajaisi ollenkaan ylilastia, mutta tällä voidaan ennen kaikkea estää
myös sellaista epätervettä kilpailua, mitä muualta tänne Suomeen tulee.

14.56 Jari Myllykoski vas: Arvoisa rouva puhemies! Edustaja Alatalo toi yhden yksittäi-
sen seikan esille tässä, ja se on se, että tällä myös turvataan suomalaisen palkkatyökseen
ajavan kuljettajan oikeusturvaa paremmin. Tällä hetkellä, jos ylikuormasta jäät muutaman
kerran kiinni ja siellä on joku muu liikennerikkomus, suomalaiselta autonkuljettajalta me-
nee ajokortti ja hän ei, omasta syystään, tällä tuottamuksella, saa ansiosidonnaista päivära-
haa siltä ajalta, kun hän on estynyt harjoittamasta ammattia. Minun mielestäni tässä olisi
nyt hyvä, että tähän kohtaan kiinnitettäisiin erityistä huomiota ja pystyttäisiin tällä seikalla
myös tuomaan nyt sitten sitä yrityksen vastuuta siihen, kun kuljettaja, joka on sen kuorman
kanssa ja ilmoittanut tästä, kun näkee niitten tunnisteiden avulla, että on ylikuormaa, il-
 Tarkistettu
4.0



Pöytäkirjan asiakohta PTK 26/2017 vp
moittaa, että hän ei suostu sitä ajamaan — tulisi joku turva siihen, kuinka menetellään, kos-
ka hän on kuitenkin sen työnantajan direktiivin alla ja määräysvallan alla, että nyt ajetaan.
Tämä olisi nyt erityisen tärkeää huomata tämän yhteydessä.

Keskustelu päättyi.

Asia lähetettiin liikenne- ja viestintävaliokuntaan.
2


