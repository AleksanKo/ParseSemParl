















































DEMAC60.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.3. Suullinen kysymys varuskuntien sisäilmaongelmista (Pauli Kiuru kok)
Suullinen kysymys SKT 82/2019 vp

Suullinen kyselytunti

Toinen varapuhemies Juho Eerola: Edustaja Kiuru.

Keskustelu

16.05 Pauli Kiuru kok: Arvoisa herra puhemies! Lukuisat varusmiespalveluksessa ole-
vat oireilevat sisäilmaongelmien vuoksi. Myös Varusmiesliitolta tulee tätä palautetta run-
saasti. Osa näistä nuorista varusmiehistä ja -naisista joutuu keskeyttämään palveluksen
jopa muutaman viikon jälkeen. Varusmiespalveluksen aloittaminen edellyttää isoa henkis-
tä valmistautumista ja on suuri sokki, jos se palvelus loppuu yllättäen tällaisen syyn takia.
Jokaisella palveluksen aloittavalla on oikeus suorittaa palvelus sillä lailla, että terveys ei
kärsi sisäilmaongelmien vuoksi. Sama koskee tietysti myös kantahenkilökuntaa. [Edus-
kunnasta: Kyllä!] Onko asiasta vastaavalla ministerillä tiedossa, kuinka monissa varuskun-
nissa näitä ongelmia on? Kuinka moni joutuu keskeyttämään? Ja miten hallitusohjelman
kirjaus Senaatin uudelleenjärjestelystä Puolustusvoimien [Puhemies koputtaa] osalta mah-
dollisesti vaikuttaa tämän asian hoitamiseen?

16.07 Puolustusministeri Antti Kaikkonen (vastauspuheenvuoro): Arvoisa puhemies!
Tämä kysymys on erittäin tärkeä. Tässä on kysymys paitsi varusmiesten terveydestä myös-
kin totta kai Puolustusvoimien henkilökunnan terveydestä, elikkä tähän on suhtauduttava
riittävän vakavalla tavalla. Niissä varuskunnissa, missä on saatu tietoja näistä, on jo ryh-
dytty toimenpiteisiin, mutta kun tästä edelleen palautetta tulee — ja tekin tämän asian tääl-
lä otitte esille — niin tässä vielä tekemistä on. Täsmällisiä numerotietoja itselläni ei ole
näistä, mutta selvästi ongelma on olemassa. Sen voi todeta, että Puolustuskiinteistöt-hanke
etenee, ja näkisin, että se voisi olla yksi väline myöskin puuttua tähänkin ongelmaan, eli
voidaan entistä paremmin huolehtia Puolustusvoimien intresseistä, joihin totta kai kuuluu
myöskin se, että meillä on terveet, hyvät tilat. — Kiitoksia hyvästä kysymyksestä.

Kysymyksen käsittely päättyi.


	3.3
	16.05
	16.07


