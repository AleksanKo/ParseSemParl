















































DEM7571.tmp.xml


Pöytäkirjan asiakohta PTK 110/2017 vp

 Tarkistettu
4.0

Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

10. Hallituksen esitys eduskunnalle laiksi väestölaskentalain kumoamisesta
Hallituksen esitys HE 89/2017 vp
Valiokunnan mietintö HaVM 18/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on hallintovaliokunnan mietintö HaVM 18/2017 vp.
Nyt päätetään lakiehdotuksen sisällöstä.

Keskustelu

19.29 Joona Räsänen sd: Arvoisa puhemies! Tästäkin painavasta asiasta on kyllä syytä
käyttää puheenvuoro. Kyseessähän on siis tämän väestölaskentalain, jota ei ole tarvittu
vuoden 80 jälkeen, kumoaminen. Tässä sopii kyllä kiittää hallintovaliokuntaa erittäin laa-
dukkaasta työstä mietintöä tehdessä, ja kun on näin historiallinen tilanne, niin ajattelin, että
on ehkä paikallaan koko mietintö tässä puheenvuorossa lukea.

Mietinnössä siis todetaan: "Hallituksen esityksestä ilmenevistä syistä ja saamansa selvi-
tyksen perusteella hallintovaliokunta pitää esitystä tarpeellisena ja tarkoituksenmukaise-
na. Valiokunta puoltaa lakiehdotuksen hyväksymistä muuttamattomana."

Täytyy kyllä tässä onnitella hallintovaliokuntaa, että näin ytimekästä mietintöä ei kyllä
monesti tässä salissa pääse näkemään. Voisi jopa ehkä enemmänkin kehua, mutta kun on
itse ollut tätä tekemässä, niin ehkä on syytä kuitenkin hieman pitää kynttilää vakan alla.
[Naurua] Mutta tästä voi kyllä hallitukselle antaa kiitoksia, että tässä sitä turhaa lainsää-
däntöä puretaan, ja hyvä niin.

Yleiskeskustelu päättyi.

Eduskunta hyväksyi hallituksen esitykseen HE 89/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


