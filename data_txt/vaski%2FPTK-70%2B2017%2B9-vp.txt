















































DEMA650.tmp.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

9. Eduskunnan pankkivaltuuston kertomus 2016
Kertomus K 16/2017 vp
Valiokunnan mietintö TaVM 10/2017 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 9.
asia. Käsittelyn pohjana on talousvaliokunnan mietintö TaVM 10/2017 vp.

Keskustelu asiasta alkaa. Valiokunnan puheenjohtaja edustaja Turunen.

Keskustelu

18.33 Kaj Turunen uv (esittelypuheenvuoro): Arvoisa puhemies! Esittelen talousvalio-
kunnan mietinnön liittyen eduskunnan pankkivaltuuston kertomukseen vuodelta 2016.

Aluksi talousvaliokunta toteaa, että Suomen Pankki toimii Euroopan yhteisön perusta-
missopimuksessa sekä Euroopan keskuspankkijärjestelmän ja Euroopan keskuspankin pe-
russäännössä määrätyllä tavalla osana Euroopan keskuspankkijärjestelmää. Kansallisesti
sen asemasta on säännelty perustuslaissa ja laissa Suomen Pankista.

Talousvaliokunta katsoo, että pankkivaltuuston kertomus on valiokunnan tiedontarvetta
hyvin palveleva selvitys rahoitusmarkkinoiden kehityksestä sekä Suomen Pankin ja Fi-
nanssivalvonnan toiminnasta kertomusvuonna.

Talousvaliokunnan mukaan makrotalouden toimintaympäristössä tapahtui vuoden 2016
aikana muutoksia, joiden pitkän aikavälin vaikutuksia on vielä vaikea arvioida. Kansain-
välisen finanssikriisin ja sitä seuranneen pitkittyneen hitaan inflaation ja euroalueen hitaan
elpymisen aikana useat keskuspankit ovat alentaneet ohjauskorkonsa nollan tuntumaan.
Tosin loppusyksystä 2016 talouskasvuennusteita korjattiin jonkin verran ylöspäin. Talous-
valiokunnan saaman selvityksen mukaan kasvu on myös laajapohjaista eikä ainoastaan
harvojen toimijoiden tai toimialojen varassa. Talousvaliokunta toteaa vielä, että mahdolli-
suus tukea talouskasvua ja nopeuttaa inflaatiota korkopolitiikan avulla on pienentynyt
oleellisesti lyhyiden nimelliskorkojen voimakkaan laskun myötä. Toisaalta keskuspankki-
en rahapolitiikan instrumenttivalikoimaa on laajennettu siten, että se kattaa muun muassa
laajat arvopapereiden osto-ohjelmat ja pankkien pitempikestoisen rahoituksen.

Kertomusvuonna EKP toteutti myös laajennetun omaisuuserien osto-ohjelman kasvat-
tamisen 60 miljardista 80 miljardiin euroon. Lisäksi EKP:n neuvosto päätti yhteensä nel-
jästä uudesta, kohdennetusta pitkäaikaisesta rahoitusoperaatiosta, joiden avulla pankit ha-
kivat rahoitusta yhteensä 506,5 miljardia euroa.

Talousvaliokunta huomauttaa myös, että Ison-Britannian ero EU:sta alkoi konkretisoi-
tua kesäkuussa 2016. Päätöksen pitkäaikaisia vaikutuksia myös suuriin talouksiin, kuten
Kiinaan ja USA:han, näitä epävarmuustekijöitä, on vielä vaikea ennakoida tässä vaiheessa.
 Tarkistettu
4.1



Pöytäkirjan asiakohta PTK 70/2017 vp
Talousvaliokunta katsoo lausunnossaan myös riskinjaon kasvattamisen edellyttävän,
että jäsenvaltioiden pankkisektoreiden riskejä vähennetään ennen jäsenvaltioiden yhteisen
talletussuojajärjestelmän luomista sekä yhteistä julkista varautumisjärjestelyä kriisinrat-
kaisurahastoon. Keskeinen kysymys liittyy siihen, kuinka vaikeuksiin ajautuneiden pank-
kien ongelmat hoidetaan, sijoittajan vastuulla vai julkisella pääomittamisella. Huomionar-
voista kuitenkin on, että rakenteellisista ongelmista huolimatta euroalueen pankkien luo-
tonantokyky parani kertomusvuoden aikana.

Arvoisa puhemies! Talousvaliokunta nostaa lausunnossaan esille myös kysymyksen liit-
tyen Suomen finanssimarkkinoihin. Suomen pankkisektorin omat varat ylittävät yhteenlas-
ketun yleisen 10,5 prosentin vaatimuksen 14,6 miljardilla eurolla. Talousvaliokunnan mu-
kaan vahva vakavaraisuus toimi kertomusvuonna puskurina kannattavuusnäkymien hei-
kentymiselle.

Myös vakuutus- ja työeläkesektorin vakavaraisuus säilyi hyvällä tasolla toimintaympä-
ristön haasteista huolimatta, vaikka vaimea talouskasvu heikensi etenkin henkivakuutus-
yhtiöiden maksutuloa. Henki- ja vakuutusvahinkoyhtiöiden Solvenssi II -vakavaraisuus
säilyi samoin hyvällä tasolla.

Finanssivalvonnan osalta talousvaliokunta on todennut, että pankkiunionin yhteiset ins-
tituutiot ja keskinäinen vastuu kriisinratkaisun kustannusten kattamisesta on otettava huo-
mioon myös Finanssivalvonnan toiminnassa, jonka tavoitteena on finanssimarkkinoiden
vakauden edellyttämä luottovakuutus ja eläkelaitosten ja muiden valvottavien vakaa toi-
minta, vakuutettujen etujen turvaaminen sekä yleinen luottamus finanssimarkkinoiden toi-
mintaan. Valiokunnan mukaan Euroopan finanssivalvontaviranomaisten merkitys finans-
sialan säätelyssä on kasvanut voimakkaasti viime vuosina ja suuri osa uudesta sääntelystä
on viranomaisten antamia ohjeita sekä täydennyksiä direktiiveihin ja asetuksiin. Tämän
vuoksi talousvaliokunta pitää tärkeänä, että sääntely on läpinäkyvää ja jäsenvaltioiden eri
viranomaisten käytännöt yhdenmukaisia ja yhteensopivia.

Talousvaliokunta yhtyy pankkivaltuuston kertomuksessaan Finanssivalvonnalle teke-
miin kehotuksiin todeten, että osa kehotuksista on luontevaa jatkumoa edellisen vuoden
kertomuksen mukaisiin kehotuksiin ja myös niitä edelleen täsmentäviä. Valiokunta on eri-
tyisesti kiinnittänyt huomiota kehotukseen peruspankkipalveluiden saatavuuden varmista-
misesta myös toimialan rakenteiden ja toimintamallien muutoksessa. Finanssivalvonta on-
kin kertomusvuonna 2016 kiinnittänyt palveluntarjoajien huomiota muun muassa verkko-
pankkipalveluiden ja maksukorttiasioinnin selkeyteen, asiakkaalle tarkoituksenmukaisten
palveluiden valintaan ja toimintarajoitteisten henkilöiden mahdollisuuksiin käyttää verk-
ko- ja mobiiliasiointia.

Talousvaliokunta on lausunnossaan nostanut esille vuoden 2015 pankkivaltuuston ker-
tomuksessa ja valiokunnan siihen liittyvässä lausunnossa esiin nousseen asian pankkien si-
vuliikkeistymisestä. Tämän johdosta Pohjoismaiden rahoitusmarkkinaviranomaiset ovat-
kin sopineet uudenlaisista yhteistoimintamenettelyistä merkittävien sivuliikkeiden toimin-
nan rajat ylittävän valvonnan tehostamiseksi. Esimerkiksi Nordean sivuliikkeiden määrit-
teleminen merkittäviksi parantaa isäntävaltioiden valvojan asemaa jonkin verran, kun ko-
tivaltion valvoja velvoitetaan ilmoittamaan sille riskiarviointien tulokset sekä kuulemaan
tietyistä operatiivisista toimista, jos näillä on merkitystä jäsenvaltion valuutan määräisiin
likvideihin varoihin liittyvien riskien kannalta.

Talousvaliokunta on lausunnossaan ottanut esille myös makrovakauspolitiikan ja tois-
taa edellisvuoden pankkivaltuuston kertomusta koskeneessa mietinnössään keinovalikoi-
2



Pöytäkirjan asiakohta PTK 70/2017 vp
man laajentamista koskevan huomautuksensa, jonka mukaan makrovakausvälineistä puut-
tuu nykyisellään pankkijärjestelmän rakenteista aiheutuvia riskejä torjuva järjestelmäriski-
puskurivaatimus.

Keskuspankkitoiminnasta valiokunta toteaa, että kertomusvuoden lopussa Suomen Pan-
kin koko oman pääoman määrä oli 9,4 miljardia euroa. Tästä kanta- ja vararahaston osuus
oli 2,6 miljardia euroa, varausten osuus ilman eläkevarausta 3,9 miljardia euroa ja arvon-
muutostilien osuus 3,0 miljardia euroa. Riskipuskurit vahvistuivat vuoden 2016 aikana.
Talousvaliokunta pitää näin selvitettynä, että Suomen Pankin vakavaraisuus on riittävä
kattamaan sen tehtävien hoitamisesta aiheutuvat riskit.

Arvoisa puhemies! Talousvaliokunta ehdottaa yksimielisesti, että eduskunta hyväksyy
kannanoton kertomuksen johdosta eikä eduskunnalla ole huomautettavaa kertomuksen
johdosta.

18.42 Eero Heinäluoma sd: Arvoisa puhemies! Yleisesti ottaen talousvaliokunta on teh-
nyt tässä huolellista työtä paneutuen pankkivaltuuston kertomuksessa esille otettuihin
asioihin ja hivenen myös laajentaen tätä. Talousvaliokunnan mietintö antaa kuitenkin ai-
heen myös eräisiin täydentäviin havaintoihin.

Ensimmäinen koskee Finanssivalvonnan toimintaa ja pankkiiriliikkeiden ja myös pank-
kien sijoitusneuvontaa. Meille on käynyt ilmi, että sijoitusneuvonnassa on kiistattomia
epäkohtia, kun sijoitusneuvojat ovat antaneet asiakkaille asiakkaiden edun vastaisia neu-
voja. Näitä neuvoja ovat olleet nimenomaisesti kehotukset sijoittaa varallisuutta pankkien
omiin sijoitusrahastoihin sellaisessakin tilanteessa, että aikaisempien, muun muassa suo-
rien osakeomistusten myyminen on aiheuttanut asiakkaalle huomattavaa tappiota, ja sitten
nämä sijoitukset pankkien rahastoissa eivät kuitenkaan ole johtaneet siihen odotettuun
merkittävään tuottoon, joka olisi voinut kompensoida tämän aikaisempien osakkeiden
myynnin aiheuttamat seuraukset.

Tämä ilmiöhän on maailmallakin nähty. Yhdysvalloissa on tästä puhuttu pitkään, ja siel-
lä on ryhdytty korjaamaan lainsäädäntöä jo aikoja sitten. On säädetty, että sijoitusneuvo-
jien täytyy toimintansa lähtökohdaksi ottaa asiakkaan etu, eli neuvojen täytyy lähteä asiak-
kaan tarpeista. Neuvon, joka annetaan tavalliselle eläkeläiskotitaloudelle tai vaikkapa opis-
kelijakotitaloudelle, täytyy olla sellainen, että siinä on huomioitu asiakkaan kokonaistilan-
ne. Ei kehoteta myymään sellaista varallisuutta, jonka myynti on loppujen lopuksi asiak-
kaan taloustilanteen kannalta tarpeetonta ja kaikkine seuraamuksineen epäedullista, ja sit-
ten kun se vaihdetaan tänne pankin omiin rahastoihin, niin tosiasiassa pankki on se, joka
näistä kaupoista tienaa.

Näin osin oletan, että talousvaliokunta tarttuisi tähän asiaan. On selvää, ettei yksikään
pankkien asiantuntija pidä tätä ongelmana, ei yksikään pankkiiriliike pidä tätä ongelmana
emmekä tule näkemään myöskään, että finanssialan edunvalvojat tulisivat puhumaan täs-
tä. Ja ikävä kyllä meidän piensijoittajia edustavat tahomme ovat heiveröisiä eikä niillä ole
aikaa täällä alvariinsa kulkea, joten kansanedustajien täytyy omaehtoisesti herätä tähän on-
gelmaan, jolla on aito merkitys, ei vain kymmenientuhansien, vaan sanoisin, että satojen-
tuhansien, kotitalouksien päivittäisessä työssä.

Pankki on Suomessa edelleenkin erittäin arvostettu, syystäkin, ja pankkien neuvoihin
suhtaudutaan aivan erityisellä luottamuksella. Ajatellaan, että kun pankki kehottaa teke-
mään jotain, niin se on perusteltu neuvo. Tiedän itsekin paljon tapauksia, ja myös omaan
puoleeni on käännytty tilanteissa, joissa on, sitten kun on asiat katsonut, todettukin, ettei se
3



Pöytäkirjan asiakohta PTK 70/2017 vp
neuvo nyt ehkä ollutkaan asiakkaan kannalta järkevä, mutta pankin kannalta kylläkin, kun
omia tuotteita markkinoidaan. Joten kehottaisin talousvaliokuntaa ja sen arvostettua pu-
heenjohtajaa, jonka tiedän oikeamieliseksi, tarttumaan tähän asiaan. Tämä ei tule kuntoon
ilman, että eduskunta ottaa tämän työlistalleen ja sijoitusneuvonnan periaatteet ja velvoit-
teet käydään aidosti lävitse.

Onneksi suomalaiset pitkässä juoksussa ovat vaurastumaan päin, ja sitä kautta tämä asia
koskee yhä useampaa perhettä ja yhä useampaa aivan tavallista kotitaloutta. Näillä sijoi-
tuksilla on iso merkitys myös siltä kannalta, että vanhuuden varalle kohoaviin hoitokustan-
nuksiin vastaamiseksi tällaisia sijoituksia tarvitaan, ne eivät ole siis Roope Ankka -toimin-
taa, vaan ihan järkevää elämänkaaren eri tapahtumiin ja eri asioihin varautumista, niiden
huomioon ottamista.

Toinen asia, johon kiinnitän tässä yhteydessä huomiota nimenomaan Suomen pankin
kohdalta, koskee sitten näitä riskipuskureita. Talousvaliokunta päätyi siihen, että riskipus-
kurit ovat viime vuonna Suomen pankissa vahvistuneet, ja itsekin tein tämän havainnon.

Meillähän yhdessä vaiheessa, vuoden 2003 Vanhasen ykköshallituksen alkuvaiheessa,
oli semmoinen hanke, että valtio olisi ottanut Suomen Pankin tasetta haltuunsa. Se onneksi
täällä eduskunnassa pysäytettiin. Sitten myöhemmin finanssikriisin aikana saimme nähdä,
että näitä taseita tarvittiin. Mutta toisaalta sitten nyt, kun näitä Suomen Pankin puskureita
on pitkään vahvistettu, aletaan olla tilanteessa, että ne suuremmat tarpeet ovat täällä val-
tion puolella. Että voi kysyä, eikö olisi jo aika, että Suomen Pankin puskureiden vahvista-
misen sijasta — jotka ovat erittäin hyvässä kunnossa — katsottaisiin valtion puskureita. Jo-
kainen euro, joka nyt jätetään tänne puskureihin Suomen Pankin puolella, tarkoittaa sitten
valtion puolella lisävelkaantumista. Näin ollen, kun Suomen Pankkia koskevassa laissa
määritellään tämä voitonjako ja sanotaan, että perustellusta syystä tästä pääsäännöstä voi
poiketa, mielestäni perustellut syyt ovat tällä hetkellä sellaisia, että Suomen Pankin pusku-
reiden vahvistaminen ei ole se meidän ensisijainen tehtävämme vaan valtion velkaantumi-
sen katkaiseminen on se iso tehtävä. Tämä on tietysti vain pieni osa valtion velkaantumi-
sen katkaisemista, että valtio ottaa sille kuuluvat tulot itselleen, ja muutakin tarvitaan, mut-
ta tämäkin on aihetta ottaa esille sen takia, että yllätyksekseni tähän asiaan talousvaliokun-
ta ei ollut kiinnittänyt huomiota.

Sitten kolmas asia, jota toivoisin, että talousvaliokunnan puheenjohtaja voisi vähän ava-
ta, on tämä makropuolen järjestelmäriskien hallinta, josta talousvaliokunnan mietintö vain
sanoo hyvin lyhyesti, että "makrovakausvälineistä puuttuu nykyisellään pankkijärjestel-
män rakenteista aiheutuvia riskejä torjuva järjestelmäriskipuskurivaatimus". Se on kirjo-
tettu tietysti sillä tavalla, että se menee ohi lukiessa, mutta mielelläni kuulisin talousvalio-
kunnan puheenjohtajalta, mitä tällä järjestelmäriskipuskurivaatimuksella tarkoitetaan, kos-
ka oletan, että sen takana on jotain todellista, jolla on vaikutus talouteen.

Lopuksi tulen sitten neljänteen havaintoon: Olin aika yllättynyt, että talousvaliokunta ei
Suomen Pankin yhteydessä ollenkaan tarkastele Kreikan ja muiden velkamaiden talousti-
lannetta ja niiden vaikutuksia koko EKP-järjestelmään. Tiedossa on, että näillä luototusta
saaneilla mailla, kuten Kreikalla, on vaikutus muiden euromaiden talouteen, kun euromaat
ovat olleet EVM:n kautta tai peräti suoralla rahoituksella tai sitten sitä ennen ERVV:n
kautta takaamassa lainoja, ja totta kai se vaikuttaa valtiontalouden riskeihin. Edellisessä
eduskunnassa meillä oli edustaja Kari Rajamäki, joka aina muisti muistuttaa näistä valtion-
talouden riskeistä tämän luototuksen yhteydessä, ja katson, että tässäkin eduskunnassa pi-
täisi olla oma Kari Rajamäkensä, joka muistaa muistuttaa, että kaikilla asioilla on seuraa-
4



Pöytäkirjan asiakohta PTK 70/2017 vp
muksensa. No tiedossa on, että EKP-järjestelmän sisällä on myös jaettu riskejä ja että tällä
Kreikka-riskillä on vaikutus myös sitten EKP-järjestelmän paitsi toimivuuteen myös riski-
tasoihin. Suomen Pankin osalta: Suomen Pankki, niin kuin muutkin EKP-järjestelmän kes-
kuspankit, on luopunut näistä Kreikka-lainojen tuotoista, ja sitä ratkaisua voi sinänsä pitää
perusteltuna.

Sitten tulen siihen havaintoon, että parhaillaan on Brysselissä käynnissä keskustelu
Kreikan lainoituksen tulevaisuudesta, ja siinä yhteydessä on esillä myös Kreikan velkahel-
potus. On ollut monenlaisia esityksiä tähän asiaan liittyen, ja katsoisin, että myös tämä asia
ansaitsee oman tarkastelunsa. Tiedossa on, lehtitietojen mukaan, että siellä yhtenä aiheena
on näiden lainapapereiden laina-aikojen pidentäminen ja lisäksi on sitten, lehtitietojen mu-
kaan, keskusteltu siitä, että korkoihin voisi tulla enimmäisrajoituksia. Ja näillä väistämättä
on tietysti sitten myös Suomen valtiontalouteen liittyviä vaikutuksia — en tiedä, onko Suo-
meen Pankkiin liittyviä vaikutuksia. Kun Euroopan unionin perussopimukset, niin kuin
edeltäjänsäkin, kieltävät euromailta ja EU-mailta muutoinkin rahoituksen toisten jäsen-
maiden budjeteille, niin tässä velkajärjestelyssä voidaan tulla tilanteeseen, jossa tullaan
aika lähelle tätä keskustelua, ollaanko rahoittamassa toisten jäsenmaiden budjetteja, jos
näitä lainanhoitokustannuksia otetaan, kuten tässä tapauksessa, muiden euromaiden kan-
nettavaksi. 

Katsoisin, että näistä asioista olisi perusteltua puhua myös Suomen Pankin toiminnan
yhteydessä, koska kysymyksessä on yksi yhteisö, EKP-järjestelmä, joka myös Kreikan
luototuksessa on ollut tärkeällä sijalla. Sehän on ollut tämän troikan yksi jäsen [Puhemies
koputtaa] — EKP, komissio ja IMF. Joten toivon, että talousvaliokunnan puheenjohtaja
voisi selvittää, millaista keskustelua valiokunnassa on näistä asioista käyty, ja jos ei ole
käyty, miksei tähän asiaan ole puututtu.

18.53 Pia Viitanen sd: Arvoisa puhemies! Tämä oli hyvä, perusteltu ja pitkä puheenvuo-
ro ja hyvin mielestäni itse asiassa täydensi valiokunnan mietintöä. Valiokunta on nostanut
tässä ihan merkittäviä, isoja asiakokonaisuuksia esiin, mutta juuri tämänkaltaiset kysy-
mykset, mitä äsken tuossa puheenvuorossa esiteltiin, vähän puuttuvat kieltämättä tästä pa-
perista. Eli tietenkin ihan tätä kansan näkökulmaa, arkea ajatellen tämä sijoitusneuvonta on
mielestäni hyvin tärkeä asia, mikä nostettiin esiin. Uskoisinkin, että valiokunnasta voisi
löytyä tahtoa tähän puuttua ja samaten, totta kai, meiltä pankkivaltuutetuilta, eli tämänkal-
taisia kysymyksiä silloin tällöin aina kysymme. Mutta varmasti se, että eduskunnassa myös
kansanedustajien toimesta näihin asioihin kiinnitetään huomiota, ei ole ollenkaan hullum-
pi juttu.

Tämä puskuriasiahan meitä tietenkin myös valtavasti kiinnostaa, koska aivan oikein on
nähdä niin, että tällä hetkellä tarvetta enemmänkin on valtion puolella, ja silloinhan tullaan
näihin tuloutussummiin, mistä ihan tiedossa on, että esimerkiksi sosiaalidemokraatit omas-
sa vaihtoehtobudjetissaan olisivat olleet hivenen toisin tehneet eli hieman enemmän tulout-
taneet tässä taloustilanteessa valtiolle, koska puskurit ovat siellä kuitenkin vahvat.

Puhemies! Itsekin olin ajatellut tässä yhteydessä viitata tämän päivän ajankohtaiseen ti-
lanteeseen eli tosiaankin siihen, että Kreikka on jälleen kerran ja nyt parhaillaan keskuste-
lussa tuolla unionin päässä. Sitä kautta tietenkin myös tässä yhteydessä tulee kyseeseen se,
miten nämä Kreikka-ratkaisut tulevaisuudessa tulevat mahdollisesti sitten lisäämään riske-
jä valtiontaloudessa, lisäämään vastuita tai riskejä, niistähän täällä on aika usein tässä yh-
teydessä itse asiassa kaikkiaan puhuttu. Suomen Pankin osaltahan valiokunta toteaa, että
5



Pöytäkirjan asiakohta PTK 70/2017 vp
Suomen Pankin vakavaraisuus on riittävä kattamaan sen tehtävien hoitamisesta aiheutuvat
riskit. Kyllä, mutta entä sitten tosiaan nämä Kreikan riskit?

Puhemies! Huomaan, että... [Puhemies koputtaa] 

Toinen varapuhemies Arto Satonen:  Edustaja voi tulla jatkamaan puheenvuoroa pön-
töstä.

No, tulen hetkeksi, saan lauseen loppuun. [Puhuja siirtyy puhujakorokkeelle]
Puhemies! Sen verran, että saan tämän ajatuksen loppuun tästä tämän päivän ajankoh-

taisesta. — Eli tosiasia on, niin kuin todettiin edustaja Heinäluoman toimesta, että lehtitie-
tojen mukaan parhaillaan siellä käydään läpi mahdollisia velkahelpotuksia Kreikan osalta.
Tietenkin minua huolestuttaa sinänsä tämä tilanne kovin paljon, koska me kaikki tiedäm-
me, että välttämättä tilanne ei ole sellainen, että Kreikassa kaikki lopulta tulee päätymään
hyvin ja mitään riskejä näistä ei ole, jos lainoille nyt annetaan helpotuksia. Muistan hyvin,
että kaksi vuotta sitten tämän hallituksen aloittaessa taipaleensa käytiin aluksi vahvaa kes-
kustelua siitä, voidaanko tämä niin sanottu kolmas tukipaketti ylipäätään myöntää, koska
se eittämättä lisää riskejä ja varmasti ihan maalaisjärjellä ajateltuna myös Suomen vastui-
ta. No, kyllä se sieltä tuli, se Kreikka kolmonen, mitä me olemme täällä Soini ykköseksi ni-
mittäneet, ja nyt sitten tietenkin kysymys kuuluu, tullaanko nyt jatkossa antamaan ikään
kuin lisää helpotuksia. Minua olisi kiinnostanut tietää täällä hallituspuolueiden ja hallitus-
ryhmittymien edustajilta — tiedä sitten, millä nimellä kutsuisi, [Kaj Turunen: UV!] halli-
tuksen apupuolueen edustajia nyt ainakin näyttää olevan salissa ja joitakin hallituspuoluei-
den edustajia — mikä se tilanne nyt tämän osalta kaiken kaikkiaan on. Täällä esimerkiksi
on vahvaa kieltä käytetty siitä, että ei tule vastuita lisätä, mutta kun tässä tapauksessa on
puhuttu esimerkiksi laina-aikojen pidennyksistä ja tietynlaisista korkojärjestelyistä julki-
suudessa, niin tarkoittaako se sitten lopulta sitä, että suomalaiset maksavat kreikkalaisten
lainojen korkoja tai Kreikan korkoja? Kyllä tämä mielestäni niin iso kysymys on ja tämän
päivän teemaan sopiva, että voisin oikeastaan ihan tältä istumaltakin pyytää näkemystänne
tästä asiasta, mikä hallituksen linja tässä nyt on ja miten tässä tulee käymään.

18.57 Katri Kulmuni kesk: Arvoisa puhemies! Talousvaliokunnan mietinnössä käsitel-
lään kansainvälistä talouspoliittista tilannetta, ja ei käy kiistäminen, etteikö Suomen talou-
teen vaikuttaisi se, miten vaikkapa Ison-Britannian irtaantuminen EU:sta tulee etenemään.
Sillä on varmasti Britannian talouteen huomattavasti suurempia merkityksiä, sillä voi olla
joidenkin EU-maiden talouteen jopa positiivisia merkityksiä, mutta joka tapauksessa se luo
epävarmuutta. Lyhyellä aikavälillä ei niinkään suuria heilahduksia ole näkyvissä, mutta pi-
demmällä aikavälillä on vaikea sanoa. USA:n talouspolitiikka on kääntynyt lyhyemmäksi,
sillä epäilemättä on koko maailmantaloudelle merkitystä, samoin kuin sillä, että Kiinan ti-
lanne on velkaantumisen osalta aika huolestuttava, ja jos siellä tapahtuu suuria muutoksia,
se vaikuttaa koko maailmantalouteen.

Tässä edeltävissä puheenvuoroissa on käsitelty eurooppalaista talouspoliittista viiteke-
hystä pankkiunionin osalta, on keskusteltu siitä, kuinka suuri on sijoittajan vastuu ja mil-
laista on julkinen pääomittaminen ja mikä näiden välinen suhde on. On hienoa, että Italian
pankit eivät ole lauenneet euromaiden, EU-alueen, yhteistyössä meidän silmiimme vaan
Italia on saanut ainakin toistaiseksi sen hoidettua itse pois pöydältä.
6



Pöytäkirjan asiakohta PTK 70/2017 vp
Tässä on tullut esille tämä Kreikka-keskustelu. Kyllähän Suomen näkökulmasta täytyy
sen olla tärkeää, että IMF sitoutuu osaltaan Kreikan paketteihin. Kreikassa on tehty muis-
taakseni lähes 120 erinäköistä toimenpidettä, aika koviakin juttuja, ja vaikuttaisi siltä, että
maassa talouskasvu on alkanut ja se selviytyisi näistä varsin rankoista velvoitteistaan, mut-
ta kovaa ja tiukkaa se kyllä on. 

Lisäksi loppuun toteaisin sen, että kun täällä on puhuttu näistä sivukonttoreista ja pank-
kisektorista, on erittäin toivottavaa, että hallitus onnistuu tavoitteessaan saada Nordean
pääkonttori Suomeen, se olisi iso pohjoismainen finanssilaitos meille.

19.00 Kaj Turunen uv: Arvoisa puhemies! Tulin tänne pönttöön, kun on oletettava, että 2
minuuttia ei riitä, mutta jos riittää, niin ei se haittaa. 

Siis tässähän on kysymys kuitenkin pankkivaltuuston kertomuksesta vuodelta 2016, jo-
hon tämä mietintö pohjautuu, ja ehkä senkään takia ei ole hyvin laajalti sitten lähdetty käy-
mään keskustelua siitä, mitä esimerkiksi tulevaisuudessa Kreikassa tapahtuu, tai siitä, tu-
leeko sieltä jotakin muuta. Ja sitten minun mielestäni myöskin nämä brexitin vaikutukset
olivat semmoinen asia, mistä valiokunnassa keskusteltiin, että mitä me voimme itse asias-
sa tässä nyt — siinä tilanteessa, kun mietintöä valmisteltiin — siitä sanoa. Ohittaa tieten-
kään sitä ei voi, se on aivan selvää. Se on kuitenkin olennainen osa sitä tapahtumaympä-
ristöä, toimintaympäristöä ja finanssimaailmaa, mikä Euroopassa oli sillä hetkellä, kun
mietintö tehtiin. Mutta toisaalta sitten ei valiokunnassa löytynyt sitä viisautta — sitä har-
vemmin puheenjohtajalta löytyy, mutta ei myöskään jäseniltä löytynyt sitä viisautta —
mitä tämä brexit nyt sitten tarkoittaa. Me kävimme keskustelua myöskin siltä osin, vahvis-
tuuko esimerkiksi Kiinan tai USA:n rooli eurooppalaisillakin finanssimarkkinoilla ja min-
kälaisia konkreettisia vaikutuksia sillä on, mutta sitä viisautta ei löytynyt. Me mainitsim-
me siitä mutta totesimme sen, että nämä vaikutukset ovat vielä sellaisia, että niihin joutuu
palaamaan, niitä ei tässä vielä tänä päivänä pysty kertomaan. Mutta niin kuin sanoin, tämä
mietintö perustuu nimenomaan tähän pankkivaltuuston kertomukseen 2016.

Järjestelmäpuskurilla tarkoitetaan oikeastaan varautumista riskiperusteisiin omai-
suuseriin. Tämä on tämmöinen lisävaatimus, lisävakavaraisuusvaatimus ja nimenomaan li-
säpääomavaatimus. Tässä, kun varaudutaan riskiperusteisiin omaisuuseriin, on tarkoitus
tällä puskurilla varautua niin, että sitä voidaan kansallisesti joustavasti käsitellä. Kun mei-
dän pankkijärjestelmämme eivät ole Euroopan unionin maissa eivätkä euromaissa täysin
samanlaiset ja nämä kansalliset riskit ovat suuremmat, niin silloin on perusteltua, että olisi
tämmöinen järjestelmään sisältyvien riskien varautumiseen tarkoitettu puskuri. Tietenkin
tämä on, kun tämän puskurin rahat kerätään, luonnollisestikin lisäkustannus. Tämän järjes-
telmäriskipuskurin käytöstä nyt on erilaista keskustelua sen suhteen, kuinka joustavasti sitä
voidaan kansallisesti käyttää. On ollut tämmöisiä esityksiä, että jos sitä käytetään yli 3 pro-
sentin, se olisi sitten komission päätös.

Sitten mitä tulee tähän Suomen Pankin tuloutukseen, niin itse asiassa minä henkilökoh-
taisesti olen kyllä sitä mieltä, kuten edustaja Heinäluomakin, että kun Suomen Pankilla on
vakavaraisuusaste tosi korkea, niin kyllä sieltä voitaisiin tulouttaa valtiolle, valtion budjet-
tiin, pikkuisen enemmän, niin että valtionvelkaa tarvitsisi ottaa vähemmän, koska me
olemme nyt tässä tilanteessa, että valtio koko ajan kuitenkin velkaantuu. Mutta tästä varsi-
naisesti ei valiokunnassa kirjoitettu mietintöön mitään, ja nyt kun muistelen sitä, kävimme-
kö me sitten tämänsisältöistä keskustelua, niin emme me tainneet siitä tämmöistä keskus-
telua käydä. 
7



Pöytäkirjan asiakohta PTK 70/2017 vp
Sitten tässä tuli esille Kreikka. Meillä on tällä hetkellä nyt tietysti se tilanne, että hallitus
ajattelee niin ja hallituksen linja on se, että Suomen vastuuta ei lisätä Kreikan osalta, ja nyt
tällä hetkellä tietysti Luxemburgissa ovat porukat tätä asiaa hoitamassa.

Sitten tämä Finanssivalvonnan osuus: Tätä keskustelua todellakin käytiin valiokunnas-
sa ja jututettiin Finanssivalvontaakin nimenomaan tästä, että miten Finanssivalvonta val-
voo pankkeja, pankkien sijoitusneuvontaa. Me emme nostaneet tätä tähän mietinnön tasol-
le oikeastaan sen vuoksi, että tämä on nimenomaan pankkivaltuuston kertomus vuodelta
2016, mutta tähän kiinnitettiin erityistä huomiota. Finanssivalvonta kertoi siitä valvontata-
vastaan, itse asiassa siitä, kuinka he valvovat. Minun mielestäni se oli aika hyvä tapa. Se ei
ollut tyyliin, että sähköpostiin pyydetään vastaus, kuinka te järjestätte tämän, vaan Finans-
sivalvonnasta menevät niin sanotut mystiset miehet paikan päälle esittämään asiakasta. Tä-
mäntyyppisen valvonnan jälkeen Finanssivalvonta on antanut neljälle pankille varoitukset
tästä sijoittamisen vajavaisesta toiminnasta tai tarkoitushakuisesta toiminnasta. Kun tämä
kuultiin valiokunnassa, että tämä puoli on hyvällä mallilla, niin siitä ei erikseen sitten tä-
hän mietintöön lähdetty kirjoittamaan, koska se on kunnossa. Tämäntyyppinen toiminta on
jonkun verran ollut julkisuudessa esillä, mutta voin vakuuttaa, että sen tiedon perusteella,
mikä minulla on tästä, se on tällä hetkellä nyt kyllä kunnossa. 

19.07 Eero Heinäluoma sd: Arvoisa puhemies! Kiitän valiokunnan puheenjohtajaa asial-
lisesta ja valaisevasta katsauksesta. Jatkan keskustelua kuitenkin sen verran, että Finanssi-
valvonnan osalta epäilen itse kuulemani ja lukemani pohjalta, että nämä Finanssivalvon-
nan tarkistuskäynnit, joista oli hyvä kuulla, että niitä tehdään, eivät kuitenkaan ole riittä-
viä. Tässä on pankeilla pankkien johtamisjärjestelmiä ja palkitsemisjärjestelmiä radikaa-
listi muutettu ja on siirrytty siihen aikaan, että yksittäisellä pankkivirkailijalla on tulosta-
voitteet ja bonukset ja siellä yksi keskeinen asia on näiden omien rahastotuotteiden mark-
kinointi. Siitä seuraa ilmiö, jota olen tavannut lukuisten ihmisten kokemuksissa, että sitten
tarjotaan näitä pankkien tuotteita ja kehotetaan myymään muita asiakkaan hallussa olevia
tuotteita, kuten suoria pörssiomistuksia, vaikka jokainen ulkopuolinen voi välittömästi
nähdä, että se myynti ei ole järkevää, se johtaa siihen asti kertyneen myyntivoiton verotuk-
seen ja tuotto näissä on saattanut aikaisempaan historiaan katsottuna olla suurempi kuin
näissä pankkien sijoitusrahastoissa.

Vaikka valiokunta on siis kuullut hyvän selvityksen Finanssivalvonnalta, rohkenen
edelleenkin toivoa, että tämä asia olisi valiokunnassa erityisen selvityksen kohteena, jotta
nämä ongelmatapaukset selvitettäisiin. Näitähän on julkisestikin mainittu useita, ja tiedän
itse paljon tapauksia, joissa ihmiset ovat kääntyneet puoleeni ja kysyneet, miten näin on.
Sitten eräissä tapauksissa pankit ovat suostuneet, kun olen kehottanut peräämään korvaus-
ta, myös korvaamaan näitä, mutta pankit eivät halua tietenkään puhua tästä, koska ei halu-
ta avata sellaista ovea, joka johtaisi sitten isompaan liikkeeseen, joten rohkenen siis toivoa,
että tässä asiassa ei nyt pantaisi vielä rakseja päälle vaan tämä asia pysyisi siellä selvitys-
listalla.

19.09 Pia Viitanen sd: Arvoisa puhemies! Myös minä osaltani kiitän valiokunnan pu-
heenjohtajaa hyvästä vastauksesta. Erityisesti pistin merkille sen ja siitä kovasti ilahduin
nyt ja jatkossakin, näissä tulevissa keskusteluissa, tulen ilahtumaan — tiedän sen jo val-
miiksi — että sanoitte, että henkilökohtaisesti olette sitä mieltä, että tätä Suomen Pankin
tuloutusta vähän runsaammin tänne valtion suuntaan voisi näinä aikoina harkita, koska tar-
8



Pöytäkirjan asiakohta PTK 70/2017 vp
peet ovat isot täällä, niin että se velkaantuminen saatettaisiin kuriin. Tämä oli mielestäni
hyvä, että tämän mainitsitte myös omassa vastauspuheenvuorossanne.

Puhemies! Edelleen minä hieman tässä Kreikassa pysyisin, ihan siksikin, että tämä on
nyt juuri niin ajankohtainen tämän päivän aihe. Katselin täällä tosiaan otsikointia nyt tästä
tämän päivän kokouksesta, jossa valtiovarainministeri Orpo toteaa, että Kreikka pitäisi
vihdoin päästää löysästä hirrestään. Tietenkin, koska meillä nyt ei ole tarkkaa tilannetie-
toa, mitä siellä parhaillaan tapahtuu, siinä mielessä mielestäni on hyvin olennaista hyvin
pian saada vakuutus siitä, että Suomen hallitus nyt ihan oikeasti pysyisi sillä tiukalla lin-
jalla, mikä aikanaan näissä asioissa on otettu. Kyllä minua huolestuttaa ja myös sosiaalide-
mokraatteja se, että jos nyt mennään kovasti näitä velkahelpotuksia antamaan, niin mitä sit-
ten tapahtuu ihan oikeasti tulevaisuudessa. Te tiedätte hyvin sen, että tämä, jos Kreikalle
tulee joitain järjestelyjä, voi johtaa kysymykseen, mitä sitten nämä muut kriisimaat, Portu-
gali ja niin poispäin, haluavat tai edellyttävät jatkosta. Koska tilanne on aidosti se, että
meillä on riski siitä, että tämä ikään kuin avun tarve jatkuu ja jatkuu ja on pakettia paketin
perään, niin tietenkin toivoisi siinä suhteessa, että jonkinlaista kokonaisvaltaista harkintaa
olisi. Erityisesti haluaisin tietenkin kuulla tässä esimerkiksi juuri eurooppaministeri Ter-
hon näkemyksiä, joka kuitenkin on [Puhemies koputtaa] tätäkin asiaa hyvin vahvasti aika-
naan kommentoinut — tässä nyt ihan vain terveisiä sitten jatkoon.

19.11 Kaj Turunen uv: Arvoisa puhemies! Edustaja Heinäluoman ei nyt huoli vaan oike-
astaan ohje siitä, että talousvaliokunta pitäisi tämän asian, tämän sijoitusneuvonnan, sellai-
sena, että tätä seurattaisiin talousvaliokunnassa: Kyllä aiotaan näin tehdä, seurata, [Pia Vii-
tanen: Hyvä, kiitos!] ja kertokaa se myöskin teidän edustajillenne talousvaliokunnassa, joi-
ta — Skinnaria, Ihalaista — arvostan kyllä tosi paljon. Ilman muuta tämä on semmoinen
asia, että tässä on kysymys, voisi sanoa, huijaamisesta, asiakkaan huijaamisesta, jos sano-
taan suoraan. Eihän tämäntyyppistä toimintaa saa olla. Eli sen tiedon täytyy olla riittävä ja
oikealla tavalla annettu.

Nythän asuntolainoituksen puolella — tai lainoituksen puolella yleensäkin, mutta kan-
salaiset kohtaavat yleensä asuntolainoituksen puolella sen — kun on pankeille annettu nii-
tä vaatimuksia, että täytyy antaa asiakkaalle riittävä informaatio, jos he hakevat sitä asun-
tolainaa, se ei ole se lainapaperi, mikä allekirjoitetaan, vaan annetaan tuommoinen nippu
aanelosia siinä samassa tilanteessa ja sanotaan, että nämä pitäisi allekirjoittaa sitten näin,
että me olemme informoineet sinua nyt. Tosiasiassa pankit eivät ole informoineet asiakas-
ta, mutta he saavat kuittauksen siitä, että ovat informoineet asiakasta. Myös tässä sijoitus-
neuvonnassa on samantyyppinen ongelma: siellä on ihan tarkat säännökset, mitä tietoja
asiakkaalle pitää antaa ja miten nämä asiat täytyy asiakkaalle kertoa, ja asiakas kuittaa in-
formaation saaduksi, mutta tosiasiassa asiakas ei saa informaatiota. Ja tämmöinen järjes-
telmä, jossa joutuisi lukemaan 50 aanelosta pientä tekstiä, ei ole ehkä se oikea, paras tapa
asiakkaalle sitä informaatiota antaa, vaan kyllä tällä sijoitusneuvojalla täytyy olla moraali-
nen vastuu tämän juridisen vastuun lisäksi. [Puhemies koputtaa] — Nyt minun täytyy tulla
pönttöön, koska minä en ihan kerinnyt kaikkea sanoa. [Puhuja siirtyy puhujakorokkeelle]

Arvoisa puhemies! Tämän sijoitusneuvonnan lisäksi on oikeastaan myöskin toinen täm-
möinen asia. Nythän tässä meidän peruspankkitoiminnassamme on tämmöisiä rakenteelli-
sia muutoksia tulossa, ja yksi toinen tämmöinen asia — täytyy tarkasti seurata, miten tässä
meidän finanssimaailmassamme menee — on näitten erilaisten finanssituotteitten yhdistä-
minen, siis siellä voi olla pankkialan palveluita, sijoituspalveluita ja vakuutuksia, eli näit-
9



Pöytäkirjan asiakohta PTK 70/2017 vp
ten tuotteiden yhdistäminen ja myöskin näitten tuotteitten markkinointi. Kun näitä nipute-
taan, niin siinä voidaan yhtä tuotetta tarjota halvemmin, mutta siihen nippuun kuuluu sit-
ten pari muutakin tuotetta, joilla voidaan käytännössä sitten tavallaan se tuotto tälle finans-
sialan yritykselle asiakkaalta ottaa. Mutta tämä finanssialan tuotteiden niputtaminen yhtä
lailla kuin sijoitusneuvonta on tärkeä asia.

Sitten jos Suomen Pankin voittoa tuloutetaan enemmän valtiolle, niin se ei sinällänsä
laita velkaantumista kuriin, niin että "velkaantuminen kuriin" on väärä termi. [Pia Viita-
nen: Ei sitä kuriin saa!] Itse asiassa silloin tarvitsee ottaa sen verran vähemmän velkaa val-
tiolle, mitä enemmän tästä Suomen Pankin tuloksesta tuloutetaan valtiolle. Siinäkin on tie-
tysti rajansa — ottamatta näihin rajoihin kantaa — mutta jonkun verran sitä olisi voinut mi-
nun mielestäni ehkä lisätä. Mutta sitten jos halutaan laittaa velkaantuminen kuriin, niin sii-
hen on ihan eri keinot. Nämä hallituksen hyvät rakenteelliset uudistukset, mitä tehdään,
ovat se, millä velkaantuminen itsellään laitetaan kuriin. Tietysti [Pia Viitasen välihuuto]
tämä on silloin nollasummapeliä: jos jostakin tulee rahaa, niin sen verran tietysti täytyy ot-
taa vähemmän velkaa.

Itse asiassa minä en tässä yhteydessä ehdi enkä haluakaan enempää tähän Kreikka-kes-
kusteluun osallistua, mutta totean vain sen, että hallituksella on selkeä linja siitä, että Suo-
men vastuita ei lisätä. Mutta toisaalta sitten edustaja Viitaselle täytyy sanoa, että sinä kuu-
lostat ihan melkein minulta noissa kriittisissä puheenvuoroissasi. — Kiitoksia.

19.16 Eero Heinäluoma sd: Arvoisa puhemies! Minäkin jatkan vielä tästä Kreikka-asias-
ta, kun sillä on iso vaikutus koko euroalueen talouteen, EKP-järjestelmän tulevaisuuteen ja
sitä kautta tietysti myös Suomen Pankin erilaisiin riskeihin. Siellähän on esillä nyt kysy-
mys kolmannen velkaohjelman seuraavasta lainaerästä. Se kolmas velkaohjelmahan hy-
väksyttiin 2015 loppukesästä nykyisen hallituksen aikana. Nyt kysymys on siitä, makse-
taanko tämä runsaan 7 miljardin euron suuruinen erä Kreikalle vai ei. Tämä 7 miljardin eu-
ron lisälainoituksen — hätälainoituksen, niin kuin sitä sanotaan — antaminen on oma
asiansa.

Mutta sitten tullaan tähän velkajärjestelyasiaan, ja tästä on pakko puhua täällä, koska
meillähän on nyt semmoinen lainsäädäntö voimassa, että näitä tukipaketteja ei tarvitse tuo-
da suureen saliin, vaan ne hautautuvat suureen valiokuntaan. Pidän sitä jopa tietynlaisena
epäkohtana, koska se tarkoittaa sitä, että kansalaisten mahdollisuus nähdä järjestelmän lä-
vitse heikkenee: mistä on kysymys, mitä tapahtuu, miksi, kuinka paljon rahaa, mihin se
menee ja mitä kantoja eri toimijat tässä yhteydessä ottavat. Se ei tule nyt läpivalaistua ny-
kyisessä järjestelmässä.

Minäkin kyllä kiinnitin huomiota ministeri Orpon lausuntoon. Olin aika hämmästynyt,
että mitähän tämä nyt mahtoi tarkoittaa, että pitää päästää Kreikka löysästä hirrestä. En ha-
lua, että Kreikkaa pidetään minkäänlaisessa hirressä, en löysässä enkä kiinteässä. Mutta
sitten tullaan siihen, että ei kai tämä nyt vain tarkoita sitä, että ministeri Orpo olisi hyväk-
symässä Suomen kannalta lisälaskuja. Sitäkö tämä tarkoittaa, vai tarkoittaako se vain epä-
tietoisuuden poistamista tästä 7 miljardin erän suorittamisesta? Näillä summilla, joista täs-
sä puhutaan, on iso vaikutus valtiontalouteen ja myös sitä kautta Suomen Pankkiin ja koko
EKP-järjestelmän toimintaan, jos valtiot [Puhemies koputtaa] ottavat toistensa velkoja
kannettavakseen.
10



Pöytäkirjan asiakohta PTK 70/2017 vp
19.18 Katri Kulmuni kesk: Arvoisa puhemies! Sen verran ajattelin lisätä vielä tähän ta-
lousvaliokunnan mietintöön ja edelliseen puheenvuoroon liittyen, että valiokunnassa käy-
tiin varsin monipuolinen keskustelu myös siitä, mikä pankkivaltuuston kertomuksessa ote-
taan esille liittyen yksityisten talouksien velkaantumiseen. Kun talouskasvu on lähtenyt
liikkeelle, on aivan selvää, että sitten myös yksityinen kulutus kasvaa. Valitettavasti se on
kuitenkin velkavetoista. Se ei ole huolestuttavaa, mutta se on kuitenkin asia, johon kannat-
taa kiinnittää huomiota. Se näkyy mietinnössä muistaakseni sivulauseessa, mutta pankki-
valtuusto oli kiinnittänyt asiaan aivan oikein huomiota.

Mutta sitten asia, mikä ei kyllä tässä kertomuksessa näy, mikä liittyy tähän Kreikka-kes-
kusteluun, jota nyt täällä kuitenkin käydään. Kun tällä hetkellä valtiovarainministerit ovat
koolla Euroopassa ja keskustelevat siitä, niin kyllä nähdäkseni tilanteessa on edelleen kyse
siitä, miten Kansainvälinen valuuttarahasto IMF saadaan sitoutettua tähän Kreikka-paket-
tiin, koska se on taas hirvittävän tärkeä lukko Suomen kaltaiselle pienelle maalle, että siinä
on myös IMF matkassa. Onneksi kuitenkin useimmat näistä kriisimaista ovat jo jaloillaan
ja Kreikkakin on siihen suuntaan koko ajan menossa. Kyllä hallituksen linja on sikäli ihan
selkeä, että Suomen vastuut eivät saa kasvaa eivätkä kasva.

19.20 Pia Viitanen sd: Arvoisa puhemies! Siis tämä on tietenkin aivan olennainen kysy-
mys, mihin siellä nyt sitten päädytään ja mikä on Suomen linja sitten sen lopullisen pää-
töksen suhteen. Nimittäin tosiaan — varmuuden vuoksi sanon, en minäkään halua missään
nimessä minkäänlaisessa hirressä pitää Kreikkaa — tämä löysä hirsi -vertaus ihan oikeasti
antoi varaa uusille epäilyille. Koska yhtäkkiä valtiovarainministeri näin toteaa, niin jotain
siellä täytyy olla, mutta sehän ei tästä tekstistä käy täsmällisesti ilmi, mitä parhaillaan tältä
osin se tarkoittaa. Tässähän on se kuriositeetti, että IMF:hän koko ajan vaatisi ikään kuin
velkojen leikkauksia, mitä tietenkään emme voi hyväksyä: jos samaan aikaan väen vängäl-
lä vaatisimme IMF:ää mukaan, niin tässä on se kuuluisa yhtälö, missä ollaan nyt jo pitkän
aikaa tanssittu ympyrää. 

Suomihan on lehtitietojen mukaan hieman omaa kantaansa IMF:n osalta miedontanut-
kin, mutta tärkeää on mielestäni, puhemies, se, että me emme mene nyt sellaisiin lisähuo-
jennuksiin, joissa tosiasiassa tulisi käymään niin, että Suomen riskit ja vastuut lisääntyisi-
vät ja joissa tosiasiassa voisi olla iso riski siihen, että myöhemmässä vaiheessa suomalaiset
sitten ikään kuin maksaisivat Kreikan lainojen korkoja. Mielestäni se ei ole oikea tie, ja
juuri siksi, puhemies, minä kiinnittäisin huomiota tähän samaan, mikä täällä on aiemmin-
kin todettu, aiemmissa keskusteluissa, äsken edustaja Heinäluoma hyvin muistutti siitä. Si-
nänsä hyvä, että suuri valiokunta, eduskunta näitä asioita käsittelee koko ajan, mutta koska
niistä ei tässä salissa puhuta eikä julkisesti tätä keskustelua käydä — esimerkiksi juuri näis-
tä lainanhuojennusasioista ja muista — niin siksi saattaa jäädä monelle ihmiselle epäsel-
väksi, mistä itse asiassa onkaan kysymys. Juuri siksi olemme [Puhemies koputtaa] usein
toivoneet sitä keskustelua, niin että hallitus voisi myös erikseen järjestää tähän saliin kes-
kustelua tästä tilanteesta tässä ja nyt.

19.22 Eero Heinäluoma sd: Arvoisa puhemies! Tämä IMF:n mukanaolo tässä Kreikan
velkaohjelman alkuvaiheessa on ollut erittäin perusteltu, tarpeellinen ja hyödyllinen.
IMF:llä on paljon asiantuntemusta ja osaamista tällaisten velkatilanteiden hoitamiseksi ja
vararikkotilanteen välttämiseksi. En kaikista IMF:n neuvoista ole kylläkään samaa mieltä,
mutta totean, että heidän mukanaolonsa on ollut perustelua.
11



Pöytäkirjan asiakohta PTK 70/2017 vp
Nyt voi kuitenkin kysyä, onko se aika mennyt ohitse. Yleisestihän ei sanota ääneen, mitä
tämä IMF:n linja tarkoittaa. Kun IMF vaatii euromaita ja euromaiden mekanismeja, kuten
EVM:ää, leikkaamaan velkapääomia, niin se ei todellakaan tarkoita, että se koskisi niitä
velkoja, joita IMF itse on antanut, ei, ei tietystikään. IMF vaatii sitä, että EU-maat leikkaa-
vat näitä velkoja, IMF:n velkapääomaan ei saa koskea. Eikä vain näin, vaan tämän lisäksi
IMF perii erittäin kohtuutonta korkoa Kreikalta, moninkertaista korkoa siihen nähden, jol-
la EU-maat ovat joko suorana tai sitten EVM:n kautta rahoituksena Kreikalle järjestäneet.
Eli IMF tekee tiliä hädänalaisella tilanteella, jossa Kreikka on ollut. Ja tässä tilanteessa kat-
son, että vaatimus siitä, että IMF:n pitää olla täällä mukana, on menettänyt järkevän mer-
kityksensä. Se siis tarkoittaa, että tätä IMF:n tilintekomahdollisuutta jatketaan. Ja keille
laskut siirretään? [Pia Viitanen: Meille!] Meille, euroryhmän maille ja EVM:lle. Eli se,
mitä he tekevät tiliä, siirtyy tosiasiassa euromaiden maksettavaksi korkeampina korkoina
varainhankinnalle ja vastuuna euromaille tai EVM:lle ja sitten sen lisäksi, [Puhemies ko-
puttaa] jos velkapääomaleikkauksiin mentäisiin, myös velkapääomamenetyksinä näille eu-
romaille.

19.24 Pia Viitanen sd: Puhemies! Sen takia tässä vielä pyysin täydentävän puheenvuo-
ron, kun hieman tuossa jäi kesken ajatus siitä, että tarvitaan myös julkista keskustelua näis-
tä EU-asioista. Meillähän oli tämä yksi ulkopoliittinen keskustelu, johon olivat kytkettynä
myös Euroopan unionin asiat sinänsä, mutta nämä ovat niin iso kokonaisuus, että pitäisi
pystyä nyt joku ajankohtaiskeskustelu tai muu käymään myös tästä Euroopan unionin tii-
vistymisestä ja muusta. Ja nyt mitä tulee sitten tähän talouspuoleen, niin tämähän tuli jo
hieman siellä kyselytunnilla esille, kun ministeri Terholta kysyttiin tätä, onko nyt sovittu
jotain sitten siihen liittyen, kun Euroopassa nyt kuitenkin koko ajan käydään keskustelua
Emun tulevaisuudesta ja siitä, mennäänkö tulevaisuudessa myös tässä suhteessa tiiviim-
pään yhteistyöhön, enemmän kohti yhteisvastuuta veloista, esimerkiksi kohti yhteisempää
finanssipolitiikkaa. Valtavan isoja kysymyksiä, ja itse en kannata tämänkaltaista kehitystä,
että mennään tällaisiin ytimiin vahvasti mukaan. Mutta juuri siksi, koska on tätä todella
isokokoista keskustelua todella isoista asioista, jotka vaikuttavat merkittävällä tavalla
myös Suomeen ja eduskunnan budjettivaltaan, kaikkeen tähän, näkisin erittäin perusteltu-
na, että myös tässä salissa voisimme käsitellä niin Kreikka-asiaa kuin koko Euroopan ta-
lousunionin tilannetta ja näitä tulevaisuudensuunnitelmia, mitä Euroopan suhteen on.

19.26 Eero Heinäluoma sd: Arvoisa puheenjohtaja! Tästä euroasiasta ja tästä Kreikka-
asiasta on todella vaikea päästä täällä puhumaan. Sen takia katson, että tässä Suomen Pan-
kin asian yhteydessä on välttämätöntä tämä keskustelu käydä. Rohkenisin toivoa, että
myös hallituspuolueiden edustajat olisivat paikalla, jotta tulisi se käsitys, mitä kukin on täs-
sä tekemässä ja kenen lompakkoa näissä järjestelyissä tullaan käyttämään. 

Tämä kysymys velkahelpotuksista liittyy tähän kysymykseen yhteisvastuusta ihan olen-
naisesti. Kun hallitus on nyt luonut semmoisen käsitteen, että vastuut eivät lisäänny, niin se
käsite pitäisi avata, mitä se tarkoittaa. Hallitus on antanut sille aivan erikoisen tulkinnan,
että se tarkoittaa sitä, että EVM:n puitteissa voidaan ottaa mitä tahansa vastuita, joista to-
siasiassa me olemme vastuussa, mutta niin kauan kuin täältä ei lähetetä EVM:lle lisää ra-
haa, niin tulkinta on, että Suomen vastuut eivät kasva. Minun mielestäni tämä on käsittä-
mätön tulkinta Suomen vastuista. Jokainen riskirahoitus, johon EVM lähtee mukaan, tosi-
asiassa lisää meidän vastuitamme, ihan ymmärrettävästi, koska siellä on meidän rahaam-
12



Pöytäkirjan asiakohta PTK 70/2017 vp
me ja sitoumuksiamme jatkossa maksaa. Ei voi siis sanoa, että jos se koko potti, joka
EVM:ään on pantu, jossa on siis kymmeniä miljardeja Suomen sitoumuksina, käytetään,
niin Suomen vastuut eivät lisääntyisi. Totta kai ne lisääntyvät. Jos EVM tyhjentää oman
pääomansa, panee kaikki rahansa ja ottaa kaiken luototuksen, johon olemme luvanneet ta-
kauksia maksimissaan käytettäväksi, niin ilman muuta meidän vastuumme lisääntyvät.
Tämä on siis erittäin keinotekoinen ja kansalaisia harhaan johtava selittely, jota nyt käyte-
tään, joka on jälleen otettu käyttöön tämän ajankohtaisen, nyt euroryhmässä käynnissä ole-
van, keskustelun yhteydessä, että Suomen vastuut eivät lisäänny, vaikka EVM lähettäisi
miljardeja lisärahoitusta Kreikkaan. Jokainen raha, joka menee Kreikkaan, aiheuttaa Suo-
men vastuiden lisääntymisen de facto.

19.28 Pia Viitanen sd: Arvoisa puhemies! Minäkin olen törmännyt hyvin usein tähän kes-
kusteluun, kun puhutaan, että ei, ei, vastuut eivät kasva, riskit kasvavat mutta eivät vastuut.
Yhdyn täysin edelliseen puheenvuoroon siitä, että nimenomaan tämä on kummallinen tul-
kinta, että vastuut eivät kasva. Itse asiassa halusin kertoa tässä puheenvuorossa, että tätä
näkemystäni vahvistaa Timo Soinin lausunto viime kesältä, jolloin hän pohti tätä asiaa, kun
tätä kolmatta tukipakettia alettiin rakentaa. Silloin kesällä ministeri Soini itse totesi Ilta-Sa-
nomissa, kun puhuttiin tästä järjestelystä, mikä siis myöhemmin toteutui — silloin näytti
siltä, että osittainen brexit tai tällainen väliaikainen brexit olisi mahdollinen — ja tulkitsi,
että tämän kolmannen tukipaketin suhteen ylipäätään summat ovat selkeää vastuun kasvat-
tamista, ei siitä millään sanakikkailulla pääse eroon. Hän itse sanoi näin. No, kun sitten ku-
lui vähän aikaa eikä tullut brexitiä eikä muutakaan vaan Suomi lähti tähän mukaan, niin sit-
ten yhtäkkiä tämä tulkinta muuttuikin niin, että eiväthän ne vastuut nyt sitten lisäänny-
kään, että riskit vain vähän kasvavat. Tämä on juuri sitä mainittua sanakikkailua. Juuri kai-
ken tämän vuoksi, koska on varsin hämmentävää monista kansalaisista varmaan tämä kes-
kustelu, olisi tärkeää käydä sitä tässä areenalla, ja siksi peräänkuulutamme myös sitä, että
hallitusryhmittymien edustajat olisivat täällä läsnä.

19.30 Eero Heinäluoma sd: Arvoisa puhemies! Näistä riskeistä haluan vielä avata yhtä
termiä, joka koskee näitä velkahelpotuksia. Luotan siihen, että velkapääomaratkaisua ei
lähdetä tekemään. Paitsi että se olisi EU-perussopimuksen ja aikaisempien sopimusten
vastaista, se myös loisi erittäin vakavan moraalikato-ongelman koko tähän eurojärjestel-
mään. Jos semmoinen tieto ja käsitys leviää, että euromaat hoitavat toistensa velkoja, niin
sehän tarkoittaa sitä, että sijoittajat, jotka antavat rahaa, eivät huomioi sitä riskiä, joka eri
maiden erilaisesta taloudenpidosta kullekin maalle kuuluu ja jonka pitäisi selittää tätä kor-
kotasoa, joka valtiolta vaaditaan, jotta ne rahaa saavat. Mutta luotan siihen, että se on pois
suljettu.

Mutta sitten oletan, että täällä keskustellaan luottoaikojen pidentämisestä ja korkokatos-
ta. Korkokatosta haluan vain sanoa, mitä se tarkoittaa. IMF lähtee omissa laskelmissaan
siitä, että Kreikan keskikorko tulisi olemaan 6 prosenttia. Nyt jos tehdään prosentin korko-
katto, niin se tarkoittaa sitä, että euromaat EVM:n kautta ottavat vastatakseen 5 prosentin
korkokustannukset Kreikan luototuksesta. 5 prosenttia runsaasta 220 miljardista tarkoittaa
noin 13:a miljardia, mikä siirtyisi euromaiden maksettavaksi. [Pia Viitanen: Ei ihan pikku-
summa!] Ei voi sanoa, että Suomen vastuut eivät tässä järjestelyssä siis kasvaisi. Näistä
täytyy eduskunnassa puhua, jos se aikoo pitää EKP-järjestelmän toimintakykyisenä, jos se
13



Pöytäkirjan asiakohta PTK 70/2017 vp
aikoo pitää siitä huolta, että Suomen valtion riskit pysyvät jollakin tavalla hallinnassa ja
tiedossa eikä tätä laskua siirretä tulevien polvien maksettavaksi.

19.32 Hannu Hoskonen kesk: Arvoisa puhemies! Kun tässä päiväjärjestyksen kohdassa
keskustellaan Euroopan unionin antamista erilaisista rahoista erilaisille kriisivaltioille, niin
kun edustaja Heinäluoma ja edustaja Viitanen kaipailivat myös hallituspuolueiden kannan-
ottoa, niin minä nyt sen vähäisillä voimillani ja heikolla järjelläni teen, mutta parhaani kui-
tenkin yritän.

Arvoisa puhemies! Ensinnäkin jos tätä koko asiaa haluaa ymmärtää, niin pitää muistaa
historia. Kun Suomi otti euron käyttöön — vuoden 2001 lopulla tehtiin päätös, 2002 alus-
tahan se tuli sitten — niin silloinhan varoitettiin, nimenomaan varoitettiin, tästä tilanteesta,
missä nyt ollaan. Minä muistan sen, vaikka en ollut silloin kansanedustaja: seurasin hyvin
aktiivisesti sitä eri tiedotusvälineiden kautta. Silloin pääministeri Lipponen ajoi sitä kuin
käärmettä pyssyyn, ja pelkällä tiedonantomenettelyllähän tämä meni, mikä oli minusta ai-
van täysin käsittämätöntä, että noin valtava asia viedään pelkällä tiedonannolla ja sen jäl-
keen on luottamuslauseäänestys.

Silloin jäivät kotiläksyt tekemättä, arvoisat demariedustajat. Muistan silloin monen ta-
louspoliittisen edustajan varoittaneen, että tähän sisältyy äärimmäisen vaikea valuvika,
kun otetaan samaan valuuttajärjestelmään valtioita, joilla ei kerta kaikkiaan ole luottokel-
poisuutta ja jotka ovat roskaluokassa jo lähtötilanteessa. Tällöinhän luotiin se tilanne, jos-
sa näille kaikista huonoimmille, heikoimmassa taloudellisessa asemassa oleville valtioille
luotiin viiden tähden luottokelpoisuus. Näinhän on, arvoisat opposition kansanedustajat:
ette te tätä pääse pakoon, vaikka huutaisitte kurkku suorana mitä tahansa silloin tehdyistä
päätöksistä. Näin se vain on. Kun huithapelille, vastuuttomalle velanottajalle annetaan vii-
den tähden luottokelpoisuus, niin totta kai se käyttää sitä hyväkseen. No, näinhän on nyt
käynyt, tässä ollaan. Viisastelu siitä, onko sitten hallitus antanut liikaa tai liian vähän jota-
kin, on 15 vuotta liian vanhaa puhetta.

Fakta on kuitenkin tässä asiassa se, että Euroopan unioni on antanut sinne Euroopan ra-
hoitusvakausjärjestelmälle 1,4 miljardia pääomaa, ja se on menetettyä rahaa, sitä me emme
saa todennäköisesti koskaan takaisin. Ja sitten, onko joitain Kreikka-takuita olemassa?
Niille voi ruksin vetää yli. Se on tuottojenjakosopimus, jonka pätevyys riippuu siitä, onko
joitain tuottoja. Jokainen järkevä ihminen tänä päivänä Suomessa ymmärtää, että ei niitä
tuottoja ole eikä niitä tule. Kreikan velkajärjestelyhän on jonain päivänä pakko tehdä. Si-
tähän on Kansainvälisen valuuttarahaston IMF:n pääjohtaja Christine Lagarde jo esittänyt.
Se varmaan olisi jo tehtykin, mutta tässä on pari kantoa kaskessa, kuten kaikki tiedätte.
Syksyllä on Saksan vaalit, ja se nimenomaan Euroopan talouden vakauden kannalta ei täs-
sä vaiheessa ole niin sanottu suotuisa keskustelunaihe, vaan roskat on lakaistu maton alle
siksi aikaa, kun Saksassa on vaalit — saadaan tämä rahoitusjärjestelmä jotenkuten pidet-
tyä rauhassa, etteivät lähde korot nousemaan, koska se olisi kaikista pahinta myrkkyä tässä
tilanteessa.

Ja sitten: Euroopan keskuspankki ostaa tänäkin päivänä markkinoilta roskalainoja ja eri-
laisia arvopapereita, joilla ei ole mitään arvoa — 80 miljardia per kuukausi käytetään ra-
haa siihen. Kun vuoden 2018 loppuun asti on käytössä muistamani mukaan se menettely,
jossa ostetaan roskapapereita markkinoilta pois, niin jokainen järkevä ihminen ymmärtää,
että onhan siellä jotain sellaista roskaa, jonka takuista ei kukaan tiedä yhtään mitään. Ja
ehkä parhain esimerkki siitä, arvoisa puhemies, että tilanne on todella aivan karannut kä-
14



Pöytäkirjan asiakohta PTK 70/2017 vp
sistä, on se, että Saksan suurin pankki ja koko Euroopan suurin pankki Deutsche Bank oli
kaatua vajaa vuosi sitten syksyllä. Se pelastettiin vain sillä, että Saksan liittovaltio lupasi
tiskin alta rahaa sen verran, että tase pysyi jotenkuten pinnalla.

Turha meidän on täällä toisiamme syytellä siitä, onko jotakin hallitusohjelmaa tehty hy-
vin vai huonosti. Silloin 2009 tehtiin kardinaalimunaus, kun annettiin tulla järjestelmään
mukaan näitä maita, joilla ei siihen ollut mitään mahdollisuuksia. Se on aivan sama kuin
meikäläinen kävisi syömässä joka aamu aamupalan Kämpissä: eivät siihen rahat riittäisi
kovin pitkään, se vain pitää tunnustaa. Mutta tästä asiasta ei silloin saanut edes keskustella,
tuntui, että sinne pitää päästä torvet soiden. No, tässä ollaan ja housut kintuissa. Toisten
syyttelyä tässä tilanteessa pidän aika halpahintaisena populismina. Toivon, että ette, arvoi-
sat demarikansanedustajat, siihen syyllisty, koska tämän hallituksen ohjelmassa — kuten
olette varmasti hallitusohjelman huolella lukeneet — tämä hallitus ei lisää Suomen si-
toumuksia minnekään. Kun Euroopan vakausjärjestelmässä on vielä vähän käyttämätöntä
pääomaa jäljellä — en muista tarkkaa summaa, talousvaliokunnassa nämä esiteltiin, työ-
huoneesta löytyy kyllä lappu, jossa on tarkat summat — niin käytetäänkö se nyt eikä kuu-
kauden päästä tai vuoden päästä, sitä en tiedä. Sitä ei taida tietää kukaan. Mutta kun viisas-
tellaan siitä, että tämän hallituksen aikana jotain lisää annetaan, niin se ei pidä paikkaansa.
Se on jo maksettu sinne. [Pia Viitanen: Ministeri Soini oli toista mieltä!] — Sinne on an-
nettu se pääoma silloin aikanaan. Sinne on annettu pääomaa, ja sitä käytetään, jos tarvetta
on. Lisävakuuksia sinne ei anneta. Tämä hallitus ei sitoudu siihen ollenkaan lisää.

Kun te tämän kerrotte ihmisille, niin sen verran rehellisyyttä toivon teiltä, että sanotte
asian niin kuin se on. 2001 tehtiin suuri puhallus, ja nyt jos te siitä syytätte hallitusta, että
hallitus tekee taas väärin, pidän sitä hieman kummallisena menettelynä. Kertokaa rehelli-
sesti, miten asia on. Silloin tehtiin todellinen virhe, kun päästettiin valtioita mukaan, joilla
eivät kerta kaikkiaan rahkeet siihen riittäneet. Tämä on tosiasia, eikä se muutu siitä, vaikka
haukkuisimme täällä kaksi viikkoa toisiamme — ja vaikka juhannuksen jälkeenkin vielä,
ei se muutu miksikään. Vakausmekanismin rahat ovat käytettävissä, se pieni limiitti, mikä
siellä on. Suomen antama rahasumma, 1,4 miljardia, siellä on, sitä me emme saa takaisin,
mutta Suomelta ei tule sen 1,4 miljardin lisäksi mitään enää lisää. Näin on hallitusohjel-
massa sanottu, ja näin siitä pidetään kiinni, kuten ministeri Risikko kyselytunnin puheen-
vuorossa totesi, että hallitusohjelmasta pidetään kiinni.

Toivon, että huomioitte tämän ja ette syyllisty siihen populismiin, jossa syyllisiä etsi-
tään tästä salista, kun niitä ei täällä ole. Ne ovat jo jääneet politiikan historian sivuille.

19.39 Eero Heinäluoma sd: Arvoisa puhemies! Kiitän edustaja Hoskosta siitä, että hän
käytti tämän puheenvuoron ja pyrki selvittämään sitä kantaa, joka ilmeisesti ainakin kes-
kustassa tässä asiassa on. Tämä ei kuitenkaan ole nyt historiankirjoitus, eikä tässä ole ky-
symys tuomioistuimesta eikä syytekirjelmästä vaan siitä, mitä päätöksiä tällä hetkellä teh-
dään ja mikä niiden vaikutus on Suomen valtiontalouteen ja niihin riskeihin, jotka meillä
on, ja myös siihen taakkaan, joka veronmaksajille tulee.

Mitä historiaan tulee, sanon siitä vain lyhyesti sen, että sikäli kuin muistan oikein, kes-
kusta hyväksyi Kreikan tulon euromaaksi. Tämä kannattaa tarkistaa, koska en ole täysin
varma, mutta se on aika olennaista liittyen tähän edustaja Hoskosen teesiin, niin että ehkä
katsomme, mitä edustaja Pekkarinen silloin suuressa valiokunnassa ja suuressa salissa
asiasta sanoi, koska hän oli jo silloin vaikutusvaltainen henkilö. [Hannu Hoskonen: Minä
en ollut täällä silloin!] — Mutta keskusta oli täällä, vaikkei edustaja Hoskonen ollutkaan
15



Pöytäkirjan asiakohta PTK 70/2017 vp
täällä. Keskusta oli kuitenkin Suomen eduskunnassa silloin, kun tämä päätös tehtiin ja
Kreikka hyväksyttiin. — Mutta en ole tästä tiedosta varma, sen takia aion itsekin sen tar-
kistaa.

Mutta sitten tullaan tähän kysymykseen, että 80 miljardia olisi roskapapereita. Eihän se
niin ole ollenkaan, se on 180 astetta väärä kanta. EKP:llä on tarkat kriteerit siihen, millai-
sia papereita voidaan hyväksyä tähän osto-ohjelmaan. Jos ne on roskaluotoiksi luokiteltu,
niitä ei voi hyväksyä tämän järjestelmän piiriin. Suomi esimerkiksi ei osta Suomen Pankin
taseisiin mitään Kreikan valtion papereita. Suomi ei siis ole tätä kautta onneksi lisännyt si-
toumuksiaan.

Sitten tullaan tähän, onko lisäkulua vai ei. Totta ihmeessä, kyllä minä odotan, että tässä
arvon edustaja Hoskonenkin voi sen myöntää, että jos pannaan lainakatto ja eurovaltiot si-
toutuvat maksamaan sen lainakaton yli menevät [Puhemies koputtaa] korkokustannukset,
niin onhan se Suomen valtiolle lisärasite.

19.41 Pia Viitanen sd: Arvoisa puhemies! Tässä nyt ei pitänyt niitä historian katsauksia
tehdä, mutta kun edustaja Hoskonen sillä historialla aloitti, niin todettakoon nyt kuitenkin,
että minä luulen, että silloin kyllä jäivät silloiselta hallitukselta pahasti läksyt tekemättä,
kun ensimmäisen kerran lähdettiin Kreikkaa tukemaan siten kuin lähdettiin. Eli silloinhan
nimenomaan annettiin tämä kahdenvälinen laina, jossa ei ollut minkäänlaisia vakuuksia, ja
muistaisin silloin vielä Matti Vanhasen todenneen, että tämähän on vain hyvä bisnes —
tämä on hyvä bisnes ja näin.

No, sitten kävi niin, että vaalit tulivat väliin ja SDP tuli hallitukseen, ja meidän ehtonam-
me nimenomaan oli se, että jatkossa kaikki luototukset tarvitsevat ne vakuudet. Sen saim-
me läpi, ja sen myös ministeri Urpilainen sitkeästi siellä Euroopan unionissa taisteli. Siellä
on miljardi tilillä turvaamassa kuitenkin Suomen saatavia siinä suhteessa, jos huonosti kä-
visi.

Toinen, mitä edellytimme koko ajan, on, että mukana täytyy olla sijoittajan vastuu. Se
on keskustelu, mitä tänä päivänä esimerkiksi käydään, kun puhutaan pankkien yhteisestä
talletussuojasta ja muusta, että sijoittajan vastuu täytyy olla. Tämä sijoittajan vastuu tuli
sitten mukaan vaatimuksestamme, ja nyt esimerkiksi EVM:ssähän on sitten näitä ensisijai-
suusperiaatteita ja muita, jolloin se mekanismi sinänsä rakennettiin turvalliseksi aikanam-
me.

Mutta sitten kun tullaan tähän edustaja Hoskosen tulkintaan — en lähde toistamaan,
mitä aikaisemmin keskustelimme — tämähän on nyt tulkintakysymys, kun puhutaan, että
vastuut eivät kasva, kun niitä rahoja käytetään. Mielestäni tässä jo edustaja Heinäluoma ai-
emmassa puheenvuorossaan kohtuullisen seikkaperäisesti ja aika kuvaavalla tavalla kuva-
si, että totta ihmeessä ne vastuut sitten kasvavat, jos tällaisiin mekanismeihin enemmän ja
enemmän mennään.

19.43 Hannu Hoskonen kesk: Arvoisa puhemies! Tämä hallitus ei ole menossa mekanis-
meihin lisää mukaan.

Mutta väite siitä, että olisi jotain takuita olemassa: Jokainen järkevä ihminen tietää, että
kun tämä Deutsche Bank meinasi Saksassa mennä nurin tässä noin vuosi sitten... Jos oi-
kein muistan, niin se oli vajaa vuosi sitten syksyllä, jolloin Deutsche Bankin joukkovelka-
kirjalainoihin ei ollut enää uskoa ja Saksan liittotasavalta joutui antamaan sinne rahaa li-
sää. Sillä hetkellä muutamat talousviisaat — minä en niihin kuulu — tutkivat tämän asian
16



Pöytäkirjan asiakohta PTK 70/2017 vp
ja totesivat, että Deutsche Bankilla oli erilaisissa johdannaisissa riskejä, joiden kokonais-
loppusumma oli yli 40 000 miljardia euroa — yli 40 000 miljardia euroa. Kyllä tavallisen
maalaispojan järki, kuten allekirjoittaneen, sanoo jo selkeästi — jos me viisastelemme tääl-
lä, onko olemassa joku takuu tai tuottojenjakosopimus — eli jokainen järkevä ihminen tie-
tää, että kun yhdellä pankilla on tämmöiset valtavat sidonnaisuudet, joiden arvo tiedetään
sitten vasta, kun niin sanotusti ne paperit ovat tulleet siihen määränpäähänsä, että niiden
arvo lasketaan oikeasti, niin näillä muutaman sadan miljoonan takuilla voi pyyhkiä roska-
korin pohjia, ne ovat ihmisten hämäämistä. [Pia Viitanen: Olisiko parempi, että niitä ei oli-
si?] Koko se valtava velkamassa, mikä Euroopan pankeissa pyörii, se aivan... — Ei tarvit-
sekaan ymmärtää, arvoisa edustaja Pia Viitanen. Tärkeintä on tietää se, että se koko pank-
kijärjestelmä seisoo valtavien riskien päällä tällä hetkellä, ja jos me puhumme täällä jos-
tain 1,2 miljardin tuottojenjakosopimuksesta, niin varmaan me haukumme pikkuisen vää-
rää puuta. — Siinä samassa liemessä me kaikki toki olemme tällä hetkellä, kaikki euroval-
tiot. Sen tautta Ruotsi ei halunnut sinne mennä. Suomen piti päästä torvet soiden. Norja ei
sinne ikinä tule menemään. Miksi? No, se on ainoa Euroopan valtio, jolla on oikeasti ra-
haa, muut ovat enempi tai vähempi konkurssin partaalla. [Pia Viitanen: Oho!] — No kyllä,
jos Suomellakin 100 miljardia on velkaa, niin ei se tilanne hyvä ole, arvoisa edustaja Vii-
tanen. [Pia Viitasen välihuuto] Vaikka te kuinka siinä väittäisitte sen asian olevan hyvä,
[Puhemies koputtaa] sitähän se ei ole.

19.45 Katri Kulmuni kesk: Arvoisa puhemies! Tämä keskustelu tietenkin menee aika
kauas tästä varsinaisesta asiasta elikkä eduskunnan pankkivaltuuston kertomuksesta, mut-
ta koska tämä Kreikka-keskustelu on toki varsin mielenkiintoinen ja sikäli kyllä mutkien
kautta vaikuttaa, totta kai, Suomen Pankkiinkin, ihan kuin meidän kansantalouteemmekin,
niin se keskustelu sallittakoon. Mutta täytyy kyllä nyt tässä tukea edustaja Hoskosta sikäli,
että kyllähän tilanne on sen kaltainen, että jos me emme euroalueessa olisi, ei meidän tar-
vitsisi tätä debattia oikeastaan edes käydä. Mutta kun siellä ollaan, niin me koetamme tie-
tenkin hoitaa asiat mahdollisimman hyvin, että euroalue pärjäisi hyvin ja Suomen talous
osana sitä menestyisi.

Itse asiassa tilannehan on sen kaltainen, että siellä EVM:ssä on rahaa käyttämättä. Ja jos
me ajattelemme sitä, että korkotaso on erittäin matala Suomen takauksille, Suomen vastuil-
le, ei ole mitään syytä niiden kasvamiseen, koska siellä on sitä pääomaa käyttämättä. Suo-
men hallitusohjelma on erittäin kirkas ja selkeä siltä osin, että me emme myöskään hyväk-
sy minkäänlaista takauksien kasvamista.

Täytyy tässä tietenkin muistuttaa vielä siitä, että on aivan totta, että oma puolueeni on
varmasti kantanut myös poliittista vastuuta siitä, että olemme olleet mukana näissä Krei-
kan euroneuvotteluissa ja koettaneet tukea maita, jotka ovat ajautuneet vaikeuksiin. Olem-
me kantaneet sitten myös erittäin suurta poliittista vastuuta.

Mutta sikäli vaikuttaa hyvältä, että esimerkiksi sen ensimmäisen lainapaketin osalta
Kreikka pystynee maksamaan jopa etuajassa takaisin sieltä rahaa, ja sillä ainakin on suora
kertaluonteinen vaikutus sitten myös meidän kansantalouteemme. On erittäin hienoa, että
Kreikka on vihdoin pääsemässä jaloilleen, vaikka tilanne on erittäin vaikea. Sen talouskas-
vu itse asiassa kyllä ylittää esimerkiksi meidän talouskasvumme.

19.47 Eero Heinäluoma sd: Arvoisa puhemies! Katson niin, että historiankirjoituksen
käyminen ei ole tässä nyt se lähtökohta. Jos sitä halutaan käydä, mehän voimme sitten
17



Pöytäkirjan asiakohta PTK 70/2017 vp
mennä aina siihen Esko Ahon hallituksen päätökseen viedä Suomi Euroopan unioniin, ja
unionin sopimuksissa on sitouduttu siihen, että jos täyttää ehdot, sitten tulee eurojärjestel-
mä. Tätä voidaan viedä aika pitkälle. Mutta joka tapauksessa voi sanoa, että tämä päätös
viedä Suomi Euroopan unioniin oli se ratkaiseva askel. Ja jos se oli virheellinen, sittenhän
me olemme kohta kaikki perussuomalaisia. [Naurua] Toistaiseksi ajattelen vielä niin, että
se päätös ei ollut virheellinen, tämä Euroopan unioniin meno, vaan se oli kuitenkin Suo-
men kokonaismenestykselle niin taloudessa kuin ihmisten hyvinvoinnissa kuin meidän tur-
vallisuudessakin oikea päätös. Enkä ole siis lähdössä Euroopan unionista enkä myöskään
eurosta. Sitten pitää sääntöjen osalta näihin suhtautua oikein, ja tärkeä sääntö oli, että eu-
romaat eivät maksa toistensa velkoja. Se on ratkaiseva sääntö, ja jos sitä lähdetään koette-
lemaan, sitten ollaan sovhoosissa, yhteisessä saavissa, josta jokainen ottaa, ja sitten ne, jot-
ka ovat ymmärtämättömiä, tuovat sinne saaviin jotain lisää.

Palaan siihen, mikä on olennainen kysymys: menemmekö me tällaiseen järjestelyyn,
jossa Suomi ja muut euromaat ottavat vastatakseen Kreikan velanhoitokustannuksia, ku-
ten lainojen korkoja. Nyt jos arvoisat keskustan edustajat ja täällä paikalla olevat Uusi
vaihtoehto -ryhmittymän edustajat haluavat tehdä palveluksen äänestäjille, te kerrotte, hy-
väksyttekö te sen, että Suomi ja muut euromaat ottavat Kreikan velanhoitokustannuksia,
kuten korkoja, maksettavakseen. Siihen voi sanoa "kyllä" tai "ei", ja se on relevanttia kes-
kustelua eikä historian pöytäkirjojen tutkimista.

19.49 Markku Pakkanen kesk: Arvoisa herra puhemies! Joo, täällä kuulostavat kyllä op-
position edustajat enemmän perussuomalaisilta kuin perussuomalaiset itse tässä muutama
vuosi sitten. Täällä neuvotaan, miten mennään Kreikan lainoja tukemaan ja kysellään näi-
tä, niin että kuulostaa hyvin semmoiselta kuin ministerien puhe tuolla opposiotiovaihees-
sa, perussuomalaisten.

Täällä on puhuttu sijoittajan vastuun merkityksestä, ja sitten kuuntelin tätä keskustelua
talousvaliokunnan mietinnöstä, kun puhuttiin sijoitusneuvojien vastuista. Ne ovat tärkeitä
asioita tietenkin. Mutta jos näissäkin nyt ollaan ilman sen kummempaa hurskastelua, jos
me kaikki kannamme omistamme vastuuta, on sitten sijoittaja tai neuvoja, niin kukas sen
riskin sitten kantaa? Todellisuudessahan se on niin, että joka ottaa lainaa, se kantaa sen ris-
kin, neuvojat neuvovat. Se vastuuhan on veteen piirretty viiva. Täällä perättiin sijoitusneu-
vojan vastuuta. Ei kukaan pankinjohtaja sano, että kun minä annan tästä nyt neuvon sulle,
niin tämä on varma sijoitus, tuotto on tämä ja tämä. Täällä vaadittiin talousvaliokunnan
mietinnön yhteydessä tämmöistä neuvojan vastuuta. Eihän kukaan semmoiseen paperiin
laita nimeä. Että tämä on vähän tämmöistä hurskastelua tämä keskustelu, mitä täällä on tä-
nään käyty.

19.51 Ritva Elomaa uv: Arvoisa puhemies! Tuntuu vieraalta ja vaikealta, että ylipäätään
maksetaan toisten EU-maiden velkoja. Täytyy sanoa rehellisesti, että näin on. 

Euroon mentiin ilman kansanäänestystä. Mielestäni se oli virhe, siitä olisi pitänyt kan-
sanäänestys järjestää — muistaakseni sosiaalidemokraatit eivät ole olleet senmielisiä. So-
siaalidemokraatit ovat olleet yksi puolue, joka on vienyt meitä euroon. Ja ylipäätään, kun
puhutaan tukipaketeista, teidän ei kannata niin sanotusti hurskastella siinä asiassa, te olette
olleet sellaista tukemassa myös.

Nyt ministeri Soini on nostettu tähän esille ja tehty hänestä jonkunnäköinen syntipukki,
mutta kaikkihan me tiedämme, että Soini porukoineen on aina ollut tukipaketteja vastaan ja
18



Pöytäkirjan asiakohta PTK 70/2017 vp
taistellut kovin siitä, että Suomi ei niihin joudu. [Pia Viitanen: Ensi töiksi tuli kolmas tuki-
paketti!] Se on aivan turhaa — jos tätä lähetystä joku netistäkin katsoo — että Soini ote-
taan syntipukiksi. Eihän Soinin puolue [Pia Viitasen välihuuto] ole ollut edes hallituksessa
yhtään kertaa aikaisemmin.

Aivan kuten edustaja Hoskonen sanoi, virheet tehtiin pitkälti 2009. Ja aivan kuten hän-
kin sanoi, minunkaan käsitykseni mukaan nämä vakuudet eivät lisäänny tämän hallitus-
kauden aikana.

19.52 Hannu Hoskonen kesk: Arvoisa puhemies! Suomen kannalta Suomen Pankin
käyttäytyminen Euroopan keskuspankissa on tietenkin ratkaisevassa asemassa. Luotan
täysin siihen, miten Erkki Liikanen pääjohtajana siellä käydessään Suomen asiaa ajaa. Sii-
tä minulla ei ole yhtään epäilystä.

Talousvaliokunta on usein vieraillut Suomen Pankissa. Sieltä saamamme kuva on ollut
aina tarkka, selkeä ja yksiselitteinen, siinä ei ole yhtään vettä välissä. Siitä haluan tässä yh-
teydessä lausua hyvät kiitokset Suomen Pankin pääjohtaja Erkki Liikaselle. Hän on tehnyt
työnsä hyvin. Siinä ei ole moitteen sijaa.

Mitä tulee sitten tähän no bail-out -sääntöön, minkä edustaja Heinäluoma nosti esille,
niin siinähän todellakin on luvattu ja sitouduttu siihen, että toisten maiden korkoja ja vel-
koja ei makseta. No, nyt se on sitten kyllä aika pitkälle menevää hurskastelua, sen jälkeen
kun ensin luotiin Euroopan rahoitusvakausväline ja sitten luotiin Euroopan vakausmeka-
nismi. Nämähän luotiin vain sitä varten, että kierretään se perussopimuksen sääntö. Kun ei
suoraan voinut maksaa, niin piti tehdä tämmöinen kiertotie, kuten tiedämme. Ei se ollut va-
hinko. Se oli tietoinen, tarkka teko, jolla kierrettiin tämä Euroopan unionin perussopimuk-
sessa oleva sääntö, että ei makseta toisten velkoja.

Nyt ollaan tässä suossa vielä syvemmällä: Euroopan pankit ovat siinä kunnossa kuin
ovat. Ehkä jotain kuvannee sekin, että kun tehtiin niitä niin sanottuja stressitestejä — muis-
tamani mukaan noin kymmenen kappaletta, aika lähelle menee — lähes kaikissa testeissä
aina todettiin, että pankit ovat hyvässä kunnossa, jopa Deutsche Bank, joka vuosi sitten oli
mahansa varassa, ja todettiin, että aivan valtavat riskit. Miksi niitä ei paljastettu silloin
stressitesteissä? No, ei tietenkään, kun silloin olisi markkinoille paljastunut, miten kama-
lan huonossa tilanteessa pankkien omat pääomat ovat. Jos se olisi julkilausuttu, niin se oli-
si jo aiheuttanut korkomarkkinoilla valtavan paniikin. Kaikkialla maailman rahamarkki-
noilla kaikki riippuu siitä, luottavatko pankit toisiinsa, uskovatko ne, että pankit selviävät
sitoumuksistaan. Sen takia Suomen Pankin asema tässä tilanteessa on tärkeä, että Suomen
Pankki valvoo suomalaisten etuja siellä, Erkki Liikasen ominaisuudessa, eri tilaisuuksissa,
jotta saamme tämän rahamarkkinan jotenkuten pidettyä vakaana ja korot jotenkuten al-
haalla.

Se, että on jouduttu tekemään hulluja temppuja tässä välillä, johtuu pitkälti siitä, että ei
ole ollut selkärankaa euroon mennessä sanoa, keitä sinne tulee ja keitä sinne ei tule. Jokai-
nen tietää, että kun luottokelvoton yhtiö otetaan mukaan yhtiöryppääseen, se luottokelvo-
ton yhtiö voi viedä koko ison yhtiön polvilleen. Näinhän se on. Kun taseet menevät mii-
nukselle ja oma pääoma häviää, niin jokainen tietää, miten siinä käy. Tämän takia on hyvin
hyvä, että tämä keskustelu, mitä nyt on käyty Suomen Pankin osalta, käydään, ja kun edus-
taja Heinäluoma totesi, että ei kannata historiaa katsoa, niin nimenomaan historiaa pitää
katsoa, miksi me olemme tässä tilanteessa. Minä muistan ne keskustelut, mitä televisiosta
silloin katsoin ja Helsingin Sanomista luin. Silloin jäi soimaan korviini se sanamuoto, jon-
19



Pöytäkirjan asiakohta PTK 70/2017 vp
ka muistan vielä, jos Luoja elinpäiviä suo, 20 vuodenkin päästä, että "tässä on vakava va-
luvika". Sitä valuvikaa me, hyvä edustaja Heinäluoma, tässä nyt maksamme, ja siitä me pu-
humme. Kenen syy se sitten on, siitä minun järkeni ei riitä sanomaan muuta kuin sen, että
kun euroa ajettiin Suomeen kuin käärmettä pyssyyn, niin silloin se piti saada yksinkertai-
sella luottamuslauseäänestyksellä tiedonantomenettelyssä, siitähän oli kysymys. Tämä on
historiallinen tosiasia, jonka voi tarkistaa vaikka eduskunnan pöytäkirjoista. En syytä siitä
ketään, mutta sitä laskua tässä nyt maksellaan, ja totean vain, että kun on kerran leikkiin
ryhtynyt, niin leikin kestäköön.

19.56 Eero Heinäluoma sd (vastauspuheenvuoro): Arvoisa puhemies! Niin kuin pöytä-
kirjasta näkyy, enhän suinkaan sanonut, ettei historiasta saa puhua eikä sitä pidä tarkastel-
la. Ilman muuta saa ja on syytäkin puhua, mutta kysymys on täällä meillä niistä päätöksis-
tä, mitä tässä ja nyt tehdään. Ja kun edustaja Hoskonen käytti tämän jykevän puheenvuo-
ronsa, niin en voinut olla kiinnittämättä siihen huomiota, että ei sieltä tullut kantaa siihen
päätökseen, jota ministeri Orpo on parhaillaan ehkä tekemässä Brysselissä, lähtevätkö
Suomi ja muut euromaat ottamaan vastuulleen Kreikan velanhoitokustannuksia. Tähän,
edustaja Hoskonen, teidän pitäisi rohjeta vastata, [Hannu Hoskonen: Ei!] mikä on keskus-
tan linja tässä: oletteko te siirtämässä Kreikan ja muiden velkamaiden lainanhoitokustan-
nuksia [Hannu Hoskonen: Ei tietenkään!] suomalaisen veronmaksajan päälle? Siihen pitää
tulla vastaus, historiaosuuden voi käydä sitten jossain muualla.

Miksi EVM perustettiin? Ei suinkaan sen takia, että se ryhtyy maksamaan Kreikan tai
muiden velkamaiden luottoja, vaan sen takia, että niille järjestetään hätäluototusta. [Puhe-
mies koputtaa] Se otti saman roolin kuin IMF aikaisemmin.

19.57 Hannu Hoskonen kesk (vastauspuheenvuoro): Arvoisa puhemies! Tulkoon nyt
vielä hyväksi lopuksi tässä asiassa sanottua, että ei tietenkään makseta toisten velkoja. Se
on selvä asia. Sehän on hallitusohjelmaankin kirjattu. Kyllä pitää sen verran olla sisäluku-
taitoa meillä kaikilla, että kun katsomme niitä papereita, sitä mikä on hallitusohjelma, niin
lisää vastuita emme ota. Se on selvä asia.

Kun Christine Lagarde, IMF:n pääjohtaja, on esittänyt Kreikan lainojen leikkaamista,
niin en minäkään niin vaikutusvaltaista naista voi pysäyttää. Hän jos puhuu, niin hän pu-
huu ja sillä selvä. Se on kuitenkin vakava juttu, kun Kansainvälisen valuuttarahaston joh-
taja puhuu tällä keinoin. Suomen kanta tietenkin on se, että me hoidamme omat asiamme ja
emme ota lisävastuita.

Mihin maailma menee? Kuka tietää, mitä vuoden päästä tapahtuu? Sitä eivät heikot voi-
mat riitä edes ennustamaan.

Toinen varapuhemies Arto Satonen: Jatkamme puhujalistaa.

19.58 Pia Viitanen sd: Arvoisa herra puhemies! Nyt tässä kyllä kävi ilmi, että edustaja
Hoskonen ei edelleenkään vastannut. Vaikka ehkä kuvittelitte vastanneenne edustaja Hei-
näluoman kysymykseen, niin ette te ainakaan [Hannu Hoskonen: Ei makseta, ihan selvää!]
siihen nähden vastanneet, edustaja Hoskonen, että lehtitietojen mukaan erilaiset huojen-
nukset Kreikan velkaehtoihin esimerkiksi koron osalta tosiasiassa tarkoittavat sitä, että
Kreikan velanhoitokustannuksia maksavat — ketkä? Me kaikki muut täällä Euroopassa,
Suomessa suomalaiset. Eli tämä oli siis yksinkertainen kysymys: Hyväksyttekö, keskusta,
20



Pöytäkirjan asiakohta PTK 70/2017 vp
sen linjan, mitä parhaillaan mahdollisesti siellä Euroopan unionissa juuri nyt vahvistel-
laan, eli että Kreikan lainoille annetaan lisähuojennuksia? Hyväksyttekö sen linjan? Onko
keskustan linja se, että hyväksytään Kreikan velanhoitokustannuksien maksattaminen Suo-
men kansalla? Tämä on se yksi kysymys, jonka esitämme, [Naurua] ja toivomme, että vas-
taatte tähän, koska äsken sanoitte, ettei tietenkään velkoja voi leikata. [Markku Pakkasen
välihuuto] Mutta me emme kysyneet velkojen leikkauksesta, vaan kysyimme siitä päätök-
sestä, mikä mahdollisesti tehdään tässä lähiaikoina.

Ja ihan en pistäisi, puhemies, tässä lopuksi pahakseni, vaikka keskustan lisäksi myös
Uusi vaihtoehto esittäisi oman kantansa tähän olemassa olevaan tilanteeseen tässä ja nyt,
koska teillä on kuitenkin niin ulkoministerin kuin Eurooppa-ministerin salkut, ei mitään
vähäpätöisiä tämän ongelmatiikan kannalta. [Eero Heinäluoma: Viisi ministeriä!] — Niin,
viisi ministeriä.

20.00 Katri Kulmuni kesk: Arvoisa puhemies! Edelleenkin keskustelu on yhä kaukana
pankkivaltuuston kertomuksesta, mutta kun tätä käydään, niin ajattelin todeta sen, että ei-
hän se kuitenkaan ihan vääjäämätön seuraus EU-jäsenyydestä ole, että on mukana euroalu-
eessa. Länsinaapuri Ruotsi on valinnut toisella tavalla, enkä usko, että Ruotsi kyllä lähitu-
levaisuudessa, tuskin ehkä milloinkaan, tulee edes liittymään välttämättä euroalueeseen,
joten sikäli toisellakin tavalla voi EU-jäsen olla. Mutta kun me olemme kuitenkin euroalu-
eessa, niin totta kai meidän kansallinen tehtävämme on koettaa hoitaa asiat mahdollisim-
man hyvin ja vastuullisesti.

Kyllä siitä, että Kreikka pikkuhiljaa on pääsemässä jaloilleen, kertoo ehkä se, että kaik-
kea sitä, mihin on vaikkapa siinä kolmannessa lainapaketissa Kreikalle pahimmassa ske-
naariossa oltu valmiita sitoutumaan, ei tulla tarvitsemaan. Kreikka pystyy aloittamaan lai-
nan takaisinmaksun aikaisemmassa vaiheessa, ja siksi on niin tärkeää, että nyt vaikkapa
valtiovarainministeri on neuvottelemassa jälleen kerran myös tästä asiasta, että linja pysyy
tiukkana ja sellaisena, että Kreikka pystyy selviytymään ja alkaa myös maksamaan meille
takaisin niitä meidän osuuksiamme, mitä olemme sinne takauksia antaneet.

Sitten täällä ainakin itse omassa puheenvuorossani olen jo kaksi kertaa todennut sen, että
Suomen vastuut eivät kasva. Voi tietenkin olla, että en ymmärrä asiaa riittävän hyvin, mut-
ta minun mielestäni kyllä, vaikka täällä on oppositio pelotellut vaikkapa korkojen tulemi-
sesta suomalaisten vastuulle, on osoitettu, että Suomen valtion vastuut eivät kasva, eivät
mitään kautta. Se on meidän neuvottelulinjamme, ja sillä ministeri on saanut suuren valio-
kunnan mandaatin, ja jos se mandaatti on ylitetty, niin silloinhan eduskunnan tahtoa ei ole
toteutettu. En tiedä, miten selvemmin tätä asiaa voisi sanoa kuin että Suomen valtion [Pu-
hemies koputtaa] vastuut eivät kasva.

20.02 Eero Heinäluoma sd: Arvoisa puhemies! Tietenkin on niin, että kun katsoo sen ai-
neiston, joka eduskuntaan aikoinaan tuli, kun Esko Ahon hallitus esitti tätä Euroopan uni-
onin jäseneksi liittymistä, niin kyllähän silloin siitä aineistosta käy ilmi, että EU:n perus-
sopimusten linja oli se, että ne maat, jotka täyttävät talous- ja rahaliiton ehdot, tulevat ai-
koinaan jäseniksi. Sitten on eri asia, että Tanska oli saanut tunnetut poikkeukset, että sen ei
tarvitse näitä eräitä muita ehtoja täyttää, ja Britannialla on ollut sama tilanne. Sitten voi olla
se käytännön näkökohta, että uskon, että ketään ei tulla pakottamaan. Vaikka täyttäisikin
jäsenyysehdot, en usko, että tullaan pakottamaan jäseneksi, ja toivonkin, ettei tulla pakot-
tamaan.
21



Pöytäkirjan asiakohta PTK 70/2017 vp
Mutta palaan tähän päivään. Tällä on sikäli iso merkitys, että tällä päätöksellä, josta nyt
parhaillaan Brysselissä euroryhmässä keskustellaan, sillä ratkaisulla, on iso vaikutus sii-
hen, pidetäänkö tämä perussopimuksen periaate voimassa, että jäsenmaat eivät ryhdy mak-
samaan toistensa velkoja, vai ei. Sillä on sitten vaikutus siihen, millä tavalla eri valtiot saa-
vat luototusta markkinoilta. Jos tämmöinen päätös tehdään, että ryhdytään maksamaan
toistemme velkoja, vaikkapa toistemme velkojen korkoja, niin sehän tarkoittaa sitten luo-
tonantajan näkökulmasta sitä, että arvioidaan yhteisriskiä koko euroalueella, ei enää kun-
kin jäsenmaan taloudenhoitoa ja sen kykyä selvitä veloistaan. Tämä on siis iso periaate,
joka on nyt parhaillaan Brysselissä testissä, ja siksi tästä täytyy puhua, ja sillä on vaikutus
koko eurojärjestelmään, mukaan lukien sitten tähän Suomen Pankkiin.

Ja nyt se vastaus, joka tässä vielä tarvitaan, edelleenkin. Kun te sanotte, että vastuita ei
lisätä, [Hannu Hoskonen: Näin on!] niin hyvä on, mutta kysyn: oletteko te sitten valmiit
torjumaan sen ajatuksen, että Kreikan velkojen korkojen kustannuksia siirretään EVM:ään
maksettavaksi ja sitä kautta suomalaisten veronmaksajien vastuulle? Tähän pystyy vastaa-
maan "kyllä" tai "ei". Sen jälkeen ymmärrän, mikä on keskustan kanta.

20.04 Ari Jalonen uv: Arvoisa puhemies! Tässä on kyllä melkoinen pyykinpesu ollut me-
nossa nyt hetken aikaa, kun muutama tunti on puhuttu Kreikasta otsikon "Eduskunnan
pankkivaltuuston kertomus 2016" alla. Te olette sinne pistäneet rahat, antaneet sinne rahat.
Te olette antaneet sinne päätösvallan ja olette hämänneet kaiken näitten vakuuksien, ta-
kuuksien, mitkä ne ikinä ovatkin, kulissin alle. Kyllä tämä pyykinpesu saisi jo riittää tässä
kohtaa. 

Kysyitte, mikä on kanta. Hallitusohjelmassa lukee, että Suomen vastuut eivät kasva.
[Eero Heinäluoma: Eli vastausta ei tule! — Hannu Hoskonen: Edustaja Jalonen kertoi sen
juuri!]

20.05 Pia Viitanen sd: Arvoisa puhemies! Sen verran täytyy nyt sanoa, että olen häm-
mentynyt. Ilmeisesti vastausta siis ei tule. Vastausta ei tule. Edustaja Heinäluoma esitti,
että hyväksyttekö sen, että Kreikan korkojen tiettyjen helpotuksien kautta suomalainen ve-
ronmaksaja alkaa maksaa yhteisesti näitä velkoja. Hyväksyttekö sen, mikä mahdollisesti
tällä hetkellä on pöydällä neuvoteltavana? Eli ilmeisesti, vaikka hohtimilla kiskoisin, vas-
tausta nyt ei näytä tänään tästä salista tulevan. Täällä on kuitenkin kahden hallitusryhmit-
tymän edustajia paikalla ja ajankohtainen asia tänään tapahtuu, parhaillaan. Nyt olisin toi-
vonut, olisin suonut, että tässä olisi asiaa avattu.

20.06 Hannu Hoskonen kesk: Arvoisa rouva puhemies! Minusta tämä asia on ollut aina
selvä, ei olisi pitänyt ollenkaan lähteä näitä takaamaan, koska sehän on selvä asia, että kun
pörssissä tai missä tahansa rahamarkkinoilla pelaaja ottaa riskiä, niin se, joka riskin ottaa,
riskin kantakoon. Eihän se riskinottaja, jos hänen bisneksensä onnistuu ja saa voittoja, nii-
tä voittoja jakele tuolla kaduilla ihmisille eikä sitten tietenkään ole oikeutettu rupeamaan
vaatimaan ihmisiltä, että hänen tappionsa pitää maksaa veronmaksajien kukkarosta. Sopi-
mus toimii molemmin päin: ei tuottoja jaeta eikä tappiota makseta. Jokainen, joka lähtee si-
joitusmarkkinoille, kärsiköön tappionsa itse, ja jos tulee voittoa, niin olkoon onnellinen,
mutta älköön vaivatko veronmaksajaa. Tämä on periaate. Minun kantani tässä asiassa on
ollut selvä koko ajan, koko poliittisen historiani ajan, että näitä ei pitäisi ollenkaan maksaa.
Se maksaa, joka lähtee riskiä ottamaan, se on sillä selvä.
22



Pöytäkirjan asiakohta PTK 70/2017 vp
Kuten edustaja Jalonen äsken puhuessaan hyvin totesi, sen, että Suomen vastuita ei kas-
vateta, pitäisi nyt olla selvä kuin kirkas keväinen päivä. Ei musta muutu valkoiseksi jank-
kaamalla 28 kertaa, että se on jotain muuta. Totuus on totuus ja sillä sipuli. Lisää vastuita ei
oteta ja sillä siisti. Jos sitten maailma kaatuu meidän tautta, niin meillä eivät heikot voimat
riitä sitä pysäyttämään, enkä usko, että edustaja Pia Viitasen valtava tahto ja edustaja Hei-
näluoman leveät hartiatkaan siihen auttaisivat yhtään mitään.

20.07 Eero Heinäluoma sd: Arvoisa puhemies! Kyllä tässä hartiatkin alkavat tuntua aika
lailla kapoisilta, kun kahdenkaan tunnin keskustelun jälkeen edustaja Hoskosen tai mui-
den keskustan edustajien suusta ei saa vastausta siihen kysymykseen, hyväksyykö keskus-
ta sen, että Kreikan korkokustannuksia siirretään EVM:n kautta suomalaisen veronmaksa-
jan maksettavaksi. Hyvin yksinkertainen kysymys. [Hannu Hoskonen: Ei!] Ja edustaja
Hoskonen kiertää tätä puhumalla, että vastuut eivät kasva, mutta ei suostu vastaamaan sii-
hen kysymykseen, hyväksyttekö te sen, että Kreikan valtion velan korkomenoja siirretään
EVM:n kautta suomalaisille veronmaksajille maksettavaksi. [Markku Pakkasen välihuuto]

Suomen kansa varmasti mielellään kuulisi vastauksen tähän, ja sen takia minäkin tässä
olen istunut koko illan, sen jälkeen kun tämä alkuosakeskustelu oli käyty, odottaen maltta-
mattomana, että vastaus tulisi, koska tämä on aika yksinkertainen asia. Tämän jokainen,
joka tätä keskustelua seuraa, pystyy ymmärtämään: Kreikan valtiolla on velastaan korko-
kustannuksia, ja kysymys kuuluu, otammeko me niitä kannettavaksi tämän Euroopan va-
kausmekanismin kautta. EVM ottaa ne ensin kannettavakseen, ja sen jälkeen me maksam-
me tosiasiassa ne EVM:n kulut, koska eihän siellä mitään setelipainoa ole, jolla voidaan ra-
haa luoda. Ne täytyy jonkun maksaa, eli se on meidän maksumme.

Ja tämä kysymys tulee teitä riivaamaan ei vain tänä iltana vaan tulevinakin iltoina, niin
kauan, että tämä vastaus tulee. [Hannu Hoskosen välihuuto] No, sehän tulee tietysti viime
kädessä sitten, kun tämä päätös tulee. Tehän ette sen takia halua vastata tähän. Te pelkäät-
te, että sieltä tulee tällainen päätös, jossa Suomen veronmaksajille siirretään Kreikan vel-
kojen korkokustannuksia hoidettavaksi. Te ette halua etukäteen sanoa, että se ei käy, kun
pelkäätte, että tämä päätös tulee. Minä taas toivon, että jos te sanoisitte nyt, että se ei käy,
niin se johtaisi siihen, että Suomi pitää linjansa eikä ota tällaisia kustannuksia hoidettavak-
seen.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 16/2017 vp
johdosta. Asian käsittely päättyi.
23


