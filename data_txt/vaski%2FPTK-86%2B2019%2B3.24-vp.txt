















































DEM8F2D.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.24. Suullinen kysymys pääministeri Marinin kannanotosta (Petteri Orpo kok)
Suullinen kysymys SKT 103/2019 vp

Suullinen kyselytunti

Toinen varapuhemies Juho Eerola: Molemmille kahdelle suurimmalle oppositiopuo-
lueelle myönnän vielä kysymykset. Esittäkää hyvät, jouluisat kysymykset. — Edustaja Or-
po.

Keskustelu

16.56 Petteri Orpo kok: Arvoisa herra puhemies! Minusta on kohtuullista, että saa pu-
heenvuoron, jos puoluetta kohtaan hyökätään näin puolivillaisilla asioilla. 

Ensinnäkin keskustalle: kokoomus on tehnyt vastuullisen vaihtoehtobudjetin, joka ottaa
vähemmän velkaa kuin hallituksen esitys.

Arvoisa rouva pääministeri, mielestäni teidän asemastanne, pääministerin paikalta, ei
pitäisi antaa puolitotuuksia. Minusta se on tyylitöntä. Kokoomus on alusta lähtien ollut sitä
mieltä, että lapsia pitää auttaa. Me oikeasti iloitsemme siitä, että kaksi pientä lasta on mat-
kalla kotimaahan. Se on erinomaista. Me olimme Sipilän hallituksessa jo viime keväänä te-
kemässä päätöstä siitä, että lapsia autetaan mutta itse sinne lähteneitä aikuisia ei. Jos on
niin, että aikuinen ei halua lastansa luovuttaa, pitää jatkaa neuvotteluja paikallisten kanssa,
miettiä, voiko huostaanoton tehdä. Minusta on tyylitöntä, että te annatte sellaisen kuvan,
että me emme halua auttaa lapsia.

Arvoisa puhemies! Ehkä on hyvä, että tulee joulutauko. [Puhemies koputtaa] Toivon,
että rauhoitutaan ja levätään ja palataan siihen yhteistyön käteen sitten ensi vuonna parem-
malla mielellä. — Hyvää joulua!

16.58 Pääministeri Sanna Marin (vastauspuheenvuoro): Arvoisa puhemies! Minä luin
tarkkaan sen haastattelun, jonka Demokraatti julkaisi, jossa teiltä... [Välihuutoja kokoo-
muksen ryhmästä] Niin, arvoisa kokoomus ja arvoisa edustaja Orpo, lehti haastatteli teitä
tästä asiasta ja kysyi teiltä, että jos lasten auttaminen — näiden lasten, jotka ovat alle vii-
sivuotiaita, suurin osa vauvoja, taaperoita, päiväkoti-ikäisiä — vaatii sitä, että myös aikui-
sia on autettava, niin oletteko te siihen valmiita. Ja teidän viestinne oli se, että siinä tapauk-
sessa nämä lapset pitää jättää leirille näihin kauheisiin oloihin, jotta aikuisia ei vain mis-
sään tapauksessa tulla auttaneeksi. [Välihuutoja kokoomuksen ryhmästä] Tämä on minun
mielestäni järkyttävää, ja tämä on teidän sanomanne tässä haastattelussa, ja siihen omassa
puheenvuorossani viittasin. Toivon, että olette tulleet nyt toisiin aatoksiin.

Kysymyksen käsittely päättyi.


	3.24
	16.56
	16.58


