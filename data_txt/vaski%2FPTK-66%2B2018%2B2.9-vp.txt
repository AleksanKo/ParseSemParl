















































DEM80C5.tmp.xml


Pöytäkirjan asiakohta PTK 66/2018 vp

 Tarkistettu
4.0

Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.9. Suullinen kysymys työhyvinvoinnista (Anne Louhelainen sin)
Suullinen kysymys SKT 105/2018 vp

Suullinen kyselytunti

Puhemies Paula Risikko: Ja vielä sininen eduskuntaryhmä. Edustaja Louhelainen, olkaa
hyvä.

Keskustelu

16.56 Anne Louhelainen sin: Arvoisa puhemies! Työuria voidaan pidentää parantamalla
työoloja ja työhyvinvointia. Työhyvinvointia lisää hyvä työyhteisöilmapiiri. 

Viikonloppuna Hollola—Lahti-alueella kisataan 70. Jukolan viesti ja 41. Venlojen vies-
ti, kansainväliset viestisuunnistuskilpailut. Jukola on Suomen suurin aikuisten urheiluta-
pahtuma. Jukolan osallistujista yli 60 prosenttia on yritys-, perhe- ja ystäväjoukkueita. 

Useissa yrityksissä Jukola onkin nähty osana tykyohjelmaa. Onnistuneen tykypäivän
ohjelman tulisi mahdollistaa yhdessä oleminen ja tekeminen, me-hengen luominen. Arvoi-
sa ministeri, miten näette tällaisen vapaa-ajan toiminnan osana työkyvyn ja työhyvinvoin-
nin edistämistä?

16.57 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Työ ja hyvinvointi kuuluvat yhteen, ne ovat äärimmäisen tärkeä yhdistelmä,
ne kuuluvat kaikille. 

Erityisen iloinen olen siitä, että edustaja nosti esiin Jukolan viestin, joka juostaan Hol-
lolassa tulevina kesäöinä — menestystä kaikille kisaajille! 

Se, miten yritykset ovat sitoutuneet edistämään työhyvinvointia vaikkapa kannustamal-
la työntekijöitään urheilusuorituksiin, vaikkapa Jukolan viestiin lähtemällä, on vaihtele-
vaa, mutta se on kuitenkin arvokasta, ja siihen tulee kannustaa yrityksiä edelleenkin. Ja
tämä toimii kahdella tavalla: niin, että lisätään työhyvinvointia, mutta samalla myös työn-
tekijät sitoutuvat terveyden edistämiseen omalta osaltaan.

Kysymyksen käsittely päättyi.


