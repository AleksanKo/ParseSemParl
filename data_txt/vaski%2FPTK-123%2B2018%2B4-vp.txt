















































DEMFCDD.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

4. Valtioneuvoston paikkatietopoliittinen selonteko
Valtioneuvoston selonteko VNS 2/2018 vp
Valiokunnan mietintö MmVM 15/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 4. asia. Nyt päätetään maa- ja metsätalousvaliokunnan mietinnön MmVM 15/2018 vp
pohjalta kannanotosta selonteon johdosta.

Maa- ja metsätalousvaliokunnan puheenjohtajan Anne Kalmarin esittelypuheenvuoron
jälkeen keskustelu käydään etukäteen pyydettyjen puheenvuorojen osalta nopeatahtisena.
Ryhmäpuheenvuorokierrosta ei ole. Etukäteen varattujen puheenvuorojen pituus on enin-
tään 5 minuuttia. Puhemiesneuvosto suosittaa, että myös nopeatahtisen keskusteluosuuden
jälkeen pidettävät puheenvuorot kestävät enintään 5 minuuttia. Lisäksi myönnän harkitse-
massani järjestyksessä vastauspuheenvuoroja.

Keskustelu

17.03 Anne Kalmari kesk (esittelypuheenvuoro): Arvoisa rouva puhemies! Valiokunta
pitää paikkatietopoliittisen selonteon keskeisiä linjauksia kannatettavina ja katsoo, että ne
vahvistavat yleisempiä tietopoliittisia linjauksia. Valiokunta kiinnittää huomiota siihen,
että valtiovarainministeriön johdolla valmistellaan ensimmäistä tietopoliittista selontekoa,
joka on tarkoitus antaa eduskunnalle joulukuussa 2018. Valiokunta pitää tärkeänä, että se-
lontekojen sisällöt muodostuvat koordinoiduiksi.

Selonteossa on määritelty, että kaikki tieto, jonka yhtenä ominaisuutena on sijainti, on
paikkatietoa. Paikkatietoa ovat esimerkiksi tiedot rakennuksista, toimipisteistä, kunnista,
luonnonsuojelualueista, säästä, rikoksista, onnettomuuksista, radion kuuluvuudesta, mo-
biilipuhelimien sijaintitiedoista ja liikenneväylistä sekä muiden muassa tilastotiedot. Paik-
katiedot integroituvat osaksi kaikkea muuta tietoa, eikä tiedon määrittely paikkatiedoksi
muuta sen muita käyttömahdollisuuksia.

Valiokunta katsoo selonteon mukaisesti, että yhteiskunnan kannalta keskeisten paikka-
tietojen ja niihin liittyvien peruspalvelujen tuottaminen on ensisijaisesti julkishallinnon
tehtävä siten, että niiden pohjalle yritykset voivat toteuttaa omaa liiketoimintaa ja palvelu-
tuotantoa. Niissä tapauksissa, joissa tieto syntyy hajautetusti eri viranomaisten toimesta,
syntyy tarve yhtenäistää teknisiä ominaisuuksia ja laatua tehokkaalla tavalla.

Vaikka julkishallinto tuottaakin merkittävän osan paikkatiedoista ja myös hyödyntää
niitä päätöksenteossa, hyödyntämisessä yrityksillä on keskeinen asema. Sen lisäksi monet
yritykset tuottavatkin huomattavia määriä paikkatietoja. Tärkeää on tiedon käytön suju-
voittaminen viranomaisten välillä, yrityksissä ja muilla tietojen loppukäyttäjillä. Mitä su-
 Tarkistettu
4.0



Pöytäkirjan asiakohta PTK 123/2018 vp
juvammin tiedot saadaan yhteiskäyttöön, sitä ajantasaisempaa tietoa voidaan tarjota saata-
ville.

Valiokunta kiinnitti huomiota siihen, että yhteiskunnan turvallisuusympäristö on muut-
tunut. Sisäinen ja ulkoinen turvallisuus limittyvät yhä vahvemmin toisiinsa. Paikkatiedoil-
la on siinä suuri merkitys. Muutokselle on tyypillistä myös teknisen kehityksen nopeus ja
ennakoimattomuus. Turvallisuusympäristön muutoksen seurauksena myös kyberkeinojen
käyttäminen poliittisten päämäärien saavuttamiseksi ja yhteiskunnan keskeisen infrastruk-
tuurin ja muiden elintärkeiden toimintojen vahingoittamiseksi on tullut mahdolliseksi.
Paikkatietoratkaisuja tehtäessä ja niitä kehitettäessä tulee huomioida kokonaisturvallisuu-
den malli, joka kattaa kaikki yhteiskunnan tasot ja tahot.

Selonteossa ei käsitellä paikkatietojen ja paikkatietopalveluiden käyttöoikeuksien rajaa-
misen eikä tietopolitiikan yleisiä periaatteita. Tältä osin selonteossa on katsottu, että ne on
tarkoituksenmukaista linjata yleisemmässä tietopolitiikan valmistelussa. Lisäksi selon-
teossa tarkastellaan yhteiskunnan kokonaisturvallisuutta ja henkilötietojen suojaa lähinnä
vain paikkatietojen osalta.

Selonteossa on esitetty seitsemän kehitystoimenpidettä ja niiden vaikuttavuusalueet.
Valiokunta on tarkastellut kutakin kehitystoimenpidettä erikseen.

Esimerkiksi hätäkeskustoiminnassa on välttämätöntä saada mahdollisimman tarkka ja
oikea paikkatieto, osoitetieto, jotta oikeanlaista apua voidaan lähettää paikalle mahdolli-
simman nopeasti. Valiokunta kiinnittää huomiota siihen, että Hätäkeskuslaitoksen käyttä-
mistä eri osoiteaineistoista on löytynyt yli 140 000 ristiriitaista osoitetietoa. Näiden puut-
teiden korjaaminen välittömästi on välttämätöntä ja edellyttää laaja-alaista ja pitkäjänteis-
tä yhteistyötä eri toimijoiden kesken.

Riittävän tarkka paikannus on välttämätön edellytys myös esimerkiksi turvallisen lii-
kenteen automaation kehittymiselle. Autonomisen liikenteen vaatimukset sijaintitarkkuu-
desta, tietojen reaaliaikaisesta saatavuudesta ja tietojen laadukkuudesta ovat varsin vaati-
via, mikä tulee ottaa huomioon selonteon toimeenpanossa muun muassa paikkatietojen
määrittelyssä.

Tarkkaa paikannusta tulee voida hyödyntää koko Suomen alueella. Tämä vaatii myös
satelliittipalveluihin panostamista erityisesti arktisilla alueilla. Satelliittinavigoinnilla ja
sen kehittämisellä on keskeinen merkitys monien yhteiskunnan keskeisten toimintojen
kannalta. Monella toimialalla myös paikkatiedon kolmiulotteisuudella on merkitystä.

Paikkatietojen tulee olla turvallisuusviranomaisten saatavilla kaikissa tilanteissa ajanta-
saisina ja myös kaikille toimijoille yhtenäisinä. Turvallisuusviranomaisilla on paikkatietoi-
hin kohdistuvia erityistarpeita. Sen vuoksi turvallisuusviranomaisten yhteiskäytön tulee to-
teuttaa erityisvaatimukset täyttävä yhteinen paikkatietoalusta, jonka avulla muodostetaan
perusta esimerkiksi yhteiselle tilannekuvalle kaikissa oloissa. Turvallisuusviranomaisten
yhteinen paikkatietoalusta tehostaa viranomaisten yhteisten paikkatietojen käyttöä ja näin
ollen myös yhteisen tilannekuvan muodostamista.

Tärkeintä on, että turvallisuusviranomaisten paikkatietoalustan tulee pitää sisällään
myös aineiston kattavuuden tarkistuksen sekä laadunvarmistusprosessit, jolloin käyttäjäta-
hojen ei enää tarvitse tehdä tätä erikseen vaan aineiston oikeellisuuteen ja laatuun voidaan
luottaa. Lisäksi alustaa toteutettaessa tulee selvittää, mitkä toimijat voidaan turvallisesti oi-
keuttaa alustan käyttäjiksi.
2



Pöytäkirjan asiakohta PTK 123/2018 vp
Kansallinen huoltovarmuus on kokonaisturvallisuuden osa, jonka tuottamiseen osallis-
tuvat yhä lisääntyvässä määrin erityisesti kriittiseksi luokitellut yritykset. Kriittisten yritys-
ten tarvitseman paikkatiedon sisältö ja saatavuus tulee varmistaa.

Paikkatietojen ekosysteemin ja yleisemminkin eri toimijoiden yhteistyön kehittäminen
sekä yhteisesti sovittujen kansainvälisten standardien mukainen tiedon mallinnus ja jakelu
kuuluvat selonteon toimenpiteiden keskeisiin tavoitteisiin. Mitä yhtenäisempinä tiedot saa-
daan niiden ylläpitäjiltä, sitä yhtenäisempinä ja ajantasaisempina ne ovat käyttäjien saata-
villa.

Digitaalisessa ympäristössä valtiolle on tullut uusi tehtävä edistää digitaalisten yhteis-
työmallien ja ympäristöjen syntymistä ja kehittymistä. Tähän valtion on tarvittaessa tehtä-
vä lisäpanostuksia. Monissa tapauksissa yritykset luontevasti täydentävät julkisen sektorin
toimintaa ja palveluja lisäarvopalveluilla. Paikkatiedolla voi kuitenkin olla käytön rajoit-
teita esimerkiksi omistajien aineistopolitiikan johdosta. Omistajien asettamiin perusteetto-
miin rajoitteisiin tulee puuttua lainsäädännöllä.

Paikkatietojen hyödyntämiseen laajasti eri yhteiskunnan toiminnoissa liittyy edelleen
melkoisia haasteita, koska paikkatiedot koetaan liiaksi tietyn ammattikunnan osaamisalu-
eeksi. Tietoisuus ei ole levinnyt tavoitellulla tavalla osaksi kaikkea toiminnan kehittämis-
tä. Valiokunta kiirehtii toimia, joilla paikkatiedoista tulee aidosti kansallinen kilpailuteki-
jä.

Paikkatietopolitiikan tulee olla linjassa myös muiden yleisempien tietopolitiikkaa kos-
kevien toimenpiteiden kanssa. Tällä hetkellä valmistelussa on tiedonhallintalaki. Kyse on
yleislaista, jolla luodaan puitteita hallinnon tiedon hyödyntämiseen. Laki toteutuessaan tu-
kee myös paikkatietojen käyttöä ja hallintaa. Julkishallinnossa tulee olla selkeät lainsää-
dännössä määritellyt roolit, tehtävät ja vastuut paikkatietotoiminnoissa. Myös kuntien ja
valtion organisaatioiden rooleja ja vastuita tulee selventää, jotta vältetään päällekkäiset toi-
minnot sekä edistetään yhteentoimivuutta ja yhteiskäyttöisyyttä.

Kansallisen lainsäädännön kehittäminen viranomaisten tuottamien tietojen yhteentoimi-
vuuden varmistamiseksi on tarpeen. Tietojen käyttöoikeuksiin liittyvissä kysymyksissä on
kuitenkin harkittava tarkkaan tietojen käyttöoikeuksien rajaamista yhteiskunnan kokonais-
turvallisuuden, huoltovarmuuden ja henkilötietojen suojan näkökulmasta.

Henkilötietojen käsittelyyn liittyvien vaatimusten lisäksi paikkatietoja kerättäessä, säi-
lytettäessä ja luovutettaessa tulee myös ottaa huomioon julkisuus ja salassapitosääntelystä
seuraavat rajoitukset. Paikkatietojärjestelmien digitaalisuus edellyttää lisäksi kyberturval-
lisuudesta huolehtimista ja palveluiden jatkuvuuden varmistamista. Tämän toteuttaminen
on kustannustehokkainta jo palvelujen rakentamisvaiheessa.

Arvoisa puhemies! Selonteon kansainvälinen tarkastelu on melko suppea. Toiminnan
kansainvälisyyteen on vain ohuita viitteitä. Tarvitaan kansainvälisen kehityksen kattava
analyysi ja sitä kautta toimenpide-ehdotukset. Suuret kansainväliset alustat voivat tarjota
aivan uusia mahdollisuuksia tai ne voidaan nähdä uhkana kansallisille toimijoille.

Yhteenvetona voi todeta, että selonteko luo erittäin hyvän pohjan paikkatietopoliittisel-
le jatkotyölle.

17.13 Maa- ja metsätalousministeri Jari Leppä: Arvoisa rouva puhemies! Hyvät kan-
sanedustajakollegat! Aluksi tietysti suuri kiitos valiokunnalle erittäin asiantuntevasta, laa-
ja-alaisesta, perusteellisesta työstä paikkatietopoliittisen selonteon käsittelyn yhteydessä.
Niin kuin jo silloin lähetekeskustelussa kävimme täällä keskustelun, joka osoitti sen, että
3



Pöytäkirjan asiakohta PTK 123/2018 vp
asiaan on aivan erityistä kiinnostusta edustajien keskuudessa, koko eduskunnan keskuu-
dessa, niin myöskin mietintö, joka tästä on tehty, osoittaa aivan sitä samaa — lämmin kii-
tos siitä. Se vie tätä meidän yhteistä ja myöskin yksituumaista tavoitetilaa erinomaisella ta-
valla eteenpäin.

Arvoisa puhemies! Kun haluamme suomalaisen yhteiskunnan kehittyvän ja yritysten
toimintaedellytysten parantuvan, on pakko muuttaa myös julkishallinnon ja muidenkin toi-
mijoiden toimintatapoja. Ei ole varaa enää kerätä ja ylläpitää tietoja vain omaa käyttöä var-
ten, vaan on huomioitava muidenkin saman tiedon tarvitsijoiden tarpeet. Digitalisoituvaa
yhteiskuntaa ei ole mahdollista kehittää tuloksellisesti yksin: on tehtävä yhteistyötä. Jul-
kishallinnossa on tärkeää kehittää valtionhallinnon sisäistä yhteistyötä sekä valtionhallin-
non yhteistyötä kuntien ja yritysten kanssa. Siksi selonteossa yleisinä tavoitteina ovat paik-
katietojen yhteentoimivuuden, siis niiden käyttökelpoisuuden, kehittäminen sekä eri toimi-
joiden yhteistyön lisääminen. Tämä myös vastaa siihen selkeään puutteeseen, joka meillä
tällä hetkellä on ja jonka puheenjohtaja Kalmari äsken toi esille, elikkä meillä on ristirii-
taisia paikkatietoja tällä hetkellä, ja näinhän ei saa olla. Siksi me myöskin tarvitsemme
vahvasti sitä yhteistyötä.

Näiden tavoitteiden toteuttamiseen liittyvät osaltaan muun muassa selonteon toimenpi-
teet: kehitetään yhteistyötä uudella yhteistyöelimellä, kehitetään yhteistä paikkatiedon
ekosysteemiä ja uudistetaan lainsäädäntöä kehityksen varmistamiseksi. Yhteiskunnan ko-
konaisturvallisuudesta ja henkilötietojen suojasta on selonteon mukaan huolehdittava kai-
kessa paikkatietojen ja toimintojen kehittämisessä, ja tämä tuli erittäin hyvin esille äsken
puheessa, esittelypuheenvuorossa ja myöskin mietinnössä. Kun kaikki selonteossa ehdote-
tut toimenpiteet saadaan toteutukseen, ollaan hyvää vauhtia menossa kohti tuota meidän ta-
voitettamme: maailman innovatiivisinta ja turvallisinta paikkatiedon ekosysteemiä. Tästä
hyötyvät kaikki suomalaiset. 

Lisäksi on selvää, että kansainvälinen yhteistyötä, johon tässä myöskin vahvasti viita-
taan, meidän täytyy, totta kai, tehdä. Tämä, jos mikä, on aihealue, jossa tietojen vaihto kan-
sainvälisellä tasolla on erittäin tärkeää, ja myöskin seuranta, miten muualla näitä asioita
hoidetaan. Mutta nyt tässä kohdassa olemme halunneet keskittyä aivan erityisesti siihen,
että me saamme kansallisesti asiat hoidettua ja paremmin hoidettua ja niin, että niitä pys-
tytään myös turvallisesti hyödyntämään, mutta se ei tarkoita sitä, että me olisimme tuota
kansainvälistä ulottuvuutta millään tavoin unohtaneet. 

17.16 Pauli Kiuru kok: Arvoisa puhemies! Kiitos ministeri Lepälle ja edustaja Kalmaril-
le esittelystä.

Myös ympäristövaliokunnassa tätä käsiteltiin ja annoimme lausunnon. Siellä kiinnitet-
tiin huomiota luontopalveluihin. Tietysti metsätalous ja maatalous tulevat merkittävässä
roolissa, esimerkiksi sääpalvelut voivat olla. Sitten tällaisia ajatuksia, jotka saattavat tule-
vaisuudessa vielä kehittyä, ovat esimerkiksi jätteiden sivuvirrat, jätteiden käsittely, kulje-
tus, kustannusten pienentäminen, päästöjen pienentäminen. Sillä puolella tieto on julkisyh-
teisöjen tuottamaa, mutta yrityksillä on käytettävissä sellaisia ajatuksia, jotka sitten voivat
luoda uutta yrittäjyyttä ja työpaikkoja.

Turvallisuusnäkökulma on aina semmoinen asia, joka minua kiinnostaa. Niin kuin tässä
sanottiin, 140 000 ristiriitaista tietoa löytyy. 112-sovellus, joka on käytettävissä hätäkes-
kukseen, on yksi esimerkki paikkatiedosta. Kun teet hälytyksen, niin sinne menee saman
tien tarkat koordinaatit siitä, että missä tapahtuu, ja jos ei itse tiedä tarkkaa sijaintia, niin se
4



Pöytäkirjan asiakohta PTK 123/2018 vp
välittyy sinne, ja apu tulee sitten sen mukaan. Jos moottoritieltä hälyttää apua, niin ei se
paljon auta, jos sanoo, että olen täällä Hämeenlinnan ja Tampereen välillä jossain, että tul-
kaa auttamaan, mutta kun siellä on koordinaatit, niin auttajat tietävät välittömästi.

Tietysti myös poliisin näkökulmasta tällainen tilastollinen näkökulma kanssa tulee, eli
esimerkiksi missä tapahtuu rikoksia, minkä tyyppisiä rikoksia. Hyvin tarkkaankin voidaan
saada liikenteen osalta erilaisia turvallisuusnäkökohtia. Tämä on erittäin mielenkiintoinen
ja avaa erittäin paljon kehitysnäkymiä Suomelle.

Yksi esimerkki tähän loppuun, joka liittyy kehitysyhteistyöhön: monissa maissa, joissa
olen päässyt olemaan matkalla mukana, maatalouden elinkeinojen kehittäminen törmää
siihen, että ei tiedetä, kenen peltotilkku on, missä ovat rajat, ja tämä osaaminen on sellais-
ta, mitä voidaan käyttää myös kehitysyhteistyössä.

17.18 Katja Taimela sd: Arvoisa rouva puhemies! Paikkatietopoliittinen selonteko on di-
gitalisoituvan yhteiskunnan ytimessä. Se on perusedellytys, jotta sähköisiä palveluita voi-
daan kehittää. Paikkatietojen hyvä saatavuus ja laatu ovat keskiössä, jotta palveluita voi-
daan sähköistää esimerkiksi liikenteessä. Me emme välttämättä pysty vielä edes arvioi-
maan, millaisia uusia palveluita avoimen, hyvin saavutettavan ja yhteensopivan paikkatie-
toaineiston varaan pystytään rakentamaan. Sen kuitenkin tiedämme, että esimerkiksi pal-
veluliikenne vaatii laadukasta paikkatietoaineistoa käyttöönsä.

Sekä selonteossa että mietinnössä todetaan, että yhteiskunnan kannalta keskeisten paik-
katietojen ja niihin liittyvien peruspalvelujen tuottaminen on ensisijaisesti julkishallinnon
tehtävä. Tämän julkishallinnon tuottaman tiedon pohjalle yritykset voivat sitten toteuttaa
omaa liiketoimintaa ja palvelutuotantoa. Tähän on helppo yhtyä.

Suomessa ollaan useimpia muita maita edellä julkisen hallinnon paikkatietojen avoi-
muudessa ja maksuttomuudessa, kuten ympäristövaliokunta toteaa lausunnossaan. Selon-
teossa ei oteta kantaa tavoitteiden mukaisen toiminnan rahoittamiseen taikka toiminnan
maksullisuuden tai maksuttomuuden reunaehtoihin. Olisiko tämä asia, jota tulisi jatkossa
pohtia tarkemmin? Pitäisikö julkisin varoin kootusta paikkatiedosta periä jonkinlaista
maksua esimerkiksi yritykseltä, jonka liiketoiminta perustuu paikkatietojen avoimeen saa-
tavuuteen? En sano, että näin pitäisi olla, mutta asiaa olisi hyvä pohtia ja siitä tulevaisuu-
dessa linjata.

On tärkeää, että julkishallinto hallinnoi ja tuottaa paikkatietoja ja välittää niitä yritysten
käyttöön. Voi olla riskialtista, jos paikkatietojen hallinnointi tai rekisterien ylläpitäminen
ohjataan yksityisen tahon haltuun tai esimerkiksi karttapalvelu joukkoistetaan niin, että yk-
sityiset ihmiset voivat muokata tietoja ja merkitä paikkoja karttoihin. Onneksi julkishallin-
non tärkeä rooli tunnistetaan ja tunnustetaan sekä selonteossa että mietinnössä. 

Mikä on kaikista olennaisinta? Olennaista on se, että julkisen ja yksityisen sektorin hyvä
yhteistyö, jota valiokuntakin painottaa, on olemassa. Julkishallinnon ja yritysten tietojen
hyödynnettävyydessä ja koordinaatiossa on varmasti parannettavaa. Tähän on tärkeä kiin-
nittää jatkossa huomiota, kuten ympäristövaliokuntakin toteaa ja painottaa eri toimijoiden
välisen ekosysteemin rakentamisen tärkeyttä.

Arvoisa rouva puhemies! Tietoturvan korkea taso ja henkilötietojen suojan toteutumi-
nen sekä käyttöoikeudet erilaisiin tietovarantoihin ovat yhä tärkeämpiä asioita sähköisty-
vässä yhteiskunnassamme. Näin myös paikkatietojen kohdalla. Käyttöoikeuksien rajaa-
mista yhteiskunnan kokonaisturvallisuuden, huoltovarmuuden ja henkilötietojen suojan
5



Pöytäkirjan asiakohta PTK 123/2018 vp
näkökulmasta ei voi painottaa liikaa, mutta toisaalta saavutettavuus ja avoimuus ovat myös
kovasti tärkeitä. Tässä tulee löytää tarvittava tasapaino.

Istuvaa hallitusta voi kiittää tästä tärkeästä selonteosta ja valiokuntia hyvästä työstä.
Hallitus on ymmärtänyt paikkatiedon tärkeyden, mistä osoituksena on tämä selonteko sekä
vielä tämän vuoden puolella tulossa oleva tietopoliittinen selonteko. Painotan, kuten myös
valiokunta, koordinaation tärkeyttä tämän ja tulevan selonteon välillä.

Valmistelussa on myös tiedonhallintalaki, joka tulee olemaan yleislaki, jolla luodaan
puitteita julkisen hallinnon tiedon hyödyntämiseen. Laki toteutuessaan tukee myös paikka-
tietojen käyttöä ja hallintaa, eli pääsemme lähiaikoina keskustelemaan uudestaan näistä
tärkeistä aiheista.

Mietinnössä tunnistetaan myös vaaran paikat ja riskit, joita paikkatietojen leviämisestä
vääriin käsiin voi seurata. Valitettavasti kyberterrorismi ja erilaiset palveluhyökkäykset
ovat arkipäivää. Paikkatiedot voivat olla arvokkaita sellaiselle taholle, jonka tarkoitus on
vaurioittaa yhteiskuntaamme. Ne ovat kriittistä infraa. Tärkeää on pystyä löytämään tasa-
paino avoimuuden ja helpon saatavuuden mutta myös turvallisuuden kanssa. Tiedon välit-
tämisen helppous ja paikkatietojen avoin lisääminen lisäävät tietojen väärinkäytösten ris-
kejä, ja nämä riskit on tärkeä tunnistaa.

17.23 Merja Mäkisalo-Ropponen sd: Arvoisa puhemies! Myös tulevaisuusvaliokunta
käsitteli tätä tärkeää selontekoa, ja tuon sieltä muutamat terveiset vähän täydentämään mie-
tintöä.

Paikkatiedosta puhuttaessa on syytä muistaa, ettei kyse ole mistään pienestä erityisalu-
eesta vaan nopeasti vahvistuvasta ilmiöstä, joka luo uusia tapoja tuottaa ja käyttää tietoa, ja
samalla se tuottaa myös uusia tiedon käyttäjiä ja tuottajia. Tämä synnyttää runsaasti uusia
mahdollisuuksia mutta toisaalta myös uhkia kansalaisyhteiskunnan, talouselämän ja julki-
sen hallinnon näkökulmasta.

Lainsäädännön näkökulmasta paikkatiedolla on yhteyksiä esimerkiksi liikennekaareen,
tietosuojaan, tiedustelulainsäädäntöön, tiedonhallintalakiin sekä tietopoliittiseen selonte-
koon ja myös ympäristölainsäädännön kehittämiseen. On suuri haaste saada lainsäädäntö
sovitettua yhteen, mutta politiikkajohdonmukaisuus on mielestäni välttämätön tässäkin
asiassa ja erityisesti tässä asiassa. Myös monen eri toimijan toiminnan yhteensovittaminen
on haasteellista, sillä toimintojen liittymäpinnoissa on varmistettava toisaalta tiedon oi-
keellisuus mutta myös sen eheys.

Globalisoituvassa maailmassa paikkatietopolitiikkaa on tehtävä globaalista näkökul-
masta, sillä yksilöiden ja yritysten toimintaympäristö on muuttumassa ratkaisevalla tavalla
sijaintitiedon lisääntyvän keräämisen ja hyödyntämisen johdosta. Globaali näkökulma on
kovin ohuesti esillä tässä selonteossa, ja tähän puutteeseen myös mietinnössä kiinnitetään
huomiota.

Yksilön näkökulmasta paikkatiedon hyödyntäminen edellyttää digitaitoja, ja meillä on
edelleenkin lähes miljoona suomalaista, jotka eivät pysty, osaa tai voi käyttää digipalvelu-
ja. Tarvitaan siis paljon kansalaisten koulutusta digitaitojen lisäämiseksi, mutta tarvitaan
koulutusta myös digitaalisuuden turvallisesta käytöstä. Erilaisten turvallisuusuhkien tor-
junta edellyttää, että luotettavaa tietoa on saatavilla ja että ihmiset osaavat arvioida tietoa
kriittisesti ja osaavat tuottaa ja käyttää palveluja vastuullisesti ja turvallisesti sekä työssään
että myöskin yksityiselämässään. 
6



Pöytäkirjan asiakohta PTK 123/2018 vp
Turvallisuusnäkökulmasta paikkatieto toisaalta kyllä lisää turvallisuutta, esimerkiksi
pelastus- ja turvallisuusviranomaisten oikeaan paikkaan nopeasti löytäminen nopeuttaa il-
man muuta sitä avun saamista, mutta toisaalta paikkatiedon louhinta ja eri tietokantojen
yhdistely voivat luoda myös turvallisuusuhkia sekä yksilön tietosuojaan että myöskin kan-
sallisella tasolla. Mahdollisuuksien ja uhkien tasapaino on tärkeä, ne on saatava tasapai-
noon. Tarvitsemme kaikessa teknologian kehittämisessä enemmän hyöty—riski-analyyse-
jä, joissa avoimesti arvioidaan mahdollisuudet ja uhkat.

Arvoisa puhemies! Yksilön tietosuojan näkökulmasta on tärkeää tiedostaa ja pohtia, ko-
rostammeko avointa kansalaisyhteiskuntaa, kuten esimerkiksi Euroopan unionissa on pe-
rinteisesti tehty ja toimittu. Mutta näin ei ole kaikkialla, sillä esimerkiksi Kiina on lähtenyt
kansalaisten valvonnan lisäämisen tielle. Teknologian kehittyminen, myös paikkatieto,
mahdollistaa molempiin suuntiin etenemisen. Teknologian kehittämisessä ja arvioinnissa
onkin aina huomioitava myös eettiset näkökulmat.

17.27 Anne Kalmari kesk: Arvoisa rouva puhemies! Kun valiokunnan mietintöä tehtäes-
sä tuli ilmi, että todellakin hyvin monet eri tahot käyttävät tietoa hyväkseen ja tuottavatkin
sitä tietoa, niin onko nyt niin, että todellakin siinä seuraavassa lainsäädäntöhankkeessa,
joka meille joulukuussa nyt annetaan, tulee selvyys siihen, että ei tarvitsisi tehdä turhaa,
päällekkäistä työtä, vai vaatiiko tämä vielä jatkotoimenpiteitä myöhemmin? Hyvällä ja hy-
vin koordinoidulla paikkatiedolla todellakin säästämme paljon yhteiskunnan kustannuksia.

17.28 Olli-Poika Parviainen vihr: Arvoisa rouva puhemies! Tämä on hyvä selonteko,
kiitos ministerille sen edistämisestä ja valiokunnalle ja valiokunnan puheenjohtajalle hy-
vistä puheenvuoroista. 

Korostaisin sitä, että paikkatieto toimii tärkeänä alustana niin yksilöiden luontevalle, su-
juvalle vapaa-ajan vietolle kuin liikenteen järjestämiselle, tiedon saamiselle, yritysten
mahdollisille uusille innovaatioille tai jopa ilmastonmuutoksen torjunnalle, kun katsomme
esimerkiksi, miten liikennettä voitaisiin paremmin ja vähäpäästöisemmin organisoida. 

Edustaja Mäkisalo-Ropponen nosti esiin ansiokkaasti myös sen, että paikkatietokysy-
myksiin liittyy vahvasti tietosuojaelementti, joka kannattaa kuljettaa mukana. Toisaalta on
hyvä huomata myös se, että paikkatietopoliittisissa kysymyksissä meidän ei kannata olla
myöskään kansainvälisesti nukuksissa, sillä esimerkiksi GPS-järjestelmän heikkoudet ovat
tunnetusti todistettuja. Ei ole kuin lyhyt aika siitä, kun meidänkin maaperämme yläpuolel-
la olevaa GPS-järjestelmää on ilmeisesti häiritty ja sitä kautta vaikutettu nimenomaan
paikkatietosignaaleihin. EU:n Galileo-järjestelmä vaikuttaa lupaavalta, mutta jos olen oi-
kein ymmärtänyt, niin ensimmäiset satelliitit on vasta lähetetty ja meillä kestää vielä jon-
kin aikaa, että meillä on EU-tasoinen, toimiva paikkatietojärjestelmä käytössä. 

Nostaisin vielä erikseen esiin sen, että tietosuojan lisäksi avoimilla rajapinnoilla ja mah-
dollisimman avoimella tiedonkäytön sallimisella yksilöille ja elinkeinoelämälle me voim-
me ehkä synnyttää sellaista uutta hyvinvointia ja myös liiketoimintaa, jota emme ole vielä
tulleet ajatelleeksikaan. 

17.30 Sari Essayah kd: Arvoisa rouva puhemies! Täällä edustaja Parviainen, Olli-Poika
ja myöskin edustaja Kiuru, Pauli ottivat esille kansainvälisen yhteistyön ja mahdollisuudet
sillä saralla. Vastaavantyyppistä, EU:n paikkatietopoliittista ohjelmaa varmaan tarvittai-
siin, koska EU:n sisällä on jo suuria ongelmia muun muassa edustaja Kiurun mainitse-
7



Pöytäkirjan asiakohta PTK 123/2018 vp
maan maanomistusolojen määrittelemiseen liittyen. Esimerkiksi metsäpalojen yleistyessä
Etelä-Euroopassa muun muassa Portugali on maa, jossa, voisi sanoa, on todellakin maan-
omistusolojen rekisteröinnissä ja paikkatietojen täsmentämisessä suuria puutteita. 

Olisinkin kysynyt ministeriltä, nähdäänkö tässä mahdollisuuksia, että Suomi voisi olla
myöskin EU:ssa viemässä vaikkapa omalla puheenjohtajuuskaudellaan näitä asioita eteen-
päin. Sitten, jos taas verrataan meidän naapurimaahamme Viroon, niin siellä monet tämän-
tyyppiset rekisterit, muun muassa liittyen maanomistusoloihin, ovat julkisia ja avoimia ja
kaikkien kansalaisten käytettävissä.

17.31 Merja Mäkisalo-Ropponen sd: Arvoisa puhemies! Unohdin omassa puheenvuo-
rossani kysyä ministeriltä pari kysymystä, jotka liittyvät ihan suoraan siihen, mitä äsken sa-
noin, ja kun meillä ei näytä olevan sen enempää täällä keskusteltavaa, niin ministeri ennät-
tää varmaan vastatakin. 

Eli miten aiotaan saada yhteensovitettua nämä eri lainsäädäntöhankkeet, jotka liittyvät
paikkatietoon? Siinä on se yhteensovittamisen hankaluus, ja tavallaan kuitenkin politiikka-
johdonmukaisuuden näkökulmasta niiden kaikkien pitäisi mennä samaan suuntaan. Muu-
ten meille tulee yhteiskuntaan ongelmia ihan varmasti. 

Toinen kysymys liittyy siihen, minkä verran selontekoa tehtäessä tehtiin riski—hyöty-
analyyseja ja minkä verran on tarkoitus jatkotyössä tehdä.

17.32 Pauli Kiuru kok: Arvoisa rouva puhemies! Edustaja Essayah otti metsäpalot pu-
heeksi, ja jommankumman valiokunnan papereissa mainittiin, että metsäautoteiden osalta
on joitain puutteita paikkatiedossa. Senhän me tiedämme, että hyvin toimiva metsäauto-
tieverkosto on metsäpalotilanteissa erittäin tärkeä. Jos siellä on puutteita, niin mitä asialle
sitten ollaan mahdollisesti tekemässä?

Toinen näkökulma, mikä harvemmin tulee esiin, on se, kun meillä on tämä jokamiehe-
noikeus — tämä nyt menee pikkasen jo kauas tästä, mutta kuitenkin: kun maa- ja metsäta-
lousministeri täällä on, niin oletteko kiinnittänyt huomiota siihen tai kuullut siitä, että näil-
le teille alkaa ilmestyä yhä useammin erinäköisiä puomeja ihan omine lupineen, ja miten se
saattaa jopa vaikuttaa turvallisuusviranomaisten kulkemiseen.

17.33 Satu Taavitsainen sd: Arvoisa puhemies! Tämän käsittelyn yhteydessä nousi
myöskin esille se, miten meidän tulee vaatia kuntia pitämään huolta siitä, että ajantasaiset
paikkatiedot ovat merkittyinä sinne yleiseen rekisteriin ja että ne tiedot ovat oikein.

Omalla alueellani, tuolla Saimaan äärellä, missä matkailu on se meidän mahdollisuu-
temme saada alueelle lisää elinvoimaa — siinä on todella iso potentiaali kasvulle — on on-
gelmana se, että matkailijat eivät löydä niihin paikkoihin, joissa olisi tekemistä. Elikkä kun
tulee Saimaan äärelle, niin haluaisi tietenkin päästä vaikka uimaan, mutta ei matkailija tie-
dä, missä ovat ne hyvät uimarannat. Ne ovat kyllä sisäpiirillä, paikallisilla asukkailla ehkä
tiedossa, mutta eivät ulkopuolisilla, eivät myöskään niillä, jotka muuttivat vastikään sinne
alueelle. Tai kunnan valmis infra, jota voi hyödyntää matkailussa, esimerkkinä vaikkapa
lasten leikkipaikat, joissa matkailijat voivat aivan hyvin viettää lastensa kanssa aikaa, käy-
dä piknikillä ja samalla vaikka uimassa, monesti uimaranta on siinä lähellä — näitä ei ole
missään merkittyinä, jolloin myöskään yritykset eivät voi tehdä erilaisia puhelimeen ladat-
tavia sovelluksia, mistä voi sitten katsoa nopeasti, miten pääsee näihin kohteisiin. Elikkä
paikkatieto on myös todella tärkeä, jotta me voimme saada elinkeinoissa kasvua aikaiseksi.
8



Pöytäkirjan asiakohta PTK 123/2018 vp
Toinen varapuhemies Tuula Haatainen:  Sitten ministeri Leppä, vastauspuheenvuoro.
Riittääkö 3 minuuttia? [Jari Leppä: Kyllä varmaan!]

17.35 Maa- ja metsätalousministeri Jari Leppä: Arvoisa rouva puhemies! Kiitoksia
hyvistä kommenteista ja myöskin edelleenkehittämisehdotuksista, joita tuli. Kaikissa pu-
heenvuoroissa tuli hyvin esille se, kuinka laaja-alaisesta asiasta ja moneen asiaan vaikutta-
vasta asiasta ja kuinka paljon mahdollisuuksia sisältävästä asiasta tässä on kysymys läh-
tien kehitysyhteistyöulottuvuudesta ja päätyen jokamiehenoikeuksiin Suomessa ja kaikes-
ta siltä väliltä.

On selvää, että paikkatietoon ja sen käsittelyyn ja lainsäädäntöön, siihen liittyviin lain-
säädäntötoimenpiteisiin, sisältyy aina sekä mahdollisuuksia että riskejä yhtä aikaa, ja niitä
molempia meidän pitää viedä tasajalkaa eteenpäin. On selvää, että keskeistä on se, että me
varmistamme kaikin tavoin paikkatiedon tietosuojan toteutumisen. Se on oleellisen tärkeä
asia. Mutta samalla me pohdimme myös sitä, miten — niin kuin edustaja Taavitsainen
tuossa viimeksi sanoi matkailun osalta — me voimme edelleen hyödyntää sitä myös elin-
keinoelämässä ja miten vaikkapa matkailun osalta uusia sovelluksia pystymme aikaansaa-
maan.

Myös kuntien tietoaineistojen yhtenäistäminen standardien mukaisiksi voi vaatia toi-
menpiteitä, myös kunnissa toimenpiteitä. Ne on usein taloudellisesti järkevää tehdä ohjel-
mistojen päivitysten tai vaihdon yhteydessä, niin että sekin on myös ajantasa-asia ilman
muuta.

Kokonaisturvallisuus ja henkilötietojen suoja siis on se todella, todella keskeinen asia
kaikissa selonteon toteuttamiseen liittyvissä asioissa. Paikkatietojen kehittämisen osalta on
kiinnitetty huomiota siihen, että usein entistä paremmat ja käyttökelpoisemmat paikkatie-
dot tuottavat yhteiskunnalle, niin kuin äsken sanoin, sekä hyötyjä että riskejä, ja näiden pi-
tää olla erittäin hyvin määriteltyjä käyttöoikeuksissa tietojen osalta ja niin edelleen.

Arvoisa puhemies! Tuo tiedon koordinointi ja yhteensovittaminen on äärimmäisen tär-
keä asia, ja sen pitää olla läpileikkaavana toimintamallina koko ajan, silloin kun puhutaan
niin tästä kuin tähän liittyvistä muista lainsäädäntöhankkeista. Tähän liittyy myöskin se
seuraava selonteko, johon tämä on liitännäinen, elikkä tietopoliittinen selonteko, ja ilman
muuta niiden pitää olla koordinaatiossa keskenään, se on ihan päivänselvää.

No, halutaanko olla EU:n kärkikastissa? Ilman muuta halutaan olla ja näyttää suuntaa.
Meillä on siihen erinomaiset mahdollisuudet. Meidän oma laitoksemme, Maanmittauslai-
tos, on aivan maailman kärkeä näissä asioissa. Se mahdollistaa sen pohjan, jolta me voim-
me myöskin elinkeinonäkökulmasta ponnistaa tämän asian osalta, se on ihan selvää.

Sitten tähän löyhästi liittyvä asia, niin kuin edustaja Pauli Kiuru täällä totesi, jokamie-
henoikeudet. Siihen totean vain sen, että jokamiehenoikeudet ovat erittäin hieno toiminta-
malli. Niitä pitää käyttää oikein, niin että ei aiheuteta ongelmia tai ei aiheuteta vahinkoa,
jolloin sitten saattaa tulla näitä mainitsemianne ongelmia, niin että sinne ilmestyy sitten
puomeja, kun tätä oikeutta käytetään väärin. Eli on sekä velvoitteita että oikeuksia, ja nämä
pitää myöskin olla aina kaikilla mielessä. Tämä on hieno järjestelmä meillä, ja sen pitää
meillä säilyä, mutta nämä kaksi asiaa pitää mielessä pitää. — Kiitos.

Keskustelu päättyi.
9



Pöytäkirjan asiakohta PTK 123/2018 vp
Eduskunta hyväksyi valiokunnan ehdotuksen kannanotoksi valtioneuvoston selonteon
VNS 2/2018 vp johdosta. Asian käsittely päättyi.
10


