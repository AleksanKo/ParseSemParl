















































DEMACB4.tmp.xml


Pöytäkirjan asiakohta PTK 132/2017 vp
Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.26. Suullinen kysymys opetuksen järjestämisestä ammattikouluissa (Maria Tolppanen 
sd)

Suullinen kysymys SKT 199/2017 vp

Suullinen kyselytunti

Puhemies Maria Lohela: Seuraava kysymys, edustaja Tolppanen.

Keskustelu

16.56 Maria Tolppanen sd: Arvoisa puhemies! Ammattikouluissa on ryhdytty lehtitieto-
jen mukaan siirtämään ammattiaineiden opettajien töitä kouluohjaajille, jopa 50 prosenttia
opetuksesta on siirretty näin. Tästä täytyy seurata se, että ammattikouluista valmistuu tu-
levaisuudessa sellaisia opiskelijoita, joilla ei ole niin hyvä ammattitaito kuin aikaisemmin.
Tästä seuraa edelleen se, että kun he hakevat työtä, työnantajat eivät anna töitä, jollei hei-
dän ammattitaidostaan ole takuita. Siitä edelleen seuraa se, että ministeri Lindström pääsee
jakamaan lisää karensseja ja lisää sanktioita näille nuorille, jotka siitä huolimatta, että ha-
kevat töitä, eivät töitä saa. Onko tämä todellakin se tarkoitus tämän päivän koulutuksessa:
me koulutamme valmiiksi epäpäteviä nuoria, haemme ulkomailta päteviä tekemään työt ja
jaamme kotimaisille nuorille sanktioita ja syrjäytämme heitä, lisäämme heidät 70 000
muun syrjäytyneen nuoren joukkoon.

16.57 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Ammatillisen koulutuksen uudessa lainsäädännössä turvattiin nimenomaan päte-
vien opettajien ja opinto-ohjaajien asema, ja se lainsäädäntö on siltä osin hyvin selkeä.
Työmarkkinariitatilanteisiin hallitus ei luonnollisestikaan ota kantaa.

Mutta sen haluan sanoa ammatillisesta koulutuksesta, että ammatillisen koulutuksen
ison uudistuksen myötä pystymme vastaamaan paremmin tulevaisuuden jatkuvasti muut-
tuviin osaamistarpeisiin ja palvelemaan sitä hyvin moninaista joukkoa, joka on kohderyh-
mänä ammatillisessa koulutuksessa. Uudenlainen osaamisperusteinen järjestelmä, jossa
rakennetaan henkilökohtaisia polkuja, jossa on laaja-alaisemmat, tulevaisuuden osaamis-
tarpeisiin vastaavammat tutkinnot, rakentaa ja muodostaa sen perustan, jolta ammatillista
koulutusta todella tulevaisuudessa tehdään.

Tiedän, että ammatilliset oppilaitokset eri puolilla Suomea ovat tämän muutoksen kans-
sa tällä hetkellä monin tavoin kuormittuneessa tilassa, koska taloustilannekin on ollut heik-
ko, mutta hallitus varautuu samanaikaisesti myöskin tukemaan tätä isoa muutosta, kahteen
vuosikymmeneen suurinta koulutusreformia, isolla, laajalla tukipaketilla, johon kuuluu
[Puhemies koputtaa] henkilöstön koulutuksesta yhtenäisiin digitaalisiin ratkaisuihin mo-
nenlaisia toimia.
 Tarkistettu
4.1



Pöytäkirjan asiakohta PTK 132/2017 vp
Kysymyksen käsittely päättyi.
2


