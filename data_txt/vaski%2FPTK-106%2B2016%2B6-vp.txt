















































DEMF949.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

6. Hallituksen esitys eduskunnalle laiksi tekijänoikeuslain 19 ja 19 a §:n muuttamisesta
Hallituksen esitys HE 102/2016 vp
Valiokunnan mietintö SiVM 10/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

15.50 Ritva Elomaa ps: Arvoisa puhemies! Korkeakoulukirjastoista tapahtuvan lainaa-
misen saattaminen lainauskorvauksen piiriin on ollut sivistysvaliokunnan pitkäaikainen ta-
voite. Tällä hetkellä tekijänoikeuslaki mahdollistaa lainauskorvauksen vain kuntien ylei-
sistä kirjastoista tapahtuvista lainaamisista. Näin esimerkiksi opetus- ja tutkimuskirjalli-
suutta julkaisevat kirjailijat ovat jääneet lainauskorvausten ulkopuolelle. Uudistus saattaa
korvauksiin käytettävän rahamäärän yleispohjoismaiselle tasolle. Vuoden 2017 talousarvi-
ossa esitetään lainauskorvausten rahamäärän korottamista 15,6 miljoonaan euroon, mikä
on 6,3 miljoonaa euroa enemmän verrattuna vuoden 2016 tasoon.

Lainauskorvausten piirin laajentaminen pohjautuu parlamentaarisen työryhmän esityk-
seen. Keväällä 2015 se esitti yhteisen kannanoton, jonka mukaan opetus- ja tutkimuskir-
jastojen lainaukset tulisi saattaa lainauskorvauksen piiriin. Näin ollen esityksellä on laaja
hyväksyntä puolueiden taholta. Uudistus helpottaa niukasti toimeentulevien tietokirjaili-
joiden arkea. Uudistus varmistaa myös kotimaisen opetus- ja tutkimuskirjallisuuden laa-
dukkaan tekemisen ja sen, että Suomessa ei jouduta turvautumaan ainoastaan ulkomaalai-
seen opetus- ja tutkimuskirjallisuuteen. Parantamalla kirjailijoiden työskentelymahdolli-
suuksia lakimuutos hyödyttää myös kotimaisia kustantamoja, kääntäjiä, kirjapainoja, jake-
lijoita, kirjakauppoja ja kirjastoja. Sillä on parhaimmillaan myös työllistäviä vaikutuksia.
Lainauskorvauksia alettiin maksaa vuonna 2007 Suomessa, ja Pohjoismaissa niitä on mak-
settu jo kymmeniä vuosia, joten paljon oli kirimistä.

Parlamentaarinen ryhmä perustettiin tätä varten viime hallituskaudella, olin itsekin sii-
nä mukana. Tämä hallitus lisäsi korvauksia, vaikka meillä on vaikea taloudellinen tilanne.
Se on hienoa, koska nyt alamme olla pohjoismaisella tasolla lainauskorvausten suhteen, ja
todella, kun opetuskirjat otettiin vielä mukaan ja summa on melkoisen suurikin, se tarkoit-
taa sitä, että lainauskorvaukset tekijöille joka suhteessa tulevat nousemaan. — Kiitos.

15.53 Outi Alanko-Kahiluoto vihr: Arvoisa rouva puhemies! Minäkin yhdyn kiitoksiin
siitä, että tämä lakiesitys on nyt tässä salissa. Olin viime kaudella tässä mainitussa parla-
 Tarkistettu
4.0



Pöytäkirjan asiakohta PTK 106/2016 vp
mentaarisessa työryhmässä mukana, jonka edustaja Elomaa tuossa mainitsi. Tosiaan mei-
dän työryhmämme esitys oli yksimielinen. Me esitimme, että Suomessa lainauskorvaukset
nostettaisiin pohjoismaiselle tasolle, ja esitimme myös, että lainauskorvauksia saisi jatkos-
sa myöskin tietokirjoista ja yliopistojen kirjastoissa olevista teoksista. Olen hyvin hyvillä-
ni siitä, että tällä hallituskaudella, vaikka muuten olemme nähneet leikkauksia esimerkiksi
kuntatalouteen ja kulttuuriin, tämä kirjailijoiden pitkään toivoma lainauskorvausten tason
nostaminen lähemmäs pohjoismaista tasoa toteutuu vihdoin ja viimein, voi sanoa, pitkien
taisteluiden jälkeen ja pitkän työskentelyn jälkeen. Kiitän niitä edustajia, jotka minun lail-
lani olivat siinä työryhmässä, ja olen iloinen tosiaan siitä, että teimme yksimielisen esityk-
sen ja se nyt toteutuu.

15.54 Kari Uotila vas: Arvoisa rouva puhemies! Kiitoksen paikka on silloin, kun kiitos
kuuluu, ja kiitos kuuluu nyt sille, että tämä hallitus on tämän esityksen antanut ja toteuttaa
tämän pitkäaikaisen tavoitteen. Taustalla, niin kuin tässä on käynyt ilmi, on ollut parlamen-
taarinen ryhmä, mutta täytyy muistaa, että tämä on paljon pitempi prosessi. Vuosikausia
olemme ottaneet vastaan kirjailijoiden joukon, joka on toivonut uudistusta, sitä, että laina-
uskorvaukset vähitellen saatettaisiin pohjoismaiselle tasolle ja että myös tietokirjailijat
pääsisivät lainauskorvausten piiriin. Nyt tämä pitkä marssi, pitkä työ on hyvässä päätök-
sessä, ja tästä kuuluu kiitos hallitukselle, että se on tämän ehdotuksen nyt eduskunnan kä-
sittelyyn tuonut, mutta kiitos myös kaikille niille, jotka ovat vuosien aikana olleet tätä asiaa
kirjailijoiden ja kirjallisuuden hyväksi edistämässä.

15.55 Eeva-Johanna Eloranta sd: Arvoisa puhemies! On todellakin mukavaa, että näinä
tiukkoina aikoina myöskin hyviä  asioita tulee  esille  täällä sivistysvaliokunnan hallin-
nonalalla tai opetus- ja kulttuuriministeriön hallinnonalalla. Erityisen mukavaa on se, että
nyt tällä lakimuutoksella myöskin tieto- ja oppikirjojen tekijät tulevat yhdenvertaiseen ase-
maan muiden kirjallisuuslajien kirjailijoiden kanssa. Onkin ollut todella suuri epäkohta ai-
kaisemmin, kun esimerkiksi kurssikirjastoista lainattujen teosten tekijät eivät ole tätä kir-
jastokorvausta saaneet, ja nyt on todella hienoa, että näin tapahtuu. Tämä on suuri sivistys-
teko, näin voisi sanoa. Tosiaan kiitokset hallitukselle, mutta kiitos myös edellisille halli-
tuksille, jotka ovat lainauskorvausta parantaneet. Ja kiitokset kuuluvat myöskin useille si-
vistysvaliokunnille tätäkin aikaisemmin, kun olemme valiokunnassa useina vuosina nosta-
neet asian esille muun muassa juuri näiden tietokirjailijoiden kohdalta. Hieno päivä tänään,
kun saadaan olla tätä käsittelemässä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 102/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


