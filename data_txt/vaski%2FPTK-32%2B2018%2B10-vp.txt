















































DEME82E.tmp.xml


Pöytäkirjan asiakohta PTK 32/2018 vp
Pöytäkirjan asiakohta 

PTK 32/2018 vp

Täysistunto

Tiistai 10.4.2018 klo 14.00—17.17

10. Hallituksen esitys eduskunnalle laiksi muinaismuistolain muuttamisesta
Hallituksen esitys HE 33/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 10. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

15.49 Ulla Parviainen kesk: Arvoisa puhemies! Meillä on käsissämme muinaismuisto-
lain muuttaminen, ja jos ajatellaan sitä, että voimassa oleva laki on yli 50 vuoden takaa ja
siihen on tehty vain pieniä muutoksia, niin on syytäkin tarkastella uudelleen, kun ymmär-
rettävää on, että esimerkiksi hallintomenettely on muuttunut ja toimintaympäristökin on
muuttunut. Meillä on kuitenkin tässä kyseessä meille hyvin tärkeä kansallisomaisuuden
osa eli korvaamatonta historiaamme, ja tätä historiaahan tulee meidän vaalia myös tulevil-
le sukupolville. Minusta tämä on oiva esimerkki siitä, miten nyt yritetään kaikella tavalla
yksinkertaistaa meidän päätöksentekoa ja hallintoa, ja tämä on oikein hyvä esimerkki by-
rokratian purkamisesta.

15.50 Timo Heinonen kok: Arvoisa rouva puhemies! Niin kuin edustaja Parviainen tote-
si edellä, tämä lakihan on itse jo lähes muinaismuisto. Hyvä, että tämä päivitys nyt tehdään. 

Oikeastaan se, miksi itse tähän puheenvuoron pyysin, on, että olen itse ollut historian
harrastaja pienestä pojasta lähtien ja myös innostunut jossain määrin metallinetsinnästä
harrastuksena. Metallinetsintä harrastuksena on itse asiassa valtaosin saanut hyviä tuloksia
aikaan Suomessa, vaikka resurssit ovat olleet pieniä, kun se on tehty vastuullisesti. Mutta
sitten meillä on esimerkkejä, vaikkapa tämä Raaseporin tapaus, jossa törkeällä tavalla tu-
hottiin alue, joka oli säilynyt poikkeuksellisen hyvin koskemattomana odottamassa itse
asiassa sitä, että teknologia kehittyy ja oltaisiin pystytty tutkimaan ilman että tuhotaan ja
kaivetaan, edes ammattilaisten ottein. 

Sen takia mielestäni olisi hyvä, kun muinaismuistolaista puhutaan, harkita myös tietyn-
laista lupajärjestelmää metallinetsintään. Virossa National Heritage Board of Estonia esi-
merkiksi luvittaa metallinetsintää myös omanlaisella lisenssillä. Sveitsissä on lupa, Ruot-
sissa on vuosittainen lupa, ja minun mielestäni sen enempää ei ehkä Suomessakaan tarvit-
taisi kuin rekisteri ja lupa ja tieto siitä, että tämäntyyppistä harrastusta tehdään, sillä metal-
linetsijät, valtaosa, tekevät hienoa, arvokasta työtä ja noudattavat lainsäädäntöä, muinais-
muistolakia ja muuta, mutta olisi hyvä, että me kaikki etsijät löytyisimme jonkinlaisesta re-
kisteristä jonkinlaisen luvituksen kautta. Toivon, että hallitus tätä seuraavaksi pohtii.
 Tarkistettu
4.1



Pöytäkirjan asiakohta PTK 32/2018 vp
Keskustelu päättyi.

Asia lähetettiin sivistysvaliokuntaan.
2


	10
	15.49
	15.50


