















































DEMF18C.tmpSave.xml


Pöytäkirjan asiakohta PTK 135/2016 vp
Pöytäkirjan asiakohta 

PTK 135/2016 vp

Täysistunto

Torstai 15.12.2016 klo 10.02—21.54

3.2. Suullinen kysymys Syyrian tilanteesta (Pekka Haavisto vihr)
Suullinen kysymys SKT 138/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Haavisto.

Keskustelu

16.24 Pekka Haavisto vihr: Arvoisa puhemies! Kysymykseni on nyt ulkoministeri Soi-
nille. (Naurua) Samaan aikaan kun istumme täällä salissa ja keskustelemme kiihkeästi ko-
timaanpolitiikasta, Syyriasta Alepposta ensimmäiset evakuoitavat on ilmeisesti saatu tur-
vaan. Ambulansseja on tänään ollut siellä letkassa, ja ilmeisesti 400 ihmistä on saatu tur-
vaan. Monia suomalaisia Aleppon tilanne järkyttää. Me tiedämme omasta historiastamme,
millaista on, kun siviilit ovat sotatapahtumien keskellä, ja monet ajattelevat, että Eurooppa
voisi ja Euroopan pitäisi tehdä asiassa nyt enemmän. Kysyn teiltä, ulkoministeri Soini:
onko mahdollista, että Suomi tai EU-maat lähettäisivät tarkkailijoita Itä-Aleppoon, onko
siitä käyty keskustelua, onko käyty keskustelua humanitäärisen avun lisäämisestä sille
alueelle, ja onko Suomi ollut yhteydessä Venäjään — näiden viimeaikaistenkin tapahtu-
mien vuoksi — siinä, että Venäjä ei omilla sotatoimillaan toisi lisää vaikeuksia siviileille
Aleppossa?

Ensimmäinen varapuhemies Mauri Pekkarinen: Ulkoministeri Soini.

16.25 Ulkoasiainministeri Timo Soini (vastauspuheenvuoro): Arvoisa herra puhemies!
Tämä edustaja Haaviston esittämä kysymys on todella vakava. Meillä oli EU-maiden ul-
koministereiden kokous maanantaina Brysselissä. Erittäin voimakkaasti tuomittiin tämä
väkivalta ja voimankäyttö ja vedottiin Venäjään tämän asian puitteissa. Puhuin tästä myös
pääministerin kanssa, joka tapasi Venäjän pääministerin Oulussa 9. päivä tätä kuuta. Mei-
dän viestimme on ollut kristallinkirkas etenkin naisten ja lasten kärsimysten kautta. Kyllä
sydäntä särkee nähdä, mitä siellä ihmisille tehdään, ja totta kai Suomi on mukana kaiken-
näköisessä avussa ja kivunlievityksessä, missä me suinkin voimme olla. Kyllä tämä on erit-
täin iso takaisku myös kansainväliselle yhteisölle, kaikille toimijoille, jos tällaista ei yh-
teistoimin (Puhemies koputtaa) saada loppumaan.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksiä, nousemaan ylös ja painamaan V-painiketta.
 Tarkistettu
4.0



Pöytäkirjan asiakohta PTK 135/2016 vp
16.26 Pekka Haavisto vihr (vastauspuheenvuoro): Arvoisa puhemies! Toinen näkökul-
ma tähän Aleppon ja Syyrian tilanteeseen on se, että kun olemme seuranneet sodan kehi-
tystä ja nyt viimeksi tapahtumia Itä-Aleppossa, näemme, että sodan pelisääntöjä on rikot-
tu. Monet ajattelevat, että sodissa kaikki on sallittua, mutta tiedämme hyvin täällä, että esi-
merkiksi kemiallisten aseiden käyttö, siviileihin kohdistuvat julmuudet, pidätettyihin tai
vammautuneisiin sotilaisiin kohdistuvat julmuudet ovat kansainvälisten sopimusten mu-
kaan, Geneven sopimusten mukaan, kiellettyjä. Olisi hyvin tärkeää, että Suomen kaltainen
pieni maa pitäisi näitä asioita esillä ja nostaisi vielä uudestaan nämä sodan pelisäännöt esil-
le, myöskin niin, että rikoksiin syyllistyneet saataisiin kiinni. Onko Suomella ollut tämän-
tyyppisiä puheenvuoroja, ja oletteko te, ministeri, pitänyt näitä asioita esillä?

16.27 Ulkoasiainministeri Timo Soini (vastauspuheenvuoro): Arvoisa herra puhemies!
Nämä ovat erittäin tärkeitä asioita, ja me olemme sanoneet ja olen itsekin moneen kertaan
todennut, että sotarikolliset pitää saattaa vastuuseen. On kuitenkin aika ikävää, että meillä
on sellaisia maita, suurvaltoja lähinnä, joita ei tämmöisiin sotarikostuomioistuimiin saada,
koska ne käytännössä jossain YK:n turvaneuvostossa pystyvät blokkaamaan sen, että näitä
asioita siellä käsiteltäisiin. Tämä on erittäin valitettavaa, mutta me pidämme tätä esillä. Te
otitte esille nämä kemialliset aseet. Tämä on aivan ydinkysymys. Kyllä lännen uskotta-
vuus siinä kärsi vuonna 2013. Muun muassa presidentti Obama ilmoitti, että kemiallisten
aseiden käyttö on niin sanottu red line, punainen linja, jonka yli ei voi mennä. Mitä Suomi
teki sitten kun kemiallisia aseita ruvettiin hävittämään? Meidän suomalainen yhtiö, käsi-
tykseni mukaan Ekokem, osallistui ja otti vastuuta, ja me olemme hävittäneet näitä kemi-
allisia aseita Suomessa. (Puhemies koputtaa) Ei tässä tumput suorana ole seisty.

16.28 Stefan Wallin r (vastauspuheenvuoro): Ärade talman! Rwanda, Srebrenica, Darfur
och nu Aleppo. Det internationella samfundet står än en gång tandlöst med händerna i fick-
orna. Flera gånger i historien har vi sagt: Aldrig mer igen. Men här står vi igen. Det är up-
penbart att det är frågan om krigsbrott, det som har hänt i Syrien, och för stunden har tio-
tusentals civila ringats in i en snara som dras åt hela tiden.

Tällä hetkellä on varsin turhautunut olo Aleppon tapahtumien edessä, ja sopii ihmetellä,
emmekö ole oppineet menneisyydestämme. Koska YK:n turvallisuusneuvosto jälleen ker-
ran on suuri pettymys, pitäisi EU:n löytää yhteinen suhtautuminen, ehkä myös tehdä yh-
teistyötä Afrikan unionin kanssa. Kysyn ministeri Soinilta: mitä mieltä te olisitte tästä, ja
olisiko yhteinen EU — Afrikan unioni -yhteistyö tie eteenpäin, kun YK:n turvallisuusneu-
vosto näyttää olevan hampaaton paperitiikeri?

16.29 Ulkoasiainministeri Timo Soini (vastauspuheenvuoro):  Arvoisa herra puhemies!
Tämä on tärkeä kysymys. Euroopassa me olemme keskustelleet aika monta kertaa, voisiko
EU olla yhtenäinen ja esiintyä yhtenäisesti. Ikävä kyllä kaikki uudistustoimenpiteet esi-
merkiksi YK:ssa ovat törmänneet siihen, että nämä pysyvät jäsenvaltiot eivät halua sinne
keitään muita. Myöskin Iso-Britannia ja Ranska, jotka siellä ovat olleet, aika usein puhu-
vat myönteisesti Euroopan yhteistyön puolesta mutta haluavat edelleen pitää nämä omat
jakkaransa. Ja kyllä minä olen siinä edustaja Wallinin kanssa samaa mieltä — luettelitte
näitä Ruandaa, Srebrenicaa ja muita, jotka ovat karmeita muistomerkkejä meille siitä —
että kansainvälinen yhteisö, me mukaan lukien, ei ole saanut (Puhemies koputtaa) näitä
2



Pöytäkirjan asiakohta PTK 135/2016 vp
asioita kuriin. Ja kyllä tämä Aleppo tulee jäämään yhtenä tällaisena muistikuvana meidän
monien mieleen, (Puhemies koputtaa) ikävä kyllä.

16.30 Krista Kiuru sd (vastauspuheenvuoro): Arvoisa puhemies! Viisi vuotta — onko
viisi vuotta pitkä vai lyhyt aika, kun suomalaiset aikuiset ja lapset päivästä päivään katso-
vat sitä, mitä Aleppossa tapahtuu? Aleppossa ei ole kaupunginosaa, johon ei olisi isketty, ei
ole siviilejä, jotka olisi säästetty. Ja nyt me kysymme jälleen kerran kyselytunnilla: onko
meillä suomalaisilla mitään vastuuta siitä, mitä siellä — aika lähellä meitä kuitenkin lop-
pujen lopuksi — tapahtuu? Siltä osin selitykset siitä, että vuodesta toiseen ummistamme
silmämme ja ajattelemme, että ei politiikalla ole keinoja puuttua tähän tilanteeseen, eivät
vain kerta kaikkiaan enää riitä.

Minä todella toivon, että hallitus ottaisi kansainvälisillä areenoilla esiin tämän, kuinka
kauan me voimme ummistaa eurooppalaisten kansojen silmät siltä, että politiikka (Puhe-
mies koputtaa) ei pysty löytämään ratkaisua. Löytyykö, Timo Soini, teistä tahtoa (Puhe-
mies koputtaa)  tätä asiaa paremmin nostaa esiin?

16.31 Ulkoasiainministeri Timo Soini (vastauspuheenvuoro): Arvoisa herra puhemies!
Puhun tästä asiasta sopivalla ja sopimattomalla hetkellä, aina kahdenkeskisissä tapaamisis-
sa, viimeksi Ranskan ulkoministerin kanssa, kun hän vieraili täällä, ja tulen tämän sano-
maan kaikille.

Miten Suomi osallistuu? Meillä on paljon vapaaehtoisia, meillä tehdään, yksityiset ih-
miset lahjoittavat. Ja voitte, edustaja Kiuru, varmasti uskoa siihen, että kansalaispalaute,
jota tästä tulee, otetaan vakavasti. Sitä tulee paljon. Ymmärtääkseni — nyt voi olla päivän
luku jo vähän jäljessä — noin 500 sähköpostia on tullut yksittäisiltä kansalaisilta koskien
juuri tätä asiaa. Että Suomi tekee tässä osansa. Aleppon rauha ja apu eivät ole meistä kiin-
ni, mutta me emme ikävä kyllä niitä myöskään yksin ratkaise.

16.32 Matti Vanhanen kesk (vastauspuheenvuoro): Arvoisa puhemies! Kaikki näkevät
sen, että Itä-Aleppon osalla hallitus Venäjän tuella tullee voittamaan. Samalla ainakin vä-
estön painopisteitä katsellen Syyrian hallitus saavuttaa tavoitteensa ja syntyy sotilaallinen
ratkaisu. Euroopan unioni on ollut tässä aika lailla voimaton. Emme ole pystyneet kovin-
kaan paljon vaikuttamaan tähän. Mutta tämän sotilaallisen toiminnan jälkeen tulee jälleen-
rakennuksen vaihe, ja kysymykseni liittyy siihen. Onko unionin puitteissa käyty keskuste-
lua siitä, millä tavalla näissä tulevissa siirtymäkauden ratkaisuissa jälleenrakentamiseen
liittyen tämä unionin tuki ehdollistetaan voimakkaasti sekä sotarikollisten selvittämiseen
että siihen, että siirtymäkauden ratkaisuissa otetaan myös vähemmistöjen asema huo-
mioon?

16.33 Ulkoasiainministeri Timo Soini (vastauspuheenvuoro): Arvoisa herra puhemies!
Todellakin toivon, että sodan jälkeen tulee rauha ja jälleenrakennus. On selvää, että tämä
jälleenrakennustoiminta tulee aiheuttamaan myös meille eurooppalaisille kustannuksia. Se
täytyy tässä ymmärtää ja hyväksyä, että näin käy.

Sitten tietysti suurvaltojen välisessä vuoropuhelussa tässä ollaan nyt sikäli hankalassa ti-
lanteessa, että USA:ssa Obaman hallinto on menossa ja Trumpin hallinto ei ole vielä tullut.
Tässä on semmoinen välitila tavallaan, että Yhdysvaltain aktiivinen panos tällä hetkellä
puuttuu. Minä uskon, että tähän ratkaisu löydetään. Kuitenkin pitää olla niin kuin, edustaja
3



Pöytäkirjan asiakohta PTK 135/2016 vp
Vanhanen, totesitte, että avun, mikä annetaan, tulee olla myös ehdollista, jotta siinä sotari-
koksiin syyllistyneitä ei päästetä (Puhemies koputtaa) tämän varjolla kuin koiraa veräjästä.

16.34 Hanna Sarkkinen vas (vastauspuheenvuoro): Arvoisa puhemies! Tilanne Syyrias-
sa ja Aleppossa on järkyttävä. Tilanne on inhimillinen katastrofi. Erityisen järkyttävää on
siviilien surmaaminen Aleppossa ja evakuoinnin viivästyminen.

Arvoisa puhemies! Syyrian konflikti on monimutkainen vyyhti, eikä sen ratkaisu ole
helppo. Syyrian hallitus on Venäjän tukemana tehnyt järkyttäviä tekoja ja sotarikoksia.
Toisaalta myös oppositio, joka koostuu hajanaisista ryhmistä, mukaan lukien äärijihadisti-
sia ryhmiä, on syyllistynyt julmuuksiin.

Arvoisa puhemies! Se, mitä Suomi voi tehdä, se, mitä EU voi tehdä, on rajallista, mutta
toivon, että teemme kaiken voitavamme. Mutta haluaisin kysyä ulkoministeri Soinilta:
mikä on Suomen panos humanitaariseen apuun Syyriassa, ja onko meillä valmiutta kasvat-
taa humanitaarista apua Syyrian siviileille?

16.35 Ulkoasiainministeri Timo Soini (vastauspuheenvuoro): Arvoisa herra puhemies!
Onneksi nyt evakuointeihin on saatu vähän parempi tola aikaiseksi. Se ei tietysti paljon
kuolleita lohduta eikä ole riittävää mutta kuitenkin.

Sitten se, mitä sanoitte näistä muistakin osapuolista. Kyllä, siellä on ääri-islamilaista
Isisiä, siellä on ollut Nusraa, ties mitä näitä alaporukoita, jotka ovat myös syyllistyneet vä-
kivaltoihin, eli tämä puoli on olemassa. Se, mikä tässä on kaikista järkyttävintä, on, että ta-
valliset ihmiset, joilla ei ole osaa eikä arpaa kummankaan puolen joukoissa, ovat niitä, jot-
ka tämän hirvittävyyden maksavat.

Totta kai hallitus on valmis harkitsemaan myös taloudellisia panostuksia humanitaari-
seen apuun ja jälleenrakennukseen. Se on meidän inhimillinen velvollisuutemme.

Ensimmäinen varapuhemies Mauri Pekkarinen: Poikkeuksellisesti nyt myönnän edus-
taja Mykkäselle lyhyen puheenvuoron. (Eduskunnasta: Hän on ministeri! — Kai Mykkä-
nen: Molemmat käyvät!) Yksi ministeri aina yhteen asiaan.

16.36 Ulkomaankauppa- ja kehitysministeri Kai  Mykkänen  (vastauspuheenvuo-
ro): Arvoisa puhemies! Ihan vain, ettei tule tärkeässä asiassa väärinkäsitystä: Suomihan
toki humanitäärisen avun olosuhteista koko ajan huolehtii myös Syyrian osalta omalla pa-
noksellaan. Me olemme mukana EU:n yhteisissä ponnisteluissa. Viimeksi tänään allekir-
joitin päätöksen, jolla siirtomäärärahoista lisäämme tukeamme vaikean humanitäärisen ti-
lanteen lievittämiseksi. Me olemme tammikuussa yhdessä kolmen YK:n hätäapujärjestön
kanssa koordinoimassa suunnitelmaa, kokousta, jolla nimenomaan tehokkaamman avun
kohdentamista mietitään Helsingissä, tuodaan siihen Pohjoismaiden viisaus yhteen, ja var-
masti koko ajan kaikissa siirtotilanteissa katsotaan, miten me voimme erityisesti Syyrian
konfliktia auttaa meidän omilla vaatimattomilla panoksillamme. Tietenkin, jos päästään
jälleenrakennusvaiheeseen, sitten, kuten ministeri Soini kertoi, on vielä isomman miettimi-
sen paikka ja myöskin tämän ehdollistamisen (Puhemies koputtaa) tarkempi paikka.

16.38 Ilkka Kanerva kok (vastauspuheenvuoro): Puhemies! Ei tämä Syyrian sota ole
loppunut sotimalla, eikä tilanne ole vielä ohi. Siitä, että on päästy edes tämän verran nyt
4



Pöytäkirjan asiakohta PTK 135/2016 vp
eteenpäin, kiitos kyllä kuuluu merkittävästi Yhdysvaltain ja Venäjän ulkoministereiden
johtamalle neuvotteluprosessille.

Vetoan hallitukseen siinä, että Suomi omalta osaltaan ennen muuta EU:ssa mutta myös
YK:n puitteissa pyrkii löytämään, edesauttamaan ratkaisua omallakin panoksellaan, sekä
humanitäärisen avun että myös tämän tulitaukosopimuksen toteutumisen valvonnan osal-
ta, ja on valmis myöskin investoimaan siihen, että tätä myös Suomen toimenpitein ollaan
valmiita tarkkailemaan.

16.38 Ulkoasiainministeri Timo Soini (vastauspuheenvuoro): Arvoisa herra puhemies!
Kyllä pitkä parlamentaarinen kokemus ja viisas puhe aina piristää — kiitoksia edustaja Ka-
nerva. Meillähän on myöskin eurooppalaisia rakenteita, Etyj, joka on tehnyt tällaista tark-
kailua aika menestyksekkäästi hankalissa ja vaikeissa olosuhteissa Itä-Ukrainassa. On tie-
tysti aivan ydinasia, että nämä suurvallat ovat tässä mukana, ja on aivan ydinasia ja hienoa,
että meillä on pääsy puheille. Meillä on pääsy puheille — ymmärsin, että tekin olette kes-
kustellut ulkoministeri Lavrovin kanssa ja lyhyesti myös John Kerryn kanssa tuolla Ham-
purissa Etyj-kokouksessa. Tämä on juuri sellaista toimintaa, jota kaikkien suomalaisten
vaikuttajien, niin ministerien, kansanedustajien kuin kansalaisjärjestöjenkin, pitää tehdä.

Ensimmäinen varapuhemies Mauri Pekkarinen: Myönnän vielä tähän kysymykseen li-
säkysymyksen kysymyksen alkuperäiselle esittäjälle, edustaja Haavistolle.

16.39 Pekka Haavisto vihr (vastauspuheenvuoro): Arvoisa puhemies! Vielä ministeri
Soinille: Täällä on useammassa puheenvuorossa — edustaja Vanhanen, edustaja Wallin ja
muut — tuotu esille Euroopan unionin rooli. Jos katsoo tätä rauhanneuvottelupöytää, niin
Euroopan unioni sieltä vähän loistaa poissaolollaan, meillä ei ole siellä institutionaalista
roolia, mutta samaan aikaan Euroopan unionille sovitellaan jälleenrakentamisen maksajan
roolia. Me olemme olleet Syyrian pakolaiskriisissä suuri pakolaisten vastaanottaja ja
myöskin humanitäärisen avun antaja. Olisin kysynyt ministeri Soinilta: mitä mahdolli-
suuksia näette sille, että kun rauhanprosessi tulee ja jälleenrakennusprosessi tulee, Euroo-
pan unionilla voisi olla aktiivisempi rooli siinä, mahdollisesti jo sitten rauhansopimus-
pöydässä? Tällä hetkellä minusta ei ole aivan reilua, että olemme tämän kriisin maksajia
mutta meidän poliittinen roolimme on kovin pieni.

16.40 Ulkoasiainministeri Timo Soini (vastauspuheenvuoro): Arvoisa herra puhemies!
Ulkoministerin erityisavustaja, kansanedustaja Haavisto puhuu järkevästi, ja myöskin tun-
nette tämän EIP:n, rauhaninstituutin, joka voi olla yksi väline tällaisissa, vaikkei suoranai-
nen EU-organisaatio olekaan. Kyllä myönnän sen, että vaikka Staffan de Mistura on tässä
ollut paljon vartijana ja tehnyt parhaansa, niin kyllä EU:n ja Euroopan unionin jäsenmai-
den täytyy ottaa piikkiinsä sitä, että ei ole parempiin tuloksiin päästy, ei siitä pääse yhtään
mihinkään — ei tämmöistä kuukausien jatkuvaa siviilien ahdinkoa voi millään selittää.
Mutta täytyy myös ymmärtää se, että Suomi on viisimiljoonainen kansa, joka ei näitä asioi-
ta yksin pysty ratkaisemaan mutta pystyy olemaan mukana niitä ratkaisemassa.

Kysymyksen käsittely päättyi.
5


