















































DEM3344.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

9. Hallituksen esitys eduskunnalle laeiksi eläkesäätiölain ja vakuutuskassalain muuttami-
sesta sekä eräiksi muiksi laeiksi

Hallituksen esitys HE 205/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään talousvaliokuntaan, jol-
le sosiaali- ja terveysvaliokunnan on annettava lausunto.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 10. asiakohtaan.

Keskustelu

17.32 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Nyt käsiteltävänä olevassa hallituksen esityksessä ehdotetaan siis muutetta-
vaksi eläkesäätiölakia, vakuutuskassalakia, maksuperusteisista lisäeläkejärjestelyistä elä-
kesäätiöissä ja eläkekassoista annettua lakia sekä vakuutusyhtiölakia. Ehdotetuilla laeilla
pantaisiin täytäntöön ammatillisia lisäeläkkeitä tarjoavien laitosten toiminnasta ja valvon-
nasta annettu Euroopan parlamentin ja neuvoston direktiivi säätämällä direktiivin edellyt-
tämistä välttämättömistä muutoksista kansalliseen lainsäädäntöön. Ehdotettuja lakeja so-
vellettaisiin eläkesäätiöiden ja eläkekassojen vapaaehtoiseen lisäeläketoimintaan, jolla
täydennetään lakisääteistä eläketurvaa. Ehdotettuja säännöksiä ei sovellettaisi eläkesääti-
öiden ja eläkekassojen toimintaan siltä osin kuin he harjoittavat työntekijän eläkelaissa ja
yrittäjän eläkelaissa tarkoitettua lakisääteistä eläkevakuutusta. 

Esitys parantaa lisäeläketoimintaa harjoittavien säätiöiden ja kassojen toiminnan turvaa-
vuutta ja vakuutettujen etujen suojaa säätämällä hallintojärjestelmälle asetettavista aiem-
paa täsmällisemmistä vaatimuksista. Esitys vahvistaa eläkesäätiöiden ja eläkekassojen
lisäeläkkeiden hallintojärjestelmää säätämällä nykyistä täsmällisemmin muun muassa ris-
kienhallinnasta, sisäisestä tarkastuksesta ja aktuaaritoiminnoista. Esitys parantaa vakuutet-
tujen tietojensaantia lisäeläketurvastaan säätämällä vakuutetuille vuosittain maksutta lähe-
tettävästä lisäeläkkeen eläke-etuusotteesta. Esitykseen sisältyy myös ehdotus eläkesäätiöi-
den ja -kassojen vastuuvelan laskennassa käytettävän enimmäiskoron sääntelyn muuttami-
sesta. Kyse on teknisestä koron määrittämisestä. Sosiaali- ja terveysministeriön asetuksen
sijaan enimmäiskorosta annettaisiin jatkossa Finanssivalvonnan määräys. Lisäksi esityk-
sellä edistetään ammatillisten lisäeläkkeiden sisämarkkinoiden toimintaa säätämällä ny-
 Tarkistettu
4.0



Pöytäkirjan asiakohta PTK 105/2018 vp
kyistä täsmällisemmin lisäeläkelaitosten rajat ylittävän toiminnan edellytyksistä sekä mah-
dollistamalla tietyin edellytyksin lisäeläkevakuutuskantojen rajat ylittävät siirrot toisessa
Eta-valtiossa hyväksyttyyn laitokseen. 

Näillä toimilla pyritään omalta osaltaan edistämään ammatillista lisäeläketoimintaa ja
sitä kautta ikääntyvän väestön toimeentulon turvaamista. Esityksellä ei ole vaikutusta kan-
salliseen sosiaali- ja työoikeuteen, jota on myös rajat ylittävässä toiminnassa ja rajat ylit-
tävissä siirroissa aina noudatettava. 

Eläkesäätiölakiin ja vakuutuskassalakiin ehdotetaan vain direktiivin täytäntöönpanon
edellyttämiä välttämättömiä muutoksia, jotta uusi sääntely ei tarpeettomasti lisäisi eläke-
säätiöiden ja -kassojen hallinnollista taakkaa ja hallintokuluja. Koska eläkesäätiöiden ja
-kassojen harjoittama lisäeläketoiminta on pienimuotoista, ei kansalliselle lisäsääntelylle
tältä osin ole tarvetta.

Keskustelu päättyi.

Asia lähetettiin talousvaliokuntaan, jolle sosiaali- ja terveysvaliokunnan on annettava lau-
sunto.
2


