















































DEME063.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

5. Hallituksen esitys eduskunnalle sosiaaliturva- ja vakuutuslainsäädännön muuttamiseksi 
EU:n yleisen tietosuoja-asetuksen johdosta

Hallituksen esitys HE 87/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan, jolle perustuslakivaliokunnan ja talousvaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

17.36 Sosiaali- ja terveysministeri Aino-Kaisa Pekonen (esittelypuheenvuoro): Arvoi-
sa herra puhemies! EU:n uutta tietosuoja-asetusta alettiin soveltaa kansallisesti toukokuun
25. päivästä 2019, ja kansallista lainsäädäntöä on tarpeen saattaa yhteensopivaksi maini-
tun tietosuoja-asetuksen kanssa. 

Tässä hallituksen esityksessä ehdotetaan näitä tarvittavia muutoksia sosiaaliturva- ja va-
kuutuslainsäädäntöön. Tämän esityksen tavoitteena on saattaa nykyistä kansallista sosiaa-
liturva- ja vakuutuslainsäädäntöä yhteensopivaksi EU:n yleisen tietosuoja-asetuksen kans-
sa. Tämä uusi hallituksen esitys vastaisi keskeisiltä osiltaan samannimistä edeltäjäänsä, eli
hallituksen esitystä 52/2018, jonka käsittely edellisessä eduskunnassa raukesi. Tietosuoja-
asetuksen kanssa ristiriitaiset tai päällekkäiset säännökset ehdotetaan kumottavaksi, koska
tietosuoja-asetus on suoraan sovellettavaa oikeutta. Lisäksi ehdotetaan eräitä asetusta tar-
kentavia säännöksiä ja välttämättömiä poikkeuksia asetuksen velvoitteista. 

Esityksessä ehdotetaan, että eräistä nykyisin rekisteröidyn suostumukseen perustuvista
henkilötietojen luovutuksista säädettäisiin laissa. Nykyisin tietoja voidaan luovuttaa etuu-
den hakijan suostumuksella. Tietosuoja-asetuksen myötä nykyistä suostumukseen perus-
tuvaa menettelyä ei voida laajamittaisesti käyttää, joten välttämättömien tietojen luovutta-
misesta on syytä säätää myöskin laissa. 

Tietosuoja-asetus edellyttää, että rikostuomioihin ja rikkomuksiin liittyvästä henkilötie-
tojen käsittelystä säädetään laissa, jos tietoja käsittelee muu kuin viranomainen. Ja siksi va-
kuutusyhtiöitä ja luottolaitoksia koskevaan lainsäädäntöön ehdotetaan lisättäväksi sään-
nökset rikostietojen käsittelystä. Säännöksillä turvattaisiin se, että vakuutusyhtiöt ja luot-
tolaitokset voisivat jatkossakin käyttää niin sanottuja väärinkäytösrekistereitä vakuutustoi-
mintaan kohdistuvien rikosten ehkäisemiseksi ja selvittämiseksi. 

Sosiaaliturvalainsäädäntöön lisättäisiin säädökset, joilla poikettaisiin tietosuoja-asetuk-
sen mukaisesta rekisteröidyn oikeudesta käsittelyn rajoittamiseen. Tarkoituksena on estää
 Tarkistettu
3.0



Pöytäkirjan asiakohta PTK 66/2019 vp
se, että kyseistä oikeutta voitaisiin perusteettomasti käyttää lakisääteisen toiminnan viiväs-
tyttämiseen tai estämiseen.

Arvoisat edustajat, keskeisin muutos rauenneeseen esitykseen on se, ettei käsiteltävänä
oleva esitys sisällä säännösehdotuksia automaattisista päätöksistä, koska sääntelyn täs-
mentäminen vaatii tuekseen laajempaa selvitystyötä. 

Arvoisa puhemies! Lait olisi tarkoitus saada voimaan mahdollisimman pian. 

Toinen varapuhemies Juho Eerola: Ja keskusteluun.

17.39 Arja Juvonen ps: Arvoisa herra puhemies ja arvoisa ministeri! Jälleen kerran meil-
lä on käsissämme paksu hallituksen esitys, ja kuinka ollakaan, se tulee sosiaali- ja terveys-
valiokuntaan. Sinnehän nämä laajat esitykset tulevat. 

Olisin kysynyt juurikin tästä viimeisestä lauseesta, minkä te sanoitte. Nostitte esiin tä-
män automaattisen päätöksenteon. Täällä asian valmistelussa muun muassa kirjallisissa
näkemyksissä on esitetty toiveita, että lausujat pääsisivät osallistumaan tähän lainvalmis-
teluun. Onko se mahdollista?

Ja sitten kysyn, kun täällä ovat palkansaajakeskusjärjestöt muun muassa lausuneet, liit-
tyen työeläke- ja työtapaturmalainsäädäntöön ja Kansaneläkelaitoksen kuntoutusetuuksis-
ta ja kuntoutusrahaetuuksista annettuun lakiin, että ehdotettavat tietojen luovutussäännök-
set ovat kuntoutustietojen osalta ongelmallisia, niin onko näitä ongelmakohtia nyt sitten
otettu huomioon tässä lakiesityksessä? Tämähän on todellakin ollut jo valmisteilla, ja nyt
tämä tuodaan uudelleen meille — tämä on 2018 jo valmisteltu. 

Ja sitten kysyn vielä tästä, kun kuntoutusprosessia koskevia henkilötietojen käsittelyn
kehittämistarpeita on tarkoituksenmukaisinta selvittää erikseen isompana kokonaisuutena
ja osana kuntoutusta koskevia uudistuksia, niin onko tulossa jotakin tällaista kuntoutuk-
seen liittyvää uudistuslainsäädäntöä ja liittyykö sinne sitten myös tämä kuntoutusprosessi-
ja henkilötietojen käsittely? Tämä on valtavan iso paketti. Täällä myös finanssiala tiedus-
telee tästä väärinkäytösrekisteristä ja salassapitosäännösten toimivuudesta. Nämä kysy-
mykset tässä esittäisin, miten vastaatte näihin?

17.41 Minna Reijonen ps: Arvoisa herra puhemies! Arvoisa ministeri! Tiedustelisin liit-
tyen näihin tietosuojajuttuihin — tämä tietosuojalainsäädäntö on nyt tällä hetkellä vähän
kääntynyt osittain itseään vastaan, otetaan esimerkiksi vaikka apteekkityö. Jos apteekissa
tiedetään, minkälaista lääkettä asiakkaalla on, niin me emme voi kertoa sitä toiselle lääkä-
rille. Jos toinen lääkäri on määrännyt sen lääkkeen, niin toiselle lääkärille sitä ei voi kertoa,
vaikka sillä olisi potilaan terveyden kannalta iso positiivinen merkitys. Jotenkin se on
kääntynyt itseään vastaan. Eihän se nyt näin voi olla, että silloin, kun olisi tarvetta täm-
möistä asiaa potilaan turvallisuuden kannalta kertoa, niin lainsäädäntö tulee vastaan. Ar-
voisa ministeri: onko tarkoitus tehdä muutoksia tähän tietosuojalainsäädäntöön?

Toinen varapuhemies Juho Eerola: Ja näin. Nyt ei puhujalistalla enää ole puheenvuoro-
pyyntöjä, joten ministeri. — Olkaa hyvä. 

17.42 Sosiaali- ja terveysministeri Aino-Kaisa Pekonen (vastauspuheenvuoro): Kiitos,
arvoisa puhemies! Kiitos huomioista edustajat Juvonen ja Reijonen. Ja näinhän se on, että
sosiaali- ja terveysvaliokunnassa näitä isoja laajoja hankkeita riittää. Varmasti töitä piisaa.
2



Pöytäkirjan asiakohta PTK 66/2019 vp
Yritämme täällä sen takia näitä vähän avata ja selventää myöskin, että sitten olisi ehkä lä-
hetekeskustelun jälkeen vähän avattuna siellä valiokunnan jäsenillekin, mistä on kysymys.

Mutta näihin. Edustaja Juvonen kysyi tästä automaattisesta päätöksenteosta. Näihin tul-
laan — näistä on itse asiassa oikeusministeriössä jo selvitystyö käynnissä, ja siitä on tulos-
sa tämmöinen yleinen selvityshanke. Ja varmasti on siinä vaiheessa syytä myöskin selvit-
tää, kun tämä hanke etenee, että saadaan mahdollisimman laajasti asiantuntijoita tässä
työssä hyödynnettyä. 

Kuntoutukseen on tulossa muutoksia. Käydään läpi näitä kuntoutuskomitean edellisellä
kaudella tekemiä esityksiä, ja kun niitä lainsäädäntöön viedään, niin totta kai henkilötiedot
siellä käsitellään aina tarkasti. 

Ja tietosuoja, jonka edustaja Reijonen nosti esiin, varmasti sisältää monia sellaisia yhty-
mäkohtia, liittymäkohtia, missä ei aina välttämättä ajatella, että siinä olisi jotakin tietosuo-
jan kannalta oleellista. Mutta nämä ovat isoja, tärkeitä asioita, joissa suojataan aina henki-
lön henkilötietoja, ja silloin niitä on tietysti tärkeää myöskin tarkastella koko lainsäädän-
nön näkökulmasta. Pidän itse tärkeänä sitä, että meidän tietosuojamme on kunnossa.

Puhemies! Ihan minuutti ei riittänyt. 

Toinen varapuhemies Juho Eerola: Ei se mitään. 

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja talousva-
liokunnan on annettava lausunto.
3


	5
	17.36
	17.39
	17.41
	17.42


