















































DEM3AE0.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

2.2. Suullinen kysymys eläkejärjestelmästä (Timo Heinonen kok) 
Suullinen kysymys SKT 57/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kokoomuksen edus-
kuntaryhmä, edustaja Heinonen, olkaa hyvä.

Keskustelu

16.22 Timo Heinonen kok: Arvoisa rouva puhemies! Huoli eläkeläisten toimeentulosta
on yhteinen. Kokoomus tukee sitä, että takuueläkettä korotetaan 50 eurolla ja kansanelä-
kettä 30 eurolla. [Keskustan ryhmästä: Keskustan linja!] Viime kyselytunnilla kysyimme,
onko hallitus kuitenkin aikeissa leikata esimerkiksi poliisien, opettajien ja sairaanhoitajien
eläkkeistä, jotta pienimpiä työeläkkeitä saadaan nostettua. Tämä on kysymys, jota ihmiset
paljon nyt kysyvät, ja siihen toivomme selkeyttä.

Tähän te, pääministeri Rinne, vastasitte, että teidän arvionne mukaan asiantuntijakes-
kustelujen pohjalta työeläkejärjestelmästä voidaan irrottaa näihin eläkkeisiin rahaa. Sum-
maksi totesitte, pääministeri Rinne, noin 200—300 miljoonaa euroa. [Ben Zyskowicz:
Vuodessa!]

Arvoisa pääministeri, tämä ei selkeyttänyt asiaa. Eläkeläisten toimeentulosta meillä ko-
koomuksessakin on huoli, mutta ratkaisu tähän ei ole koko työeläkejärjestelmän horjutta-
minen. Viittasitte asiantuntijoihin, [Puhemies koputtaa] ja nyt kysynkin teiltä: keitä nämä
asiantuntijat ovat? Julkisuuteen ei ole tullut vielä yhtään eläkeasiantuntijaa, joka teidän aja-
tustanne eläkeleikkauksista kannattaisi. Ketkä ovat näitä asiantuntijoita, joiden suulla pu-
huitte?

16.23 Pääministeri Antti Rinne (vastauspuheenvuoro): Arvoisa puhemies! On hyvä, että
kokoomuksessakin on herätty pienituloisten eläkeläisten tilanteeseen. [Paavo Arhinmäki:
Viime kauden leikkausten jälkeen!] Tätä keskustelua ei ole kovin usein nähty kokoomuk-
sen suunnasta nostettavan.

Haluan todeta sen, että meillä on mahdollisuus eläkejärjestelmän puitteissa nykyistä elä-
kejärjestelmää sinällään muuttamatta, muuta kuin yhden päivämäärän osalta, korjata tätä
erityisesti naisten vanhempainvapaaseen liittyvää, eläkkeisiin liittyvää ongelmaa. Meillä
on satojatuhansia sellaisia naisia, jotka eivät ole kerryttäneet eläkettä laisinkaan ennen
vuotta 2005 sen takia, että eläkejärjestelmässä ei eläkekertymää ole vanhempainvapaitten
ajalta tullut. Tämä on nyt muutettavissa 2005 neuvotellun ratkaisun pohjalta hyvin yksin-
kertaisesti.
 Tarkistettu
4.0



Pöytäkirjan asiakohta PTK 64/2019 vp
Ne asiantuntijat, joiden kanssa keskustelin, liittyvät suoraan eläkejärjestelmään. Sieltä
löytyy sellaisia asiantuntijoita, jotka haluavat kahden kesken puhua tästä asiasta, mutta
juuri sen paineen takia, mikä tästä tulee julkiseen keskusteluun, eivät halua tulla julkisuu-
teen.

Ensimmäinen varapuhemies Tuula Haatainen: Pyydän niitä edustajia, jotka haluavat
esittää lisäkysymyksen, nousemaan seisomaan ja painamaan V-painiketta.

16.24 Timo Heinonen kok (vastauspuheenvuoro): Arvoisa puhemies! Kokoomuksen ol-
lessa viime kaudellakin hallituksessa pienimpiä eläkkeitä korotettiin, se on ollut meille
koko ajan tärkeää. [Paavo Arhinmäki: Eläkkeitä leikattiin, kansaneläkkeitä leikattiin!]
Koko eläkejärjestelmämme perustuu, arvoisa pääministeri, sukupolvien väliseen oikeu-
denmukaisuuteen. Mikä on sovittu, sen täytyy pitää. Kun on työllään eläkkeen tienannut,
eläkkeen myös aikanaan saa. Yhtään ylimääräistä euroa, arvoisa pääministeri, työeläkera-
hastoissa ei ole. Niillä maksetaan nykyisiä eläkkeitä, nyt työssä käyvien eläkkeitä aika-
naan, niitä sijoitetaan, että työeläkkeitä voidaan maksaa myös meidän lapsillemme ja tule-
ville lapsille.

Viesti siitä, että eläkerahoihin voidaan puuttua ja sieltä napsia rahaa muihin tarkoituk-
siin, on, pääministeri, vastuuton. Pääministeri Rinne: Mikä teidän viestinne on tänä päivä-
nä työssä käyville ja myös nuorille suomalaisille? Huolehtiiko teidän vasemmistohallituk-
senne [Puhemies koputtaa] koko eläkejärjestelmän kestävyydestä?

16.25 Pääministeri Antti Rinne (vastauspuheenvuoro): Arvoisa puheenjohtaja! Minä us-
kon, että niille suomalaisille, jotka esimerkiksi tätä televisiolähetystä katsovat, on täysin
selvää, mitä tämä hallitus haluaa tehdä eläkkeitten osalta. Tämä hallitus haluaa korjata pie-
nituloisten eläkeläisten tulevaisuutta. Siitä lähdetään liikkeelle ensi vuoden alussa: tulee,
niin kuin totesitte, 50 euroa takuueläkkeeseen nettona, puhtaana käteen, 34 euroa kansan-
eläkkeeseen puhtaana käteen. Näistä asioista ei pääse mihinkään.

Tämän hallituksen tavoitteena on myös se, että työeläkejärjestelmän sisällä pystytään
korjaamaan työeläkejärjestelmän aiheuttamia ongelmia liittyen pienituloisiin naisiin, ja
tämä muutos on toteutettavissa ilman, että työeläkejärjestelmän pohjiin puututaan millään
tavalla, sillä tavalla, että työeläkejärjestelmän näkökulmasta se on 0,01:n ja 0,1:n välissä
oleva rahasumma, jota sinne tarvitsee käyttää, ja työeläkejärjestelmästä valuu tällä hetkel-
lä ulos esimerkiksi työhyvinvointiin käytettäviin rahoihin useita kymmeniä miljoonia vuo-
dessa. [Ben Zyskowicz: Sieltäkö se raha tulee?]

16.27 Petteri Orpo kok (vastauspuheenvuoro):  Arvoisa puhemies! Tämä pienituloisten
eläkeläisten tilan kysymys on tietenkin erittäin vakava asia, [Jukka Gustafsson: No ei se
siltä kuulosta!] ja sen tähden on hyvä, että pienimpiin eläkkeisiin tehdään korotuksia, täs-
mäkorotuksia. [Paavo Arhinmäki: Viime kaudella ei ollut kokoomukselle tärkeä asia!]
Mutta nyt on fakta se, että te olette pettäneet sen vaalilupauksenne siitä kuuluisasta sata-
sesta. Te ette ole sitä toteuttamassa, se ei toteudu ja ihmiset ovat pettyneet.

Mutta nyt te puhutte taas, avaatte uuden keskustelun. Nyt te olette työeläkejärjestelmäs-
sä. Aina näihin teidän lupauksiinne löytyy joku muu maksaja. Tällä kertaa se käytännössä
on siis toiset eläkeläiset ja tulevat eläkeläiset. Meillä ei ole yhtään ylimääräistä rahaa mei-
dän eläkejärjestelmässämme. Meidän syntyvyys pienenee, väestö ikääntyy, meillä on ko-
2



Pöytäkirjan asiakohta PTK 64/2019 vp
vat paineet, ja te olette tekemässä muutoksia nykyiseen eläkejärjestelmään, viemässä us-
koa ja pohjaa siltä. Ei näin voi toimia. Voisitteko nyt kertoa, miten te aiotte edetä tässä
asiassa? Uskotteko, että se on perustuslainmukaista koskien eläkejärjestelmää? Ja miksi te
leikkaatte toisilta eläkeläisiltä?

16.28 Pääministeri Antti Rinne (vastauspuheenvuoro): Arvoisa puhemies! Edustaja Or-
po, teidän väitteenne ei pidä paikkaansa. Tämä hallitus ei ole rikkomassa työeläkejärjestel-
män puitteita millään tavalla, ei sen perusteita millään tavalla. Tämä hallitus ei vie rahaa
toisilta eläkeläisiltä, ei tulevilta eikä tämän hetken eläkeläisiltä.

Tämä hallitus haluaa korjata sen epäkohdan, vääryyden, joka liittyy pienituloisten nais-
ten eläkkeisiin tällä hetkellä. Ne naiset, jotka ovat huolehtineet tämän yhteiskunnan tule-
vaisuudesta synnyttämällä lapsia, huolehtimalla lapsista ilman, että siltä ajalta on kertynyt
eläkettä — niitten ihmisten asia pitää korjata. Sitä tämä koko esitys työeläkejärjestelmän
sisällä tapahtuvasta korjauksesta tarkoittaa. Ja se tulee etenemään sillä tavalla, että ensin
pyydetään laskelmat Eläketurvakeskukselta ja Kansaneläkelaitokselta. Sen jälkeen käyn-
nistetään neuvottelut kolmikantaisesti, haetaan ratkaisua.

16.29 Antti Lindtman sd (vastauspuheenvuoro): Arvoisa puhemies! Yksi yhteiskunnan
sivistyksen mitta on se, miten huolehdimme heistä, jotka tämän maan ovat meille rakenta-
neet, [Sari Sarkomaa: Ja leikataan sairaanhoitajien eläkkeistä!] ja tässä mielessä, arvoisa
puhemies, kokoomuksen huoli eläkkeensaajien toimeentulosta on aivan oikea. [Sanna An-
tikainen: Missä vappusatanen?] Se on aivan oikea, mutta arvoisa puheenjohtaja Orpo, se on
neljä vuotta liian myöhään. [Eduskunnasta: Aivan!] Missä se huoli oli silloin, kun te täyttä
kansaneläkettä saavalta leikkasitte lähes 400 euroa vuodessa? [Vasemmalta: Voi, voi!]
Missä se huoli silloin oli, kun teidän ollessanne valtiovarainministerinä vuonna 2016 raja-
sitte eläkkeensaajat niiden veronkevennysten ulkopuolelle, jotka palkansaajat saivat? Tai
silloin, kun nostitte terveyskeskusmaksuja, mikä iski erityisesti eläkkeensaajiin? [Kokoo-
muksesta: Ei nostettu!]

Te täällä arvostelette hallituksen esityksiä, mutta mikä on se teidän esityksenne, jolla pa-
rannetaan eläkkeensaajien asemaa? Niitä ei ole kuultu, arvostelua on kuultu.

Arvoisa puhemies! Sosiaalidemokraateilla on arvovalinta, että tällä vaalikaudella eläk-
keensaajan asemaa parannetaan ja he saavat sen kohtelun, jonka ansaitsevat. Kysyn nyt
[Puhemies koputtaa] hallitukselta: oletteko sitoutuneet siihen, että myös eläkkeensaajat
saavat ne samat veronkevennykset, jotka palkansaajat saavat?

16.30 Pääministeri Antti Rinne (vastauspuheenvuoro): Arvoisa puhemies! Tämän halli-
tuksen ohjelmaa laadittiin kolme ja puoli viikkoa. Neuvotteluissa oli 250 ihmistä mukana.
Yksi aivan keskeinen elementti tämän hallituksen ohjelmaa rakennettaessa oli se, että kor-
jataan tämän yhteiskunnan eriarvoisuutta [Välihuutoja perussuomalaisten ryhmästä] eri tu-
lotasolla olevien ihmisten välillä. Ja siihen liittyy, arvoisa puhemies, se että suomalaisessa
yhteiskunnassa pienituloiset eläkeläiset, jotka ovat rakentaneet kymmeniä vuosia ahkeral-
la työllään suomalaista yhteiskuntaa, kärsivät eläkeläisköyhyydestä johtuen osittain niistä
toimenpiteistä, mitä valtiovarainministeri, edustaja Orpo toteutti. Ja näitä ongelmia nyt
tämä hallitus haluaa korjata.

Lähtökohta on se, että jokaisella suomalaisella eläkeläisellä huominen on parempi kuin
tänään, kun tämä hallitus lopettaa. Ja siitä huolehditaan sillä tavalla, että askel askeleelta
3



Pöytäkirjan asiakohta PTK 64/2019 vp
kuljetaan kohti sitä tavoitetta, että alle 1 400 euron eläkkeissä saadaan 100 euroa korotus-
ta. Vuosi vuodelta pyritään parempaan. [Antti Lindtman: Asia on loppuun käsitelty!]

16.31 Ville Tavio ps (vastauspuheenvuoro): Arvoisa rouva puhemies! Pääministeri kun
juuri esitti puheen siitä, että on näitä pienemmällä eläkkeellä olevia naisia, jotka ovat hoi-
taneet lapsia kotona ja tehneet siten arvokasta työtä Suomelle, niin heidän eläkkeidensä ko-
rotushan on ihan oikea tavoite. Näinhän perussuomalaisetkin hallituksessa poistivat Yle-
veroa pienituloisilta eläkeläisiltä ja korottivat takuueläkettä, mikä aina tahtoo unohtua.
[Paavo Arhinmäki: Te olitte hallituksessa silloin, kun leikattiin eläkkeitä!]

Nyt kuitenkin on tilanne se, että entäs pienituloiset työeläkeläiset: siellä on myös paljon
naisia, jotka ovat tehneet töitä vaikkapa siivoojana ja sellaisissa ammateissa, joissa työelä-
ke on jäänyt hyvin pieneksi. [Sari Sarkomaa: Heiltä leikataan! Pääministeri Rinne leikkaa
sairaanhoitajien eläkkeitä!] Perussuomalaiset ovat huolissaan, että hallitus on nyt unohta-
nut nämä työeläkeläiset, vaikka on alettukin tästä puhua. Eli mitä näille työeläkeläisille sit-
ten tehdään? Perussuomalaiset on esittänyt vaihtoehtobudjetissa 150 miljoonaa enemmän
veronkevennyksiä kuin mitä hallitus tänään. Harkitsetteko näitä perussuomalaisten ajatte-
lemia veronkevennyksiä eläkeläisille?

16.32 Pääministeri Antti Rinne (vastauspuheenvuoro): Arvoisa puhemies! Hallituksen
budjettiesitys, joka on eduskunnassa tällä hetkellä käsiteltävänä, pitää sisällään 200 mil-
joonaa euroa veronkevennyksiä pieni- ja keskituloisille. Se ei erottele eläkeläisiä, ei työt-
tömiä eikä työssä olevia. Se kohdistuu nimenomaan pieni- ja keskituloisiin suomalaisiin
ihmisiin. Se 200 miljoonaa euroa veronkevennyksiä tulee toteutumaan työtulovähennyk-
sen, perusvähennyksen ja eläketulovähennyksen kautta.

Tämän hallituksen tavoitteena on aidosti parantaa suomalaisen yhteiskunnan heikoim-
massa asemassa olevien ihmisten tilannetta. Niin kuin todettua: sieltä löytyy työttömiä, ak-
tiivimallin leikkuri poistuu; sieltä löytyy opiskelijoita, indeksi palautuu ja sinne tulee sel-
keästi... ostovoima tulee lisääntymään. [Juha Mäenpää: Postinjakajia!] Sieltä löytyy pieni-
tuloisia eläkeläisiä, joille on lähdössä liikkeelle 230 miljoonaa euroa rahaa tämän hallituk-
sen toimesta ensi vuoden budjetissa niin, että alle 900 euron eläkkeisiin tulee 50 euroa net-
tona, niin, että alle 1 300 euron eläkkeisiin tulee nettona 34 euroa — puhtaana käteen.

16.33 Heli Järvinen vihr (vastauspuheenvuoro): Arvoisa rouva puhemies! Suomessa on
arviolta noin 300 000 eläkeläistä, jotka tulevat toimeen alle 1 100 euron kuukausituloilla,
ja on arvokasta, että tässä salissa pohditaan juuri heidän toimeentuloaan.

Kun keskustelee asiasta erilaisten eläkeasiantuntijoiden ja köyhyysasiantuntijoiden
kanssa, he näkevät kolme keinoa ylitse muiden. Nämä ovat takuueläkkeen korotus, kan-
saneläkkeen korotus ja toisaalta myös terveysmaksujen alentaminen. Tämä hallitus on
kyennyt jo tässä vaiheessa tekemään ratkaisuja sen suhteen, että kansaneläkkeitä korote-
taan, takuueläkettä korotetaan, mutta terveydenhuoltomaksut, joihin sisältyy monenlaisia
kattoja — on lääkemaksukattoa, on asiakaspalvelumaksukattoa ja on myös kyytimaksujen
kattoa — aiheuttavat monelle pienituloisille eläkeläiselle todella pahan toimeentulokyn-
nyksen. Kysynkin teiltä: aiotaanko tässä terveydenhuoltomaksujen kattojen yhdistämises-
sä tällä kaudella edetä?
4



Pöytäkirjan asiakohta PTK 64/2019 vp
16.34 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä tässä ihan aidosta ongelmasta puhutaan. [Oikealta: Mitä teette? — Mitä
aiotte tehdä?] Moni pienituloinen hyötyisi myös siitä, että sosiaali- ja terveyspalvelut oli-
sivat edullisempia tai ainakin nämä kustannukset, joita peritään, olisivat koko maassa yh-
täläisempiä. Tältä osin tulemme antamaan asiakasmaksulain, ja olemme tällä hetkellä val-
mistelussa jo erittäin pitkällä.

Tämä esittämänne kattokysymys on myöskin hallitusohjelmaan kirjattu, ja sitä kautta
haemme parhaillaan niitä esityksiä, jotka tuossa asiakasmaksulakikokonaisuudessa voisi-
vat parhaimmiten auttaa ihmisiä siinä, että sosiaali- ja terveydenhuollon kustannukset ei-
vät koituisi kellekään mahdottomiksi. On muistettava, että lähes 400 000 ihmistä on kui-
tenkin tosiasiassa joutunut ulosoton maksuhäiriökierteeseen nimenomaan näistä maksuis-
ta johtuen. Siksi on tärkeää myöskin tarkastella asiakasmaksulaissa sitä, miten me voimme
tulla ihmisiä vastaan.

16.36 Timo Heinonen kok (vastauspuheenvuoro): Arvoisa rouva puhemies! Kokoomus
tukee siis esillä olleita eläkkeiden korotuksia, se on ihan itsestään selvää. [Paavo Arhinmä-
ki: Ei se viime kaudella ollut itsestään selvää!]

Mutta te, pääministeri Rinne, lupasitte jokaiselle... [Hälinää] Arvoisa pääministeri Rin-
ne, te lupasitte jokaiselle alle 1 400 euroa eläkettä saavalle 100 euroa puhtaana käteen. Ky-
syin teiltä kyselytunnilla viime viikolla, kuinka paljon näitä pienimpiä työeläkkeitä saavat,
eli 1 300—1 400 eläkettä saavat, saavat ensi vuonna lisää käteen tästä teidän lupaamastan-
ne 100 eurosta. [Paavo Arhinmäki: Eivät ne ole pienimpiä työeläkkeitä! Pienimmät työ-
eläkkeet ovat alle 1 000 euroa!] Te, pääministeri Rinne, ette vastannut mitään. Minä ker-
ron: nämä eläkeläiset eivät saa, pääministeri Rinne, teidän hallitukseltanne edes leikatusta
vappusatasesta yhtäkään euroa, eivät euron euroa.

Arvoisa pääministeri Rinne, tunnetteko te piston sydämessänne? Ja osaatteko te, päämi-
nisteri Rinne, kuvitella, miltä näistä [Puhemies koputtaa] pienintä työeläkettä saavista elä-
keläisistä nyt tuntuu, kun te olette pettäneet kaikki lupauksenne heille? [Paavo Arhinmäki:
Pienimmät työeläkkeet ovat alle 1 000 euroa, edustaja Heinonen!]

16.37 Pääministeri Antti Rinne (vastauspuheenvuoro): Arvoisa puhemies! Me käytäm-
me 230 miljoonaa euroa bruttona eläkeläisten tilanteen korjaamiseen. Se on merkittävä osa
siitä 1,1 miljardista, joka meillä on varaa käyttää pysyvien menojen lisäykseen tämän vaa-
likauden aikana — tällä hetkellä.

Arvoisa puhemies! Tilanne on käytännössä se, että tämä ensimmäinen erä kohdistuu
näihin pienimpiin eläkkeisiin, millä halutaan vahvistaa sitä, että alle 900 euroa kuukaudes-
sa tienaavien ihmisten tilanne korjaantuu viidelläkympillä puhtaana käteen kuukaudessa.
Tämä hallitus haluaa korjata kansaneläkkeitten tasoa. Siinä rahat riittävät nyt 34 euroon
kuukaudessa.

Ja jos nyt oikein muistan, jos oikein muistan, 1 300 ja 1 400 euron välissä tuo nettokor-
jaus tulee olemaan noin 11 euroa. Tämä asia on nyt muistinvaraisesti sanottu.

Sanon, että tämän hallituksen tahtotila on se, että useampien vuosien aikana vaalikau-
den kestäessä, ehkä yli vaalikauden, [Puhemies koputtaa] huolehditaan siitä, että pienitu-
loisten alle 1 400 euron eläkkeitä tullaan korjaamaan 100 eurolla. Tähän liittyy myös tämä
työeläkejärjestelmän kautta tuleva korjaus. [Ben Zyskowicz: Lisää lupauksia! — Sebas-
tian Tynkkynen: Te olette vallassa!]
5



Pöytäkirjan asiakohta PTK 64/2019 vp
Kysymyksen käsittely päättyi.
6


