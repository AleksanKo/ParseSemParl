















































DEMF30F.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

4. Hallituksen esitys eduskunnalle laiksi lapsilisälain 7 §:n muuttamisesta
Hallituksen esitys HE 163/2017 vp
Valiokunnan mietintö StVM 18/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on sosiaali- ja terveysvaliokunnan mietintö
StVM 18/2017 vp. Nyt päätetään lakiehdotuksen sisällöstä.

Keskustelu

15.35 Markus Lohi kesk: Arvoisa puhemies! Tästä hallituksen esityksestä on sosiaali- ja
terveysvaliokunta antanut mielestäni erittäin hyvän mietinnön, jossa se muun muassa tote-
aa: "Valiokunnan näkemyksen mukaan on hyvä, että ehdotetulla korotuksella voidaan osit-
tain kompensoida tuloverotuksessa väliaikaisesti voimassa olleen lapsivähennyksen pois-
tumista ja lieventää poistumisen negatiivista vaikutusta käytettävissä oleviin tuloihin yh-
den vanhemman perheissä."

Kieltämättä, vaikka pidänkin tätä hallituksen esitystä erittäin hyvänä ja, kuten sanoin,
myös tätä mietintöä hyvänä, mieleeni tulee väistämättä se, että kun valtiontaloutta on jou-
duttu nyt kahdenkin vaalikauden aikana, voi sanoa, tasapainottamaan säästötoimenpiteil-
lä, jotka ovat kohdistuneet valitettavasti myös lapsiperheisiin ja osittain — onneksi ei ko-
vin paljon, mutta osittain — myös lapsilisään, niin haluaisin katseeni tavallaan luoda tule-
vaan, siihen tilanteeseen, että kun nyt on näköpiirissä, että muun muassa Sipilän hallituk-
sen toimien ansiosta meidän valtiontaloudenkin tilanne on kääntynyt parempaan suuntaan,
niin kun pääsemme siihen tilanteeseen, jossa meidän valtiontalous on ylijäämäinen, niin
että me pääsemme tästä velkaantumisesta eroon, siinä tilanteessa meidän kyllä pitäisi kye-
tä parantamaan lapsiperheitten asemaa myös taloudellisesti ja korjata myös lapsilisää muil-
takin osin kuin pelkästään tältä osin, mitä tässä ollaan tekemässä. On nimittäin erittäin huo-
lestuttavaa, että alkaa olla jo viestejä, että Virossakin mennään kohta lapsilisissä Suomen
ohi, ja kun vertaamme naapurimaihin tai Saksaan, niin tilanne siellä on aivan erilainen.
Meillä on samaan aikaan syntyvyys historian pienintä täällä Suomessa, ja tähänkin asiaan
varmasti meillä olisi hyvä kiinnittää huomiota. Kun ikäluokat pienenevät, niin jo automaat-
tisesti maksettavien lapsilisien määrä pikkuhiljaa laskee, ja meillä kyllä pitää olla tulevai-
suudessa varaa lapsiperheiden tilannetta parantaa.

15.37 Arja Juvonen ps: Arvoisa herra puhemies! Hallituksen esitys ja suunta on toki hy-
vä, mutta me perussuomalaiset haluamme kohdistaa vielä enemmän yksinhuoltajille sitä
resurssia, kipeästi kaipaamaa resurssia, mitä he tarvitsevat.
 Tarkistettu
4.0



Pöytäkirjan asiakohta PTK 129/2017 vp
Lapsilisä otetaan toimeentulolaskelmassa huomioon toimeentulotuen määrään vaikutta-
vana tulona. Lapsilisän yksinhuoltajakorotuksen tason korottaminen ei toimeentulotukea
saavissa perheissä vaikuttaisi käytettävissä oleviin tuloihin. Perussuomalaiset haluavat
tuoda esiin, että lapsivähennyksellä tasattiin vuonna 2014 tehtyjä lapsilisäleikkauksia, ja
tulonjaon itseisarvon ja oikeudenmukaisen verotuksen näkökulmasta lapsivähennyksen
säilyttäminen vuoden 2017 tasolla vuonna 2018 olisi perusteltua.

Me perussuomalaiset esitämme, että yksinhuoltajan lapsesta lapsilisää maksetaan koro-
tettuna ja se olisi 58,30 euroa. Tulemme tekemään tästä pykälämuutosesityksen, ja lisäksi
esitämme myös lausumaa: "Eduskunta edellyttää, että hallitus huolehtii yksinhuoltajien
toimeentulosta tulevaisuudessa hyvin." Nämä tehdään sitten silloin, kun on lausuman esit-
tämisen aika.

On erittäin tärkeää, että lapsilisät menevät tarpeeseen perheisiin, ne menevät niin nor-
maaleihin perheisiin kuin myös yksinhuoltajien perheisiin. Kyllä jäädytykset ovat huono
asia. Minun mielestäni lapsilisiin ei saisi koskaan koskea tulevaisuudessa. Yksinhuoltajil-
le tämä esityksemme antaa vähän vielä lisää.

15.38 Sami Savio ps: Arvoisa puhemies! Edustaja Juvonen perusteli hyvin tekemäämme
muutosesitystä, jota siis kannatan, eli tätä edustaja Juvosen tekemää esitystä yksinhuolta-
jakorotuksen nostamiseksi 9,75 eurolla tämän hallituksen esittämän 4,75 euron sijaan. Pe-
rusteluna todettakoon vielä, kuten tässä jo itse asiassa edustaja Lohikin toi esille, se, että
lapsiperheiden asema on jo nykyisellään monelta osin hyvin tukala eikä tämä hallituksen
talouspolitiikka ole juurikaan auttanut lapsiperheiden asiaa. Nyt tänä syksynä hallitus päät-
ti lakkauttaa verotuksen lapsivähennyksen, mistä aiheutuu hyvin monelle lapsiperheelle
satojen eurojen tulonmenetys, ja tämä koskee myös yksinhuoltajia ja itse asiassa kohdistuu
heihin kaikkein rankimmin.

Tämä lapsilisän yksinhuoltajakorotus, josta nyt siis täällä keskustellaan ja tullaan päät-
tämään, on tietenkin yksittäisenä toimenpiteenä oikeudenmukainen, mutta perussuoma-
laisten mielestä määrältään täysin riittämätön, ja sen vuoksi me olemmekin tosiaan esittä-
mässä tätä lapsilisän yksinhuoltajakorotuksen tason nostamista mainitulla tavalla. Se kom-
pensoisi itse asiassa täysimääräisesti tämän yksinhuoltajilta pois otetun lapsivähennyksen,
ja tämä muutos olisi mielestämme oikeudenmukainen tilanteessa, jossa suomalaisten syn-
tyvyys on alimmillaan yli vuosisataan. Suomalaisten lapsiperheiden asemaa tulee mieles-
tämme parantaa kaikin käytettävissä olevin keinoin myös jatkossa.

15.40 Niilo Keränen kesk: Arvoisa puhemies! Tässä on jo käytetty puheenvuoroja siitä,
kuinka lapsiperheet ovat nykyisin varsin hankalassa ja tiukassa asemassa taloudellisesti.
Tämä hallituksen esitys kuitenkin pystyy tällä kertaa puuttumaan vain tähän yhteen osaan
elikkä yksinhuoltajien tilanteeseen. Yksinhuoltajaperheitä meillä on lapsiperheistä tänään
lähes viidennes, eli yli 100 000 yksinhuoltajaa, ja lapsia näissä yhden vanhemman perheis-
sä on 163 000. Yksinhuoltajakorotus on nyt tarkoitus nostaa tämän lain perusteella 48,55
eurosta 53,30 euroon.

Tässä aiemmissa puheenvuoroissa on näitä valiokunnan perusteluja jo kerrottu, mutta
luen valiokunnan mietinnöstä vielä yhden lauseen: "Valiokunta pitää myönteisenä, että ta-
lousarvion lapsiin kohdistuvien määrärahojen kokonaistarkastelua, niin kutsuttua lapsi-
budjetointia, edistetään käynnissä olevassa hallituksen lapsi- ja perhepalvelujen muutosoh-
jelma -kärkihankkeessa. Tämä tarkoittaa sitä, että kokonaisvaikutusten selvittämiseksi ta-
2



Pöytäkirjan asiakohta PTK 129/2017 vp
voitteena on valmistella päätöksenteon työkaluksi poikkihallinnollinen yhteistyömalli, jol-
la uusien lakien lapsivaikutuksia pyritään arvioimaan."

Tähän valiokunnan mietintöön liittyy peräti kolme vastalausetta, joissa lähinnä huuto-
kaupataan tätä hintaa.

15.42 Kristiina Salonen sd: Arvoisa puhemies! Kuten jo tässä edellä olevienkin osalta on
noussut esille, sinällään tämä hallituksen esitys on hyvä asia. Korotus yksinhuoltajille on
tarpeellinen mutta ei kuitenkaan poista yksinhuoltajaperheiden tiukkaa taloustilannetta.
Itse asiassa korotusta on pidetty hyvin marginaalisena. Jopa Yhden Vanhemman Perhei-
den Liitto on todennut, että tämä 5 euron korotus on tervetullut mutta verotuksen lapsivä-
hennystä ei saisi poistaa, koska verotuksen lapsivähennyksen poiston kautta hyöty jää
enimmillään 3,58 euroon yhden lapsen yksinhuoltajilla tai menee jopa miinukselle yli 14
euroa neljän lapsen yksinhuoltajien kohdalla, ja jos tarkoituksena on juuri auttaa yksin-
huoltajaperheitä, niin ainakin olisi pitänyt pitää huolta siitä, että kun samanaikaisesti pois-
tetaan tämä verotuksen lapsivähennys, niin tuntuvammin olisi pitänyt yksinhuoltajille sit-
ten sitä korvata.

On myöskin todettu tässä yhteydessä, että lapsiperheköyhyys — erityisesti tietenkin vie-
lä yksinhuoltajaperheissä — on valitettava tosiasia Suomessa, ja sen eteen on pystyttävä
ponnistelemaan paljon enemmän kuin mitä nyt olemme työtä tehneet. Hallituksen on teh-
tävä kokonaisarviota lapsiperheiden toimeentulon turvaamiseksi ja lapsiperheköyhyyden
poistamiseksi, ja on sanottava, että SDP on juuri tehnyt lapsiperheköyhyystyöryhmän kan-
nanoton, jossa on kymmenittäin ehdotuksia, mitä hyvinkin pienillä asioilla voisimme yh-
dessä tehdä sen eteen, että lapsiperheköyhyyttä saataisiin tästä maasta poistettua, [Sari Sar-
komaa: On tehty jo viime kaudella!] ja mielellämme tarjoamme [Puhemies koputtaa] tätä
ohjelmaa hallitukselle pohjaksi.

15.44 Päivi Räsänen kd: Arvoisa herra puhemies! Tämä esitys on sinänsä kannatettava,
mutta ongelmana tässä on se, että tällä ehdotetulla korotuksella kompensoidaan vain osit-
tain tätä lapsivähennyksen poistamista, mikä on tämän esityksen tarkoituksena, ja se, että
tämä kohdistuu nimenomaan yksinhuoltajiin, on kyllä hyvä valinta ja kannatettava valinta,
koska yksinhuoltajataloudet ovat varmasti kaikkein tiukimmilla lapsiperheiden keskuu-
dessa, mutta samalla kiinnitän huomiota siihen, että lapsilisän indeksisidonnaisuus on
poistettu vuoden 2016 alusta, ja se on merkinnyt sitä, että lapsilisien reaalinen arvo on las-
kemassa ja laskenut, ja se kohdistuu kaikkiin lapsiperheisiin. Nyt tarvittaisiin, nimen-
omaan tänä aikana, myönteisiä viestejä perheellistymistä suunnitteleville henkilöille ja pa-
riskunnille ja perheille.

Lapsilisäjärjestelmä on suomalaisen perhetukijärjestelmän ydin ja helmi, ja sitä olisi
kyllä hyvin varoen käsiteltävä. Jos ajatellaan niitä keskusteluja, joita lapsilisien ympärillä
on käyty viime vuosina, niin niitä on milloin ehdotettu verotettavaksi ja leikattavaksi ja si-
saruskorotusta lievennettäväksi, mikä on vahingollista nimenomaan monilapsisten perhei-
den kannalta, jotka myös ovat köyhyysloukussa. Toivon, että tulevaisuudessa voisimme
turvata paremmin tämän lapsilisäjärjestelmän, [Puhemies koputtaa] koska se on edelleen
erittäin tärkeä perusta perhetuki... [Puhemies keskeyttää puheenvuoron puheajan ylityttyä]

15.46 Sari Sarkomaa kok: Arvoisa puhemies! Lapsilisän yksinhuoltajakorotuksen tason
nostaminen 53 euroon ja 30 senttiin on erittäin tervetullut. Viimeksi yksinhuoltajakorotus
3



Pöytäkirjan asiakohta PTK 129/2017 vp
tai tasokorotus on tehty 2008, eli hyvä, että tässä tämän hallituksen voimin tämä korotus
tehdään. Erityisen perusteltua tämä on yksinhuoltajille siksi, että pienituloisuusaste on lä-
hes kaksinkertainen verrattuna muuhun väestöön. Samoin yksinhuoltajien työttömyys on
kaksi kertaa yleisempää kuin muun väestön työttömyys. Tärkein työ, mitä perheiden eteen
tehdään tällä hallituskaudella, on se, että syntyy uusia työpaikkoja. Työ vähentää eniten
köyhyyttä, työstä saadaan verorahoja, joilla voidaan vahvistaa sosiaaliturvaa, perheiden
tarvitsemia palveluita ja myöskin perhevapaat uudistaa, eli lapset ovat tärkeitä, ja lapsissa
on tulevaisuus. Tämä on yksi myönteinen asia lapsiperheille.

Myös sosiaaliturvaa uudistetaan nyt niin, että perusturvan taso olisi sellainen, että se on
riittävä ja jotta sosiaaliturva kannustaisi aina työn tekemiseen ja jotta ei niin moni olisi toi-
meentulotuen varassa, koska sen pitäisi olla viimesijainen. Lapsiperheköyhyyttä on kitket-
tävä monin tavoin, mutta uudet työpaikat ovat siihen paras keino, ja uskon, että myös tuo
toivoa antava työllisyyden kasvu kannustaa suomalaisia hankkimaan sen lapsilukumäärän
kuin he perheessä itse parhaaksi näkevät.

15.48 Martti Talja kesk: Arvoisa puhemies! Edustaja Sarkomaan puheeseen on hyvä jat-
kaa. Samoja perusteluita itsekin hahmottelen tässä. Tämä on todella tasokorotus, joka on
tehty vuoden 2008 jälkeen ensimmäisen kerran, ja Suomessa tulonsiirrot ovat kansainväli-
sesti arvioiden korkeita. OECD:n mittaluokassa suomalaisten tuloerot ovat suuria, mutta
tulontasauksen jälkeen me olemme siis hyvin tasa-arvoinen maa, tasa-arvoisimpien jou-
kossa.

Sosiaaliturvan kokonaisuudistus on käynnissä, ja näen, että Lape-hanke on yksi tätä ko-
konaisuutta siten, että meillä suomalaisilla olisi parempi tulevaisuus, meillä olisi lapsia tu-
levaisuudessa jakamaan sitä meidän ikääntyneiden aiheuttamaa sosiaaliturvan rasitetta.
Suomessa ollaan nyt rakentamassa tulorekisteriä, joka on tärkeä osa sitä sosiaaliturvauu-
distusta siten, että työn ja sosiaaliturvan yhteensovittaminen olisi mahdollisimman tarkoi-
tuksenmukaista.

15.49 Toimi Kankaanniemi ps: Herra puhemies! Perussuomalaisten vaihtoehtobudjetin
yksi tärkeä osa, yksi viidestä, on otsikoitu "Koti, hoiva, hoito". Siinä meillä oli — on edel-
leen — tärkeänä tavoitteena lapsiperheiden aseman parantaminen, erityisesti niiden, jotka
ovat taloudellisissa vaikeuksissa niin, että nämä vaikeudet heijastuvat lasten elämään. Lap-
sethan ovat täysin syyttömiä siihen, että vanhemmilla on esimerkiksi työttömyyttä, sairaut-
ta tai muita vaikeuksia, ja siksi lapsiin pitää panostaa tässä tilanteessa erityisesti.

On valitettavaa, että tämä lapsivähennys nyt jää pois ja toisaalta esimerkiksi asumiskus-
tannukset ovat nousussa. Näin lapsiperheiden tilanne ei parane. Työllisyystilanteen para-
neminen on toki hyvä ja tärkeä asia, mutta se ei korvaa sitä, että lapsiperheiden ja erityi-
sesti vaikeimmassa asemassa olevien lapsiperheiden asema paranisi.

Tämä tilanne, joka meillä on erityisesti syntyvyyden osalta, on aivan hätähuudon aihe.
Meillä on niin pieni syntyvyys, että kaikki toimenpiteet, joita voidaan tehdä, järkevät ja
vastuulliset toimenpiteet, pitää nyt ottaa käyttöön, jotta saamme Suomen kansan tulevai-
suuden nousuun ja kasvun turvattua. Itsenäisyyden 100-vuotisjuhlavuonna tulee pienin
syntyvyys vuosisatoihin, onhan se käsittämätöntä. Eli hallituksenkin pitää nyt loppukau-
den aikana ottaa lapsiperheiden asema vakavasti ja parantaa sitä ja jättää muita toisarvoi-
siksi tehtäviksi.
4



Pöytäkirjan asiakohta PTK 129/2017 vp
15.51 Kristiina Salonen sd: Arvoisa puhemies! Tällä yksinhuoltajille tehtävällä korotuk-
sella ei kyllä voi omaatuntoaan pestä puhtaaksi lapsiperheiden tilanteesta ylipäänsä. Me
olemme tällä kaudella nähneet niin huomattavia heikennyksiä lapsiperheille, muun muas-
sa palveluiden osaltakin. Subjektiivisen päivähoito-oikeuden rajoittaminen on yksi lapsiin
kohdistuva negatiivinen päätös. Myöskin lapsilisien osalta on viime vuosina tehty muutok-
sia jatkuvasti. Esimerkiksi lapsilisän indeksisidonnaisuus poistettiin vuoden 2016 alusta.
Vuodelle 2017 lapsilisien tasoja alennettiin 0,91 prosenttia, ja tällä hetkellä keskimääräi-
nen lapsilisän reaaliarvo onkin 30 prosenttia pienempi kuin 1994 — 30 prosenttia pienem-
pi. Voimmeko puhua, että pidämme lapsiperheiden puolta, kun tiedämme tämän faktan?
Itse asiassa lapsiperheiden verotus tulee nytkin kiristymään, esimerkiksi kahden kouluikäi-
sen lapsen talouksissa jopa prosentin luokkaa. Tämäkö on se viesti, jonka haluamme lähet-
tää lapsiperheille tällaisessa tilanteessa, kun Suomen talous kasvaa? SDP:n mielestä sen
viestin pitäisi olla, että kasvu kuuluu kaikille, myös Suomen lapsille.

15.53 Arja Juvonen ps: Arvoisa herra puhemies! Elokuussa Opetusalan Ammattijärjes-
tön erityisasiantuntija Jaakko Salo kommentoi julkisuudessa, että lapsiperheiden köyhyys
ja lasten köyhyys näkyi erityisesti myös kouluissa. Lapsi voi sanoa, että hänellä on nälkä.
Se näkyy myös siinä, että saatetaan kulkea samoissa vaatteissa pitkään, elikkä ei ole varaa
ostaa vaatteita. THL julkaisi 2016 vuoden lopussa selvityksen, joka kertoi, että joka kym-
menes lapsiperhe kärsii köyhyydestä, eli kyllä aihe on todellakin vakava, ja on erittäin tär-
keää, että lapset ovat täällä eduskunnassa päätöksenteon ytimessä.

Mielestäni lapsilisien indeksijäädytykset ovat kestämättömiä. Perussuomalaiset ovat
omassa varjobudjetissaan ottaneet koti, hoiva ja hoito -osiossa erityisesti esiin myös lapsi-
vähennyksen säilyttämisen. Valitettavasti me emme saaneet sitä menemään läpi, mutta
tämä yksinhuoltajille annettava lisäkorotus 5 euroa vielä hallituksen korotuksen päälle on
merkittävä mielestäni.

Yleiskeskustelu päättyi ja asian käsittely keskeytettiin.
5


