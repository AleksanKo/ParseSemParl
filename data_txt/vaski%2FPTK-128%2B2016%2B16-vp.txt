















































DEM918.tmpSave.xml


Pöytäkirjan asiakohta PTK 128/2016 vp
Pöytäkirjan asiakohta 

PTK 128/2016 vp

Täysistunto

Perjantai 9.12.2016 klo 13.01—15.57

16. Hallituksen esitys eduskunnalle laiksi työttömyysturvalain muuttamisesta ja eräiksi sii-
hen liittyviksi laeiksi

Hallituksen esitys HE 210/2016 vp
Valiokunnan mietintö TyVM 15/2016 vp

Ensimmäinen käsittely

Puhemies Maria Lohela: Nyt jatketaan tänään kello 13.47 keskeytettyä täysistuntoa.
Ensimmäiseen käsittelyyn esitellään päiväjärjestyksen 16. asia. Käsittelyn pohjana on

työelämä- ja tasa-arvovaliokunnan mietintö TyVM 15/2016 vp. Nyt päätetään lakiehdotus-
ten sisällöstä.

Keskustelu

14.53 Anna Kontula vas:  Arvoisa puhemies! Hallituksen esitykseen 210/2016 liittyy
kaksi ongelmaa.

Ensinnäkään se ei johda toivottuihin tuloksiin. Hallituksen esitystä perustellaan tavoit-
teella lyhentää työttömyysaikoja ja lisätä työllisyyttä. Sen paremmin valiokunnan kuule-
mat asiantuntijat kuin laajempi tutkimustietokaan eivät tue sitä oletusta, että niillä keinoin,
joita hallituksen esityksessä ehdotetaan, saavutettaisiin näitä tuloksia.

Toinen ongelma, mikä hallituksen esitykseen liittyy, on, että vaikka toivottuja tuloksia
ei saavutetakaan, näillä uudistuksilla todennäköisesti on epätoivottuja vaikutuksia. On erit-
täin todennäköistä, että tämän esityksen seurauksena työttömien saamat sanktiot lisäänty-
vät. Sen jälkeen, kun sanktiot ylipäätään otettiin osaksi meidän työttömyysturvajärjestel-
mää, tulottomien kotitalouksien määrä on Suomessa yli tuplaantunut. Me tiedämme, että
siirtyminen työttömyysturvalta kokonaan toimeentulotuelle tai kokonaan perusturvan ul-
kopuolelle yleensä johtaa myös liukumiseen pois työvoimapoliittisten toimenpiteiden ulot-
tuvilta ja sitä kautta käytettävissä olevasta työvoimasta eli syrjäytymiseen. Näissä tulotto-
missa kotitalouksissa elää myös paljon lapsia, ja sanktiopolitiikalla onkin sitä kautta yh-
teys myös lapsiköyhyyden lisääntymiseen.

Jos hyvin käy, nyt esitetyt uudistukset johtavat ainoastaan kohtuullisiin kiristyksiin mei-
dän työttömyyspolitiikassa. On kuitenkin vahvoja syitä epäillä, ja uusi ehdotettu lainsää-
däntö antaisi siihen täyden mahdollisuuden, että me kohtaamme myös pahoja kohtuutto-
muuksia. Itse käytin vastalauseessani esimerkkiä, jossa henkilön voitaisiin uuden lainsää-
dännön mukaan edellyttää menevän Toijalasta töihin Helsinkiin jopa alle TES-minimien
silloin, jos alalla ei ole voimassa olevaa työehtosopimusta, ja että tällaisessa tilanteessa
henkilön käteenjäävä tulo, kun ynnätään erilaiset verohelpotukset, saatu palkka ja ne tulon-
siirrot, joihin tämä henkilö on oikeutettu, on asumiskustannusten jälkeen noin 85 euroa.
Henkilö siis kävisi työkkärin velvoittamana kokopäivätöissä, ja elämiseen jäisi 85 euroa
 Tarkistettu
4.0



Pöytäkirjan asiakohta PTK 128/2016 vp
kuussa. No, tätä ei valiokunnassakaan kukaan pitänyt järkevänä tai kohtuullisena tilantee-
na, mutta valiokunnan mietinnössä huoli kuitataan toiveella siitä, että viranomaiset eivät
tekisi sellaisia päätöksiä, joita yleisen oikeustajun mukaan ei voi pitää kohtuullisina.

Tällainen oletus on tietysti kaunis mutta vähän naiivi tilanteessa, jossa jo nyt merkittävä
osa työhönosoituksista ja sanktiopäätöksistä tehdään koneellisesti ja jossa tulevaisuudessa
tarkoituksena on lisätä digitalisaation osuutta ja automatisoida näitä toimintoja entises-
tään. Jos meillä ei ole tarkkaa lainsäädäntöä, me emme voi ohjelmoida myöskään näihin
koneellisiin järjestelmiin sellaisia kohtuullisuuselementtejä, jotka estäisivät ylilyönnit,
väärinkäytökset ja kohtuuttomat tilanteet.

Tilannetta huonontaa entisestään se, että muualla samaan aikaan hallitus on päättänyt to-
teuttaa kolmen kuukauden määräaikaistarkastukset, määräaikaishaastattelut työttömille,
sellaisilla resursseilla, joiden arvioidaan käytännössä johtavan siihen, että työttömien mah-
dollisuus tavoittaa TE-toimiston virkailija silloin, kun he itse apua tarvitsisivat omista tar-
peistaan ja aikatauluistaan lähtien, tulee heikkenemään nykyisestä — nytkään se ei ole ko-
vin helppoa.

Näiden syiden takia tulen pykäläkohtaisessa käsittelyssä esittämään joitakin muutoksia.

14.58 Tarja Filatov sd (esittelypuheenvuoro): Arvoisa puhemies! Anteeksi myöhästymi-
nen, todellakin. Tämä istunto oli vähän poikkeukselliseen aikaan, ja kun kello rupesi soi-
maan, niin yritin juosta, mutta myöhästyin. — Valiokunnan puolesta tämä ikään kuin mie-
tinnön esittelypuheenvuorona: koetan tiiviisti kertoa muutaman pointin, jotka nousivat
esiin.

Elikkä tämän tarkoitushan on nopeuttaa työn vastaanottamista ja lyhentää työttömyys-
jaksoja tiukentamalla niitä työttömien velvollisuuksia, joita heillä on työn vastaanottami-
sen suhteen ja tietyissä muissakin asioissa. Kyse on esimerkiksi kolmen kuukauden am-
mattitaitosuojan päätyttyä velvollisuudesta hakea ja ottaa vastaan työtä, kokoaikatyötä,
myös sellaista työtä, josta maksettava palkka on ikään kuin pienempi kuin työttömyystur-
va tähän asti — tätä itse asiassa edustaja Kontula kuvasi, tätä problematiikkaa, hetki sitten
omassa puheenvuorossansa. Lisäksi työstä kieltäytymisen perusteella voidaan asettaa kor-
vaukseton määräaika. Tämä on hieman problemaattista siinä mielessä, että jos työpaikan
sijainti on työssäkäyntialueen ulkopuolella, niin ihmisellä ei enää olisi pätevää syytä erota
työstä. Ja itse asiassa näihin haastatteluihin liittyen — ne eivät tule tässä lainsäädännössä,
nämä kolmen kuukauden haastattelut: tässä lähdetään siitä, että silloinkin työttömällä on
velvollisuus osallistua erilaisiin toimiin, joita ei ole sovittu työllistymissuunnitelmassa, ja
jos hän ei niihin osallistu, niin niiden perusteella hän menettää työttömyysturvansa. Ja sen
lisäksi tässä on joitakin teknisiä muutoksia.

Jos yleisesti toteaa, niin valiokunta piti tätä ehdotettua esitystä tarpeellisena ottaen huo-
mioon työmarkkinatilanteen ja kohtaanto-ongelmat — voidaan ajatella, että tämä on kan-
santalouden tilanteen ja työmarkkinatilanteen näkökulmasta perusteltavissa oleva esitys —
mutta totesi, että nämä tiukennettavat seuraamukset toimivat vain, jos ne toteutetaan koh-
tuullisella tavalla, ja joissakin tilanteissa ne saattavat aiheuttaa sitä, että ihmiset siirtyvät
pois työttömyysturvan piiristä mutta eivät työllisty vaan joutuvat sitten toimeentulotuen
piiriin. Se näkyy itse asiassa hallituksen esityksen perusteluissakin: tällä ajatellaan olevan
muutaman miljoonan säästövaikutus, sen sijaan työllisyysvaikutuksia noissa perusteluissa
ei ole uskallettu laskea.
2



Pöytäkirjan asiakohta PTK 128/2016 vp
Valiokunta korosti sitä, että nämä tavoitteet toteutuvat vain, jos nämä työttömyysturva-
säännökset ovat selkeitä ja työnhakija tietää ennakolta, millainen toiminta johtaa seuraa-
muksiin. Ja valiokunnan kannassa todetaan, että työttömyysturvalakia pitää selkeyttää si-
ten, että tämä moitittava menettely ja siitä johtuvat seuraamukset käyvät mahdollisimman
yksiselitteisesti ilmi lainsäädännöstä.

Korvauksettoman määräajan asettamisen suhteen työstä kieltäytymiseen liittyen lomau-
tuksen kohdalla tulee joitakin muutoksia, ja tätä määräaikaa ollaan pidentämässä 60 päi-
västä 90 päivään. Valiokunta piti muutosta hyvänä ja katsoi, että kun se, milloin työttö-
myysturvan karenssi astuu voimaan, siirtyy, niin se itse asiassa vaikuttaa siihen, että työt-
tömällä on mahdollisuus nopeasti työllistyä, jos hän onnistuu löytämään työpaikan, ikään
kuin estää se jo langennut karenssi. Tällä on kannustinvaikutusta siihen, että karenssin uha-
tessa haetaan aktiivisemmin työtä.

No sitten tämä työllistymissuunnitelma ja osallistuminen myös niihin toimenpiteisiin,
joita suunnitelmassa ei ole sovittu. Valiokunta kävi tästä pitkän keskustelun ja totesi, että
sinänsä voidaan tehdä muitakin tarjouksia ja se on ihan kannatettavaa, mutta kun kerran
haastatteluja aiotaan tehdä kolmen kuukauden välein, niin silloin on tärkeää, että näistä
haastatteluista ei tule mitään läpihuutojuttuja vaan niissä aidosti sitten päivitetään työllis-
tymissuunnitelmaa. Ja siihen nähden tämän työllistämissuunnitelman ulkopuolelta tehdyn
tarjouksen, vaikkapa kouluttautumis- tai jonkun muun toimenpidetarjouksen, pitäisi olla
ennemmin poikkeus kuin sääntö. Elikkä halusimme valiokuntana korostaa sitä, että haas-
tattelujen pitää olla kunnollisia ja niissä pitää oikeasti pohtia, mitkä ovat niitä toimia, jotka
työllisyyttä edistävät. Pieni pelko oli siitä, että voi käydä niin päin, että kun voi sen työllis-
tymissuunnitelman ulkopuoleltakin tehdä tarjouksia, niin sitten näitä työllistymissuunni-
telmia ei tarpeeksi huolella päivitetä.

Alueellisen liikkuvuuden kohdalla itse asiassa valiokunta ei ollut huolissaan niinkään
siitä tilanteesta, jossa ihmisellä on korkea ansiosidonnainen työttömyysturva ja hän joutuu
pidemmän matkan päähän pienemmällä palkalla kuin se turva, vaan ennemminkin niistä ti-
lanteista, joissa ihmisellä on työmarkkinatuki ja pitkä matka, jonka päähän hän joutuu työ-
hön, jolloin hän itse asiassa menee toimeentulotukinormin alapuolelle, ja kiinnitti huomio-
ta siihen, että tällaisissa työtarjouksissa pitää olla järki kädessä ja tehdä niitä kohtuullisesti,
jotta ne eivät aiheuta aivan kohtuutonta tilannetta. Nythän osa-aikatyössä säilyy tulovertai-
lu, mutta kokoaikatyössä ei säily, elikkä osa-aikatyössä ei tarvitse ottaa työttömyysturvaa
pienemmällä rahalla työtä vastaan, mutta kokoaikatyötä pitää ottaa 3 tunnin työmatkan
päästä.

Tässä oikeastaan ne keskeiset huomiot. Muutamat pykälämuutokset, mitä tähän tuli, oli-
vat lähinnä teknisiä ja sellaisia, jotka tulivat sitten perustuslakivaliokunnan kautta. Eli kyse
oli siitä päivästä, jolloin työstä kieltäytyy tai ikään kuin tuo karenssiin johtava menettely on
tapahtunut: pitää olla selkeästi määritelty, milloin se tapahtuu, koska siitä seuraa sanktio.
Tällaisen täydennyksen teimme tänne pykäliin. Ja yhdessä kohtaa poistimme yhden "voi-
daan"-sanan, joka oli oikeastaan perustuslakivaliokunnan puolelta myös selkeyttävä toi-
menpide. — Tässä nämä lyhyesti.

15.04 Ilmari Nurminen sd: Arvoisa puhemies! Hallituksen esityksessä työttömyysturva-
lain muuttamisesta ehdotetaan muutettavaksi työn vastaanottamisvelvollisuutta ja ylipää-
tänsä velvollisuutta osallistua aktiivitoimenpiteisiin työttömyysetuuden menettämisen
uhalla. Tässä hallituksen esityksessä esitetään muun muassa luopumista ammattisuojan
3



Pöytäkirjan asiakohta PTK 128/2016 vp
jälkeisestä työstä kieltäytymistä koskevasta kokoaikatyön kulu- ja tulovertailusta. Oman
auton käyttöpakkoa lisätään työssäkäyntialueen ulkopuolella sekä karenssia pidennetään
90 päivään.

Saan itse jatkuvasti yhteydenottoja työttömiltä sen takia, että lukuisista yrittämisistä ja
haluamisista huolimatta he eivät ole kuitenkaan onnistuneet saamaan työtä. Siksi lähtökoh-
taisesti pidän tätä hallituksen esitystä kyseenalaisena, koska sen lähtökohtana on, että työt-
tömät välttelisivät työtä ja olisivat jollain tavalla passiivisia. Kuitenkin me tiedämme, että
työttömyys, varsinkin pitkäaikaistyöttömyys, on kasvussa ja alueelliset erot työttömyyden-
kin kohdalla kohtaamisessa ovat suuret. Meidän asiantuntijakuulemisessakin on todettu ja
muutkin asiantuntijat tuoneet esille, ettei tällainen runsas sanktioiden käyttö ole välttämät-
tä tehokkain toimeenpanon merkki, vaan on hyvin mahdollista, etteivät suorat osoitukset,
mitä työttömille annetaan, vastaa näiden työntekijöiden tarpeita ja tilanteita, ja tämä olisi
äärettömän tärkeä huomioida tässäkin esityksessä.

Nostan muutamia kohtia, jotka ovat haasteellisia tässä hallituksen esityksessä.
Ensimmäisenä on tämä työnhakijan velvollisuus ammattisuojan päätyttyä ottaa vastaan

sellaista kokoaikatyötä kolmen tunnin matka-ajan piiristä, josta maksettava palkka on ai-
heutuneiden kustannusten jälkeen mahdollisesti pienempi kuin hänelle maksettava työttö-
myysetuus. Tässä lainkohdassa on monia haasteita, joihin on ehkä syytä vielä puuttua.

Tässä saman vaalipiirin edustaja Kontula toi esille tätä Tampere-esimerkkiä, ja on hyvä
todeta, että nopeutuneiden liikenneyhteyksien ansiosta tämä kolmen tunnin enimmäismat-
ka-ajan piirissä sijaitseva työpaikka voi olla hyvinkin etäällä tästä työttömän asuinpaikas-
ta. Tästä johtuen kustannukset saattavat nousta hyvinkin korkeiksi. Esimerkiksi Tampe-
reelta, tai Kontulan esityksessä vaalipiirin eteläosasta Toijalasta, voidaan käytännössä
määrätä työttömiä kokoaikatyöhön myös Helsinkiin. Täytyy ottaa huomioon, että meillä
on hyvin paljon myös pienipalkkaista kokoaikatyötä, jossa saattaa syntyä tämä haaste näis-
tä kustannuksista, ja sen takia se voi muodostua työttömälle taloudellisesti kannattamatto-
maksi ja jopa kohtuuttomaksi.

Valiokunta otti tähän kantaa ja vaati, että tähän asiaan jollain tavalla kiinnitetään huo-
miota, mutta käytännössä tämä ei tule toteutumaan, koska kuten täälläkin on todettu, ko-
neet pitkälti lähettävät näitä työhakemuksia ja siinä kohti noudatetaan sitten voimassa ole-
vaa lainsäädäntöä. Sen takia olisikin tärkeää, että tästä tulo- ja kuluvertailusta ei luovuttai-
si vaan se sisällytettäisiin tähän kieltäytymisoikeudeksi ja se estäisi tässä tilanteessa työn-
hakijan kannalta kohtuuttomien tilanteiden synnyn.

Toinen kohta on se, että hallituksen esityksen mukaan työnhakijalle voidaan jatkossa
asettaa korvaukseton määräaika, jos hän kieltäytyy näistä työllisyyssuunnitelman ulkopuo-
lisista palveluista. Tämä on äärettömän huolestuttavaa siksi, että työllisyyssuunnitelman
tulisi olla se työnhakijan ohjenuora kohti sitä työllisyyttä, ja tämä aiheuttaa työttömille
myös sekaannusta, että mihin kaikkeen heillä on velvollisuus osallistua näiden sanktioiden
ohella. Ja ylipäätänsä vielä huomioisin tähän lisääntyvään sanktiopolitiikkaan liittyen, että
Suomessa on jo melko korkeat sanktiot muihin maihin verrattuna. Nyt pitäisikin panostaa
vahvemmin TE-keskusresursseihin ja ylipäätänsä palveluprosessien ja työnvälityksen te-
hostamiseen.

Arvoisa puhemies! Näihin asioihin olemme kiinnittäneet huomiota omassa vastalau-
seessamme, ja tulen esittämään ne ensi viikolla sitten pykälämuutoksina.
4



Pöytäkirjan asiakohta PTK 128/2016 vp
15.10 Eero Lehti kok: Arvoisa rouva puhemies! Mitä nopeammin työtön työllistyy, se on
kaikkien kannalta paras vaihtoehto. Työttömyyden pitkittyminen aiheuttaa vaikeuksia
päästä takaisin työmarkkinoille, ja nykyinen järjestelmä lyhyellä tähtäimellä ajattelevalle
antaa siihen mahdollisuuden, ja se näkyy myös tilastoissa. Vähän ennen kuin nämä määrä-
ajat päättyvät, jolloin työttömyyskorvaus lakkaa, on kummallisen paljon työn saantia. Se,
että ihminen olettaa, että kaikissa tilanteissa hän löytää sellaista työtä, jota hän itse toivoo,
ei nyky-yhteiskunnassa voi olla ainoa lähtökohta. Tanskan esimerkki, jossa työvoimavi-
ranomaiset ovat erittäin aktiivisia työllistämään työttömäksi joutuneen, osoittaa sen, että
yhteiskunnan kannattaa olla yhteiskunnan oman edun mutta myös asianosaisen työttömän
kannalta erittäin aktiivinen. Mitä nopeammin työllistyminen tapahtuu, sitä vähemmän syn-
tyy erilaisia ongelmia. Minun mielestäni nämä ääriesimerkit ovat tilastollisesti erittäin har-
vinaisia, karenssia määrätään perin harvoin ja nyky-yhteiskunnassa myös korvaukset työ-
matkoista pääsääntöisesti annetaan verovelvolliselle täysimääräisenä hyvityksenä.

15.12 Merja Mäkisalo-Ropponen sd: Arvoisa puhemies! Kuten edustaja Nurminen äs-
ken totesikin, työelämä- ja tasa-arvovaliokunnan demarien ja vihreiden ryhmät olemme
jättäneet vastalauseen tästä lakiesityksestä. Hyväksymme kotouttamiseen liittyvät esityk-
set, karenssin alkamisen lykkäämisen 30 päivällä ja sen, ettei työstä voi erota, jos työmat-
kaan kuluva aika on hyväksyttävä. Muilta osin emme voi lakiehdotusta hyväksyä.

Karenssin pidentämiselle, kulu- ja tulovertailusta luopumiselle, oman auton käytön laa-
jentamiselle ja työllistämissuunnitelman ulkopuolisten toimien velvoittavuudelle emme
ole valiokunnan kuulemisessa saaneet riittäviä perusteluja, eikä tutkimustietoa sanktioi-
den kiristämisen vaikutuksista ole, eikä meille ole pystytty sitä esittämään. Lisäksi kan-
sainvälisen vertailun perusteella sanktioiden määrä on Suomessa melko korkea verrattuna
moniin muihin maihin, vaikka joskus kuulee jotain muuta väitettävän.

Näiden esitysten taustalla tuntuu olevan ajattelumalli, jonka mukaan työttömät vältteli-
sivät työtä ja olisivat passiivisia. Näin ei kuitenkaan ole, sillä valtaosa työttömistä kyllä ha-
kee työtä, mutta sitä ei tällä hetkellä ole saatavilla. Olennaisempaa kuin tiukentaa velvoit-
teita on palveluprosessien onnistuminen ja työnvälityksen tehostaminen.

Edustaja Lehti äsken mainitsi tämän Tanskan hyvänä esimerkkinä, ja jos ajatellaan, että
haluaisimme Tanskan mallin saada Suomeen, niin siinä tapauksessa meidän pitäisi TE-toi-
mistoihin saada kyllä moninkertaisesti enemmän työntekijöitä ohjaamaan niitä prosesseja
kuin tällä hetkellä on. Tällä hetkellä työvoimatoimistoissa on niin vähän työntekijöitä, että
tämän Tanskan mallin sijoittaminen Suomen olosuhteisiin ei näillä henkilöstöresursseilla
kyllä pysty onnistumaan millään tavalla.

Työttömyysturvan vastikkeellisuuden heikentäminen ei paranna työllisyyttä, ja nyt eh-
dotetut kiristykset hankaloittavat kohtuuttomasti monien ihmisten arkea. Esimerkiksi ma-
talapalkka-aloilla kokoaikatyön vastaanottaminen kolmen tunnin enimmäismatka-ajan
puitteissa, nämä matkakustannukset huomioiden, voi muodostua taloudellisesti kannatta-
mattomaksi ja työttömälle muutenkin kohtuuttomaksi. Heikko toimeentulo yhdistettynä
pitkään työpäivään pitkine työmatkoineen aiheuttaa monia ongelmia muun muassa lapsi-
perheissä, joissa lasten päivähoitoaika tai koulun jälkeinen yksinoloaika pitenee kohtuut-
tomasti, ja tämä on perheiden kannalta epäinhimillistä.

15.14 Tarja Filatov sd: Arvoisa puhemies! Edustaja Lehden kanssa on helppo olla samaa
mieltä siitä, että mitä nopeammin ihminen työllistyy, sen parempi kaikille, sille ihmiselle
5



Pöytäkirjan asiakohta PTK 128/2016 vp
itsellensä ennen muuta. On myös helppo olla samaa mieltä siitä, että Tanskan mallissa on
paljon hyvää ja siellä tehokas työnvälitys on se, joka tuo työllisyyshyötyä.

Mutta on pakko korjata muutama väärä käsitys, joita tässä puheenvuorossa oli.
Edustaja Lehti viittasi siihen, että kun ansiosidonnainen on päättymässä, niin silloin ih-

miset ikään kuin yhtäkkiä työllistyvät jotenkin runsaammin. Kun arvioidaan niitä tutki-
muksia, joita tästä työllistymisestä on tullut, niin ne osoittavat, että ihmiset kyllä työllisty-
vät, mutta valtaosa heistä työllistyy tuettuun työhön elikkä palkkatuella. He eivät pääse
avoimille työmarkkinoille, niin kuin usein kuvitellaan. Toinen väylä työllistyä tässä tilan-
teessa on se, että ihmiset palaavat takaisin edelliseen, vanhaan työhönsä elikkä ikään kuin
takaisinottovelvollisuuden kautta — vanhassa firmassa tuotannolliset ja taloudelliset syyt
eivät enää ole voimassa, ja sinne on palkattu sitten entistä työvoimaa takaisin. No, tämä
väylä Suomessa tukkeutuu, koska takaisinottovelvollisuutta muutettiin ja heikennettiin,
elikkä sitä kautta takaisin ei enää, varsinkaan ikääntyneemmän työntekijän, ole helppo
päästä, koska hallitus loi mallin, jossa on helppo vaihtaa nuorempaan ja ehkä sitten vähän
kokeneempaan ja jollakin tavalla halutumpaan ja kiltimpään ja nöyrempään työvoimaan.
Mutta todellakin, tämä harha siitä, että jotenkin juuri ennen ansiosidonnaisen päättymistä
työllistyttäisiin, ei saa kyllä tilastoaineistoista niin suurta tukea, mitä Suomessa usein us-
kotaan. Suurin osa ihmistä päätyy siihen, että he eivät osallistu.

Mitä tulee näihin karensseihin, niin voisi todeta, ja hallituksen esityksen perusteluissa-
kin kerrotaan se, että karensseja itse asiassa Suomessa tulee varsin runsaasti. Jos oikein
muistan — nämä meidän eduskunnan iPadit eivät aina toimi niin hyvin, että pääsisi kiinni
noihin alkuperäisiin dokumentteihin — niin se oli noin 120 000 karenssin paikkeilla. Tai
jos joku muistaa tarkemmin... Kuitenkin erittäin mittavasta määrästä oli kyse, ja niiden
seurauksena ihmiset joko joutuvat myöhemmin pelkälle työmarkkinatuelle — eivät pääse
ansiosidonnaisen piiriin, koska eivät ole päässeet työhön — tai pahimmassa tapauksessa he
joutuvat toimeentulotuelle, jolloin he eivät enää edes ole työmarkkinoiden käytettävissä.
Useammat tutkimukset osoittavat, että karenssit itse asiassa, varsinkin suhteellisen hyväs-
sä asemassa olevia työttömiä, johtavat pois työvoimasta eivätkä suinkaan työelämään.
Elikkä silloin työvoimasta kokonaan syrjäytymisen riski kasvaa.

Yleiskeskustelu päättyi ja asian käsittely keskeytettiin.
6


