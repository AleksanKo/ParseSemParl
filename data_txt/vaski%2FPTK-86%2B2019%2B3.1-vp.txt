















































DEM71A.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.1. Suullinen kysymys Suomi-radasta (Lulu Ranne ps)
Suullinen kysymys SKT 80/2019 vp

Suullinen kyselytunti

Toinen varapuhemies Juho Eerola: Edustaja Ranne.

Keskustelu

16.01 Lulu Ranne ps: Arvoisa puhemies! Kysymys liikenne- ja viestintäministeri Timo
Harakalle Suomi-radan linjauksesta ja hankeyhtiön myöhästymisestä helmikuun CEF-
hausta. Koska uutta ratalinjausta ei voida maankäyttö- ja rakennuslain eikä ratalain mu-
kaan vetää ilman maakuntakaavaa, Suomi-radalla ei ole kuin yksi linjausvaihtoehto, ny-
kyinen päärata. Häme ei tule laatimaan vaihtoehtoista suoraa reittiä sisältävää maakunta-
kaavaa, koska pääradan varren kunnilla on kahden kolmasosan enemmistö maakuntaval-
tuustoissa. Turha vääntö linjauksista viivästyttää suunnittelun käynnistämistä ja EU-tu-
kien hakemista. Kuntien näkökulmasta jokainen helmikuun CEF-haun saatavissa oleva
miljoona olisi todella iso raha. Kysynkin ministeriltä: mihin toimiin aiotte ryhtyä, jotta mi-
nisteriössä tunnustetaan tosiasiat Suomi-radan kaavoitusjärjestelmän mukaisesta ainoasta
linjausvaihtoehdosta ja hankeyhtiöasiassa päästään eteenpäin ja jotta hankeyhtiön myöhäs-
tyessä CEF-hausta liikenne- ja viestintäministeriö [Puhemies koputtaa] ja Väylävirasto ha-
kevat kiireellisesti näitä rahoja?

16.02 Liikenne- ja viestintäministeri Timo Harakka (vastauspuheenvuoro): Arvoisa
puhemies! Monet kiitokset kysymyksestä, joka on hyvin ajankohtainen. Sekä tämän Suo-
mi-radan että läntisen yhteyden osakassopimusneuvottelut ovat juuri nyt käynnissä, ja nii-
tä on tarkoitus erittäin kiivaalla aikataululla käydä sitten myöskin heti ensi vuoden alussa.
Tässä vaiheessa osakassopimuksissa pääradan osalta on vielä käsittelyssä useampi linjaus-
vaihtoehto. Mitä tulee helmikuun lopun niin sanottuihin häntärahoituksiin, jotka siis liitty-
vät nyt jo päättymässä olevan rahastokauden ja budjettikauden viimeisiin rahoituksiin, niin
käsittääkseni valtavan suurista summista ei ole kysymys. [Ilkka Kanerva: 50 miljoonaa!]
Joka tapauksessa on tarkoituksenmukaista ja aito pyrkimys siihen, että nämä osakassopi-
mukset molempien ratojen osalta, koska ne liittyvät toisiinsa, mahdollisimman nopeasti ja
ripeästi saatetaan päätökseen.

Kysymyksen käsittely päättyi.

Toinen varapuhemies Juho Eerola: Nyt normaaleista kyselytunneista poiketen esitettä-
vien kysymyksien ei tarvitse mitenkään liittyä edeltävään kysymykseen.


	3.1
	16.01
	16.02


