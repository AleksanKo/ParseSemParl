















































DEME8D1.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

12. Hallituksen esitys eduskunnalle laiksi kestävän metsätalouden määräaikaisen rahoitus-
lain muuttamisesta

Hallituksen esitys HE 153/2018 vp
Valiokunnan mietintö MmVM 19/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 12. asia.
Käsittelyn pohjana on maa- ja metsätalousvaliokunnan mietintö MmVM 19/2018 vp. Nyt
päätetään lakiehdotuksen sisällöstä.

Keskustelu

19.11 Anne Kalmari kesk (esittelypuheenvuoro): Rouva puhemies! Valiokunta oli yksi-
mielinen päätöksessään tästä Kemera-lain muutoksesta. Lakiin lisättäisiin säännös, joka
mahdollistaisi automaattisen päätöksenteon taimikon varhaishoidon, nuoren metsän hoi-
don ja terveyslannoituksen tuen myöntämiseksi sekä sitten, kun toimet on tehty, lopullises-
ta määrästä päättämiseksi. Samalla muutettaisiin muutoksenhakua koskevaa säännöstä sil-
tä osin kuin on kyse muutoksenhausta oikaisuvaatimuksen johdosta hallinto-oikeuden te-
kemään päätökseen. Mitä tässä nyt sitten selkokielellä tapahtui: tapahtui se, että kun Ke-
mera-päätökset pitää tehdä EU-säännösten mukaan — etukäteen ennakkopäätös ja sitten,
kun toimet on tehty, vielä jälkikäteen — ja tämä on vaatinut turhaa paperilla tehtävää kä-
sityötä, niin nyt se automatisoidaan, aivan kuten monet veropäätökset.

Oli aika mielenkiintoista, että oikeusministeriö vähän takkuili tämän asian kanssa ja ei
olisi halunnut, että se menee eteenpäin, mutta kuitenkin sieltä sitten saatiin selvitykset, että
näin voidaan toimia. Asia on erittäin järkevä, ja se poistaa turhaa työtä ja turhaa ajankäyt-
töä joutaviin asioihin, ja nyt Metsäkeskuksessa voidaan sitten keskittyä enemmän kehittä-
miseen. Samalla tietenkin päätöksenteko nopeutuu, ja voidaan olla paljon enemmän reaa-
liajassa. 

Emme nähneet valiokunnassa yhtään negatiivista asiaa tässä, vaan olemme iloisia, että
tämä menee eteenpäin.

19.12 Eerikki Viljanen kesk: Arvoisa puhemies! Tässä esityksessä ehdotetaan muutetta-
vaksi kestävän metsätalouden määräaikaista rahoituslakia niin, että lakiin lisättäisiin sään-
nös, joka mahdollistaisi automaattisen päätöksenteon taimikon varhaishoidon, nuoren met-
sän hoidon ja terveyslannoituksen tuen myöntämiseksi sekä tuen lopullisesta määrästä
päättämiseksi. Tämä muutos on pieni ja tekninen mutta täysin oikeansuuntainen. Ajatte-
lemmepa asiaa sitten yksittäisen suomalaisen metsänomistajan, kuntien, valtion tai kansan-
talouden näkökulmasta, nuorten metsien hoitaminen, hoitorästien hoitaminen, metsien
 Tarkistettu
3.0



Pöytäkirjan asiakohta PTK 130/2018 vp
kasvukunnosta huolehtiminen ja metsän mahdollisimman hyvän kasvukunnon varmista-
minen ovat erittäin tärkeitä asioita. 

Asia on tärkeä niin talouden näkökulmasta kuin tänä päivänä yhä enemmän painottuvan
ilmaston ja hiilensidonnan näkökulmasta. Hyvin hoidettu, hyvin kasvava metsä sitoo hiil-
tä. Kiihtyvä metsien hiilensidonta synnyttää sitä hiilinielua, jonka koosta täällä on viime
viikkoina käyty välillä kiivastakin väittelyä. Hiilinielujen koosta on erilaisia näkemyksiä,
mutta siitä taitavat kaikki olla samaa mieltä, että hyvin hoidettu metsä sitoo hiiltä kaikkein
tehokkaimmin. 

Arvoisa puhemies! Kuten alussa totesin, tämä lakimuutos on pieni, ja valiokunta oli sii-
tä täysin yksimielinen, mutta lakimuutos on täysin oikeansuuntainen. Kaikki toimet ja
muutokset, jotka helpottavat ja edesauttavat metsien hyvää hoitoa ja etenkin nuorten met-
sien hoitorästien selvittämistä ja niiden tekemistä ja metsien kasvukunnon parantamista,
ovat erittäin tervetulleita.

19.14 Hannu Hoskonen kesk: Arvoisa rouva puhemies! On erittäin hieno asia, että kes-
tävän metsätalouden rahoituslakiin saadaan tämmöinen automaattinen menettely voi-
maan. Aikaisemmalta uraltani olin yksityismetsätalouden puolella yli 20 vuotta juuri näis-
sä metsänparannus- ja muissa tehtävissä, ja silloinhan taimikon hoito todella tehtiin niin,
että ainoa sopimus, mikä tehtiin ennen taimikon hoitoa, oli maanomistajan kanssa tehty so-
pimus siitä, että homma tehdään, ja esitettiin samalla maanomistajille kustannusarvio. Sit-
ten kun työ oli tehty, niin tehtiin se toteutusilmoitus, yksi ainoa paperi, joka meni Metsä-
keskukseen, jonka perusteella rahoitus tuli. Elikkä silloin ei ollut tässä asiassa ollenkaan
byrokratiaa, byrokratiaa ei yhtään. Ihmettelin silloin, kun tämä byrokratia pikkuhiljaa hiipi
takaisin yksityismetsätalouden puolelle. Nythän tässä ollaan näköjään sitten palaamassa
taas vanhaan hyvään menettelyyn, että oltaisiin tämmöisen automaattimenettelyn piirissä. 

On itsestäänselvää, että kun yhteiskunnan varoista jaetaan joitakin tukia, siihen liittyy
aina kontrolli ja tarkastukset, otantatarkastukset, mikä lienee tällaisissa tapauksissa se
kaikkein parhain menettely, mutta ehdottomasti tällainen menettely, jossa taimikon hoidot
tehdään nopeasti, juohevasti ilman byrokratiaa ja sitten otantatarkastuksella tehdään, on se
ainoa oikea tie. Kun mennään sitten muihin menettelyihin, joita nyt tässä on kokeiltu, niin
se on aina tappio koko yksityismetsätaloudelle, koska se vähentää sitä todellista työmää-
rää, ohjaa rahoja väärään paikkaan eli byrokratiaan, ja mikä pahinta, se metsä jää hoitamat-
ta. Elikkä tässä asiassa ollaan palaamassa näköjään vanhaan hyvään aikaan, vaikka vanho-
ja ei saisi muistella, mutta nyt oli pakko.

Arvoisa rouva puhemies! Samassa yhteydessä haluan tämän ilmastonmuutoksen myötä
sanoa metsien hyvästä hoidosta, että kuten edustaja Viljanen erinomaisessa puheenvuoros-
saan äsken sanoi, hiilensidonta onnistuu vain hyvin kasvavassa metsässä. Semmoinen suo-
jeltu metsä, joka ei kasva ja lahoaa pystyyn, sehän on hiilen tuottaja, ei hiilen sitoja. 

Mutta tässä asiassa tärkeintä olisi nyt huomata, että kun Kemera-lakia ollaan ensi vuo-
sikymmenen alussa muuttamassa, uusimassa kokonaan, niin toivoisin, arvoisa puhemies,
että uudessa laissa otettaisiin metsien terveyslannoitus paljon jämäkämmin esille. Pitää
muistaa, että kun esimerkiksi hakkuita lisätään, harvennushakkuita nimenomaan, niin met-
sistähän totta kai poistuu hiiltä ja se menee sitten, meneekö sellutehtaalle vai meneekö se
sahalle, minne meneekään se metsästä lähtevä puu, ja metsään pitää palauttaa sitä kasvu-
voimaa elikkä hivenaineita ja ravinteita sillä keinoin, että metsä kasvaisi edelleen. Tuhka-
lannoitus tässä suhteessa on erinomainen asia, koska se tuhka, mikä on voimalaitoksissa
2



Pöytäkirjan asiakohta PTK 130/2018 vp
poltettu energiaksi, palautettaisiin metsään lannoittamalla metsää ja samalla hoitaisi met-
sien ravinnetasapainoa ja tasoittaisi metsien happamuutta. Suomen maaperäthän tunnetus-
ti ovat happamia. 

Toivon, että uudessa Kemera-laissa otetaan tämä esille, koska nimenomaan happamuu-
den oikea säätö ja ravinteiden oikea taso lisäävät helposti monta monta mottia hehtaarille
metsien kasvua per vuosi, ja kun Suomessa metsää on yli 20 miljoonaa hehtaaria, niin jos
saadaan vaikka yksi motti hehtaarille lisäkasvua muutamilla alueilla, niin saavutamme no-
peiten sen hyödyn, mikä ilmastonmuutosta palvelee, elikkä puuta lisää vähällä vaivalla.

19.18 Anne Kalmari kesk: Arvoisa rouva puhemies! Kiitoksia hyvistä puheenvuoroista.
Edustaja Viljanen nosti tuossa hiilensidonnan, ja todellakin tässäkin omalta pieneltä osal-
taan tehdään edellytyksiä sille, että se hiilensidonta on entistä suurempaa. Mitä enemmän
varhaishoidamme taimikoitamme ja nuoria metsiä ja mitä enemmän niitä terveyslannoite-
taan, sitä enemmän metsät kasvavat. Tämä on juuri se asia, mihin tulevaisuudessa kannat-
taa panostaa, että saamme sitä metsien kasvua ja yhä suurempaa hiilinielua syntymään. 

Vielä tästä varsinaisesta lainsäädännöstä: 
Olemme olleet edellisissä Kemera-mietinnöissä huolissamme siitä, miten paljon pienis-

sä hankkeissa rahaa jää välille ja vain pieni osa siitä Kemera-rahoituksesta menee varsinai-
seen toimintaan. Nyt tässä itse asiassa siihenkin on tulossa parannusta niin, että enemmän
rahaa jaettavaksi siihen varsinaiseen työhön säästyy. 

Mikäli on jotain epäselvyyksiä sitten toteutusselvityksessä ja niissä alkuperäisissä hake-
muksissa, silloin metsänomistajan oikeusturva kyllä toteutuu, koska silloin sitten käsitel-
lään käsipelillä nämä hakemukset. Eli todellakin hienoa työtä sieltä ministeriöstä. 

19.19 Hannu Hoskonen kesk: Arvoisa rouva puhemies! Kemera-lain uudistamisessa ja
yleensä näissä taimikon- ja metsänhoitoasioissa kannattaisi muistaa se, että meillä on vii-
me vuosina tapahtunut valtaisa metsänomistajarakennemuutos. Yhä harvempi metsän-
omistaja asuu siinä metsänsä lähellä, jolloin näiden taimikoidenhoitojen ja muiden metsän-
hoitotöiden tekemiseen tarvitaan työvoimaa. Toki moni metsänomistaja edelleen sitkeästi
tekee näitä töitä. Arvostan suuresti sitä panosta, minkä metsänomistajat omaan metsäänsä
ovat vuosien saatossa antaneet, ja toivon mukaan työ jatkuu ja uudet sukupolvet ottavat
vastuun metsien hoidosta. 

Mutta tulevina vuosina Kemera-lain uudistaminen tulee erittäin tärkeään aikaan. Mei-
dän on saatava tähän maahan semmoinen Kemera-laki, joka antaa semmoisen pienen pork-
kanan, joka kannustaa ihmisiä hoitamaan omia metsiään ja myös palkkaamaan sinne met-
säänsä ammattimetsurin töihin. Todella hiilensidontaa kun ajatellaan, taimikkovaiheessa
tehty taimikonhoito on ensiarvoisen tärkeä sen metsän alkukehityksen kannalta, ja jatko-
kehityksen kannalta sitten ajallaan tehdyt harvennushakkuut ovat se seuraava porras. Sen
jälkeen on järkevää harkita sitä äsken mainitsemaani metsän terveyslannoitusta, joka nä-
kyy esimerkiksi tuolla kotiseudullani Pohjois-Karjalassa ja myös tuolla Savon alueella.
Siellähän on vanhoja, isoja, valtavia kaskialueita, ja näillä kaskialueillahan maaperässä on
tämmöinen hivenravinnepuutos, muun muassa boori sieltä puuttuu aika monelta metsäku-
violta, ja muun muassa taimikoissa ja varsinkin kuusikoissa se näkyy erittäin voimakkaina
kasvuhäiriöinä, ja tämä kasvuhäiriö ei ole millään muulla korjattavissa kuin järkevästi
suunnitellulla terveyslannoituksella. Kun se terveyslannoitus tehdään oikeaoppisesti, sil-
3



Pöytäkirjan asiakohta PTK 130/2018 vp
loin varmistetaan metsän hyvä kehitys ja ennen kaikkea saadaan se sato talteen, mihin on
pyritty.

On totta, että metsienhoidon sijoitus tänä päivänä poikii tuottoa vasta vuosikymmenten
päästä. Se on pitkäjännitteistä työtä, mutta katsokaapa ympärillemme, hyvät ystävät, me
olemme sotien jälkeen tuplanneet metsien puuvaraston, ja metsien kasvu on yli kaksinker-
taistunut. Nyt me pystymme nauttimaan näistä hedelmistä, mitä isämme ovat aikoinaan
tehneet sitkeästi vuosikymmeniä ajattelematta ollenkaan sitä, että se tuotto on siellä vuosi-
kymmenten päässä. Samaa perinnettä pitää eduskunnassa meidän jatkaa nyt, että annam-
me siihen mahdollisuuden. 

Kysymys on yksistä kymmenistä miljoonista euroista per vuosi, mutta se määrä työtä,
minkä se luo Suomeen... Jos joku rohkenee vielä katsoa sen verran pitemmälle, että katso-
taan, mikä teollisuus Suomeen on luotu metsien avulla, niin se on tietenkin metalliteolli-
suus, kemianteollisuus ja monta muuta. Sähköpuoli on kehittynyt valtavasti nimenomaan
metsien ansiosta, koska koneita ja laitteita on pitänyt ruveta suunnittelemaan, jotta sahat
pelaavat ja sellutehtaat pelaavat ja niin edelleen. Tämä on Suomen kansallinen etu, ja toi-
von, että tässä talossa tästä asiasta vallitsisi loistava yksimielisyys. Sitä suorastaan jään
odottamaan. 

Yleiskeskustelu päättyi.

Eduskunta hyväksyi hallituksen esitykseen HE 153/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


