















































DEMCE1C.tmp.xml


Pöytäkirjan asiakohta PTK 81/2018 vp
Pöytäkirjan asiakohta 

PTK 81/2018 vp

Täysistunto

Tiistai 11.9.2018 klo 14.01—15.14

7. Hallituksen esitys eduskunnalle laiksi ympäristönsuojelulain muuttamisesta
Hallituksen esitys HE 116/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelu

14.53 Satu Hassi vihr: Arvoisa puhemies! Tämä hallituksen lakiesitys on sinänsä ihan
tarpeellinen, mutta toivoisin, että voisimme keskustella laajemmin siitä, miten menetel-
lään, kun ympäristövahingon aiheuttanut firma menee konkurssiin, onko aina kustannus-
ten kaaduttava veronmaksajien syliin. Meillähän on kaivoksia, useitakin, joissa on yhtiö
tehnyt konkurssin ja sitten veronmaksajille on jäänyt lasku. Itseäni eniten oikeastaan on ih-
metyttänyt se, että kun Talvivaara vaihtui Terrafameksi, niin sitten oikein oikeudessa pää-
tettiin, että siitä ympäristölaskusta, mikä Talvivaara-yhtiöltä jäi, Terrafame ei ole vastuus-
sa, koska yleensähän kun yritys luovutetaan, niin se luovutetaan varoineen ja velkoineen ja
vastuineen. Minusta on hiukan ihmeellistä, että esimerkiksi kaivostoimintaa jatkava firma
voi jatkaa sitä sellaisella tavalla, että se ei vastaakaan edeltäjän aiheuttamista ympäristöva-
hingoista vaan ne menevät sitten valtion vastuulle.

Mutta nämä olivat, arvoisa puhemies, vain tällaisia täydentäviä huomautuksia siitä, mitä
tämän hallituksen esityksen lisäksi meidän pitäisi myös käsitellä.

14.54 Hanna Kosonen kesk: Arvoisa rouva puhemies! Hallituksen esitys parantaa viran-
omaisten mahdollisuuksia puuttua vaaratilanteisiin, kun kyseessä on riski luonnon laajasta
pilaantumisesta, josta voi aiheutua haittaa ympäristölle ja terveydelle. Tällä hetkellä välil-
linen hallintopakko on tehoton, jos toiminnasta vastaava taho ei pysty huolehtimaan vel-
vollisuuksistaan. Tällainen tilanne voi olla kyseessä esimerkiksi konkurssin tapahtuessa.
Eli tämän hallituksen esityksen voimaan tultua voidaan välttää ympäristön pilaantuminen
viranomaisten toimivaltuuksia lisäämällä.

Edustaja Hassin keskustelualoite kaivosten vastuista konkurssin tultua on minusta ihan
varteenotettava, ja siinä mielessä sitä täytyisi pohtia ja miettiä, millä tavalla voitaisiin var-
mistaa se, että Talvivaaran kaltaisia tapauksia ei tulisi ja että oikeat tahot sitten myös jou-
tuisivat vastuuseen näistä ympäristörikkeistä.

14.56 Jari Myllykoski vas: Arvoisa rouva puhemies! Keskustelualoitteesta ja tästä kai-
ken kaikkiaan on hyvä käydä keskustelua. En nyt valitettavasti, puhemies, juuri tästä sano.
Mutta kun nyt puhutaan kaivoksista ja vastuista, olisi erinomaisen tärkeätä, että tämänkin
 Tarkistettu
4.0



Pöytäkirjan asiakohta PTK 81/2018 vp
lain yhteydessä voitaisiin käydä sitä keskustelua, olisiko alalla joku kokonaisvastuuvakuu-
tusjärjestelmä. Esimerkiksi Nivalan kaivoksen osalta, missä kaivostoiminta myytiin ja sen
jälkeen, oliko puoli vuotta, kaivos meni konkurssiin ja ympäristövastuut olivat siirtyneet
edelliseltä omistajalta uudelle omistajalle, joka meni konkurssiin, oliko se nyt 16 miljoo-
naa, olkoon nyt mitä hyvänsä, joka tapauksessa se jäi yhteiskunnan maksettavaksi. Kun ta-
pahtuu tämmöinen, niin meillä pitäisi olla joku järjestelmä, jolla me turvaamme sen, että
tämä ala itsessään ottaisi omia menettelykeinoja siihen, että he yhteisvastuullisesti pystyi-
sivät eräänlaisen vakuutusjärjestelmän kautta tuomaan uskottavuutta siihen, että mahdolli-
sen ympäristövahingon sattuessa se ei ole kuitenkaan yhteiskunnan vastuulla vaan toimija
itsessään ja toimiala itsessään kantaisivat sen vastuun, ja ne tavallaan puhdistaisivat sen,
mitä ovat sotkeneetkin.

Tämä on tärkeä keskustelu, ja minun mielestäni ei tässä esityksessä ole ainakaan moitit-
tavaa.

14.57 Lea Mäkipää sin: Arvoisa puhemies! Ympäristönsuojelulakiin siis lisätään sään-
nös valtion valvontaviranomaisten toimivallasta ryhtyä välttämättömiin toimiin ympäris-
tön pilaantumisen ehkäisemiseksi ja rajoittamiseksi. Tämä koskee tilanteita, joissa aiheu-
tuisi tai uhkaisi aiheutua vakavaa vaaraa tai vakavaa haittaa terveydelle ja ympäristölle.
Toimivalta ei yltäisi toimiin, jotka pelastuslain nojalla kuuluvat pelastustoimintaan. Käy-
täntö on osoittanut, että viranomaisten nykyiset toimivaltuudet ovat riittämättömiä turvaa-
maan välttämättömien terveyden- ja ympäristönsuojelutoimien toteuttamisen vakavissa
vaaratilanteissa erityisesti silloin, kun vastuutaho on maksukyvytön, tuntematon tai tavoit-
tamattomissa.

Pääsääntönä olisi jatkossakin se, että valvontaviranomainen ympäristönsuojelulain voi-
massa olevien säännösten mukaisesti kehottaisi ja tarvittaessa velvoittaisi toiminnanhar-
joittajan tai muun vastuutahon täyttämään velvollisuutensa ympäristön pilaantumisen eh-
käisemiseksi tai rajoittamiseksi. Jos tämä laiminlöisi velvollisuuksiaan, määräystä voitai-
siin tehostaa uhkasakolla, teettämis- tai keskeyttämisuhalla.

Uuden säännöksen mukaisiin toimiin voitaisiin ryhtyä, jos toimien toteuttamista ei voi-
taisi varmistaa tavanomaisessa hallintopakkomenettelyssä tai vastuutahoa ei saada selvil-
le. Viranomaistoimista aiheutuneet kustannukset perittäisiin jälkikäteen takaisin siltä, jon-
ka velvollisuus toimiin ryhtyminen olisi ollut. Rahojen takaisin saamista ei voi kuitenkaan
taata, koska näissä tilanteissa toimenpiteistä vastaava taho on yleensä joko maksukyvytön,
tuntematon tai tavoittamattomissa.

Arvoisa puhemies! Vuoden 2013 ensimmäisessä lisätalousarviossa valtio varautui teol-
lisuuskuituja tuottaneen yrityksen konkurssin johdosta räjähdysherkän rikkihiilivaraston
hävittämiseen. Kokonaiskustannukset ylsivät silloin noin 5 miljoonaan. Talvivaara Sotka-
mo Oy:n konkurssin yhteydessä valtio on rahoittanut merkittävillä summilla ympäristötur-
vallisuuden kannalta välttämättömiä toimia. Valtiolle elokuuhun 2017 mennessä aiheutu-
neet kokonaiskustannukset nousivat noin 120 miljoonaan euroon, josta noin 90 prosenttia
liittyi ympäristövahinkojen torjumiseen.

15.00 Hannu Hoskonen kesk: Arvoisa rouva puhemies! On aivan hyvä asia sinällään,
että tämä ympäristönsuojelulain muuttaminen tehdään sillä tavalla, että estetään suurten
ympäristövahinkojen synty. Jos huomataan esimerkiksi joku iso ongelma vaikka nyt jos-
2



Pöytäkirjan asiakohta PTK 81/2018 vp
sakin tehtaassa, että nyt on tapahtumassa joku valtava vahinko, niin siihen pystytään puut-
tumaan. Lainsäädännönhän pitää olla kunnossa totta kai.

Toivoisin kuitenkin, että on selvää, että se toimija, joka teollista toimintaa harjoittaa, on
vastuussa aiheuttamistaan ympäristövaaroista. Ja totta kai suomalainen lupaprosessi ja val-
vonta aiheuttavat sen, että mahdollisuus isolle katastrofille on hyvin turkasen pieni, käy-
tännöllisesti katsoen useimmissa toiminnoissa mahdoton. Esimerkiksi kaivokset tänä päi-
vänä kun toimivat, niin näytteenotot toimivat hyvin. Ja tietysti, jos yritys menee konkurs-
siin, asia on sitten erikseen, mutta sitäkin vartenhan meillä on tässä maassa menettelytavat.
Esimerkiksi vaikka vanhojen huoltoasemien yhteydessä monessa tapauksessa, kun yrittäjä
on lopettanut toiminnan tai mennyt konkurssiin, kuten esimerkkitapauksena on monesti
mainittu, Öljysuojarahaston kautta on hoidettu pilaantuneet maaperät kuntoon. Sitten, jos
tällä itse toimijalla ei ole rahaa maksaa niitä laskuja, se on muistamani mukaan joissakin ta-
pauksissa jäänyt yhteiskunnan lopulliseksi menoksi. Mutta totta kai se vahingonaiheuttaja
on se pääasiallinen vastuunkantaja aina. Siitä ei tietenkään pidä tinkiä, ja niinhän vahin-
gonkorvauslakikin sanoo.

Mutta ihmettelen tässä asiassa sitä, kun monissa tapauksissa puhutaan ympäristönsuoje-
lusta, että luin lehdestä kesällä, että esimerkiksi Helsingin jätevedenpuhdistamosta on
päästetty valtavia määriä täysin puhdistamatonta jätevettä suoraan Suomenlahteen — val-
tavat määrät. En muista kuutiomääriä, mutta se oli aivan valtava määrä. En ole huomannut
kyllä lehdissä kovin montaa artikkelia siitä. Pitäisikö näihin sitten puuttua? Jos päästetään
suoraan Helsingin rannoille valtavat määrät ihan sitä ihteään, suoraan joen kautta tuonne
Suomenlahdelle, niin eikö se ole sitten ympäristön pilaamista? Ja pitäisikö siihen jonkun
puuttua? En tiedä. Mutta minun mielestäni näissä asioissa kannattaa olla tarkkana, että toi-
sia rangaistaan ja toiset saavat tehdä mitä haluavat. Näissä kannattaa olla hyvin tarkkana.

Ymmärrän toki tämän lain erittäin hyvän tarkoituksen, jota vahvasti tuen. Mutta kun läh-
detään määrittelemään, kuka luontoa pilaa, onko se mökin mummo tuolla Ilomantsissa,
joka siihen vesivessaansa taas joutuu sijoittamaan 10 000 niihin putkiin, kun täällä voi mil-
joonia kuutiota työntää jätevettä suoraan Suomenlahteen? Kumpi nyt on se isompi rikolli-
nen tässä asiassa? Näissä asioissa kannattaa olla tarkkana, ettei sitten lähdetä osoittele-
maan kepillä semmoisia, jotka ovat syyttömiä, ja hiljaisesti vaieta niistä, jotka ovat syylli-
siä, niin ettei niistä edes keskustella.

Keskustelu päättyi.

Asia lähetettiin ympäristövaliokuntaan.
3


