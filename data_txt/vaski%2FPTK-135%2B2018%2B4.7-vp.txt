















































DEM5349.tmp.xml


Pöytäkirjan asiakohta PTK 135/2018 vp

 Tarkistettu
3.0

Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.7. Suullinen kysymys kotimaisuuden suosimisesta (Eerikki Viljanen kesk)
Suullinen kysymys SKT 213/2018 vp

Suullinen kyselytunti

Puhemies Paula Risikko: Hallituspuolueitten ryhmille yksi kysymys per ryhmä. — Kes-
kustan eduskuntaryhmä, edustaja Viljanen.

Keskustelu

16.53 Eerikki Viljanen kesk: Arvoisa puhemies! Toivottavasti kaikilla on pyhien aikana
mahdollisuus pysähtyä, rauhoittua ja nauttia hyvästä ruoasta, juomasta ja läheisten seuras-
ta sekä muistaa heitä, joille on suotu vähemmän. Talouden, työllisyyden ja ympäristönkin
kannalta kannustamme kaikkia nauttimaan kotimaisesta ruoasta ja suosimaan mahdollisis-
sa lahjaostoksissaan kotimaisia tuotteita ja toimijoita, olivat lahjat sitten ruokaa, juomaa,
palveluita tai tavaraa.

Arvoisa puhemies! Kysynkin hallitukselta: mitä hallitus on tehnyt sen turvaamiseksi,
että tarjolla olisi mahdollisimman paljon kotimaisia tuotteita, joiden raaka-aineiden tuotta-
misesta, jalostamisesta, kuljettamisesta ja kaupasta jokainen ketjun osa saa heille kuulu-
van oikeudenmukaisen osuuden ja hinnan?

16.54 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Kysymys on myöskin siinä mielessä aiheellinen, että jos aloitetaan tästä kansainvä-
lisestä yhteydestä, niin pitää muistaa se, että tässä maailmassa on edelleenkin lukuisa jouk-
ko ihmisiä, jotka eivät saa päivässä riittävästi ravintoa. Varsinkin lasten osuus tässä on kas-
vava, ja se on sydäntäsärkevää ja osoittaa, että kansainvälisen yhteisön pitää tehdä myös
ruokaturvan osalta paljon enemmän kuin nykyisin. Siksi on erittäin hyvä, että hallitus pää-
ministerin johdolla on esittänyt toimenpiteitä, joita Euroopan unioni voisi tehdä vaikkapa
Afrikan mantereella, jotta tämä asia olisi paremmalla tolalla. Ja siihen me olemme valmii-
ta, ja meidän pitää olla valmiita kantamaan oma vastuumme.

Mutta se ei vähennä sen tarvetta, että me joudumme täällä kotimaassa tekemään myös-
kin kaikkemme, jotta vastuu omasta ruoantuotannostamme toteutuu. Äsken luettelin tuos-
sa toimia, mitä olemme tehneet. Lisään siihen vielä pari asiaa: Budjetissa toimme reilun 80
miljoonan euron potin, [Puhemies koputtaa] joka ei tietenkään ratkaise asiaa mutta tuo tä-
hän välittömään hätään tiloille helpotusta. Ja ehkä tärkein asia on se, [Puhemies: Aika!]
että myöskin valtiontakauksia tulee hädässä oleville tiloille, ja sekin alkaa olla kohta val-
mista ja on vuoden alusta voimassa.

Kysymyksen käsittely päättyi.


