















































DEM3F95.tmp.xml


Pöytäkirjan asiakohta PTK 56/2018 vp
Pöytäkirjan asiakohta 

PTK 56/2018 vp

Täysistunto

Perjantai 25.5.2018 klo 13.08—13.35

3. Hallituksen esitys eduskunnalle laiksi laajakaistarakentamisen tuesta haja-asutusalueil-
la annetun lain muuttamisesta

Hallituksen esitys HE 46/2018 vp
Valiokunnan mietintö LiVM 9/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.09 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Tämä on hyvä ja kannatettava esitys. Yksi pääministeri Sipilän hallituksen kär-
kihankkeita on ollut digitaalisten palveluiden vahvistaminen ja laajakaistarakentamisen
tuki haja-asutusalueille, ja tämä on tarpeellista senkin takia, että haja-asutusalueilla usein
verkkoyhteydet ovat heikompia ja kun palvelut siirtyvät kuitenkin kiihtyvällä tahdilla di-
gitaalisiksi ja verkkoon, niin silloin toimivat tietoliikenneyhteydet ovat ensiarvoisen tär-
keitä. Tässä siis on kyse siitä, että tällä kaudella on ollut erillinen tukiohjelma, jolla on saa-
tu rakennettua valokuituverkkoa yli 20 000 kilometriä. Tuettuja hankkeita on viime vuo-
den loppuun mennessä ollut 150, ja tukea on myönnetty yhteensä vajaa 56 miljoonaa euroa
näille valokuituhankkeille, mutta myöntämätöntä tukea on edelleen jäljellä vajaa 20 mil-
joonaa euroa. Tällä sujuvoitetaan ja mahdollistetaan jo työn alla olevat hankkeet, niiden
tiukka toteutusaikataulu, ja toisaalta myös se, että uudet hankkeet pystytään käynnistä-
mään ja käyttämään tämä määräraha kokonaisuudessaan.

Maaseudulta tulee kyllä aika ajoin myös huolestuttavia viestejä siitä, että näitä verkkoja
ei sinne rakennu, vaikka rakennetaan ja kaivetaan. Jonkunlaista velvoitetta pitäisi kyllä
operaattoreilla olla, ja toisaalta sitten minulle on annettu ymmärtää, että yhteistoimintavel-
voite, joka näissä asioissa on myös aika oleellinen — että ne, keillä on tähän järjestelmään
kuuluvaa tekniikkaa ja pisteitä, antaisivat niitä toisten käyttöön — ei oikein tahdo toimia
arjessa sillä tavalla kuin on tarkoitus. Olisi mielenkiintoista kuulla vaikkapa valiokunnan
puheenjohtajalta tai valiokunnan jäseniltä, keitä täällä paikalla on, tästä yhteistoimintavel-
voitteesta, onko se noussut esille esimerkiksi liikennevaliokunnan käsittelyn yhteydessä.

Mutta tämä on hieno, tärkeä hanke. On hyvä, että maaseutukin pääsee nopeampien tie-
toliikenneyhteyksien varaan, ja tähän kannattaa kyllä kaikilla alueilla kuntien tarttua.

13.12 Kari Kulmala sin: Arvoisa rouva puhemies! Hallituksen esityksessä ehdotetaan
laajakaistarakentamisen tuesta haja-asutusalueilla annettua lakia muutettavaksi siten, että
 Tarkistettu
4.0



Pöytäkirjan asiakohta PTK 56/2018 vp
maksuhakemuksen tekemiselle säädetty määräaika poistettaisiin laista. Tämä mahdollis-
taisi sen, että tuettuja yhteyksiä voitaisiin rakentaa ja niille myönnettyjä tukia maksaa vuo-
den 2019 jälkeenkin. Tämä esitys on maaseudulle enemmän kuin tervetullut.

Laajakaistatukilaissa säädetään haja-asutusalueiden laajakaistahankkeisiin tarkoitetun
valtion tuen myöntämisestä. Tukiohjelmalla on rakennettu valokuituverkkoa yli 20 000 ki-
lometriä, ja tuettuja hankkeita oli viime vuoden lopussa 150. Tukea on myönnetty kaiken
kaikkiaan lähes 56 miljoonaa euroa, ja myöntämätöntä tukea on jäljellä vielä noin 19 mil-
joonaa euroa.

Nopea laajakaista -hanke käynnistyi hallituksen periaatepäätöksellä jo vuonna 2008. Tä-
män hankkeen tarkoituksena oli varmistaa valtion tuen avulla nopeiden laajakaistaverkko-
jen rakentaminen alueilla, joille kaupalliset operaattorit eivät tulisi kiinteää laajakaistaa
koskaan rakentamaan. Hankkeen päämääränä oli, että vuoden 2015 loppuun mennessä yli
99 prosentilla käyttäjistä olisi saatavilla 100 megan laajakaistayhteys enintään 2 kilomet-
rin etäisyydellä vakituisesta asuinpaikasta tai yrityksen toimipisteestä. Tästä hallituksen ta-
voitteesta ollaan edelleen pahasti myöhässä. On olemassa hyväuskoisia kuntia, jotka luot-
tivat hallituksen esityksen kannustamana pioneerityöhön, ja laajakaistaverkkojen rakenta-
minen alkoi useilla alueilla, muun muassa kotipitäjässäni Rääkkylässä. Kunnassamme
nähtiin välttämättömänä kunnan koosta ja talouden resursseista huolimatta huolehtia siitä,
että kuntalaisemme saisivat tietoliikenneyhteydet osana infran peruspalveluja. Lisämoti-
vaationa kiinteän laajakaistan rakentamiselle oli myös digitaalisten palveluiden mahdollis-
taminen muun muassa sosiaali- ja terveyshuollossa ja sähköisen asioinnin kehittäminen.

Laajakaistaverkosta pitää ymmärtää, että se on perusinfraa, kuten tiestömme. Kiinteä
laajakaistaverkko on elintärkeä haja-asutusalueilla jo kansalaisten yhdenvertaisuutta aja-
tellen, eikä tietoverkkojen rakentamisen tule kuulua kuntien tehtäviin vaan valtion, kuten
vuoden 2008 periaatepäätöksessä mainitaan.

Maan hallituksen kärkihanke, digitalisaatio ja sähköisten palveluiden kehittäminen, il-
man kiinteää laajakaistaa ei haja-asutusalueilla ole aina mahdollista, koska siellä eivät aina
edes matkapuhelimet toimi. Viime talven tykkylumi toi myös erityisiä haasteita matkapu-
helimen kuuluvuudelle. Yhteiskunnan tulee olla jatkossakin mukana edistämässä haja-asu-
tusalueiden laajakaistainvestointeja ja hankkeiden toteuttamista muun muassa kansalais-
ten yhdenvertaisuuden ja palvelutason alueellisen tasapuolisuuden turvaamiseksi.

Arvoisa rouva puhemies! Onkin syytä, että valtioneuvosto tekee nykyiseen rahoitusjär-
jestelmään sellaisia muutoksia, että kuntien ja tietoverkkoyhtiöiden talousvastuita helpote-
taan. Toivottavasti tämä hallituksen esitys tuo lisävaloa tähänkin asiaan.

13.16 Katri Kulmuni kesk: Arvoisa rouva puhemies! Tämä hallituksen esitys on erittäin
tarpeellinen siitä syystä, että näitä laajakaistahankkeita on nyt suuressa mittakaavassa teh-
ty jo useamman vaalikauden aikana. Vaikka aikanaan Vanhasen kakkoshallitus laittoi liik-
keelle ison osan niistä ja sen periaatteen, että kaikilla täytyisi olla kuituyhteydet olemassa,
valitettavasti kuitenkin tosiasiassa ne ovat olleet aika byrokraattisiakin toteuttaa. Valio-
kunnan perusteluistakin tulee hyvin ilmi se, että kun ensi vuoden loppuun mennessä pitäisi
kaikki rahat saada käytettyä, niin kuitenkin edelleen on lähes 20 miljoonaa euroa olemassa
käytettävissä olevaa rahaa näiden rakentamiseen.

Siksi pidän kyllä erittäin hyvänä sitä, että täältä on otettu poies tiukkoja aikatauluja sen
suhteen, että pystyy saamaan rahoitusta myös pidemmälle ajalle, jos vain kuitenkin nyt tä-
män vuoden aikana sitten alueet, kunnat, kyläyhteisöt pystyvät laittamaan omat hankkeen-
2



Pöytäkirjan asiakohta PTK 56/2018 vp
sa sisälle. Nämä ovat olleet erittäin merkittäviä, ja myös kunnan, alueen ja paikallisyhtei-
sön omalla aktiivisuudella on ehkä ollut suuri merkitys sille, miten nämä ovat edistyneet.
Voin vaikka omasta vaalipiiristäni sanoa, että yksi Suomen harvimmin asutuista alueista,
saamelaiskunta Utsjoki, on kuitenkin Lapissa se, jolla on kaikista parhaat laajakaistayhte-
ydet tällä hetkellä.

Tämä kyllä omalta osaltaan mielestäni tulee poistamaan sitä pakkoa keskittämiselle,
joka on varsin pitkään jotenkin ollut ohjaavana ohjenuorana. Se, että Suomeen saadaan laa-
ja laajakaistaverkosto, on erittäin keskeistä ja tärkeää. Se, että Suomi on etunenässä myös
5G-yhteyksien kehittämisessä, on varsin tärkeää. Ja jos katsotaan muita pohjoisia alueita
— toki Ruotsi on jo aikaa sitten vetänyt laajakaistaverkkoja omille alueilleen — meillä oli-
si paljon teknologista osaamista tarjottavana näiden molempien, niin langattomien kuin
kiinteiden yhteyksien, toteuttamiseen myös muille, Pohjoismaiden kaltaisille alueille: Poh-
jois-Amerikkaan ja Kanadaan päin ja niin edelleen.

Se, mitä pidän erittäin tärkeänä, on kuitenkin se, että näiden yhteyksien avulla pystytään
julkisia palveluja entistä helpommin tuomaan jokaisen kotipäätteelle. Voi olla, ettei nykyi-
nen sukupolvi ehkä vielä ymmärrä aivan täysin sitä, miten seuraavat sukupolvet pystyvät
jo käyttämään kaikissa julkisissa palveluissaan digipäätteitä, mutta se luo mitä suurimmas-
sa määrin yhden osan vaikkapa sosiaali- ja terveyspalveluiden toteutukseen, miten kotiko-
neelta pystyy saamaan yhteyden niin hoitajaan kuin lääkäriin ja reseptit päivitettyä. Ja se
luo myös turvallisuudentunnetta sinne, missä saattaa olla esimerkiksi vähäisempi verkosto
asukkaita. Ja tämä on kyllä erittäin tärkeää, että meillä modernit valtaväylät, tietoliiken-
neyhteydet, vihdoin lähtevät kunnolla toimimaan. Siksi tämä on erittäin hyvä esitys.

13.19 Mika Kari sd (vastauspuheenvuoro): Arvoisa rouva puhemies! Puheenvuoron pyy-
sin oikeastaan sen takia, että tässä kaksi hallituspuolueen kansanedustajaa omissa puheen-
vuoroissaan piti äärimmäisen tärkeänä sitä, että rakennetaan kaapeliyhteyksiä maassa, laa-
jakaistayhteyksiä. Kuitenkin haluaisin muistuttaa siitä, kuinka kallista laajakaistayhteyksi-
en rakentaminen on suhteessa 4G-, 5G-verkkoihin, langattomiin yhteyksiin, jotka myös
mahdollistavat etätyöskentelyn haja-asutusalueilla, maaseudulla, vaikka ihan syrjäalueilla. 

On tietenkin hyvä, jos näitä kaapeleita voidaan rakentaa ja niihin löydetään rahoitusta,
mutta muistutan myös, että se kaapelien rakentaminen ei ole ilmaista. Ja jotta pystytään
tuottamaan ihmisille palvelut laadukkaasti, laajakaistaverkkoa ja langattomia yhteyksiä pi-
tää kehittää ja luoda teknologiaa, joka edesauttaa tehokasta ja kustannustehokasta viestin-
täjärjestelmää Suomeen. Pelkkä kaapeleihin hirttäytyminen näissä asioissa ei tule pelasta-
maan. [Jari Myllykoski pyytää vastauspuheenvuoroa] 

Puhemies Paula Risikko: Mennään puhujalistalle, edustaja Myllykoski.

13.20 Jari Myllykoski vas: Arvoisa rouva puhemies! Erittäin hyvä päätös. [Naurua]
On mahtavan tärkeää, että käsiteltäisiin jatkossa tätä asiaa, minkä edustaja Kari tuossa

otti esille. Kyllä se nousi jo valiokunnankin käsittelyssä, että pitäisikö nyt kuitenkin arvi-
oida myös sitä, edesautammeko 5G:n syntymistä, koska se mahdollistaa yhtä lailla kuin
kaapeli myös tämän etätyöskentelyn, eli uhrataanko nyt varoja jollakin tavalla turhuuteen
— ei varmasti, koska on hyvä, että näitä haja-asutusalueille tulee ja mahdollistetaan kan-
salaisten yhdenvertaisuus. Mutta jos johonkin todella kauas rakennetaan, niin tässä kohtaa
ehkä kannattaisi pohtia sitä, olisiko siitä rahasta nopeammin hyötyä niille alueille, jotka
3



Pöytäkirjan asiakohta PTK 56/2018 vp
ovat vaikeasti tavoitettavissa, jos edellä lähdettäisiin juuri 5G-verkostoa ja -verkkoa laa-
jentamaan. Eli sillä korvattaisiin mahdollisesti nopeammin. Kun nyt tätä rahaa on jäänyt
käyttämättä ja näitä investointeja ei ole toteutettu, niin pitäisikö pohtia jossakin kohtaa, että
tämä on se alue, mihin nyt tulee ensimmäinenä sellainen masto, mistä 5G kuuluu sille kat-
vealueelle, mikä tällä hetkellä on. Voisi olla tarkastelun paikka.

Mutta niin kuin nyt mietinnöstä olette lukeneet, niin se on yksimielinen ja sitä on ollut
helppo kannattaa myös oppositiosta. Hallitus on tässä kohtaa tehnyt hyvän esityksen, sitä
on ollut helppo valiokunnassa yksimieliseksi mietinnöksi sorvata.

13.22 Sari Essayah kd: Arvoisa rouva puhemies! On erittäin tärkeää, että laajakaistara-
kentaminen haja-asutusalueille ja sen tuki jatkuvat vielä vuoden 2019 jälkeen, jos kaikki
nämä hankkeet sitten vaan saadaan sisälle. Kun sitä jakamatonta rahaa on kuitenkin vielä
se noin vajaat parikymmentä miljoonaa, niin se ehdottomasti kannattaa käyttää.

Minä en usko, että 5G-verkko on tämmöinen joko—tai-asia vaan sekä—että-asia. Kyllä
vie aika lailla vielä aikaa, ennen kuin meillä 5G-mastot ovat ympäriinsä, elikkä minun mie-
lestäni nyt täytyy edetä sitä kautta, että niille alueille, niihin paikkoihin, joilla meillä tämä
perusinfra on vielä puutteellinen, on verkko ehdottomasti saatava tämänkin tuen avulla vie-
tyä. Täytyy muistuttaa, että maaseudulla yritystoiminnan ja maataloustoiminnan, ylipää-
tänsä ihmisten tasavertaisten asumisen mahdollisuuksien takia me tarvitsemme hyvää ja
kattavaa dataverkkoa eri puolille Suomea. Se on vähän sama asia, kun mietimme sitä, pi-
tääkö meillä olla teiden kuljettavissa eri puolella Suomea. Yhtä lailla kuin se on infraa, niin
myöskin datainfra on infraa, ja siinä mielessä kansalaisten tulee olla siinä tasaveroisten
mahdollisuuksien äärellä.

Tietysti voi sanoa, että näissä laajakaistahankkeissa on ollut ikävä kyllä myös vakavia
epäonnistumisia: kunnat ovat olleet mukana osuuskunnissa, joissa esimerkiksi rahoituslas-
kelmat ovat heti alkujaan lähteneet aivan väärille raiteille, ja siellä on ollut aivan epärea-
listisia hinnoitteluja ja vastaavia. Tämä on kyllä luonut semmoisen tietynlaisen varjon näit-
ten hankkeitten ylle tuolla joissakin osissa Suomea, ja se on ollut harmillista. Ehkä niissä ti-
lanteissa oltaisiin nimenomaan kaivattu vaikka vahvempaa ohjeistusta ministeriön suun-
nalta, viranomaisten suunnalta. Tämmöistä taitamattomuutta on siis päässyt käymään.

On muutamia sellaisia hankkeita, joissa jopa kuntien talous on vaarantunut sen tähden,
että tämmöisiin yltiöpäisiin hankkeisiin on lähdetty ja väärillä laskelmilla. Ei voi olla niin,
että kymmenien kilometrien päässä kirkonkylän keskustasta maksaa suurin piirtein sata-
sen liittyä johonkin verkkoon, kun tietää, että samanaikaisesti vastaavalla alueella oleva
kaupallinen toimija veloittaa useita satoja euroja, ellei jopa tuhat euroa, pelkästään täm-
möisenä pohjahintana ja sitten katsotaan, kuinka moni on liittymässä vaikkapa valokuitu-
kaapeliin, ja sen jälkeen katsotaan, mikä se lopullinen hinta on. Eli tässä on ollut paljon
tämmöisia taitamattomia projekteja eri puolella Suomea, ja se on sitten ehkä heittänyt
oman varjonsa laajakaistayhteyksien rakentamisille.

13.24 Ari Torniainen kesk: Arvoisa rouva puhemies! Toimivat tietoliikenneyhteydet,
niin kiinteät kuin langattomatkin, ovat äärettömän tärkeä asia, ja niiden tulee olla toimin-
nassa ja toimia koko Suomessa ja olla kaikkien suomalaisten käytettävissä.

Eri kunnat eri puolilla Suomea ovat hyvinkin erilaisissa tilanteissa tällä hetkellä, ja voin
sanoa, että esimerkiksi omassa maakunnassani Etelä-Karjalassakin eri kunnat ovat erilai-
sessa tilanteessa. Tällä hallituskaudella hallitus on tehnyt useamman esityksen, joka on
4



Pöytäkirjan asiakohta PTK 56/2018 vp
mennyt eteenpäin, ja on saatu päätettyä siitä, että laajakaistahankkeita on voitu rakentaa
helpommin ja nopeammin koko Suomeen, ja tämä hallituksen esitys on myöskin yksi sel-
lainen. Tässähän ehdotetaan laajakaistahankkeen maksuhakemuksen määräajan poistamis-
ta, joka helpottaa käynnissä olevien hankkeiden tiukkaa toteuttamisaikataulua ja edesaut-
taa uusien hankkeiden käynnistämistä. Nämä kireät aikataulut ovat tulleet esille useam-
massakin hankkeessa, ja tämän kautta nyt pystytään käyttämään, uskon näin, tuota jäljellä
olevaa noin 20:tä miljoonaa euroa hyväksi useisiin hankkeisiin.

Kaiken kaikkiaan palvelut siirtyvät yhä enemmän sähköisiksi, niin julkiset palvelut kuin
myös monet muutkin palvelut, ja sen takia pitää toimivat yhteydet olla joka puolella, ja to-
siasia on, että kyllä kiinteän laajakaistan avulla ne ovat varmemmin toimivia. Täällä eräät
puhujat ovat puhuneet jo 5G:stä ja 4G:stä — tosiasia on, ettei joka paikassa esimerkiksi
3G:kään tällä hetkellä vielä edes toimi. Itsekin asun sellaisella alueella, missä se pätkii hy-
vin paljon ja vaikeuttaa muun muassa laskujen maksamistakin.

Itse kyllä näen, että tämä hallituksen esitys on erittäin hyvä. Tämä oli valiokunnassakin
yksimielinen, ja en asettaisi vastakkain kiinteitä tai langattomia yhteyksiä. Täällä myöskin
valiokunta on kirjannut, että sekä langattomien että kiinteiden verkkojen rakentamiselle on
olemassa selkeä tarve myös jatkossa. Se on tosiasia, ja molempia tarvitaan.

Puhemies Paula Risikko: Meillä aika loppuu, mutta jos joku haluaa käyttää mahdollisesti
vastauspuheenvuoron tässä, niin saisi nyt puheenvuoron, koska me joudumme keskeyttä-
mään, jolloin jää seuraaville. — Otetaan edustajille Ruoho, Alatalo, Pakkanen, Ala-Nissilä
vastauspuheenvuorot.

13.27 Veera Ruoho kok (vastauspuheenvuoro): Arvoisa puhemies! Edustaja Torniainen
tuossa kyllä oikein loistavan puheenvuoron pitikin jo, että ei pistetä vastakkain laajakais-
toja ja sitten taas näitä G-verkkoja.

Tosiaankin esityksen tavoitteena on hyödyntää kaikki laajakaistarakentamisen tukioh-
jelmaan varatut rahat ennen tukiohjelman loppumista. Kun nämä palvelut siirtyvät digi-
verkkoihin, niin laajakaistan rakentaminen myös haja-asutusalueilla on hyvin tärkeää,
vaikka trendinä onkin kaupungistuminen. Se ei saa tarkoittaa maaseudun unohtamista,
päinvastoin, vaan myös sen elinvoiman kehittämistä. Nämä laajakaistat edesauttavat niin
etätyöskentelyä kuin myös sote-palvelujen saantia koteihin, ja nostan tässä yhteydessä ly-
hyesti esimerkkinä e-lääkärit.

Kannatan hallituksen esitystä.

13.28 Mikko Alatalo kesk (vastauspuheenvuoro): Arvoisa rouva puhemies! Tosiaankin
tämä laajakaistatukilaki on tärkeä. Tässä maksuhakemuksen tekemiselle annettu määräai-
ka poistettaisiin laista, koska siellä on vielä käyttämätöntä rahaa — siellä on muistaakseni
vajaa parikymmentä miljoonaa — ja tämä on tärkeä asia, että vielä voidaan jatkaa tätä tu-
kiohjelmaa. Toki tämä ei auta välttämättä niitä yhtiöitä, jotka ovat vaikeuksissa olleet,
tämä on uusiin hakemuksiin.

Sen verran valistaisin tässä, kun tässä kovasti 5G:tä mainostettiin — Oulussakinhan jo
kehitetään 6G:täkin — että kun itse ajan 60 000 kilometriä vuodessa tuolla ympäri Suo-
mea, niin voin sanoa, että ei 3G:kään eikä 4G välttämättä joka paikassa toimi. Joka tapauk-
sessa, vaikka se olisi se 5G-järjestelmä, se vaatii sinne tukiasemalle kuitenkin sitä kaape-
lia, ja siinä mielessä tänä päivänä, kun suoratoistot ja muu viihde vievät paljon tilaa, kapa-
5



Pöytäkirjan asiakohta PTK 56/2018 vp
siteettia, me tarvitsemme joka tapauksessa myös valokuitua, jolla mennään sitten haja-asu-
tusalueella. Emme me voi jättää niitä ihmisiä pelkästään näitten operaattorien mainosta-
mien mobiilipalvelujen varaan.

Puhemies Paula Risikko: Edustaja Pakkanen, vastauspuheenvuoro. — Arvioikaa myös-
kin, jätättekö puheenvuoropyynnön tuonne listaan.

13.29 Markku Pakkanen kesk (vastauspuheenvuoro): Kiitos, arvoisa rouva puhemies!
Joo, tämä laajakaistaraha on erinomaisen tärkeä, ja kannatan tätä hallituksen esitystä siinä
mielessä, että maaseudulla ja haja-asutusalueella on Suomessa vielä paljon alueita, missä
nämä yhteydet eivät toimi. Täällä on nostettu esiin tämä keskustelu 5G:stä, mutta se on ai-
van totta, että Suomessa ei vielä 3G-järjestelmäkään ole riittävän luotettava, ja kaikki nä-
mä, 5G:t, 3G:t ,tarvitsevat tätä laajakaistaa. Se on hyvä muistaa, että sen täytyy olla siellä,
jotta ne ovat turvallisia. Yritystoiminta, maatalous, kaikki, ovat semmoisia tänä päivänä,
että ne käyttävät jo sitä luokkaa tätä tietotekniikkaa, että pelkkä puhelimessa oleva mobii-
lisovellus ei välttämättä enää riitä, se, että puhelu kuuluu, ei riitä, vaan sen tiedon pitää liik-
kua. Täällä on ollut esillä tämä maksatus, mutta maaseudulla muun muassa lehmän lypsä-
minen tänä päivänä vaatii jo niin paljon tietotekniikkaa, että tämä on erinomaisen hyvä
hanke, ja hyvä, että näitä on vielä jäljellä.

Puhemies Paula Risikko: Myönnän vastauspuheenvuorot siis vielä Ala-Nissilälle, Kop-
ralle, ja haluaako Kasvi? [Jyrki Kasvi nyökkää] No niin. — Ala-Nissilä.

13.31 Olavi Ala-Nissilä kesk (vastauspuheenvuoro): Arvoisa puhemies! Tässä edustajat
Pakkanen, Torniainen ja Alatalo jo käyttivät hyvät puheevuorot tähän liittyen. Aina kun
normeja täällä eduskunnassa puretaan tai sujuvoitetaan, niin minä ilahdun, ja tässä on
myöskin siitä kysymys, että voidaan todella tämä määräraha nyt hyödyntää. 

Ehkä yksi näkökulma vielä tässä on se, että etätyö koko ajan lisääntyy, voidaan päivä
pari viikossa tehdä etätöitä kotona, ja kun työvoiman liikkuvuus, työvoiman kohtaanto on
nyt erityinen ongelma, niin tästä etätyöstäkin löytyy ratkaisu, että ihmisten ei tarvitse vält-
tämättä muuttaa kalliisti asumaan maakuntakeskukseen vaan voidaan työskennellä etätyö-
nä osa-aikaisesti, ja se helpottaa ihmisten arkea. 

13.31 Jukka Kopra kok (vastauspuheenvuoro): Arvoisa rouva puhemies! Tämä hallituk-
sen esitys on hyvä ja kannatettava, ja myös valiokunta oli tämän suhteen yksimielinen. 

Täällä joissain puheenvuoroissa kiinnitettiin huomiota tämän 5G-verkon ikään kuin
kaikkivoipaan hyvyyteen ja siihen, että se ratkaisisi tämän hankalan valokaapelin- ja valo-
kuidunveto-ongelman haja-asutusalueilla, ja on pakko nyt todeta kollegoille ääneen, että
näin ei tule käymään: 5G ei ole ratkaisu haja-asutusalueiden tiedonsiirtoon. 

Yhden 5G-tukiaseman kantama on näköetäisyydellä, näköyhteydellä, noin kilometri,
jos matkalla on metsää, puhutaan sadoista metreistä, ja jos paikalla on rakennuksia tai
muuta vastaavaa, 5G-verkon kanto on kymmeniä metrejä. Eli joka tapauksessa on vedet-
tävä valokuitua niille mastoille, jotka 5G-verkkoa tarjoavat, ja näin ollen sinne, minne sitä
yhteyttä halutaan, ei muuta vaihtoehtoa näillä näkymin ole kuin vetää hyvä valokuitu. 
6



Pöytäkirjan asiakohta PTK 56/2018 vp
13.33 Jyrki Kasvi vihr (vastauspuheenvuoro): Arvoisa puhemies! Tietoliikenneyhteydet
ovat tosiaan digitaaliselle yhteiskunnalle kuin rautatiet olivat teolliselle yhteiskunnalle, ja
on kuvaavaa, että valokaapeleita koko maahansa aktiivisesti rakentaneessa Ruotsissa ni-
menomaan niin sanotuilla syrjäseuduilla on poikkeuksellisen korkea työllisyysaste. Suo-
messa panostukset ovat olleet vaatimattomampia, eikä edes edustaja Heinosen mainitse-
masta yhteistoimintavelvoitteesta ole ollut apua, koska paikallisia valokuituosuuskuntia on
blokattu hinnoittelulla pois. 

Lopuksi haluan painottaa, etteivät kiinteät ja langattomat verkot tosiaan sulje toisiaan
pois markkinoilta, päinvastoin. Kuten edustaja Kopra jo totesi, 5G-verkon tukiasemia on
rakennettava tiheään ja ne tarvitsevat valokuitua, jotta 5G:n nopeus- ja latenssivaatimukset
on mitenkään mahdollista toteuttaa. [Keskustan ryhmästä: juuri näin!]

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 46/2018 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
7


