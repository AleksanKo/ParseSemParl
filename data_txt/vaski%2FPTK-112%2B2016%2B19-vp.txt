















































DEM633.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

19. Hallituksen esitys eduskunnalle laeiksi Pelastusopistosta annetun lain ja Poliisiammat-
tikorkeakoulusta annetun lain muuttamisesta

Hallituksen esitys HE 157/2016 vp
Valiokunnan mietintö HaVM 18/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 19. asia.
Käsittelyn pohjana on hallintovaliokunnan mietintö HaVM 18/2016 vp. Nyt päätetään la-
kiehdotusten sisällöstä.

Keskustelu

21.03 Mika Raatikainen ps: Arvoisa rouva puhemies! Hallituksen esitys 157, mikä kos-
kee ammattikorkeakoulututkintoon johtavan pelastustoimen päällystökoulutuksen koulu-
tusvastuuta ja tutkinnonanto-oikeutta, siirretään Savonia-ammattikorkeakoululta Polii-
siammattikorkeakoululle 1.1.2017 lukien. Tämä tavoite siirtää koulutus Poliisiammatti-
korkeakouluun on järkevä, koska se tarkoittaa käytännössä sitä, että koulutusta tullaan ke-
hittämään edelleen, suunnittelu ja taloudenpito tehostuvat, ja on erinomaista, että sisäisen
turvallisuuden oppilaitosten välinen synergia paranee. Poliisiammattikorkeakoulusta löy-
tyy asiantuntijoita ja kokemusta, jotka ovat tärkeitä seikkoja pelastusalan ammattikorkea-
kouluopetuksen suunnittelussa ja toteutuksessa. Poliisiammattikorkeakoulu myös mahdol-
listaa paremmin moniviranomaisyhteistyön kehittämisen. 

On myös hyvä huomioida, että pelastusalan ammattikorkeakoulutuksen rahoitus tapah-
tuu jatkossa kokonaisuudessa pelastustoimen toimintamenoista eikä poliisin määrärahoja
kohdenneta pelastustoimen päällystökoulutukseen. On myös tärkeää, että pelastustoimen
koulutuksesta ei siirretä taloudellisia resursseja poliisin puolelle. 

Pelastusalan ammattikorkeakoulututkintoon koulutettavalta edellytetään tiettyjen ter-
veydellisten ja toimintakykyyn liittyvien vaatimusten täyttämistä, jotta hän selviytyy opis-
kelusta ja käytännön tehtävistä ja harjoittelusta. Mielestäni on perusteltua, että pelastus-
alan ammattikorkeakoulututkintoon koulutettavalta on tarpeen edellyttää myös rehelli-
syyttä ja luotettavuutta, jota arvioidaan hakijasta tehdyn turvallisuusselvityksen perusteel-
la. Vastaava edellytys koskee voimassa olevan lain mukaan myös Poliisiammattikorkea-
koulun opiskelijoita. Poliisiammattikorkeakoululla olisi oikeus asettaa myönteisen valin-
tapäätöksen ehdoksi se, että koulutukseen hakeutuvasta tehdään ennen opintojen aloitta-
mista turvallisuusselvityksestä annetun lain mukainen turvallisuusselvitys. Ehdollinen
valintapäätös tarkoittaisi sitä, että turvallisuusselvityksestä ilmenevien seikkojen perus-
teella lopullinen valintapäätös voisi olla kielteinen. Ehdotettu säännös koskisi kaikkeen
koulutukseen opiskelijoiksi hakeutuvia. 
 Tarkistettu
4.1



Pöytäkirjan asiakohta PTK 112/2016 vp
Poliisikoulutukseen otettavia koskevat korostuneesti rehellisyyden ja luotettavuuden
vaatimukset. Esityksen perusteluista ilmenee rehellisyyden tarkoittavan sitä, että opiskeli-
jaksi otettava ei ole syyllistynyt rikoksiin. Mielestäni tämä on kohtuullinen vaatimus myös
pelastustoimen päällystökoulutukseen tulevilta henkilöiltä. Rehellisyyttä ja luotettavuutta
arvioidaan turvallisuusselvitysten perusteella. Vaikka pelastusalan opiskelijoilla on erilai-
nen tehtäväala kuin poliisilla, rehellisyyden ja luotettavuuden vaatimukset on hyvä ulottaa
myös pelastusalan ammattikorkeakoulututkintoa opiskeleviin, joista koulutusvastuun siir-
ron myötä tulee Poliisiammattikorkeakoulun opiskelijoita. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 157/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


