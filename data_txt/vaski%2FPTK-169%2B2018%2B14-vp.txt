















































DEME647.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

14. Lakialoite laiksi työsopimuslain muuttamisesta
Lakialoite LA 103/2018 vp Arja Juvonen ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 14. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

15.53 Arja Juvonen ps (esittelypuheenvuoro): Arvoisa herra puhemies! Tämä lakialoite
liittyy työsopimuslain muuttamiseen. Tämän aloitteen tarkoituksena on antaa työntekijälle
oikeus saada vapaata työstään omaishoitoa varten sekä oikeus jäädä määräajaksi pois työs-
tä työntekijän perheenjäsenen tai muun hänelle läheisen henkilön erityistä hoitoa varten.
Tein tämän lakialoitteen jo vuonna 2016. Tein siitä myös silloin kirjallisen kysymyksen,
mutta nyt sitten päätin, että nyt on aika myös jättää tämä.

Nykyisessä lainsäädännössä omaishoitajalla tarkoitetaan hoidettavan omaista tai muuta
hoidettavalle läheistä henkilöä, joka on tehnyt omaishoitosopimuksen. Omaishoitosopi-
muksella tarkoitetaan hoitajan ja hoidon järjestämisestä vastaavan kunnan välistä toimek-
siantosopimusta omaishoidon järjestämisestä. Erityisen hoidon tarpeeseen annettava va-
paa voi puolestaan olla kyseessä esimerkiksi silloin, kun työntekijän perheenjäsen tai lä-
heinen sairastuu äkillisesti ja vakavasti, joutuu sairaalahoitoon tai kyseessä on saattohoito.

Tässä kerroin hieman siitä, mistä lakialoitteessa on kysymys. Puhumme omaishoitajuu-
desta, omaishoitajasopimuksesta.

Tarve omaishoitajille kasvaa jatkuvasti. Yhä useampi omainen toivoo voivansa toimia
jossakin elämänsä vaiheessa omaishoitajana tai osallistua muutoin omaisen hoitoon. Pal-
velujen rakenne pyritään myös muuttamaan niin, että ikääntyneiden, pitkäaikaissairaiden
ja vammaisten hoitoa suunnataan tapahtuvaksi yhä enemmän kotiympäristössä ja että se
olisi siellä mahdollista. Hallituksen kärkihankkeen omaishoidon ja perhehoidon kehittämi-
sestä tavoitteena on ollut parantaa muun muassa omaishoitajien mahdollisuutta päästä ter-
veystarkastukseen ja saada ohjausta ja neuvontaa vaativassa omaishoitajan työssä.

Työsopimuslakiin vuonna 2011 lisätyn poissaoloa perheenjäsenen tai muun läheisen
hoitamiseksi koskevan säännöksen mukaan työnantajan on pyrittävä järjestämään työt
niin, että työntekijä voi jäädä määräajaksi hoitamaan perheenjäsentä tai muuta hänelle lä-
heistä henkilöä. Tällöin työnantaja ja työntekijä sopivat vapaan kestosta ja muista järjeste-
lyistä, ja tämä on työsopimuslain 7 a §:ssä. Tämä säännös ei kuitenkaan toteudu riittävän
tehokkaasti, koska sen olemassaoloa ei tiedosteta ja vaativaa omais- ja läheishoitotyötä
 Tarkistettu
4.0



Pöytäkirjan asiakohta PTK 169/2018 vp
tehdään usein oman työn ohessa. Nykyinen työsopimuslaki siis mahdollistaa poissaolon lä-
heisen hoitamiseksi, mutta ei velvoita työnantajaa sellaista vapaata antamaan.

Tässä on lakialoitteeni tausta: nykyinen laki mahdollistaa, että henkilö voi jäädä hoita-
maan läheistä, mutta ei velvoita työnantajaa sellaista vapaata antamaan.

Vuonna 2016 tein peruspalveluministerille kirjallisen kysymyksen liittyen juurikin
työsopimuslakiin omaishoitajuustilanteissa. Kysyin siinä, tulisiko lainsäädäntöä kehittää
siten, että työntekijällä olisi aina oikeus saada vapaata omaisen sekä perheenjäsenen tai
muun läheisen hoitoa varten. Vastauksessa kerrottiin, että lain mahdollistamia joustoja
käytetään hyvin vähän ja siitä pitäisi lisätä tiedottamista sekä työnantajille että työntekijöil-
le. Vastauksessa kerrottiin myös, että työssäkäynnillä on luonnollisesti taloudellinen mer-
kitys, koska omaishoidon tuki on pääsääntöisesti niin pieni, että se ei vastaa palkkatuloa.

Omaishoitajien ja perheenjäsentään tai läheistään tilapäisesti hoitavien aseman paranta-
minen nykyistä paremmaksi on tarkoituksenmukaista. Työssäkäynnin ja hoivan yhdistämi-
nen on usein haasteellista ja monet joutuvat tekemään työhön liittyviä myönnytyksiä hoi-
vavastuun takia esimerkiksi lyhentämällä työaikaa, kieltäytymällä uusista tehtävistä tai
vaikka työmatkoista. Lakialoitteen tarkoituksena on siis mahdollistaa työntekijän pääsy
hoitamaan läheistään ja lisätä mahdollisuuksia osallistua toteuttamaan inhimillistä ja arvo-
kasta omaishoitoa.

Vanhustenhoidon pitkäaikaisten laitoshoivapaikkojen vähentäminen on johtanut siihen,
että yhä huonokuntoisempia vanhuksia kotiutetaan kotihoitoon. Tämä lakialoite on tarkoi-
tettu myös merkiksi siitä, että niitä hedelmiä nyt hallitus poimii, mitä on tullut tehtyä. Lai-
tospaikkoja on vähennetty, entistä huonokuntoisemmat ovat kodeissaan, ja läheiset eivät
pysty eivätkä pääse heitä hoitamaan, koska heillä ei ole oikeutta jäädä työstään pois
omaishoidon ajaksi.

Laitoshoivapaikkojen alasajo on ollut yhteiskunnassamme systemaattista, ja se on ta-
pahtunut hallituskaudesta toiseen. Vuoden 2019 valtiontalouden talousarvion mukaan lai-
toshoivapaikkoja on vähennetty vuodesta 2014 siten, että kun vuonna 2014 oli laitoshoi-
vassa 3,9 prosenttia 80 vuotta täyttäneistä vanhuksista, niin vuonna 2019 heitä arvioidaan
olevan vain 1,5 prosenttia, eli tämä määrä on puolittunut.

Tämä merkitsee, että yhä useampi ikääntynyt hoidetaan kotihoidon piirissä tai hän viet-
tää muutoin vanhuuttaan kotona. Kotihoidon tilanne taasen nousee jatkuvasti Suomessa
esiin huolestuttavana, sillä siihen ei ole kohdennettu riittävästi hoitohenkilöstön resursse-
ja. Kun vanhukselle ei myönnetä ympärivuorokautista hoivapaikkaa, niin yhtälö ikäänty-
neen kotona pärjäämisen kannalta on mahdoton ja seurauksena on juuri se, että useampi
omainen huolehtii läheisestään, mutta työelämässä olevan henkilön osallistuminen lähei-
sensä hoivaan on usein erittäin hankalaa. Kesken työpäivän voi tulla tarvetta lähteä katso-
maan läheisen tilannetta tämän kotiin, osallistua perushoidollisiin tehtäviin, viedä läheistä
lääkäriin tai kuntoutukseen tai viettää muutoin aikaa yksinäisen läheisen luona. Myös pa-
rantumattomasti sairaan ja saattohoidossa olevan läheisen omaisella on usein edessä tilan-
teita, joissa hän toivoisi voivansa olla läheisensä vierellä, mutta se ei välttämättä ole työn ja
työaikojen vuoksi mahdollista. On siis erittäin tärkeää, että näissä tilanteissa työntekijällä
on oikeus jäädä työstään omaishoitajaksi tai olla muutoin poissa perheenjäsenen tai muun
hänelle läheisen henkilön erityistä hoitoa varten.

Arvoisa puhemies! Tämän lakialoitteen tarkoitus on myös viedä yrityksille, yrittäjille,
työantajille se viesti, että työntekijät ovat usein puun ja kuoren välissä. Ei ole työntekijän
vika, että on omaishoitotilanteita, vaan näen erittäin vahvasti sen, että hallitus toimillaan
2



Pöytäkirjan asiakohta PTK 169/2018 vp
vähentäessään ikäihmisten hoivapaikkoja antaa selkeän signaalin siitä, että läheisten tulee
osallistua entistä enemmän omaistensa hoitoon. Sen takia ruuhkavuosissa elävät työnteki-
jät kokevat suurta painetta siitä, millä tavalla nämä asiat järjestetään.

Vielä lisäksi muistutuksena se, että Kela-taksien toimimattomuus — se taksi ei tule, kun
ikäihminen soittaa ja pyytää päästä vaikka kuntoutukseen tai hoivaan — tarkoittaa sitä, että
työntekijä lähtee sieltä työpaikalta omaistaan viemään. Nämä ovat myös ihan tuttuja tilan-
teita itselleni henkilökohtaisesti. Olemme näiden tilanteiden ääressä. Tiedän siis mistä pu-
hun.

Omaishoitajien työ on äärettömän merkityksellistä. On tärkeää, että siihen annetaan
mahdollisuuksia ja kannustimia. Työn, perhe-elämän ja omaishoidon yhteensovittamisen
tulee voida olla mahdollista. Tässä lakialoitteessa ehdotetulla lakimuutoksella pyrkimyk-
senä on lisätä inhimillisyyttä ja ymmärrystä kansalaisten erilaisiin elämäntilanteisiin. La-
kialoitteen käsittelyn yhteydessä on hyvä käydä keskustelua myös omaishoidon tuen riit-
tävyydestä. Vuoden 2019 omaishoidon tuen hoitopalkkion vähimmäismäärä on 399,91 eu-
roa kuukaudessa ja enimmäismäärä 799,81 euroa kuukaudessa. Omaishoidon tuen tulisi
turvata myös taloudellinen pärjääminen omaishoidon aikana, mutta nykyisellään tuen
määrä on kovin pieni. Tulisi miettiä sitä, että omaishoidon tuen pitäisi olla verotonta.

Tästä asiasta on tehty myös sellainen kansalaisaloite, jossa on esitetty, että työntekijän
jäädessä työstä pois tämä vapaa ei olisi palkatonta, vaan siitä saisi myös palkan, ja ne ovat
myös niitä keskusteluja, mitä meidän tulee käydä. Tarkoituksena ei todellakaan ole kur-
juuttaa työnantajien eikä yrittäjien tilannetta, vaan lähettää heille viesti täältä eduskunnas-
ta, että omaishoitajat ja työntekijät ovat usein todella vaikeissa tilanteissa. Mitä tehdä, kun
äiti odottaa kotona? Mitä tehdä, kun yksinäisessä kodissa isän pitää päästä lääkäriin? Hal-
litus ei anna hoivapaikkoja, kotihoito on riittämätöntä. Silloin se on meidän tehtävä, tyttä-
ret, pojat, läheiset, omaiset hoitavat rakkaansa, ja näin kuuluu olla, ja tähän tulee antaa kan-
nustimia.

16.02 Katja Hänninen vas: Arvoisa rouva puhemies! Kannatan kyllä lämpimästi edusta-
ja Juvosen tekemää lakialoitetta. Toivottavasti ensi vaalikaudella tämä asia hoidetaan kun-
toon.

Kerron esimerkin äidistä, jonka lapsi sairastui syöpään, parantumattomaan syöpään, ja
jokainen äiti varmaan ymmärtää, miten siinä valintatilanteessa tehdään, jatketaanko töissä
vai ollaanko lapsen rinnalla. Valitettavasti tämä äiti ei voinut valita molempia, että olisi
voinut olla lapsensa rinnalla ja silti säilyttää työpaikkansa, vaan hän menetti työpaikkansa.
Hän ei saanut sellaista mahdollisuutta, että olisi voinut hoitaa ja olla lapsensa vierellä. Ja
tämä lakialoite mahdollistaa sen, että tämmöisessä omaishoitotilanteessa voidaan säilyttää
se työpaikka, että heidän ei tarvitse tämmöisiä epäinhimillisiä kohtaloita kokea vielä sen
raskaan menetyksen rinnalla, mikä siihen tilanteeseen liittyy.

Arvoisa rouva puhemies! On myös toki myönnettävä se, että tällä vaalikaudella, kun
sote-uudistusta on sorvattu, omaishoitajien aseman parantaminen jäi täysin taka-alalle.
Hallitus ei kyllä saa minultakaan yhtään pistettä omaishoitajien aseman parantamisesta,
koska sitä ei ole tehty. Luvattiin viime vaalien alla, että kriteereitä yhtenäistetään
omaishoidon maksatuksen suhteen, luvattiin tukipalveluita parantaa ja näitä vapaapäiviä
myös myöntää, mutta näin ei ole käynyt.

Ja tosiaan yksi suuri huoli on myös näitten laitospaikkojen vähentyminen. Elikkä mei-
dän ikäihmiset, vanhukset, vammaiset, heidän hoitonsa tulevaisuus, mikäli heille ei voida
3



Pöytäkirjan asiakohta PTK 169/2018 vp
sitä laitospaikkaa turvata, niin kai heille kuitenkin se hyvä hoiva kaikissa tilanteissa pitäisi
meidän mahdollistaa. Ja kyllä, tyttärenä minäkin mietin, että kun se päivä koittaa, että omat
vanhempani tarvitsevat omaishoitoa, niin kuinka se sitten mahdollistetaan, kuinka se on ta-
loudellisesti mahdollista, inhimillisesti mahdollista. Ja kyllä yhteiskunnalla, joka säästää
siinä valtavan määrän taloudellisesti, pitäisi olla myös siihen antaa kannustimia, jotta per-
heissä nämä tilanteet voidaan inhimillisesti hoitaa, koska jokainen yleensä haluaa olla sii-
nä läsnä ja mukana, mikäli se on mahdollista.

Elikkä tämä aloite on hyvä ja kannatettava, ja toivotaan, että tähän työsopimuslakiin tu-
lee sitten heti ensi vaalikauden alussa, alkumetreillä, ja hallitusohjelmaan jo kirjaukset tä-
män omaishoidon kokonaisuudistuksesta ja niistä askelmerkeistä, kuinka sitä kauttaaltaan
parannetaan ja kuinka erilaiset omaishoitotilanteet huomioidaan tulevassa lainsäädännös-
sä.

16.06 Arja Juvonen ps: Arvoisa rouva puhemies! Kiitos edustaja Hänniselle hyvästä pu-
heenvuorosta. Todellakin, nykyinen työsopimuslaki siis mahdollistaa poissaolon läheisen
hoitamiseksi mutta ei velvoita sellaista antamaan, ja nämä ovat juuri niitä asioita, joihin
työpaikalla törmätään, ja pahimmassa tapauksessa työntekijä joutuu irtisanoutumaan, kos-
ka hän ei pysty pitämään sitä työpaikkaansa. Elämässä tulee erilaisia tilanteita, ja tämän la-
kialoitteen tarkoitus on turvata työntekijälle sen työpaikan säilyminen ja se, että saa va-
paan omaishoitosopimuksen ajaksi tai jos tulee äkillinen sairastuminen läheiselle tai saat-
tohoitotilanne, voi olla siinä läsnä.

Uskon, että Suomessa on vähemmän niitä työnantajia, jotka eivät pyrkisi tekemään näi-
tä joustoja. Suomalainen työnantaja on hyvä, suomalainen yrittäjä on reilu, ja varmasti aja-
tellaan aina sydämen kautta näitä asioita, mutta siitä huolimatta on tilanteita, että tällaiset
vapaat eivät ole mahdollisia. Juurikin sen takia näen, ettei siitä olisi mitään haittaa, että se
olisi enemmän vielä tiukemmin tänne meidän suomalaiseen lainsäädäntöön kirjattu, ja pe-
rusteluina juurikin ne, mitä esimerkiksi edustaja Hänninen nostitte esille.

Omaishoidon kriteeristöä olisi pitänyt enemmän saattaa samalla viivalle. Omaishoita-
jien palkkiosta olisi pitänyt pystyä enemmän tekemään eduskunnassa avauksia, kuten sii-
tä, tulisiko sen olla verotonta. Sehän oli jo edellisellä hallituskaudella selvityksessä, tulisi-
ko sen olla verotonta. On paljon asioita, mitä me voisimme... Kuin myös omaishoitajien la-
kisääteiset vapaapäivät, joiden toteutuminen on monesti hyvin hankalaa. Kuin myös se,
että kun omaishoitaja vie sen läheisensä lyhytaikaiseen hoivapaikkaan, niin hoivapaikka ei
saisi olla pelkkä säilöönotto, vaan hoidon tulisi olla laadukasta ja hyvää, jotta omaishoitaja
todellakin kykenisi sitten toipumaan muutaman vapaapäivän aikana siitä usein hyvinkin
raskaasta omaishoidon työstä.

Todellakin toivoisin, että suomalaiset yrittäjät tarttuisivat tähän asiaan ja sanoisivat ää-
neen, onko hallituksen toimissa ollut nyt vikaa, kun laitospaikkoja, hoivapaikkoja on vä-
hennetty ja kun hyvin sairaat vanhukset, jotka menevät vaikka päivystykseen, kun on on-
gelmia, palautetaan bumerangina omaan kotiin, ja siellä on sitten yönselässä hyvinkin sai-
raita ihmisiä. Mikä vika on tässä hallituksen linjassa? Toisaalta halutaan tukea yrittäjyyttä
ja sanotaan, että yrittäjyyden kannustimia tulee purkaa, mutta sitten toisaalta taas vaikeu-
tetaan sen työntekijän toimintaa siellä työpaikalla, koska hänellä on hätä, kun hän joutuu
välillä hoitamaan sitä ikääntynyttä vanhusta.

Niitä on muuten paljon, jotka tekevät työnsä ohessa ilman mitään palkkiota sitä
omaishoidon työtä. Eli siinä mielessä näen, että seuraavalle hallitukselle siirtyy kyllä val-
4



Pöytäkirjan asiakohta PTK 169/2018 vp
tava salkku tärkeitä asioita. Omaishoidon asiat on pantava silloin kuntoon, ja tämä on nyt
sitten se alku ja potkupallo, minkä minä heitän sinne seuraavalle hallitukselle.

Omaishoitajalle kaikki kunnia.

16.09 Katja Hänninen vas: Arvoisa rouva puhemies! Vielä ihan lyhyesti. Tuossa pohdin
mielessäni sitä — kun me monesti näistä laitoshoidon kustannuksista käymme keskustelua
ja tiedämme, että tuettu palveluasuminen voi maksaa 4 000 euroakin kuukaudessa, jopa
enemmän — että kyllä melko säästö siitä saataisiin yhteiskunnalle, mikäli me mahdollis-
taisimme omaishoidon ainakin niissä tilanteissa, kun se muuten olisi mahdollista ja olisi
omaisella halua siihen.

Mutta vielä yksi esimerkki. Kun meidän Lapsen puolesta -ryhmässämme tavattiin niitä
omaishoitajia, jotka hoitivat vammaista lastaan kotona, niin ei nyt ihan mutta lähestulkoon
100 prosenttia heistä on naisia. Tämä on myös tasa-arvokysymys, mikä monesti unohtuu
näissä omaishoitotilanteissa. Toki ikäihmisten puolella on myös puolin ja toisin, niin että
omaishoitajana toimii aika usein myös mies, mutta varsinkin, kun puhutaan vammaisista
lapsista ja nuorista, joita hoidetaan kotona, aika usein se on äiti, joka jää sinne hoitamaan,
ja se sitten saattaa kasata monenlaisia taloudellisia ja sosiaalisia tilanteita tämän hoitajan
osalta. Elikkä ei välttämättä pääse harrastamaan, ei tapaamaan ystäviä, on hyvin sidottu sii-
hen 24/7-hoitotilanteeseen.

Siinä mielessä tarvittaisiin myös osa-aikatyön mahdollistaminen ilman, että se vaikut-
taisi siihen kokonaistoimeentuloon. Minusta oli aivan järkyttävää kuulla sellainen — en
tiennyt, että näin voi olla, mutta näin kuitenkin on — että omaishoitoa leikataan siltä ajalta,
kun lapsi on perusopetuksessa koulussa, että sitä ei katsota enää siihen omaishoitaja-ai-
kaan, koska hän ei ole silloin kotona hoidettavana. Mutta meillähän on Suomessa kuiten-
kin oppivelvollisuus, ja kai nyt peruskoulu kuuluu myös sille vammaiselle lapselle, niin
että se oli mielestäni aika erikoista. Tästäkin asiasta, mikäli jatkokausi tulee — tai kuka ta-
hansa täällä nyt sitten onkaan seuraavalla vaalikaudella — toivon, että tartutaan tähän ja
tehdään siihen myös tarvittavat lakimuutosehdotukset.

16.11 Arja Juvonen ps: Arvoisa rouva puhemies! Nyt puhumme yleisestikin omaishoita-
jien tilanteesta ja siitä, millä pienillä arjen asioilla voisimme helpottaa ja virkistää heitä.

Tein vuosia sitten Espoossa kaupunginvaltuutettuna valtuustoaloitteen siitä, että
omaishoitajille myönnetään maksuttomat urheilu-, liikunta- ja uintipalvelut eli niin sanot-
tu omaishoitajien Sporttikortti. Sen tarkoituksena oli juurikin tuoda — omaishoitajia on
eri-ikäisiä, emme puhu ainoastaan ikäihmisistä, puhumme myös nuorista vanhemmista —
heidät samalla viivalle, niin että heillä on oikeus ja mahdollisuus mennä uimaan silloin,
kun he kokevat niin, tai liikkumaan kuntosalille, kaupungin järjestämiin erilaisiin liikunta-
tuokioihin. Se kesti muutamia vuosia, että se aloite meni läpi, mutta se meni loppujen lo-
puksi läpi.

Nyt meillä Espoossa on omaishoitajien Sporttikortti, ja olen tehnyt täällä eduskunnassa
talousarvioaloitteita ja toimenpidealoitteita liittyen tähän asiaan. Toivoisin, että myös muut
kunnat, kaupungit ottaisivat tämän omakseen. Olen myös kannustanut edustajia, että vie-
kää omiin valtuustoihinne tällaisia erilaisia hyviä aloitteita, koska me puhumme niin pie-
nistä rahamääristä, kun vertaa siihen, miten suuri inhimillinen ilo ja hyöty näistä tämmöi-
sistä pienistä arjen asioista on. Tosiaankin suositeltavaa. Ei niiden tarvitse olla isoja asioi-
ta, että omaishoitaja jaksaa. Se ymmärrys ja sen inhimillisen hyvän lisääminen, mikä tulee
5



Pöytäkirjan asiakohta PTK 169/2018 vp
siinä, kun me ymmärrämme ja mahdollistamme sen, että omaishoitajan ääni kuuluu ja hän
saa myös lepoa ja tukea silloin, kun tarvitsee — minun mielestäni se on avain siihen, että
yhä useampi suomalainen haluaa toimia omaishoitajana.

Näen kyllä myös sen tämänhetkisen tilanteen, millä tavalla vanhustenhoito on noussut
esille ja mitä äärettömiä epäkohtia ja kaltoinkohtelua siellä on, osa on jopa poliisitutkin-
nassa, niin, että kyllä suomalaiset pelkäävät ikääntymistä ja vanhuutta. Kun miettii, että
ajattelepas omalle kohdalle, että haluatko, että oma läheisesi päätyy hoitoon, missä välttä-
mättä hoito ei ole hyvää, niin yhä useampi miettii, että minä jään omaishoitajaksi. Se on
myös askel pois siitä kärrynpyörästä, oravanpyörästä, missä työelämässä painitaan, ja siitä
juoksusta, kaasu pohjassa kulkemisesta ja epätoivosta, että mitenkä siellä ikääntynyt ko-
dissaan pärjää.

Ehkä näihin sanoihin: En muista, että koskaan olisi ollut eduskuntasali näin tyhjä, kun
pidän puheenvuoroa. Kiitos, edustaja Hänninen, olen teidän kanssanne aikaisemminkin
kyllä täällä keskustellut muun muassa sotilastapaturma- ja palvelussairauslaista yhdessä,
mutta kaksin olemme vahvempia kuin yksin, ja minä luulen, että me viemme yhdessä
eteenpäin sitten, ainakin näin taustalla, että asiat etenisivät. Kiitos kovasti, että olitte täällä
puhumassa.

Keskustelu päättyi.

Asia lähetettiin työelämä- ja tasa-arvovaliokuntaan.
6


