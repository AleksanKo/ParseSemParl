















































DEMBA99.tmpSave.xml


Pöytäkirjan asiakohta PTK 79/2015 vp
Pöytäkirjan asiakohta 

PTK 79/2015 vp

Täysistunto

Torstai 10.12.2015 klo 16.02—3.07

18. Hallituksen esitys eduskunnalle laiksi ylikuormamaksusta annetun lain 5 §:n muutta-
misesta

Hallituksen esitys HE 117/2015 vp
Valiokunnan mietintö LiVM 13/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 18. asia. Käsittelyn pohjana on liikenne- ja viestintävaliokunnan mietintö LiVM
13/2015 vp. Nyt päätetään lakiehdotuksen sisällöstä.

Keskustelu

0.52 Kari Kulmala ps: Arvoisa rouva puhemies! Hallituksen esityksessä ehdotetaan yli-
kuormamaksusta annetun lain muuttamista siten, että ylikuormasta annetun maksun määrä
kolminkertaistettaisiin. Mielestäni on hyvä, että lakia uudistetaan, koska edellisestä lain
voimaantulosta on jo aikaa eikä nykyinen laki vastaa nykyaikaa. Ylikuormat vääristävät
raskaan liikenteen yrittäjien kilpailua sekä rapauttavat tiestöä ja erityisesti siltoja myös tä-
män lakiesityksen jälkeen. Ylikuormamaksujen tarkoitus on eliminoida ylikuormasta saa-
tava hyöty, ja siinä se mielestäni onnistuu kohtuullisesti. Sehän on yksi tämänkin esityksen
tarkoituksista. Näen kuitenkin, että tämän esityksen tarkoitus on erityisesti auttaa rehellis-
tä kuljetusyrittäjää kilpailussa, joka on tällä hetkellä erittäin vaikea.

Kuten jo totesin, esityksessä ehdotetaan ylikuormamaksujen korottamista. Maksulla on
tietenkin ennalta estävää vaikutusta ylikuormiin, mutta se ei yksin riitä. Tarvitaan myös
asiantuntevaa valvontaa sekä kiinnijäämisriskiä. Molemmat edellä mainitut seikat ovat vä-
hentyneet kymmeniä prosentteja sen jälkeen, kun liikkuva poliisi liikennettä valvovana or-
ganisaationa lakkautettiin vuoden 2013 lopulla. Poliisin tilastojen sekä kentältä saamieni
tietojen mukaan poliisilaitosten liikenneryhmät eivät ole onnistuneet valvomaan raskasta
liikennettä tavoitteiden mukaisesti. Tästä harmaa talous sekä vähemmän rehelliset kulje-
tusyrittäjät kiittävät. Asiantuntijakuulemisessa on myös Suomen kuorma-autoilijoiden liit-
to SKAL todennut, että valvonta on vähentynyt liikkuvan poliisin lakkauttamisen myötä, ja
pitää tärkeänä riittävää valvontaa.

Kun poliisin tilastoja tarkastellaan, niin vuosina 2011—2013 ylikuormamaksujen mää-
rässä ei ole tapahtunut merkittäviä muutoksia. Kuitenkin heti vuonna 2014 liikkuvan polii-
sin lakkautuksen myötä ylikuormamaksujen määrä on pudonnut selvästi, ja oletettavasti
sama tilanne jatkuu myös tänä vuonna. On muistettava, että huomautukset, rikesakot ja
päiväsakot ovat rangaistuksia, mutta rikoksen tuottaman hyödyn menettäminen eli hyöty-
konfiskaatio ei ole rangaistusluonteinen seuraus. Kuten hyötykonfiskaation, myös ylikuor-
 Tarkistettu
4.0



Pöytäkirjan asiakohta PTK 79/2015 vp
mamaksun tarkoituksena on ottaa rikoksesta saatu hyöty pois ja estää rikoksella rikastumi-
nen. Punnitusvalvonta auttaa siten rehellistä kuljetusyrittäjää.

Valvonnassa kaksi alansa ammattilaista kohtaa toisensa. Molempien tulisi kunnioittaa
toistensa ammattia. Ammattitaitoinen virkamies huomioi, että esimerkiksi lumi ja jää voi-
vat vaikuttaa kuorman lopulliseen painoon ja vaikeuttaa kuljettajalta ajoneuvon tarkan pai-
non arviointia. Myös kuljettajalla on oma vastuu kuorman säännöllisestä tarkistamisesta.

Tien päällä ylikuormamaksu määrätään ajoneuvon painon mukaisesti. Kuljettaja ja
kuormauksen tekijä saavat kuljetuksen johdosta mahdollisesti rangaistusvaatimuksen,
mutta yrittäjälle määrätään ylikuormamaksu. Monesti ylikuormasta aiheutuvat seuraukset
ajokieltoineen koituvat raskaiksi vain kuljettajalle: kolmesta sakosta vuoden sisällä seuraa
yleensä ajokielto.

Tässä esityksessä on arvioitu, että lakimuutoksen johdosta lisätuloja valtion kassaan tu-
lisi vuosittain 730 000 euroa. Pidän tätä utopistisena johtuen raskaan liikenteen valvonnan
jatkuvasta vähenemisestä. Tosiasia raskaan liikenteen valvonnasta on, että valvonnan mää-
rä on romahtanut. Nykyinen 11 poliisilaitoksen malli ei kykene eikä halua asettaa liiken-
nepoliisille yhtenäisiä tulostavoitteita, eikä myöskään liikennepoliisilla ole mitään yhte-
näistä johtoa Poliisihallituksessa.

Nykyisellä järjestelmällä ei pystytä saavuttamaan niitä liikenteenvalvonnan tason ja
määrän tavoitteita, jotka Pora III:n yhteydessä poliisihallinnolle asetettiin. Mielestäni lii-
kennepoliisi tulee palauttaa omaksi erillisyksiköksi keskusrikospoliisin ja supon rinnalle,
jolloin liikenteenvalvonnalla on yksi johto ja yhdet tulostavoitteet. Vain tällä tavoin pää-
semme myös tämän hallituksen esityksen mukaisiin lisätuloihin, ja rehellinen kuljetusyrit-
täjä kiittää.

Arvoisa rouva puhemies! Pidän esitystä hyvänä ja ajankohtaisena. Olen joskus tehnyt
raskaan liikenteen valvojille sekä alan toimijoille käsikirjan, jota olen pitänyt myös tämän
puheeni pohjana. — Kiitos.

0.57 Teuvo Hakkarainen ps: Arvoisa rouva puhemies! Tuo oli hyvä puhe edustaja Kul-
malalta, mutta tuolla käytännössä, kun näkee näitä — minä olen joutunut paljon edellises-
sä työssäni kohtaamaan näitä tilanteita, mitä siellä tulee tuolla kentällä — niin olematto-
mista rikkeistä, vahingoista, mitä liikenteessä vuosittain... Sanon esimerkin: Jos loskakeli
on ja tuolta metsästä haetaan kuorma ja se vaa’alla laitetaan siihen, se on siinä lähtöpäässä
täysin laillinen. Kun se tulee määränpäähän, siellä on 1 000—2 000 kiloa semmoista tava-
raa, joka on matkalla tarttunut. Ja ei muuta kuin lappu käteen. Näitä kun saa kolme virhettä
vuodessa, niin kortti pois. Kaksi kuukautta kaveri on ilman mitään tuloja, ja ylikuorma-
maksut ja kaikki siihen päälle. Virheistä rangaistaan. Kaksi kuukautta kortti pois on kova
rangaistus.

Kerron vielä toisen esimerkin: Yksityisyrittäjä ajoi meille puuta, sai sakon väärästä si-
donnasta, jossa liina oli pikkusen vinossa, roiskeläpästä toinen, ja sitten ylitti työaikaa
muutaman minuutin. Nämä ovat inhimillisiä erehdyksiä. Kortti pois, mutta se vekseli lan-
kesi sille kaverille, yksityisyrittäjälle, joka kuukausi. Pillit pussiin ja lopetetaan homma.

En minä ymmärrä tätä rangaistuskäytäntöä, että se on näin kovaa. Kuitenkin meillä
joukkoraiskauksesta saa tämmöisen ehdollisen lapun, joka ei vaikuta elämään. Ja kun tuo
on inhimillisestä erehdyksestä ja toimeentulo menee, niin nämä eivät mene oikein yksiin
tässä oikeusvaltiossa.
2



Pöytäkirjan asiakohta PTK 79/2015 vp
0.59 Ari Torniainen kesk: Arvoisa rouva puhemies! Tämä hallituksen esitys on hyvä ja
kannatettava, ja se oli myöskin liikenne- ja viestintävaliokunnan yksimielinen mietintö
asiasta. Tässä edustaja Kulmala jo kävi asiaa hyvinkin tarkkaan läpi.

Yksi asia, mikä valiokuntakuulemisissa tuli selkeästi esille, oli se, että nyt kun rekkojen
mitat ja massat ovat kasvaneet huomattavastikin ja kuormat ovat suuria, niin tuo ylikuor-
mamaksun toleranssiraja, jonka ylittämisestä maksu määrätään, on nykyään 5 prosenttia
kokonaispainosta. Valiokunnan näkemys oli, että sitä todennäköisesti tulevaisuudessa jou-
dutaan myöskin tarkastamaan ja tarkistelemaan, onko se oikea, koska keliolosuhteet vai-
kuttavat myöskin hyvin paljon. Esimerkiksi vaikkapa tukkirekkaan saattaa keliolosuhteis-
ta riippuen tulla huomattavasti lisää kuormaa siinä matkan varrella. Samoin myöskin, kun
on useampiakselisia perävaunuja, jo siitä, miten se kuorma on sinne laitettu, saattaa tulla
akselille hyvinkin erilaisia painoja. Myöskään tässä asiassa ei voi olla se nollatoleranssi,
vaan kyllä pitää olla siellä 5—10 prosentissa sen toleranssirajan. Tästä olimme valiokun-
nassa huolissamme.

1.01 Markku Pakkanen kesk: Arvoisa rouva puhemies! Tässä edustaja Kulmala — vai
pitäisikö tituleerata kirjailija Kulmala — kävi ansiokkaasti läpi tämän ylikuormamaksun
kolminkertaistamisen ja siihen liittyvät mahdolliset kipupisteet ja ongelmat. Valiokunnas-
sa myös kuultiin asiasta paljon, ja epäterve kilpailu ja tiestön kunto nousivat monessa eri
puheenvuorossa asioiksi, mitä varten tätä maksua ollaan muun muassa nostamassa.

On totta, että tieliikenteessä valvonta on vähentynyt, ja varmaan osasyy on tosiaan tämä
liikkuvan poliisin lakkauttaminen, mutta korostaisin myös sitä, että aina ei ole kyse tahal-
lisesta ylikuormasta yrittäjän tai kuljettajan taholta, vaan täällä on otettu esiin nämä lumen,
jään ja loskan tuomat ongelmat. Viljan paino on myös aika hankala arvioida; aina ei ole
puntaria käytettävissä, kun kuormaa tehdään. Tässä tätä toleranssirajaa olisi varmasti syy-
tä korottaa tuosta 5 prosentista. Samoiten tämä tahattomasta virheestä kortin menettämi-
nen on äärimmäisen kova rangaistus kuljettajalle tai yrittäjälle, jos hän menettää kortin ja
mahdollisuuden tehdä ammattia. Mutta joustoa ja ymmärtämystä tuolta tien päältä löytyy,
ja siinä täytyy kyllä antaa poliisille kiitosta tänä päivänä, että he kyllä sen jouston käyttä-
vät, mihin heillä on lain suoma mahdollisuus.

1.02 Jukka Kopra kok: Arvoisa rouva puhemies! Tässä edellisessä puheenvuorossa kiin-
nitettiin huomiota tähän joustoon, ja mielestäni tämä oli erittäin aiheellista, ja kannatan
kyllä tätä ajatusta.

Edustaja Hakkarainen otti esiin todellisen ongelman. Jos otamme vaikka esimerkiksi
kuorman, joka ajetaan Oulusta Helsinkiin lumisateella, niin matkan varrella saattaa tulla
tuhatkin kiloa ylimääräistä painoa kuorma-autoon, ja jos se on lastattu lähtiessä täyteen,
niin sitten ylipainoa on väistämättä jossain vaiheessa matkaa. Toki kuljettajan velvollisuus
on tällaistakin tarkkailla, ja ei loskaakaan saa määrättömästi kertyä auton kyytiin, mutta
tietty jousto ja toleranssi olisi syytä siellä tien päällä pitää. Poliisilla on varmasti ammatti-
taito ja harkintakyky tässä asiassa, jos vain lainsäätäjä antaa siihen mahdollisuuden, ja tätä
me varmasti täällä kaikki toivomme.

On hyvä, että ylikuormiin puututaan ja niiden suhteen ollaan tiukkoja. Se edistää rehel-
listä yrittämistä tuolla maanteillä, ja sitä tietenkin me kaikki kannatamme. Toki meillä on
sitten muitakin ongelmia. Kabotaasiliikenne on ehkä huonosti kontrolloitua tällä hetkellä,
3



Pöytäkirjan asiakohta PTK 79/2015 vp
ja siellä ajetaan ulkomaisilla autoilla ehkä enemmän kuin laki sallii tällä hetkellä, mutta se
on tietysti kokonaan toinen juttu, ja siihen varmasti joskus palataan.

1.04 Kari Kulmala ps: Arvoisa puheenjohtaja! Kuten tuossa ensimmäisessä puheenvuo-
rossa totesin, siinä liikennevalvonnassa kaksi ammattilaista kohtaavat toisensa — elikkä
ammattitaitoinen autoilija ja ammattitaitoinen poliisi. Molemmilla täytyy olla pelisilmää ja
sitä ammattitaitoa. Ei poliisin tarvitse joka ikisestä napsahduksesta ja ylikuormasta sakot-
taa. Se voi antaa huomautuksen, ja poliisin toimintahan perustuukin siihen, että huomau-
tuksin, ohjein ja kehotuksin ohjataan sitä liikennettä, ja silloin tahallisista rikoksista ran-
gaistaan. Sama asia on ammattitaitoisella kuljettajalla. Kun hän lähtee Oulusta kohti Hel-
sinkiä, niin jos sitä lunta tai loskaa kerääntyy siihen rekkaan, niin hänen tulee se nykyisen
lain mukaan poistaa sieltä. Ei voi tulla yli tuhatta kiloa muuta kuin sohjossa. Silloin kun
sohjossa ajetaan rekalla, niin sitä painoa tulee sinne, mutta se rekka pitää silloin, kun käy
itse kahvitauolla jossakin, tyhjätä siitä sohjosta. Näin se vain menee.

Yleiskeskustelu päättyi.

Eduskunta hyväksyi hallituksen esitykseen HE 117/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


