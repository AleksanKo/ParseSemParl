















































DEMDFC9.tmp.xml


Pöytäkirjan asiakohta PTK 7/2017 vp
Pöytäkirjan asiakohta 

PTK 7/2017 vp

Täysistunto

Keskiviikko 15.2.2017 klo 14.01—18.37

10. Lakialoite laiksi kirjanpitolain 3 luvun muuttamisesta
Lakialoite LA 109/2016 vp Harry Harkimo kok ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään talousvaliokuntaan.

Keskustelu

17.29 Harry Harkimo kok (esittelypuheenvuoro): Arvoisa herra puhemies! Hyvät kan-
sanedustajat! Osuvan sanonnan mukaan Helsingin Hakaniemessä on Suomen suurin vero-
paratiisi. Siellä majailee muun muassa ammattiliittojen keskusjärjestö SAK. Nykytilan-
teessa ammattiyhdistysliikkeen omaisuudesta ja rahankäytöstä ei ole mahdollista saada
minkäännäköistä käsitystä. Työmarkkinajärjestöille on jo 70-luvulta saakka annettu erityi-
sasema verottomien jäsenmaksutulojen hankkimiseen. Näiden verovähennysoikeus on
valtion antamaa tukea. Lisäksi järjestöjen ja liittojen sijoitusten tuottamat tulot ovat vero-
vapaita, koska yhdistykset katsotaan yleishyödyllisiksi. Lakialoitteeni ajatus on yksinker-
tainen: samoin kuin yritysten, näiden yhdistysten tilinpäätösten tulisi olla kokonaan julki-
sia, jotta voitaisiin arvioida, täyttyvätkö niiden toiminnassa yleishyödylliset periaatteet.

Aloitteeni on allekirjoittanut 106 kansanedustajaa, mutta joukossa ei ole yhtään sosiaa-
lidemokraattia eikä vasemmistolaista. [Olavi Ala-Nissilä: Mikäs siinä on?] Tätä ihmette-
len suuresti, sillä oppositiopuolueet ovat kilvan peräänkuuluttaneet avoimuutta ja läpinä-
kyvyyttä kaikessa yritystoiminnassa. Niin demarit kuin vihreät puhuvat varjobudjeteis-
saan harmaan talouden kitkemisestä. Luulisi, että keskustelemme vihdoin asiasta, johon
yhdelläkään kansanedustajalla ei ole poikkipuolista sanottavaa. Kysynkin puheenjohtaja
Rinteeltä: eikö läpinäkyvyys nyt omissa asioissa kiinnostakaan?

Työmarkkina-asiat ovat aivan retuperällä. Moni laki ei oikeastaan edes tunne käsitettä
"työmarkkinajärjestö". Ainoastaan verolain soveltamiskäytännön mukaan työmarkkinajär-
jestöiksi määritellään etujärjestöt, joiden tehtävänä on neuvotella ja sopia työsuhteiden
osapuolia sitovia tai muuten noudatettavia ehtoja työsuhteessa. Tämän soveltamiskäytän-
nön mukaan työmarkkinajärjestöillä, ammatti- ja työnantajaliitoilla, neuvottelujärjestöillä
ja keskusliitoilla ei ole minkäänlaisia velvoitteita avata sijoitus- tai liiketoimintojaan. En
ymmärrä, miksi, sillä näillä järjestöillä on muita järjestöjä laajemmat oikeudet saada jul-
kista tukea. Monessa muussa lainsäädännössä julkinen tuki velvoittaa järjestöjä laajem-
paan avoimuuteen kuin organisaatioita, jotka eivät saa julkista tukea.

Kaikkien pienten ja suurten yritysten velvollisuus on julkistaa taloudellista asemansa ja
tuloksiaan koskevat tunnusluvut. Nämä tiedot löytyvät Patentti- ja rekisterihallituksesta.
On mahdotonta edes tietää, kuinka monta ammatti- ja työmarkkinajärjestöä Suomessa kai-
 Tarkistettu
4.0



Pöytäkirjan asiakohta PTK 7/2017 vp
ken kaikkiaan toimii, sillä ennen nykyistä rekisteröimiskäytäntöä yhdistyksiltä ei edelly-
tetty kuvausta toiminnastaan. Tärkeimmät ammatti- ja työnantajaliitot kuitenkin toimivat
keskusjärjestöjen alla. Akavalla on 35 jäsenliittoa, STTK:lla 17, SAK:hon kuuluu 20 jä-
senliittoa sekä JHL:n yhteisjäsenet. Elinkeinoelämän keskusliitto EK:hon kuuluu 25 jäsen-
liittoa. Tämä tarkoittaa 16 000:ta jäsenyritystä, joista 96 prosenttia on pk-yrityksiä. Suo-
men Yrittäjät on Elikeinoelämän suurin. Yli 115 000 jäsenyritystä kuuluu keskusjärjes-
töön.

Ammattiyhdistysten arvioitu varallisuus on noin 2 miljardia. Ne saavat tuloja jäsenmak-
suista, joita maksaa suurin osa suomalaisista yksityisen ja julkisen sektorin työntekijöistä.
Nämä maksut vähennetään verotuksessa. Valtio häviää vuodessa yli 200 miljoonaa euroa
verotuloja. Rakennusliitolla on joidenkin lähteiden mukaan 100 miljoonan omaisuus,
OAJ:lla kuuleman mukaan paljon enemmän. Ilta-Sanomat penkoi viime vuonna taloustie-
toja, joista selvisi, että pelkästään 12 keskusjärjestöllä ja ammattiliitolla on yhteensä 980
miljoonan euron omaisuus. Kertoisin mielelläni tarkkoja lukuja, mutta ongelmallista on,
kun kukaan ei tiedä, minkälaiset rahat liitoissa liikkuvat ja kuinka suuria niiden omistukset
ovat.

Lisäksi ammattiyhdistysten sijoitusten tuotot ovat verovapaita. Kauppalehden kyselyn
mukaan esimerkiksi PAMin pelkkä sijoitussalkun koko on 105 miljoonaa euroa. Yhdistyk-
sen tai säätiön tuloverolain mukainen verovapaus arvioidaan yleishyödyllisyyden ja yh-
teiskunnallisen merkittävyyden perusteella. Arvioinneissa huomioidaan yhdistyksen sään-
nöt sekä todellinen toiminta. Yleishyödyllinen yhdistys tai säätiö ei saa tuottaa sen toimin-
taan osallistuneelle taloudellista etua, osinkoa voitto-osuutena eikä kohtuullista suurem-
paa palkkaa tai muita hyvityksiä. Tutkittua kuitenkin on, että monissa tapauksissa yhteisöt
jakavat jäsenilleen etuuksia esimerkiksi lomakotien ja urheilufasiliteettien muodossa.
Yleishyödyllisyys on siis perusteltua arvioida. Nykytilassa se on mahdotonta, koska vero-
lain soveltamiskäytännön mukaan työmarkkinajärjestöillä ei ole minkäänlaista velvoitetta
avata sijoitus- tai tilitietoja.

Nyt saattaa herätä ajatus, että moni ammattiyhdistyshän julkaisee tilinpäätöksensä netis-
sä ihan vapaaehtoisesti. Kyllä sieltä löytyykin keskusjärjestöjä, muun muassa Akava, SAK
ja STTK kertoivat antavansa tilitiedot pyydettäessä. Jäsenliittojensa käytännöistä ei kes-
kusjärjestöissä ole harmainta aavistusta. Liitot saavat itsenäisesti päättää, tarjoavatko he
toiminnastaan tietoja vai eivät. Osalla liitoista tiedot ovat nähtävillä, osalla eivät. — Tässä
on esimerkiksi SAK:n tilinpäätös. Miten voi ammattijärjestön kokoluokan toimijan tulos ja
tase mahtua yhdelle sivulle? Varsinaisen toiminnan kuluja on pyöreät 13 miljoonaa ja si-
joituksia 50 miljoonaa. Oikeastaan mitään muuta tietoa tämä paperi ei tarjoakaan.

Minä olen elämäni aikana istunut kymmenissä hallituksissa, ja joka kerta on pakko kir-
janpitolain mukaan koota tilinpäätös, joka sisältää kymmeniä sivuja. Pyydettäessä sain ti-
linpäätöksen muun muassa EK:lta, se on yrityksen tilinpäätöksen kaltainen.

Verotettavien yritysten tilitietoja mielenkiintoisempaa on kuitenkin se, mihin 2 155 166
suomalaisen palkansaajan jäsenmaksurahat oikein käytetään. Vuoden 1974 jälkeen mak-
setut jäsenmaksut yhteensä valtion obligaatioiden korkoprosentin mukaisella korolla ovat
taloustieteen professori Virénin karrikoidun arvion mukaan 40 miljardia euroa. Nythän us-
komus on se, että liitot ja järjestöt käyttävät keräämänsä rahat työntekijöiden etujen ajami-
seen, työtaisteluihin ja muuhun yleishyödylliseksi kutsuttuun toimintaan. Kyseessä on ni-
menomaan uskomus, koska faktapohjaista tietoa ei ole kenelläkään, ei verottajalla eikä
Suomen valtiolla.
2



Pöytäkirjan asiakohta PTK 7/2017 vp
Kysyn edelleen: mitä ovat nämä tilinpäätöksellä näkyvät kulut? Pyyntööni kulujen esit-
telystä ei enää saanut vastausta. SAK:n Elorannan mukaan työtaistelukyky ja -valmius ovat
liiton omia asioita. Jäin sen tiedon varaan, että varsinaisen toiminnan kulut ovat järjestön
toimintaan liittyviä kuluja, mitkä aiheutuvat yleishyödyllisestä toiminnasta. Onko lakkoi-
lu, työtaistelu, mielenosoituksen järjestäminen, yleishyödyllistä toimintaa, jota valtion tu-
lee tukea?

Yksikään keskusjärjestö tai liitto ei myöskään kerro, mihin he sijoittavat omaisuuden.
Kun tiedustelin tilitietoja Auto- ja Kuljetusalan Työntekijäliiton AKT:n talouspäällikkö
Wallinilta, totesi hän, että etenkään Harkimo ei tämän tiedonkulun piiriin kuulu. On se nyt
kummallista, kun kaikkien omien yritysteni tiedot ovat kuitenkin julkisesti nähtävillä ja
poliittiset puolueetkin rahoitusta valvovat. Kansanedustajana olen verovelvollinen ilmoit-
tamaan jopa eduskuntaan saamieni lahjojen arvon. [Olavi Ala-Nissilä: Joka kahvikuppikin
pitää ilmoittaa!]

Olen sitä mieltä, että kaikki yhdistykset eivät täytä yleishyödyllisyyden kriteerejä. Räi-
kein esimerkki on Metallityöväen Liitto, joka omistaa pyöreästi 10 prosenttia VVO-kon-
sernista. Se kiskoo maksimivuokrat joka paikasta, josta valtio maksaa vuokran asumistu-
kea. VVO:n jakokelpoinen vapaa oma pääoma vuonna 2015 oli 188 723 664 euroa ja 19
senttiä. Tästä jaettiin osinkoa 37 miljoonaa. VVO:n kautta valtion asumistuet valuvat myös
JHL:ään, PAMiin, Ammattiliitto Prohon ja OAJ:n salkkuihin. Liitot saavat kerätyt voitot
eivätkä maksa niistä veroa. Miten on mahdollista todeta, että järjestö on yleishyödyllinen?
Se ei tuota voittoa tai taloudellista etua sen toimintaan osallistuneille, ellei tämä järjestö
anna toimintakertomustaan tai tilinpäätöstään kenenkään nähtäväksi. Avoimuus on ensim-
mäinen askel jatkuvan leikkauskierteen purkamiseen ja todellisen talouskasvun vauhditta-
miseen. Tilitietojen julkaisemisvelvoitteeseen liittyy niiden rekisteröimisvelvoite.

Nykyisen lain mukaan rekisteröimisvelvollisia ovat sellaiset yhdistykset ja säätiöt, joi-
den tilikauden seuraavista rajoista ylittyy vähintään kaksi: liikevaihto 12 miljoonaa euroa,
taseen loppusumma 6 miljoonaa tai palveluksessa keskimäärin 50 henkilöä. Usean työ-
markkinajärjestön liikevaihto tai taseen loppusumma varmasti ylittää tämän rekisteröimis-
velvollisuuden rajat. Monien verojuristien mielestä isommat järjestöt kuuluisivat määräys-
ten nojalla jo nyt rekisteröimisvelvoitteen piiriin. Nämä uudistukset ovat vastikään tulleet
kirjanpitolakiin, mutta veikkaanpa, että tämä vuosikymmeniä hyssytelty ay-liikkeen kos-
kemattomuus ei tule muuttumaan, ei ainakaan ilman, että systeemiä ravistetaan auki.

En ole yksin tämän asian kanssa. Käsittelemme asiaa nyt ja siitä syystä, että aloitteen al-
lekirjoitti yli puolet kansanedustajista. Vielä useammat työntekijät ja työnantajat ovat alle-
kirjoittaneet aloitteen soittamalla ja lähettämällä sähköpostia. Olen lähes jokaisen keskus-
järjestön alaiseen liittoon kuuluvan työntekijän suusta kuullut, että ajan yhteiskunnallisen
kehityksen, talouskasvun ja kansallisen kilpailukyvyn kasvun kannalta merkittävää asiaa.
Ammattiliittojen jäsenillä pitää olla oikeus tietää, onko heidän maksamansa jäsenmaksu
suhteessa siihen palveluun, jota he liitosta saavat.

Nyt keskustelemme Suomen rakenteessa piilevän, palkkakehitystä ja työllisyystilan-
teen parantamista rajoittavan esteen purkamisesta. Lakialoitteeni edistää jokaista suoma-
laista, ja se olisi pitänyt tehdä jo vuosikymmeniä sitten. Ehdotan kirjanpitolain 3 luvun
muuttamista siten, että työmarkkinajärjestöillä, keskusliitoilla sekä yksittäisillä ammatti-
ja työnantajaliitoilla olisi nimenomainen velvoite toimittaa tilinpäätöksensä Patentti- ja re-
kisterihallitukseen. Tämä muutos lisäisi työmarkkinoiden saaman julkisen tuen avoimuut-
ta ja helpottaisi arviointia jäsenmaksujen verotuen tosiasiallisesta merkityksestä työmark-
3



Pöytäkirjan asiakohta PTK 7/2017 vp
kinajärjestöjen edunvalvontatyölle. Muutos yhdenvertaistaisi yhdistykset ja säätiöt sekä
parantaisi työmarkkinajärjestöjen toiminnan arviointiperusteiden läpinäkyvyyttä. Lakia-
loite toteuttaa hallitusohjelmaan kirjattua kärkihanketta, joka vahvistaa kilpailukykyä elin-
keinoelämän ja yrittäjyyden edellytyksiä parantamalla. Säädös myös mahdollistaisi halli-
tusohjelman toimeenpanosuunnitelmaan kirjatun selvitystyön pääomatuloverotuksesta,
omaisuuden verotuksesta ja eri sijoitusmuotojen verokohtelusta tämän vaalikauden aikana.

Arvoisa puhemies! Arvoisat kollegat, saavatko 2,2 miljoonaa työntekijää jäsenmaksul-
leen tarpeellista vastinetta? En voi ymmärtää, että edes liittojen jäsenet eivät saa tilitietoja
nähtäväkseen. Nämä tiedot ovat ainoastaan pienen ryhmän tiedossa, ja se sotii minun oi-
keustajuani vastaan. Olen myös sitä mieltä, että kaikkien yleishyödyllisten yhdistystenkin,
jotka ovat merkityksellisimpiä, pitäisi jättää tilitietonsa. Tämä koko asia on ihan päinvas-
toin kuin mitä Euroopassa ajatellaan ja mistä meillä puhutaan. Kaiken pitäisi olla läpinä-
kyvää. — Kiitos.

17.44 Li Andersson vas: Arvoisa puhemies! Läpinäkyvyys, avoimuus ja kansalaisten tie-
donsaantioikeus ovat tärkeitä tavoitteita, ja niiden lisääminen on lähtökohtaisesti aina kan-
natettavaa. Vasemmistoliitto on järjestelmällisesti pyrkinyt edistämään esimerkiksi yritys-
ten tilinpäätösten ja muun taloudellisen tilinpidon avoimuutta ja kattavuutta.

On ilahduttavaa ja tervetullutta, että edustaja Harkimo on kiinnostunut edistämään avoi-
muutta tilinpäätöstietojen osalta. Johdonmukaisuuden nimissä edustaja Harkimo ja kokoo-
mus ajavat varmasti avoimuutta yhtä suurella tarmolla myös maakohtaisen veroraportoin-
nin, automaattisen verotietojen vaihdon ja esimerkiksi hallintarekisterin osalta.

On varmasti myös syytä pohtia, tulisiko yleishyödyllisten yhteisöjen kirjanpitoa vaatia
nykyistä avoimemmaksi. Mielestäni tämä kysymys on täysin perusteltu. Mutta tällöin
sama julkisuusvaade olisi kuitenkin syytä ulottaa kaikkiin yleishyödyllisiin yhteisöihin. Se
olisi tasavertaista lainsäädäntöä.

Sen sijaan tässä edustaja Harkimon aloitteessa keskitytään vain työmarkkinajärjestöjen
tilinpäätösten avoimuuteen. Tämä rajaus on monella tapaa keinotekoinen, joten miksi
aloitteen tekijä Harkimo sitten on tehnyt näin? Minun tulkintani on, että hänen aloitteensa,
rivien välistä ja tässä hänen puheenvuorossaan myöskin aivan suoraan kuultavissa oleva,
todellinen pyrkimys on heikentää ammattiyhdistysliikkeen asemaa kyseenalaistamalla
työmarkkinajärjestöjen yleishyödyllisyyttä — se tuli varsin selväksi tässä aikaisemmassa
puheenvuorossa — sen jälkeen poistaa jäsenmaksujen verovähennyskelpoisuus ja tästä
seuraten nostaa liiton jäsenyyden kustannuksia suomalaisille palkansaajille.

Tämä on oikein klassista ja monella tapaa myöskin hyvin perinteistä porvaripolitiikkaa,
jota on toteuttanut... [Olavi Ala-Nissilä: Avoimuus vai?] — Ei, vaan liiton jäsenyyden kus-
tannuksen nostamista palkansaajille. — Sitä on toteuttanut muun muassa Ruotsin entinen
oikeistohallitus, joka nostamalla liittojen jäsenyyden hintaa sai aikaiseksi merkittävän jär-
jestäytymisasteen laskun. [Kari Kulmala: Hyvä!] — Tässä kuultiin taas kerran salista suo-
raan, kun perussuomalaisten edustaja kommentoi, että "hyvä", eli hallituspuolueen edusta-
jan näkemyksen mukaan on siis tosiaan niin, että tavoite on järjestäytymisasteen laskemi-
nen, ay-liikkeen heikentyminen, joka tekee entistä helpommaksi hallituspuolueille ja esi-
merkiksi Elinkeinoelämän keskusliitolle ajaa läpi työntekijöiden asemaa ja työehtoja hei-
kentäviä uudistuksia. Tässä edustaja Harkimo puheenvuorossaan taisi jopa kyseenalaistaa
työntekijöiden lakko-oikeuden.
4



Pöytäkirjan asiakohta PTK 7/2017 vp
Arvoisa puhemies! Harkimon aloitteen ongelma on pyrkimys kyseenalaistaa työmark-
kinajärjestön yleishyödyllisyys. Aloitteessa luotaisiin erillinen rekisteröintivelvoite, joka
ei koskisi kaikkia yleishyödyllisiä toimijoita vaan ainoastaan työmarkkinajärjestöjä. Miksi
tällainen valikoiva suhtautuminen avoimuuteen? Aloitteen mukaan tämä muutos lisäisi
työmarkkinajärjestöjen saaman julkisen tuen avoimuutta ja helpottaisi arviointia jäsen-
maksujen verotuen tosiasiallisesta merkityksestä työmarkkinajärjestön edunvalvontatyöl-
le.

Lakialoite menee metsään rinnastaessaan ammattiliittojen jäsenmaksun julkiseksi työ-
markkinajärjestöille annettavaksi tueksi. Ammattiliittojen jäsenmaksujen verovähennysoi-
keus on tällä hetkellä osa henkilöverotusta eikä järjestötuki. Sen on siis ajateltu tukevan yk-
silön mahdollisuuksia yrittää parantaa työntekonsa edellytyksiä ja työehtoja. Tältä osin se
on verotuksellisesti rinnasteinen tulonhankkimisvähennykseen, ja painotan myöskin, että
työmarkkinajärjestöt eivät voi verotuksessa vähentää jäsenmaksutulojaan, kuten eivät
myöskään esimerkiksi maksamaansa arvonlisäveroa.

Arvoisa puhemies! Suomessa on 135 000 yhdistystä. Niistä tuhannet saavat toimintaan-
sa tukea kunnilta ja valtiolta ja harjoittavat elinkeinotoimintaa hankkiakseen varoja yleis-
hyödyllisen toimintansa edistämiseksi. Yleisen oikeustulkinnan mukaan verrattain laajaa-
kaan sijoitustoimintaa ei katsota elinkeinotoiminnaksi, ellei varsinaisen yleishyödyllisen
toiminnan osuus jää selvästi sekundaariseen asemaan. Yhdistysten jäsenmaksut ja lahjoi-
tukset on usein mahdollista vähentää verotuksessa. Tässä mielessä työmarkkinajärjestöt ei-
vät ole poikkeus, samat säännöt pätevät vaikkapa vapaaehtoista maanpuolustusta edistä-
vään yhdistykseen.

Tällä hetkellä yhdistysten taloutta valvotaan verrattain tarkasti. Tilinpäätökset eivät nyt-
kään ole salaisia, ja niihin voi tutustua myös esimerkiksi vuosikokouksissa. Monet yhdis-
tykset, myös työmarkkinajärjestöt, julkistavat tilinpäätöksensä esimerkiksi verkkosivuil-
laan, ja pidän itse äärimmäisen tärkeänä, että ammattiliittojen 2,2 miljoonaa jäsentä myös-
kin saavat tietoa siitä, miten oma liitto käyttää jäsenmaksujen kautta saatuja tuloja.

Suurimpien yhdistysten osalta tilinpäätösten nykyistä laajempi julkisuus voisi olla pe-
rusteltua, mutta tällöin sääntöjen tulisi kohdella yhdenvertaisesti kaikkia yleishyödyllisiä
yhteisöjä, joiden toiminnan mittakaava ylittää tietyn rajan. Kirjanpitolain mukainen kirjan-
pitovelvollisuusraja voi tässä valmistelussa olla hyvä lähtökohta, joskin itse voisin olla val-
mis harkitsemaan rekisteröintivelvollisuutta myös tätä pienemmille yhteisöille. Keskeistä
on kuitenkin, että pienimuotoisemmalle yhdistystoiminnalle Suomihan on, kuten tiedäm-
me, yhdistysten luvattu maa. Ei kasata kohtuuttoman suurta hallinnollista taakkaa.

17.51 Harry Harkimo kok (vastauspuheenvuoro): Arvoisa puhemies! Ensinnäkään en
kyseenalaistanut lakko-oikeutta, en puhunut siitä asiasta mitään. Toiseksi, en puhunut ve-
rovähennysoikeuden poistamisesta yhtään, minun lakialoitteeni ei edes koske sitä.

Toiseksikin, niistä tilinpäätöstiedoista, niin kuin sanoin, ei verkkosivuilta saa minkään-
näköistä käsitystä, vaikka kaikki sanovat, että ne ovat siellä — siellä ei kerrota kuin että
menot ovat 12 miljoonaa ja sijoitukset 50 miljoonaa. Tämä rahamäärä, mitä ammattiyhdis-
tysliikkeet pyörittävät, ja se omistusoikeus ja ne sidonnaisuudet, mitä heillä on, kuuluisi-
vat ehdottomasti julkisuuteen, enkä ymmärrä, miten tähän minun lakialoitteeseeni sekoi-
tettiin nyt nämä kaikki muut asiat, jotka eivät edes kuulu tähän.
5



Pöytäkirjan asiakohta PTK 7/2017 vp
17.52 Li Andersson vas (vastauspuheenvuoro): Arvoisa puhemies! Se, mikä on kiinnittä-
nyt meidän huomiomme, on nimenomaan se, että tässä on tehty tällainen keinotekoinen ra-
jaus tämän avoimuuden vaatimuksen osalta. Ja toistan vielä kerran, että avoimuus itses-
sään on äärimmäisen kannattavaa, sen lisääminen. Eli miksi tämän ei esitetä koskevan
kaikkia yleishyödyllisiä yhteisöjä vaan rajataan työmarkkinajärjestöihin? Sehän tulee täs-
sä aloitteessa hyvin selvästi esille: tavoite on nimenomaan kyseenalaistaa työmarkkinajär-
jestöjen ja ennen kaikkea ay-liikkeen yleishyödyllisyyttä.

Mitä siitä seuraa, jos tätä yleishyödyllisyyttä kyseenalaistetaan? Siitähän seuraa luon-
nollisesti seuraavana askeleena jäsenmaksun verovähennysoikeuden poistaminen, jolloin
taas kerran, kuten totesin, ollaan tilanteessa, jossa ikään kuin Harkimo omalla aloitteellaan
selvästikin pyrkii kohti tilannetta, jossa suomalainen järjestäytymisaste laskee. Eli se nos-
taisi silloin liiton jäsenyyden hintaa palkansaajille.

17.53 Harry Harkimo kok (vastauspuheenvuoro): Arvoisa herra puhemies! Kuten pu-
heessani sanoin, olen myös sitä mieltä, että kaikkien yleishyödyllisten yhdistysten, joilla
on merkityksellistä asemaa, pitäisi kuulua saman lain piiriin.

Ja toiseksikin, minun mielestäni, jos ammattiyhdistysliikkeellä on tällä hetkellä 2 mil-
jardia rahaa, se ei ihan heti köyhdy tästä asiasta, jos ne julkaisevat tilinpäätöstietonsa. Minä
en ymmärrä, miten tätä ei voi tehdä avoimeksi. Ne ovat ihan naurettavia, ne tilinpäätöstie-
dot, mitkä tänä päivänä julkaistaan. Tätä voi puolustaa kuinka paljon vain, mutta avoi-
muutta pitää saada tähän asiaan. Siellä on 2 miljardia rahaa, jota pyöritetään. Ei tiedetä,
mitä yrityksiä omistetaan, mitä osakkeita on ostettu. Siihen tarvitaan avoimuutta, ei mitään
muuta.

Toinen varapuhemies Arto Satonen: No niin, ja nyt mennään puhujalistaan ja puheen-
vuoroja voi varata P-painikkeella.

17.54 Olavi Ala-Nissilä kesk: Arvoisa puhemies! Avoimuus on erittäin tärkeää talouselä-
mässä ja laajemminkin. Minä olin kyllä edustaja Anderssonin puheessa havaitsevinani se-
lektiivisyyttä, selektiivistä avoimuutta.

Todellakin me tuolla tarkastusvaliokunnassa käsittelemme aina vaalien rahoituksia. Nii-
hin me käytämme omaa rahaa, ja me tilitämme jokaisen kahvikupin. Myöskin etujärjestö-
jen vaikuttaminen on yhteiskunnallista vaikuttamista. Siinä puhutaan sadoista miljoonista,
kun meillä on tuhansia euroja. Eli minusta kysymys on siitä, että oltaisiin avoimia myöskin
tämän rahan suhteen, niin kuin me olemme meidän vaalien suhteen, se olisi todella johdon-
mukaista.

Mutta, puhemies, kyllä tässä myöskin verotuksen näkökulmasta voidaan kysyä, että täs-
sä on tietyllä tavalla kolminkertainen verovähennysoikeus. Kun minä Metalliliiton jäsene-
nä saan vähentää jäsenmaksun, niin se on tälle saajalle verovapaa tulo, ja kun tämä saaja,
Metalliliitto, antaa lakkoavustusta, se on taas tiettyyn euromäärään asti verovapaa tulo, niin
että siinä on kolminkertainen verovapaus. Juttelin valtiovarainministeriön vero-osaston
ylijohtajan kanssa — hän on jo eläkkeellä, enkä nimeä mainitse — ja hän sanoi, että kyllä
tässä on kolminkertainen verotuki, mutta ei tähän voi puuttua. Minä sanoin, että jaa, ei tä-
hän voi sitten vain puuttua, mutta kyllä tämäkin on asia, jota pitäisi tarkastella.
6



Pöytäkirjan asiakohta PTK 7/2017 vp
17.55 Li Andersson vas (vastauspuheenvuoro): Arvoisa puhemies! En tiedä, millä taval-
la edustaja Ala-Nissilä omaa puheenvuoroani kuunteli, mutta tämä selektiivinen avoi-
muushan on nimenomaan tässä tehdyssä lakialoitteessa. Eli mikäli edustaja Harkimo itse-
kin on sitä mieltä, että tämä pitäisi laajentaa koskemaan nimenomaan kaikkia yleishyödyl-
lisiä toimijoita sitten, jos tällainen avoimuusvaatimus esitetään, niin kuin itsekin linjasin
puheenvuorossani, niin miksi hän ei tehnyt sellaista lakialoitetta?

Ja mitä tulee tähän jäsenmaksujen verovähennyskelpoisuuden poistamiseen, niin sehän
ei lisää liittojen kustannuksia, vaan kysehän on siitä, miten se vaikuttaa palkansaajien tu-
loihin. Heillehän se liittojen jäsenyys silloin kallistuu.

Toinen varapuhemies Arto Satonen: Vielä tähän vaiheeseen vastauspuheenvuorot edus-
tajille Harkimo ja Ala-Nissilä, ja sen jälkeen puhujalistaan.

17.56 Harry Harkimo kok (vastauspuheenvuoro): Arvoisa herra puhemies! Niin suurta
omaisuutta ei ole millään muilla yleishyödyllisillä yhdistyksillä kuin ammattiyhdistysliik-
keellä. Kun puhutaan 2 miljardin rahasta, josta kukaan ei edes tiedä, kuinka paljon siitä on
säätiöitetty eri säätiöihin, niin se rahamäärä on ihan huikea. Minä en ymmärrä, miten voi
olla tämmöistä avoimuutta vastaan. Ja jos samalla halutaan tähän muut yhdistykset, joilla
ei ole varmaan mitään peiteltävää, niin kyllä se minulle sopii.

17.57 Olavi Ala-Nissilä kesk (vastauspuheenvuoro): Puheenjohtaja! Minä en ole tässä
nyt tähän verovapauteen puuttumassa, mutta koko ajan kuitenkin minä maksan urheiluseu-
ran jäsenmaksun tai kulttuuriseuran jäsenmaksun, en minä sitä vähentää saa verotuksessa. 

Tässä on minusta kysymys etujärjestöistä. Tällä tarkoitan ammattijärjestöjä, yrittäjäjär-
jestöjä, elinkeinoelämän järjestöjä ja maataloustuottajajärjestöjä. Nämä kaikki käyttävät
yhteiskunnallista vaikuttamisvaltaa, niin kuin me kansanedustajatkin käytämme. Kun me
informoimme omista rahoistamme kaikki kahvikupitkin, niin eikö silloin myöskin tällai-
nen avoimuus, mitä edustaja Harkimo peräänkuuluttaa etujärjestöjen rahankäytössä, olisi
paikallaan? Tämähän on ihan keskiaikaista, että näitä tilinpäätöksiä, rahankäyttöä, ei avoi-
mesti julkisteta.

17.58 Ritva Elomaa ps: Arvoisa puhemies! Edustaja Harkimon lakialoitteessa vaaditaan
enemmän avoimuutta ja läpinäkyvyyttä työmarkkinajärjestöjen käytäntöihin, ja uskon, että
myös liittojen jäsenistö haluaisi varmaan tarkemmin tietää järjestönsä toiminnasta. Am-
mattijärjestöjen toiminnan olemassaolon tärkeyttä ei mielestäni kyseenalaisteta aloitteessa
mitenkään.

17.58 Leena Meri ps: Arvoisa puhemies! Kiitos aloitteen tekijälle, että saadaan keskus-
tella aiheesta. Olin itse kolmas allekirjoittaja, ja minusta tämä oli erittäin toivottava uudis-
tus.

Haluaisin edustaja Anderssonille vastata ihan vain sen verran, kun arvostelitte perussuo-
malaisia siitä, että sanoimme "hyvä": Kyllä, olen allekirjoittanut tämän aloitteen kolman-
tena, ja olen nimenomaan allekirjoittanut aloitteen, jossa tulee toimittaa tilinpäätös rekis-
teröitäväksi ja se on julkinen. Te itse lisäsitte nämä verovähennysoikeuden poistot ja muut,
ne ovat teidän omaa tulkintaanne, mutta ymmärrän sen, että vaalit lähestyvät.
7



Pöytäkirjan asiakohta PTK 7/2017 vp
Sitten ihmettelen sitä, että jos edustaja Harkimo on nyt tehnyt tämäntyyppisen aloitteen,
jossa julkisuutta ja avoimuutta lisätään, niin se, että jos ei sitä tule nyt kerralla kaikkiin, niin
sitten sitä ei voi antaa yhdellekään, on tavallaan vasemmiston argumentti sille, miksi he ei-
vät ole tätä allekirjoittaneet. SDP:n edustajia en täällä näe, mikä on sinänsä harmillista. Ku-
ten edustaja Harkimo toi puheessaan esille, siellä on paljon tukea sinnepäin. Tuossa katse-
lin esimerkiksi puheenjohtaja Rinteen puolison vaalitukea ammattiyhdistykseltä — tästä
oli MTV:n uutisissa 2015 huhtikuussa. Sieltä oli 27 000 euroa tullut vaalitukea, ja puheen-
johtaja Rinnekin oli saanut useita tuhansia. Tietysti tämäntyyppinen varmasti vaikuttaa sii-
hen. Näinhän se menee, että sen lauluja laulat, kenen leipää syöt, kyllä se jotakin kertoo.

Olen itse tehnyt kirjallisen kysymyksen — tästäkin oli puhetta — ay-järjestöjen osinko-
tulojen verovapaudesta viime vuoden puolella ja olin verottajaan silloin yhteydessä. Sieltä
tuotiin esille sitä, että välttämättä tätä ei aina tarvitsisi tulkita niin, että ammattiyhdistyslii-
ke automaattisesti tulkitaan yleishyödylliseksi, koska laissa on eri edellytyksiä, joiden pi-
täisi kaikkien täyttyä, mutta siellä on syntynyt tämmöinen vakiintunut käytäntö. Kansalai-
set pitävät erittäin ongelmallisena veronmaksumoraalin kannalta sitä, että tietyt yhteisöt
voivat saada jopa miljoonaosingot ilman, että siitä verotetaan lainkaan. Tämä ei varmaan
ole ollut alun perin ihan tarkoitus. Ymmärrän hyvin jalkapalloseuroja, tämäntyyppisiä yh-
distyksiä, että heillä on jonkin verran tuloja ja niistä ei makseta veroja, koska siinä on hie-
man erityyppinen idea. Kysyin sitten valtiovarainministeriltä, mihin toimenpiteisiin tässä
aiotaan ryhtyä, joko niin, että verovapaus poistettaisiin, tai niin, että siihen tulisi jonkinlai-
nen kohtuullinen yläraja. Sain vastauksen, että asiaa selvitetään tämän kevään aikana val-
tiovarainministeriössä ja mietitään erilaisia malleja, mitä voisi tehdä ja tehdäänkö. Odotan
nyt mielenkiinnolla. Minun mielestäni tässä olisi myös valtion tulojen kannalta eräs asia.
Itsekin olen sitä mieltä, että voidaan tarkastella laajemminkin yhteisöjä, mutta eipä se ole
peruste hylätä sitä, että tällekin asialle tulisi avoimempi julkisuus, niin kuin ymmärsin, että
edustaja Andersson katsoi: että jos ei saa kaikkea kerralla, niin ei kannata sitten tukea sitä
yhtäkään.

18.02 Li Andersson vas (vastauspuheenvuoro): Arvoisa puhemies! Tässä edustaja Meri
viittasi tähän perussuomalaisen edustajan tekemään välihuutoon minun puheeseeni, mistä
itsekin puhuin. Perussuomalaisten edustaja itse asiassa huusi "hyvä" siinä kohtaa, kun
minä esitin pelkoni ja epäilykseni siitä, että tämä pitkässä juoksussa johtaa kehitykseen,
jossa järjestäytymisaste laskee. Ja siihen hän huusi "hyvä". Eli edustaako tämä perussuo-
malaisten näkemystä ammattiyhdistysliikkeestä ja ammattiyhdistysliikkeen toiminnan tär-
keydestä, eli pidättekö tosiaankin kannatettavana sellaista kehitystä, jossa järjestäyty-
misaste myös Suomessa lähtisi laskemaan?

18.03 Harry Harkimo kok (vastauspuheenvuoro): Arvoisa puhemies! Kun puhutaan jä-
senmaksujen verovähennyksestä, niin se on yksi asia. Mutta jos ajatellaan, että ammattiyh-
distysliikkeellä on tänä päivänä 2 miljardia rahaa ja se tuottaa noin 5 prosenttia tuottoa vuo-
dessa ja he tienaavat noin 100 miljoonaa eivätkä maksa siitä minkäännäköistä veroa, niin
tässä on kaksi haaraa, joista saadaan verovapaita tuloja.

18.03 Leena Meri ps (vastauspuheenvuoro): Arvoisa puhemies! Nyt minun täytyy kyllä
edustaja Anderssonille sanoa — tämän voi vaikka pöytäkirjasta katsoa — että meitä on ol-
lut tässä kaksi, minä ja edustaja Kike Elomaa. [Li Andersson: Ei, kun hän istuu tuolla!] —
8



Pöytäkirjan asiakohta PTK 7/2017 vp
Ahaa, no sitten minä en huomannut ollenkaan. — En tietenkään kenenkään muun puolesta
osaa vastata, mutta itse en tällaista kuullut ja sen takia ihmettelin. En osaa muiden puolesta
vastata, miksi joku huutaa "hyvä" ja mille asialle.

18.03 Li Andersson vas (vastauspuheenvuoro): Arvoisa puhemies! Halusin vain korjata
tämän edustaja Meren väärinkäsityksen.

Puhemies Maria Lohela: Sitten puhujalistalta edustaja Koski.

18.04 Susanna Koski kok: Arvoisa rouva puhemies! Taitaa olla niin, että itse asiassa on
kyse punavihervasemmiston suurimmasta painajaisesta eli tulojen muuttamisesta varalli-
suudeksi ja tuottavan varallisuuden kasvattamisesta. Tosin, miten se liittyy tähän asiaan —
ay-liikkeelle tämä toiminta on ollut tavanomaista ja määrätietoista, mutta ei sen sijaan näil-
le työntekijöille, joita he väittävät edustavansa.

Pidän ihan itsestäänselvänä, että tämän lakialoitteen osalta yleishyödyllisten yhteisöjen
tuloja ja varallisuutta pitäisi kohdella samalla tavalla aivan riippumatta siitä, onko kysees-
sä ammattiliitto, uskonnollinen yhteisö tai peräti urheiluseura.

Edustaja Andersson esitti huolensa siitä, mikä tulee olemaan ay-liikkeen jäsenistön saa-
ma lisäarvo maksamiensa jäsenmaksujen vastineeksi. Itse en olisi lainkaan tästä huolissani
vaan kokisin, että se ei ole suinkaan eduskunnan eikä lainsäätäjän ongelma vaan on ay-liik-
keen aivan oma asia tuottaa se lisäarvo, jotta jäsenet saavat sen palvelun ja oikeuden, mitkä
kuuluukin saada.

18.05 Li Andersson vas: Arvoisa puhemies! Minä teen nyt eron kahden asian välillä.
Ensimmäinen on nämä verovapaat tulot, jotka ammattiyhdistysliike yleishyödyllisenä

toimijana saa esimerkiksi osinkojen muodossa. Mielestäni voidaan kyllä harkita ja selvit-
tää sitä, pitäisikö kaikkien yleishyödyllisten toimijoiden osinkotulot laittaa verolle. Sellai-
nen toimenpide kuitenkin kohdistuisi kaikista voimakkaimmin Koneen Säätiön ja Kulttuu-
rirahaston kaltaisiin toimijoihin, jotka tällä hetkellä ovat ne keskeisimmät, suurimmat osin-
kotulot saavat yleishyödylliset toimijat. Silloin jatkossa näillä rahastoilla ei olisi mahdolli-
suutta samassa mittakaavassa näitä tuloja käyttää esimerkiksi tutkimuksen, tieteen ja kult-
tuurin rahoittamiseen vaan osa tästä rahasta sitten kanavoitaisiin valtion kautta, joka kyllä
sinänsä voisi varmasti tätä samankaltaista toimintaa ihan omilla päätöksillään myöskin ra-
hoittaa.

Toinen kysymys on sitten tämä jäsenmaksujen verovähennyskelpoisuus ammattiyhdis-
tysliikkeen jäsenten osalta. Mikäli tätä yleishyödyllisyyttä kyseenalaistetaan ja tämä oi-
keus työntekijöiltä poistuu, niin kyllähän siitä kärsivät ennen kaikkea suomalaiset palkan-
saajat, joiden jäsenmaksu ammattiliittoon kallistuu. Ehkä sen seurauksena käy niin kuin
Ruotsissa kävi, että monet pienituloiset pätkäduunarit eivät enää maksaneet tätä jäsenmak-
sua sen takia, että se kallistui niin paljon, ja jättivät siis kokonaan olematta jäsen ammatti-
yhdistysliikkeessä. No, ketkä sitten kärsivät, mikäli järjestäytymisaste laskee merkittäväs-
ti? Kyllä sekin vaikuttaa siihen työhön, mitä me lainsäätäjinä tässä salissa teemme, ja olisi
aika räikeässä ristiriidassa myöskin sen kanssa, mitä hallituspuolueiden ministerit täällä
ovat puhuneet hyvin lämpimään ja arvostavaan sävyyn tästä suomalaisesta sopimusyhteis-
kunnasta. Tällainen kehitys olisi kyllä sen kanssa räikeässä ristiriidassa.
9



Pöytäkirjan asiakohta PTK 7/2017 vp
18.07 Harry Harkimo kok (vastauspuheenvuoro): Arvoisa rouva puhemies! Suurin on-
gelma mielestäni on se, että ammattiyhdistysliikkeeseen kuuluu kaksi miljoonaa jäsentä ja
sen jäsenten määrä on valtava ja ne, jotka tietävät näistä rahoista, ovat vain kourallinen ih-
misiä, jotka tietävät, minkälaisia rahoja ammattiyhdistysliikkeet pyörittävät. Niitä ei ole
montaa. Minä olen yrittänyt selvittää nyt kuukauden sitä asiaa, kukaan ei kerro siitä sanaa-
kaan. Se on ihan niin kuin salaisuudella leimattu. Jos puhutaan näistä yleishyödyllisistä yh-
distyksistä, joista edustaja Andersson puhui, niin ne ovat varmaan yleishyödyllisiä, mutta
sen jälkeen kun on julkistettu nämä tilinpäätöstiedot, niin pitääkin arvioida, onko ammat-
tiyhdistysliikkeiden toiminta yleishyödyllistä.

18.08 Leena Meri ps: Arvoisa puhemies! Palaan vielä tuohon vähän aikaisempaan tilan-
teeseen, kun edustaja Andersson sanoi, että perussuomalaiset huudahtivat täällä "hyvä" ja
onko tämä perussuomalaisten kanta. Tosiaan haluan tuoda vielä esille sen, että itse en sitä
huomannut eikä edustaja Elomaa. En tiedä, mihin asiaan, hänhän on voinut olla vaikka tei-
dän kanssanne samaa mieltä. Mutta se siitä. Aina olisi toivottavaa, että kertoisi vähän tar-
kemmin kuin sitten yleistää.

Mutta tosiaan, mitä tulee tähän verovapauteen, nyt haluan vielä korostaa sitä, että tässä
aloitteessahan ei puututa siihen ammattiyhdistysmaksujen verovähennysvapauteen eikä
sitä ehdoteta poistettavaksi. Tämä on vähän tämän asian ulkopuolella. Edustaja Andersson
on nyt itse tästä kovin paljon tässä tuonut esille, ihan kuin tässä nyt sitä ehdotettaisiin.
Tämmöistä en ole itse allekirjoittanut, eikä sitä ole tässä tutkittu. Mutta haluaisin kuitenkin
muistuttaa, että ammattiyhdistysliikkeiden varallisuus on ihan eri mittaluokkaa, kun pu-
humme pienemmistä yhdistyksistä. Jos ajatellaan, että on kymmenien miljoonien verova-
paat tuotot, juuri niin kuin edustaja Harkimo sanoi, me näkisimme tilinpäätöstiedot vähän
avoimemmin, miten sitä rahaa käytetään, onko se yleishyödyllistä vai minkä tyyppistä.
Kun verottajalta silloin kyselin tätä tulkintaa tästä yleishyödyllisyydestä, niin minulle vas-
tattiin sieltä, että se ei olisi mitenkään pakollista, että näiden kaikkien lainkohtien pitäisi
täyttyä. Mutta tämä on ollut vain vakiintunut tulkinta, ja tästä on hyvä käydä keskustelua.
Minun puolestani sitä veropohjaa voi laajentaakin, mutta ei tällä nyt ole tarkoitus puuttua
mihinkään pieniin kyläyhdistyksiin vaan nimenomaan mittaviin pääomatuloihin.

18.10 Li Andersson vas: Arvoisa puhemies! Koska minä henkilökohtaisesti kannatan
avoimuutta — minä kannatan sitä lämpimästi kaikessa taloudellisessa toiminnassa — ja
koska se myöskin on johtamalleni puolueelle erittäin tärkeä arvo, haluaisin uskoa edustaja
Harkimon vilpittömyyteen, mitä tulee avoimuuden edistämiseen. Mutta kun minä luin tätä
aloitetta, niin ensimmäinen epäilys heräsi nimenomaan siinä, kun sitä ei vaadita johdon-
mukaisesti koskemaan kaikkia yleishyödyllisiä toimijoita vaan on valittu tällainen valikoi-
va avoimuuden linja, jota kohdistetaan työmarkkinajärjestöihin. Ja tässä nyt sain vahvis-
tusta myöskin niille epäilyksille, mitä minulla on ollut, kun edustaja Harkimo tässä hyvin
suoraan toi esille, että kyse on nimenomaan siitä, että halutaan tätä kautta kyseenalaistaa
tätä yleishyödyllisyyttä. Ja silloin puhutaan aivan erilaisesta poliittisesta tavoitteesta kuin
ihan puhtaasti avoimuuden edistämisestä.

18.11 Harry Harkimo kok (vastauspuheenvuoro): Arvoisa rouva puhemies! Tässähän on
kysymys just siitä, että pitäisi sen jälkeen katsoa, ovatko ne yleishyödyllisiä, koska ne te-
kevät bisnestä koko ajan ja tekevät sijoituksia ja muita asioita. En minä sitä kiistä, että jos
10



Pöytäkirjan asiakohta PTK 7/2017 vp
ne ovat yleishyödyllisiä, ne voivat pysyä siinä, mutta tämä tilitietojen julkisuus tekisi sen,
että voisi katsoa, ovatko ne yleishyödyllisiä. En minä väitä, että ne eivät ole.

Keskustelu päättyi.

Asia lähetettiin talousvaliokuntaan.
11


