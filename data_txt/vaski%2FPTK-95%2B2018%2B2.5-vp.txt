















































DEM12F3.tmp.xml


Pöytäkirjan asiakohta PTK 95/2018 vp

 Tarkistettu
4.0

Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

2.5. Suullinen kysymys uudesta saamelaiskäräjälaista (Eva Biaudet r)
Suullinen kysymys SKT 151/2018 vp

Suullinen kyselytunti

Puhemies Paula Risikko: Näin jo pitkällä olemme, mutta teillä, edustaja Biaudet, oli ky-
symys — olkaa hyvä. Sitten lopetetaan.

Keskustelu

17.05 Eva Biaudet r: Arvoisa puhemies! Kysyn lyhyesti, vaikka asiani on kyllä erittäin
vakava ja tärkeä. Uuden saamelaiskäräjälain valmistelu on lausuntokierroksen jälkeen jä-
mähtänyt paikoilleen. Saamelaiskäräjien mukaan valtioneuvosto ei ole täyttänyt saame-
laiskäräjälain 9 §:n mukaista neuvotteluvelvoitetta yhteisymmärryksen saavuttamiseksi.
Olisi nyt ensiarvoisen tärkeää saada aikaan uusi, kansainväliset ihmisoikeusvelvoitteet
täyttävä saamelaiskäräjälaki ennen seuraavia käräjävaaleja.

Ärade minister Häkkänen, ni som är en målmedveten och ambitiös man, skulle det inte
vara dags att ta saken i egna händer? Jag frågar därför: Har ni som avsikt att inleda förhand-
lingar i enlighet med sametingslagens 9 § så att den nya lagen i sin helhet kan träda i kraft
före nästa sametingsval?

17.06 Oikeusministeri Antti Häkkänen (vastauspuheenvuoro): Arvoisa puhemies! Hal-
litus on suhtautunut erittäin vakavasti saamelaiskäräjälain eteenpäinviemiseen ja asian ny-
kytilan parantamiseen. Tässä yhteistyössä oli perustettu toimikunta, joka teki hyvää yhteis-
työtä ja jossa saamelaiskäräjien edustajat olivat mukana rakentamassa kompromissia. Tuin
jatkuvasti toimikunnan työtä. Toimikunta teki yksimielisen esityksen, jossa olivat saame-
laiskäräjien edustajat mukana. Tästä huolimatta saamelaiskäräjät ei hyväksynyt toimikun-
nan esitystä, ja hanke valitettavasti on tällä hetkellä kaatumassa juuri tämän syyn takia.
Olen luvannut saamelaiskäräjille, että heidän tahtonsa vastaisesti en tule viemään lakiesi-
tystä eteenpäin. Eli asia on yksimielisen toimikunnan esityksestä huolimatta ajautunut ju-
miin saamelaiskäräjien osalta. Esimerkiksi neuvotteluvelvoite, joka on oikeusministeriöl-
lä, on täytetty. Neuvotteluja on käyty jatkuvasti, niin epävirallisia kuin virallisiakin. 

Kysymyksen käsittely päättyi.

Kyselytunti päättyi.


