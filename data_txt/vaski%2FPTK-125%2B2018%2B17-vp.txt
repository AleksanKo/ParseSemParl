















































DEM79A4.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

17. Hallituksen esitys eduskunnalle laiksi lentoliikenteen päästökaupasta annetun lain 
muuttamisesta ja väliaikaisesta muuttamisesta

Hallituksen esitys HE 265/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 17. asia.
Puhemiesneuvosto ehdottaa, että asia lähetetään liikenne- ja viestintävaliokuntaan, jolle ta-
lousvaliokunnan ja ympäristövaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Ensimmäisen puheenvuoron käyttää edustaja Hassi — olkaa hyvä.

Keskustelu

19.59 Satu Hassi vihr: Arvoisa puhemies! Tämä hallituksen lakiesitys ei sinänsä sisällä
mitään erityisen käänteentekevää. Se on vain EU:ssa jo sovittujen toimien sisällyttämistä
kotimaiseen lainsäädäntöön lentoliikenteen päästökaupan osalta. Mutta haluan tässä yhtey-
dessä todeta, että EU:n lentoliikennepäästökauppa on aivan riittämätön toimi lentoliiken-
teen päästöjen hillitsemiseksi. 

Itse asiassa alun perin, kun EU sääti direktiivin, jolla lentoliikenne kytkettiin päästö-
kauppaan tai sisällytettiin päästökauppaan, ajattelutapa oli paljon kunnianhimoisempi eli
se, että päästökaupassa olisivat paitsi EU-alueen sisällä lennetyt lennot niin myöskin EU:n
ja muun maailman välillä lennetyt lennot, mutta tästä uhkasi tulla kauppasota muun muas-
sa vielä presidentti Obaman aikana, joka, Obama, piti kauniita puheita ilmastosta yleisellä
tasolla. Yhdysvallat ja Kiina uhkasivat kauppasodalla, jos EU pitää kiinni siitä, että tietyn
määräajan jälkeen myös kansainväliset lennot EU:n ja muun maailman välillä sisällyte-
tään päästökauppaan, ja EU sitten perääntyi. Siitä alkaen päästökauppa on koskenut vain
EU:n sisäisiä lentoja, ja niidenkin lentojen päästöoikeuksista, joita tarvitaan niiden lento-
jen lentämiseksi, lentoyhtiöt saavat valtaosan ilmaiseksi. 

Ympäristöministeriössä on laskettu, että lentopolttoaineen, lentopetrolin, verottomuus
Suomessa tarkoittaa kotimaan lentoliikenteelle noin 63 miljoonan euron tukea. EU-tasolla
on laskettu, että EU:n sisäisen lentoliikenteen tuki polttoaineen verottomuuden muodossa
on peräti 27 miljardia euroa vuodessa. Eli todella: on aika ulottaa verollisuus myöskin len-
toliikenteen polttoaineisiin. Hiljattain Helsingin Sanomissa laskettiin, että jos vaikkapa
Thaimaan lomalennon kuluttamaan polttoaineeseen sovellettaisiin samaa polttoaineveroa
ja polttoaineen arvonlisäveroa kuin autojen käyttämään bensiiniin, niin liput henkeä kohti
olisivat noin 500 euroa kalliimpia kuin mitä ne ovat nyt. 
 Tarkistettu
4.0



Pöytäkirjan asiakohta PTK 125/2018 vp
Kansainvälisen lentoliikenteen polttoaineen verottomuus perustuu Chicagon sopimuk-
seen, joka on tehty 40-luvulla. Silloin ajateltiin, että lentoliikenteen edistäminen on tapa
edistää ihmisten kohtaamista rajojen yli ja tällä tavalla rauhaa. No, tämä asia sinänsä kyllä
varmasti pitää paikkansa, mutta silloin lentäminen oli todella harvinaista, erittäin harvojen
herkkua, eikä silloin ymmärretty ilmastomuutosta eikä varmasti osattu ennustaa sitä, millä
lailla kansainvälinen lentoliikenne tulee kasvamaan. 

Ruotsissa on otettu käyttöön kansallinen lentovero, jonka määrä riippuu lennetyn mat-
kan pituudesta ja vaihtelee suunnilleen 6:n ja 40 euron välillä matkaa kohti. Tämän veron
tuotto Ruotsissa on arvioitu 100—140 miljoonaksi euroksi vuodessa. 

Lentoyhtiöiden edustajat mielellään korostavat sitä, kuinka pieni prosenttiosuus lennot
ovat kaikista ilmastomuutosta aiheuttavista päästöistä, mutta toisaalta esimerkiksi EU:n
komissio tuo esille sen, että jos lentoliikennettä kohdeltaisiin kuten valtiota, niin se kuului-
si kymmenen suurimman ilmastonmuutosta aiheuttavan päästäjän joukkoon. Eli tässä kat-
sannossa kyse ei todellakaan ole pienestä asiasta, ja mikä pahinta, lentoliikenne on yksi nii-
tä toimialoja, joissa päästöt kasvavat kaikkein nopeimmin. Eli jos tätä trendiä, että lento-
liikenteen päästöt vain kasvavat, ei saada katkaistua, niin aika nopeasti — viimeistään pa-
rissakymmenessä vuodessa — lentoliikenne käyttää koko sen päästökiintiön, mikä kaikil-
le muille toimialoille yhteensä olisi käytettävissä sikäli, mikäli haluamme rajoittaa päästöt
siten, että ilmastomuutos hillitään puolentoista asteen tuntumaan. 

Toisin sanoen, arvoisa puhemies, tällä puheenvuorolla haluan vain korostaa sitä, että
Suomenkin tulisi sekä kansallisin toimin että EU-päätöksenteossa että kansainvälisissä
neuvotteluissa ajaa sitä, että lentoliikenne saatettaisiin samalla tavalla verolle kuin muut
liikennemuodot, kuten autoliikenne ja junaliikenne.

Keskustelu päättyi.

Asia lähetettiin liikenne- ja viestintävaliokuntaan, jolle talousvaliokunnan ja ympäristöva-
liokunnan on annettava lausunto.
2


	17
	19.59


