















































DEMF68C.tmp.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

2.3. Suullinen kysymys poliisipalvelujen turvaamisesta (Matti Semi vas)
Suullinen kysymys SKT 57/2016 vp

Suullinen kyselytunti

Puhemies Maria Lohela: Seuraava kysymys, edustaja Semi.

Keskustelu

16.40 Matti Semi vas: Arvoisa rouva puhemies! Tänään julkistettu hallituksen selonteko
sisäisestä turvallisuudesta tunnistaa aivan oikein turvallisuustilanteen muuttuneen monel-
la tavalla.

On kuitenkin eräs alue, jossa olisi toivonut hallitukselta selvää, jämäkämpää otetta. Se
on liikenneturvallisuus. Tiedossa on, että Suomen teillä esimerkiksi kulkee ulkomaalaisia
rekkoja, joiden kunto ja kuormaus eivät likimainkaan vastaa suomalaisen lain vaatimuk-
sia. Kabotaasikuljetuksiin liittyy myös paljon harmaata taloutta.

Ministeri Orpo, liikkuvan poliisin myötä on menetetty paljon ja ollaan edelleen menet-
tämässä korkeaa ammattitaitoa, jota paikallispoliisilla ei ole esimerkiksi kuljettajien ajo- ja
lepoaikojen ja ylikuormien valvonnassa. Aikooko hallitus tunnustaa, että liikkuvan polii-
sin lakkautus oli selvä virhe, joka on nyt korjattava?

16.41 Sisäministeri Petteri Orpo (vastauspuheenvuoro): Arvoisa rouva puhemies! Tä-
nään tosiaan hallitus hyväksyi sisäisen turvallisuuden selonteon, joka on ensimmäinen. Se
on viranomaisvoimin tehty selvitys siitä, missä Suomen turvallisuudessa tällä hetkellä
mennään. Pidän sitä erittäin tärkeänä, koska silloin meillä muodostetaan yhteinen tilanne-
kuva, josta sitten mietimme toimenpiteitä.

Tämä liikenneturvallisuus kuuluu tietenkin poliisin kokonaisuuteen, ja tämän selonteon
käsittely, joka nyt eduskunnassa alkaa, antaa hyvän mahdollisuuden tutustua tähän. Polii-
sihallituksen antamien tietojen mukaan liikennevalvonta on pystytty pitämään niissä ta-
voitteissa, joita silloin Pora kolmosen eli liikkuvan poliisin lakkauttamisen päätöksen yh-
teydessä eduskuntakin edellytti.

Nyt eduskunnalla on erinomainen tilaisuus käydä tätä tilannetta läpi tämän selonteon kä-
sittelyn yhteydessä ja perehtyä tarkkaan näihin. Oma käsitykseni on, että kaikista riskeistä
ja peloista huolimatta liikkuvan poliisin lakkautus on pystytty hoitamaan hyvin ja että lii-
kennevalvonta on kohtuudella tai hyvin (Puhemies koputtaa) pystytty hoitamaan nykyises-
sä järjestelmässä.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 55/2016 vp
16.42 Matti Semi vas (vastauspuheenvuoro): Arvoisa rouva puhemies! Tutkimusten mu-
kaan turvattomuuden tunne on Suomessa lisääntynyt. Turvattomuuden tunne lisääntyy en-
tisestään, kun poliiseja vähennetään ja toiminta keskittyy isommille paikkakunnille.

Sisäministeri Orpo oli oikeassa ilmoittaessaan, että kansalaisten turvallisuus taataan vi-
ranomaistyöllä eikä se kuulu katupartioille tai muille viranomaistyön ulkopuolisille tahoil-
le. Puheet eivät kuitenkaan riitä, jos käsiä ei ole. On vaikea kuvitella, kuinka digitaalinen
virtuaalipoliisi auttaa ihmistä hädän keskellä, estää asuntomurtoja tai rauhoittaa väkivalta-
tilanteita.

Ministeri Orpo, turvallisuuden takeeksi ei riitä tyhjennettyjen laitoksien poliisikyltti.
Kuinka hallitus takaa, että poliisipalvelut ovat saatavilla koko maassa nopeasti ja vaivatto-
masti?

16.43 Sisäministeri Petteri Orpo (vastauspuheenvuoro): Arvoisa rouva puhemies! Kan-
salaisten turvallisuudentunne on tietenkin äärettömän tärkeä asia, ja jotta sitä turvallisuu-
dentunnetta pystytään pitämään yllä, se tarkoittaa sitä, että meidän viranomaisten toimin-
taan voi luottaa. Siihen yhtenä osana kuuluu se, että poliisi näkyy ja saapuu paikalle, kun
apua tarvitaan. Lähes kaikki tässä salissa olevat tietävät, että viimeisten vuosien ja vuosi-
kymmenten aikana me olemme tehneet päätöksiä, joissa poliisiasemien, poliisilaitosten
määrää ja koko organisaatiota on kevennetty, ja sen sijaan on panostettu siihen, että resurs-
sit käytetään liikkuviin partioihin, ja kun ne tänä päivänä kulkevat maijalla, niin se on käy-
tännössä liikkuva poliisilaitos.

Minä pidän erittäin tärkeänä sitä, että nyt hallitus on linjannut sisäisen turvallisuuden se-
lonteon yhteydessä, että poliisien määrän väheneminen pyritään jarruttamaan noin
7 000:een. Se vaatii meiltä toimenpiteitä. Hallitus antoi hallitusohjelmaneuvotteluissa ja
kehyspäätöksessä lisäresursseja, nyt me lähdemme tekemään strategiaa, jolla katsotaan,
että tämä pystytään turvaamaan. Tämä vuosi ja ensi vuosi ovat kohtuullisen hyviä, haas-
teet ovat sitten siellä kehyskauden loppupuolella, mutta kaiken me teemme, (Puhemies ko-
puttaa) jotta tämä lasku saadaan pysähtymään.

16.44 Jari Myllykoski vas (vastauspuheenvuoro): Arvoisa rouva puhemies! Ministeri
Orpo, olette suuren asian edessä, kun joudutte perustelemaan, kuinka tämä kaikki voidaan
toteuttaa niin, että kansalaisten turvallisuudentunne voi vielä säilyä.

Satakuntalaisena totta kai huolettaa se, että meillä poliisien yksiköitä lakkautetaan niin
Huittisissa kuin Eurassakin — ne ovat tässä poliisihallinnon selvityksessä mukana. Me
olemme maakunta, missä ollaan oltu avosylin ottamassa vastaan maahanmuuttajia, mutta
me tiedämme, että näissä kohteissa kuitenkin on poliisillakin erilaisia toimia. Me olemme
maakuntana liikenneristeyksessä siellä Huittisissa, missä on erittäin risteävä liikenne, ja
jos siltä alueelta, missä on risteävää toimintaa jo muutoinkin, poliisien näkyvyyttä ja polii-
sien puuttumista ehkäistään sillä, että alueelta viedään poliisipartioita, kuinka voi turvalli-
suuden ja turvallisuudentunteen pitää samalla tasolla kuin millä ne tällä hetkellä ovat?

16.46 Sisäministeri Petteri Orpo (vastauspuheenvuoro): Arvoisa puhemies! Sisäisen
turvallisuuden tilanne on hyvin radikaalisti muuttunut, kuten edustaja totesi. Me olemme
viimeisen vuodenkin aikana joutuneet aivan uuteen tilanteeseen hallitsemattoman maahan-
muuton, terrorismin uhan kasvun, lisääntyneen kyberrikollisuuden, kansainvälisen rikolli-
suuden vaikutusten myötä. Poliisilla ja turvallisuusviranomaisilla on samaan aikaan enti-
2



Pöytäkirjan asiakohta PTK 55/2016 vp
set uhat. Kun me tiedämme, mikä on julkisen talouden tilanne, niin pelkästään rahaa kaa-
tamalla — eikä sellaista rahaa edes ole — tätä ei pystytä hoitamaan. Meidän täytyy tämän
selonteon jälkiprosessissa miettiä hyvin tarkkaan, miten me toimimme, miten kehitetään
viranomaisyhteistyötä, mihin me panostamme, mitä asioita me painotamme.

Yksi asia, tämä poliisiasemaverkko, on hallituksen ja allekirjoittaneen työn alla. Sekin
prosessi on nyt ollut käynnissä tässä useamman kuukauden, ja olemme hyvin hallituksen
piirissä tiedostaneet sen, että turvallisuustilanne muun muassa turvapaikkatilanteen myötä
on muuttunut siksi, että me nyt tarkastelemme vielä sitä (Puhemies koputtaa) noin 20 ase-
maa tällä hetkellä sisällään pitävää pohjaesitystä. Katsotaan, mitä sille tehdään, ja Huittis-
tenkin tilanteen osalta tilanteeseen tutustutaan.

16.47 Päivi Räsänen kd (vastauspuheenvuoro): Arvoisa puhemies! Tämä sisäisen turval-
lisuuden selonteko on varsin karua luettavaa. Hallitus kertoo, että tulevina vuosina häiriöi-
den ja rikosten määrä lisääntyy, poliisin ja hätäkeskusten toimintavalmiusajat pidentyvät,
osa tehtävistä jää kokonaan hoitamatta, yhä useammat rikokset jäävät selvittämättä ja eri-
tyisesti harvaan asuttujen alueiden turvallisuuden ylläpito vaikeutuu.

Tuossa selonteossa varoitetaan poliisien määrän laskusta 7 000:n tasolle, mutta totuus
on kuitenkin vielä pahempi. Nimittäin eduskunta on vasta hiljattain käsitellyt hallituksen
linjauksen julkisen talouden suunnitelmaksi, jonka mukaan poliisimäärärahat alenevat ke-
hyskaudella niin, että vuonna 2019 poliisimäärä alenisi noin 6 700:aan niillä rahoilla, mit-
kä hallitus on antanut, mikä tarkoittaisi 500 poliisimiehen vähenemää. Tätä ei voi hyväk-
syä. Kysyisinkin nyt pääministeri Sipilältä, kun tämä koskee nyt hallitusta ja sitä, millä ta-
valla (Puhemies koputtaa) näitä rahoja ohjataan: onko hallitus sitoutunut siihen, että nuo
rahat myös annetaan?

16.48 Pääministeri Juha Sipilä (vastauspuheenvuoro): Arvoisa puhemies! Tuon sisäi-
sen turvallisuuden selonteon mukaan turvallisuustilanne Suomessa on tällä hetkellä hyvä
ja myöskin ihmisten turvallisuudentunne on hyvä. Mutta me tunnustamme siellä riskejä, ja
niihin myöskin varaudutaan. Se on selvä asia, että sitä mukaa, kun riskejä tunnustetaan ja
toimintatapoja muuttamalla ei pystytä nykyisillä varoilla tehtäviä toteuttamaan, totta kai
hallitus tarkastelee aina myöskin sitä, tarvitaanko lisää resursseja. Tätä tehdään aivan jat-
kuvasti. Ja sen takia myöskin tällainen sisäisen turvallisuuden selonteko tehdään: tunnus-
tetaan riskit, katsotaan nykyiset toimintatavat ja katsotaan se, tarvitaanko jatkossa lisää re-
sursseja vai eikö tarvita.

16.49 Kari Tolvanen kok (vastauspuheenvuoro): Arvoisa puhemies! Sisäministeriö on
ministeri Orpon johdolla tehnyt loistavaa työtä. Meillä on nyt käsissämme laatuaan ensim-
mäinen selonteko sisäisestä turvallisuudesta, ja nyt me saamme ensi viikon tiistaina sen kä-
sittelyyn saliin, eli jokainen meistä nyt sitten saa ja joutuu ottamaan kantaa, mikä tulee ole-
maan turvallisuustilanne Suomessa tässä lähivuosina. Se on loistava asia.

Meillä itse asiassa kokonaisrikollisuuden määrä on jatkuvasti laskenut, vaikka jotkut ri-
kostyypit ovat nousseet, mutta turvattomuuden tunne on valitettavasti lisääntynyt, ja se on
otettava vakavasti. Turvallisuudentunnettahan lisätään paljon muullakin kuin poliisitoi-
minnalla. Toimiva sosiaalipolitiikka on parasta kriminaalipolitiikkaa. Ja nyt tässä jatkossa,
kun selonteon jälkeen käynnistyy strategiatyö, kysyisinkin ministeri Orpolta: Kuinka laaja
tämä tulee olemaan? Ketkä kaikki siihen osallistuvat, mitä asioita siinä otetaan esille, ja
3



Pöytäkirjan asiakohta PTK 55/2016 vp
mikä on sen aikataulu, että saamme sen tänne käsittelyyn, jotta tiedämme tämän tulevai-
suuden askelmerkit?

16.50 Sisäministeri Petteri Orpo (vastauspuheenvuoro): Arvoisa rouva puhemies! Me
pyrimme käynnistämään strategiaprosessin nyt mahdollisimman nopeasti. Tähän strategia-
prosessiin otetaan mukaan laajasti koko yhteiskunta, myöskin järjestöt ja myöskin elinkei-
noelämä, muut ministeriöt ja hallinnonalat. Haluamme katsoa tätä sitten tästä eteenpäin
laajana prosessina. Tämä selonteko on sisäministeriön alaisten sisäisen turvallisuuden vi-
ranomaisten kirjoittama, ei poliittinen pamfletti vaan viranomaisten kirjoittama. Siltä poh-
jalta lähdetään tekemään töitä ja katsomme, miten me laajapohjaisesti, laaja-alaisesti, pys-
tymme vahvistamaan Suomen turvallisuutta yhteiskuntana. Siihen tulee kuulumaan hyvät
palvelut, kolmannen sektorin rooli ja niin edelleen, eli hyvin laajapohjaisesti tehdään.

Sen haluan vielä todeta, kun edustaja Räsänen totesi, että tämä on karua luettavaa, että
minusta tässä asiassa tämä tosiasioiden etsiminen ja tunnustaminen on viisauden alku: teh-
dään selonteko, jossa kerrotaan, missä nyt olemme. Siitä meidän on hyvä lähteä yhdessä ra-
kentamaan sitten turvallista Suomea sen mukaisesti, mitä hallitusohjelmassa lukee, että ta-
voitteena on, että Suomi on tulevaisuudessakin maailman turvallisin maa.

Kysymyksen käsittely päättyi.
4


