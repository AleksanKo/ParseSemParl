















































DEMC998.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

2.3. Suullinen kysymys eriarvoistumiskehityksestä (Heli Järvinen vihr)
Suullinen kysymys SKT 109/2017 vp

Suullinen kyselytunti

Puhemies Maria Lohela: Seuraava kysymys, edustaja Järvinen.

Keskustelu

16.30 Heli Järvinen vihr: Arvoisa rouva puhemies! Iloitsemme kaikki tässä salissa työt-
tömien määrän vähenemisestä, mutta valitettavasti näiden lukujen taakse keskittyy myös
isoja ongelmia. Suomessa on jo lähes 50 000 työtöntä perhettä, jotka elävät täysin työttö-
myysturvan ulkopuolella, joko pelkän toimeentulotuen tai mahdollisen asumistuen varas-
sa, ja huolestuttavinta on se, että näiden tulottomien perheiden määrä on peräti kaksinker-
taistunut viimeisen viiden vuoden aikana.

Hallitus on moneen kertaan vakuuttanut vähentävänsä eriarvoisuutta ja, pääministeri Si-
pilä, olette useasti toivonut ja vakuuttanut sitä, että näin tullaan tekemään. Jos nämä luvut,
jotka kertovat aivan päinvastaisesta kehityksestä, eivät kerro eriarvoistumisesta, mikä ja
mitkä syyt voivat näiden lukujen takana olla?

16.31 Pääministeri Juha Sipilä (vastauspuheenvuoro): Arvoisa rouva puhemies! Se on
totta, että tämä eriarvoistumisen kehitys on pitkän aikavälin kehitys, ja varmasti tuo luku
viideltä vuodelta pitää paikkansa.

Nyt tämän hallituskauden aikana pitkäaikaistyöttömien määrä onneksi on kääntynyt las-
kuun, ja sitä kautta myöskin tähän ongelmaan tulee pikkuhiljaa korjausta, mutta ei niin no-
peasti kuin tietenkin toivoisi. Hallitus on tehnyt valtavan määrän toimia työllisyysasteen
nostamiseksi, työttömyyden vähentämiseksi, ja nämä toimet näkyvät. Työttömien työnha-
kijoiden määrä heinäkuusta heinäkuuhun vuoden aikana pieneni 49 400:lla, ja myöskin
pitkäaikaistyöttömyydessä on nyt positiivista kehitystä. Me jatkamme ponnistelua siihen
suuntaan, että tämä kehitys nopeutuisi, ja sitä kautta tulee myöskin sitten helpotusta sellais-
ten perheiden elämään ja arkeen, joissa molemmat ovat työttömiä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä, ilmoittautumaan.

16.32 Li Andersson vas (vastauspuheenvuoro): Arvoisa puhemies! Toisin kuin pääminis-
teri tässä väitti, eriarvoistumiskehitys ei ole mikään pitkän aikavälin samannäköinen tren-
di, vaan tämä kehitys on näyttänyt hyvin erilaiselta eri hallitusten aikana. Esimerkiksi edel-
lisen hallituskauden aikana siitä huolimatta, että hallitus päätti mittavista sopeutustoimis-
 Tarkistettu
4.1



Pöytäkirjan asiakohta PTK 83/2017 vp
ta, suomalaisten tuloerot kapenivat johtuen siitä, että hallitus teki merkittävän parannuk-
sen perusturvaan ja myöskin oli valmis kiristämään suurituloisten verotusta.

Tämän hallituskauden aikana tuoreiden lukujen mukaan tämä kehityssuunta on muuttu-
nut. Nyt suomalaisten tuloerot hallituksen päätösten seurauksena ovat lähteneet kasvuun
johtuen siitä, että hallituksen säästöpäätökset ovat kohdistuneet suoraan pienituloisiin ja
suomalaiset suurituloiset taas ovat hyötyneet hallituksen mittavista veronkevennyksistä.
Arvoisa pääministeri, jos te todella olette huolestunut eriarvoistumiskehityksestä, missä
vaiheessa hallitus aikoo tehdä päätöksiä, jotka kääntävät tämän huolestuttavan kehitys-
suunnan, joka on alkanut tämän hallituksen aikana?

16.33 Pääministeri Juha Sipilä (vastauspuheenvuoro): Arvoisa rouva puhemies! Tämä
tarkastelu on tehtävä laajemmassa näkökulmassa kuin pelkästään yhden budjetin näkökul-
masta, ja tässä näkökulmassa on otettava huomioon esimerkiksi se pitkäaikaistyöttömyy-
den pieneneminen, joka tulee vaikuttamaan myöskin näihin asioihin. Se on selvä asia, että
hallitus on tehnyt kipeitä leikkauspäätöksiä 4 miljardin edestä koko julkiseen talouteen,
sitä emme kiellä, se on tarvittu tämän julkisen talouden tasapainon saavuttamiseksi.

Mutta nämä toimet, mitä on tehty sitten eriarvoistumiskehityksen pienentämiseksi: Me
olemme lisänneet takuueläkettä, yksinhuoltajakorotusta lapsilisiin, mutta kaikkein suurin
toimi, mitä tämä hallitus on tehnyt, on ilman muuta se, että tämän pitkäaikaistyöttömyyden
pienenemisen kautta tämä kaikkein pahin eriarvoistumiskehityksen elementti on lähtenyt
laskuun. Mutta myönnän, että se on aivan liian korkealla tasolla edelleenkin.

16.34 Heli Järvinen vihr (vastauspuheenvuoro): Arvoisa rouva puhemies! On totta, että
hallitus on tehnyt paljon päätöksiä työttömyysturvaa koskien. Työttömyysturvan ehtoja on
kiristetty, kestoa pienennetty, ja valitettavasti juuri nämä ovat niitä toimia, jotka edistävät
tätä eriarvoistumista. Valtion taloudellinen tutkimuskeskus VATT pitää näitä keinoja ai-
van puhtaana tempputyöllistämisenä, ja vielä pahempaa on se, että Terveyden ja hyvin-
voinnin laitoksen asiantuntijat pitävät juuri näitä tekoja suurimpana syynä tulottomien per-
heiden määrän lisääntymiseen. Se on se, mikä on huolestuttavaa.

Nämä keinot työntävät ihmisiä työttömyysturvan ulkopuolelle toimeentulotuen varaan,
ja niin kuin me kaikki tiedämme, kaikki ne toimeentulotukea saavat, jotka yrittävät ottaa
pieniäkin työtehtäviä vastaan, menettävät vastaavan summan toimeentulotuessa. Heidän
kohdallaan tämä ansa on kaikkein pahin. Kun nyt jo lähes 50 000 suomalaista kotitaloutta
on tässä loukussa, millaisia kannustimia ja tukitoimia hallitus on kaavaillut juuri näille,
pääministeri Sipilä?

16.36 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin on totta, että köyhyys ja eriarvoisuus on läsnä suomalaisessa yhteiskunnassa,
on ollut pitkään, ja se, miksi tilanne on pahentunut, on se, että me olimme 7—8 vuotta erit-
täin huonossa taloudellisessa tilanteessa korkean työttömyyden keskellä. Nyt tämä työttö-
myys on saatu laskemaan, työllisyys nousuun, ja se on se paras ja kestävin lääke: nostaa ih-
misiä työttömyydestä, köyhyydestä työelämään.

Toisin kuin edustaja todisti, hallitus on tehnyt lukuisia toimia. Nämäkin toimet, joita
luettelitte, kyllä lisäävät työtarjontaa, ja kun meillä on työpaikkoja tällä hetkellä, minne
mennä, minusta se on oikeaa politiikkaa. Työllisyys edellä — sitä kautta me saamme mei-
dän taloutemme vahvistumaan ja pystymme auttamaan niitä ihmisiä, jotka ovat heikoim-
2



Pöytäkirjan asiakohta PTK 83/2017 vp
massa asemassa. Niitäkin toimia on tehty esimerkiksi lapsiperheiden osalta: varhaiskasva-
tusmaksujen alentaminen 70 miljoonalla eurolla, 6 700 perhettä kokonaan maksuttomuu-
den piiriin, yksinhuoltajakorotus lapsilisään ja niin edelleen. Kyllä me olemme tehneet pal-
jon ja teemme koko ajan, mutta mitä vahvempi valtiontalous, sitä enemmän me voimme
tehdä myöskin heikoimmassa asemassa olevien ihmisten auttamiseksi. [Susanna Huovi-
nen: Kiistättekö te kansalaisten tuloerot?]

16.37 Timo Harakka sd (vastauspuheenvuoro): Arvoisa puhemies! Edellinen hallitus ta-
soitti eriarvoisuutta, nykyinen hallitus on lisännyt eriarvoisuutta. Kuten tämän päivän Hel-
singin Sanomista olemme saaneet lukea, eduskunnan tietopalvelun luvut kertovat, että nel-
jä alinta tuloluokkaa on menettänyt tällä hallituskaudella, ja unohditte äsken sanoa näiden
sopeutusten lisäksi 1,5 miljardin veronkevennykset, joista ovat eniten hyötyneet suuritu-
loiset suomalaiset. Silloin suuri ristiriita onkin siinä, että tämä hallitus on asettanut profes-
sori Juho Saaren johdolla eriarvoistumisen pysäyttämisen työryhmän, kun aivan selvää on
se, että ainoa tapa pysäyttää eriarvoisuus on muuttaa hallituksen politiikkaa. Silloin kysyn
teiltä, ministeri Orpo: onko teillä tarkoitus muuttaa hallituksen politiikkaa niin, että toden-
näköisesti tämän eriarvoistumistyöryhmän laaja ohjelma tulee toimeen, vai jääkö tämä
seuraavan hallituksen tehtäväksi, niin että tässäkin asiassa saamme korjata edellisen halli-
tuksen tekemät kohtalokkaat virheet?

16.38 Valtiovarainministeri Petteri Orpo (vastauspuheenvuoro):  Arvoisa puhemies!
Jos tässä verrataan hallituksen aikaansaannoksia maan talouden hoidossa ja työllisyyden
hoidossa ja hyvinvoinnin turvaamisessa, niin kyllä tämän hallituksen rekordi on aika taval-
la erilainen. En todellakaan halua, että muutamme sitä talous- ja työllisyyspolitiikan linjaa,
joka on tukenut sitä vahvaa talouden kasvua, joka meillä tällä hetkellä on.

Mitä tulee siihen tämän päivän Helsingin Sanomien sinänsä hyvään ja ansiokkaaseen ar-
tikkeliin, luulen, että siinä ei ole otettu huomioon parantunutta työllisyystilannetta, sitä,
että työllisyyden kautta yhä useampi ihminen nousee heikosta taloudellisesta asemasta pa-
rempaan taloudelliseen tilanteeseen, ja tämä on se kestävin mahdollinen tapa. Ja mitä tulee
veropolitiikkaan, senkin keskiössä on työ, työn vastaanottamisen kannustaminen, se, että
me olemme suunnanneet kuitenkin hallituskauden aikana painopisteen pieni- ja keskituloi-
sille muun muassa työtulovähennyksen puolen miljardin kevennyksen myötä. Mutta pi-
dämme huolta siitä, että kenenkään verotus ei kiristy. Se myöskin kannustaa opiskele-
maan, itsensä kehittämiseen, lisätöihin, [Puhemies koputtaa] yrittämään. Mielestäni me
teemme hyvää politiikkaa.

16.39 Olavi Ala-Nissilä kesk (vastauspuheenvuoro): Arvoisa puhemies! Osattomuus on
yhteiskunnassa iso ongelma. Ihminen osallistuu yhteiskuntaan työn kautta. Viime vaali-
kaudella, johon edustaja Andersson viittasi, 100 000 ihmistä tuli lisää osattomaksi tätä
kautta. Se oli huonoa kehitystä. 

Nyt meillä ovat kolme tärkeintä asiaa työllisyysaste, työllisyysaste, työllisyysaste —
saada sitä korotettua. Nyt tässä ollaan lähdössä hyvin liikkeelle hallituksen ponnistelun an-
siosta. Meidän pitääkin puhua osallistavasta talouskasvusta. Otetaan ihmiset mukaan hei-
dän oman panostuksensa kautta ja edistetään veropolitiikan, sosiaaliturvapolitiikan kautta.
Hallitus on nyt uudistamassa myöskin sosiaaliturvajärjestelmää, valmistelemassa pitkällä
tähtäimellä. Myöskin teitte päätöksen verotuksen uudistamisesta pitkällä tähtäimellä.
3



Pöytäkirjan asiakohta PTK 83/2017 vp
Onko näiden tavoitteena juuri tämä osallistumisen ja työllisyyden parantaminen? Miten
kommentoitte näitä tärkeitä pitkän ajan suunnitelmia? 

16.40 Pääministeri Juha Sipilä (vastauspuheenvuoro): Arvoisa puhemies! On totta, että
meilläkin oli vähän reppua edellisen hallituksen jäljiltä, 100 000 työtöntä enemmän. Sen
takia meillä on tämä työllisyyden parantaminen, työttömälle ihmiselle töitä. Tämä on mei-
dän ykköstavoitteemme, ja se asettaa kestävän pohjan sitten julkiselle taloudelle. 

Pitkän aikaa velkaannuimme noin miljoona euroa tunnissa julkisessa taloudessa. Nyt ol-
laan jo jossain 400 000:n paikkeilla. Sekin on liikaa vielä, kun puhutaan tunnissa velkaan-
tumisesta, mutta nyt me olemme saavuttamassa sitä uraa, millä julkinen talous tasapainot-
tuu ja velaksi eläminen loppuu. Sitä kautta me luomme myöskin pohjan sille, että pystym-
me paremmin huolehtimaan jokaisesta suomalaisesta. 

En myöskään vähättelisi sitä, mitä tehdään tässä Juho Saaren johtamassa työryhmässä.
Me haemme siellä uusia toimintamalleja siihen, miten eriarvoistumiskehitystä voidaan py-
säyttää ja hillitä, [Puhemies koputtaa] koska se on oikeasti pitkän aikavälin kehitystä. [Pu-
hemies: Aika täynnä!] Tarvitaan uusia toimintatapoja. 

16.41 Aino-Kaisa Pekonen vas (vastauspuheenvuoro):  Arvoisa puhemies! Yksi ihmis-
ryhmä, jota teidän eriarvoistava politiikkanne on nyt lyönyt erityisen kovaa, ovat eläkeläi-
set. Pieniä eläkkeitä on leikattu, lääke- ja matkakorvauksia on supistettu ja palvelumaksuja
on korotettu. Vasemmistoliiton tilaama tietopalvelun laskelma — johon edustaja Harakka
täällä jo viittasi — osoittaa, että teidän päätöksenne ovat kasvattaneet ja kasvattavat ensi
vuonnakin yli 65-vuotiaiden köyhyysastetta selvästi. Vasemmistoliiton kanta on, että Suo-
men tulee taata kaikille eläkeläisille riittävä toimeentulo ja inhimillisen elämän edellytyk-
set. Tämä tavoite on myös meidän oman eläkepoliittisen ohjelmamme keskiössä. 

Täällä salissa on tänäänkin puhuttu kovasti työllisyydestä, työpaikoista, työllisyysas-
teen nostamisesta. Mutta entä ne, joiden työura on jo takana? Miten te takaatte eläkeläisille
toimeentulon ja sen, etteivät eläkeläisten tuloerot kasva?

16.42 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, että eriarvoisuuden laajan käsitteen alla on väistämätöntä tar-
kastella eri väestöryhmien asiaa. Eläkeläisten osalta kysymys on tulonsiirroista ja eläkkei-
den tasosta, mutta myös palveluista. Mitä tulee kaikkein heikoimmassa asemassa oleviin
eläkeläisiin, heihin, joille on muodostettu takuueläke, tähän pystyimme nyt saamaan nou-
sun tämän budjettiriihen myötä, 15 euron verran kuussa. Emme väitä sen olevan valtavan
paljon, mutta toteamme sen olevan oikeansuuntainen päätös. 

Mitä tulee tähän keskusteluun, joka liittyy eriarvoisuuteen yhteiskunnassa, huomaan,
että lähestymme sitä voimakkaasti vain tulonsiirtojen näkökulmasta. Tuo Juho Saaren työ-
ryhmä eriarvoisuudesta lähestyy yhteiskuntaamme ja sen eheyttä ja osallisuutta paljon laa-
jemmin. Se pohtii yksinäisyyttä, joka niin ikään on monen ikääntyvän suomalaisen iso ky-
symys, ja vaikkapa kotoutumisen kysymyksiä maahanmuuttajaryhmässä ja laajemmin ym-
märrystä siitä, miten voisimme tukea sitä, että kuuluisimme edelleen yhteiskunnassa sa-
maan veneeseen. 

16.44 Harri Jaskari kok (vastauspuheenvuoro): Arvoisa rouva puhemies! Kukaan ei var-
maan voi kiistää, että tämän hallituksen aikana on tullut huomattavasti lisää työpaikkoja ja
4



Pöytäkirjan asiakohta PTK 83/2017 vp
sitä kautta ollaan päästy paljon eteenpäin. Eli suunta on positiivinen. Kukaan ei myöskään
voi kiistää sitä, että on paljon ihmisiä, jotka ovat työn ja sosiaaliturvan, työttömyysturvan
ja toimeentulotuen, välimaastossa. Yksi keinohan, mitä hallituksen puolella nyt viritel-
lään, on kansallinen tulorekisteri, joka kombinoisi sitten sosiaaliturvan, työttömyyden ja
työllisyyden yhteen ja voisi antaa mahdollisuuden, että ollaan vähemmän aikaa töissä ken-
ties, päästään työelämään kiinni. Tämä olisi sellainen todella radikaali uudistus, jota kan-
nattaa nyt tehdä, ja se on ilmeisesti tulossa vuoden 2019 alussa. Kysynkin hallituksen mi-
nistereiltä: missä vaiheessa tämä kansallinen tulorekisteri on, ja millä tavalla se voisi tei-
dän mielestänne nyt auttaa ihmisiä pääsemään takaisin työelämään?

16.45 Valtiovarainministeri Petteri Orpo (vastauspuheenvuoro):  Arvoisa puhemies!
On erittäin hyvä, että tämä kansallinen tulorekisteri nousee esille. Se on nimittäin paljon
suurempi asia kuin äkkiseltään voisi luulla, koska se tulee mahdollistamaan sen, että ajan-
tasaisella tiedolla ja tiedon saatavissa ololla pystytään yhdistämään viranomaistietoja ja
palkanmaksajien tietoja niin, että me voimme kehittää meidän sosiaaliturvaa, työttömyys-
turvaa, koko meidän sosiaaliturvajärjestelmää kannustavampaan suuntaan. Se on erittäin
tärkeä työkalu, kun me lähdemme toivottavasti ensi vaalikaudella isompaan sosiaaliturvan
uudistamisremonttiin. Se on se alusta, minkä päälle me voimme rakentaa. Se työ on kes-
ken, mutta ministeriön arvioiden mukaan tavoiteaikataulu, eli vuoden 2019 alusta käyttö-
kunnossa, pitää edelleen, ja siitä pidetään kiinni. 

16.46 Anders Adlercreutz r (vastauspuheenvuoro): Ärade talman! Ledamot Ala-Nissilä
tog upp det att sysselsättningsgraden stiger, och det är en bra sak, om den ens stiger lång-
samt. Tyvärr stiger den också ojämlikt.

On hieno asia, että työllisyysaste nousee. Tänä vuonna meillä on 42 000 enemmän miehiä
töissä mutta 10 000 vähemmän naisia töissä. Eli se nousee epätasa-arvoisesti, ja se on on-
gelma. Yksi keino parantaa tätä tilannetta on tehdä kunnianhimoinen perhevapaiden uudis-
tus. Ja voimme olla iloisia siitä, että hallitus nyt ilmeisesti tarttuu tähän työhön. Nyt kysyi-
sin vastaavalta ministeriltä: Miten aiotte viedä tätä työtä eteenpäin? Mitkä ovat tavoitteen-
ne, ja ennen kaikkea mitkä ovat reunaehtonne? Mikä on kunnianhimon taso, haluatteko to-
della uudistaa tätä asiaa? Ja vielä: voisitteko ajatella ottavanne opposition mukaan tähän
työhön?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olemme hallituksessa olleet hyvin ilahtuneita siitä, että lapsi- ja perhepoliit-
tinen keskustelu ja siihen yhdessä kiinteästi kuuluvat työelämän ja tasa-arvon teemat ovat
olleet käytännössä kaikkien eduskuntapuolueiden tapetilla. Myös työmarkkinajärjestöt ja
lapsi- ja perhejärjestöt ovat esittäneet omia hyviä ja perusteltuja vaihtoehtojaan siihen, mi-
ten tätä uudistusta tulisi viedä eteenpäin. Kuten kysyjä totesi, budjettiriihessä me teimme
yhteisen ratkaisun, että uudistuksen valmistelu käynnistetään välittömästi, ja sen tavoittee-
na on astua voimaan vielä tämän vaalikauden aikana.

Kysyitte uudistuksen reunaehdoista. Pidän perusteltuna sitä, että lähtökohtana on lapsi
ja hänen oikeutensa yhteiseen aikaan molempien vanhempien kanssa. Tämä on myös läh-
tökohta, joka takaa sen, että me pääsemme tavoitteeseen työelämän tasa-arvon näkökul-
masta. Toisaalta sovimme reunaehdoksi — myöskin niiden nykytilastojen valossa, jotka
5



Pöytäkirjan asiakohta PTK 83/2017 vp
kertovat, miten perheet tukia nyt käyttävät — että on perusteltua taata mahdollisuus hoitaa
lasta kotona jatkossakin 3-vuotiaaksi asti. Mitä tuon tukipaletin sisällä [Puhemies koput-
taa] tapahtuu — nämä kaikki valmistelut käynnistyvät välittömästi.

16.48 Anne Louhelainen si (vastauspuheenvuoro):  Arvoisa puhemies! Omassa lähi- ja
tuttavapiirissäni on paljon muun muassa lapsiperheitä, nuoria, työttömiä, ikäihmisiä sekä
erilaisissa omaishoitotilanteissa olevia henkilöitä. Me siniset olemme erityisesti pieni- ja
keskituloisten asialla. Hallitus on tehnyt, kuten on kuultu, budjettineuvotteluissa monia ve-
ronkevennyksiä ja sosiaaliturvan parannuksia. Kaikki eivät kuitenkaan nauti vielä talous-
kasvumme hedelmistä. On vielä paljon köyhyyttä ja osattomuutta. Näiden ihmisten tuke-
minen kohti parempaa tulevaisuutta on meille sinisille ensisijaista. Kysyisinkin arvoisalta
ministeri Saarikolta: mitä toimia hallitus on tehnyt erityisesti lapsiperheille, yksinhuoltajil-
le, ikäihmisille? Ja tietysti meitä kiinnostaa se, mitä omaishoitajille on kärkihankkeen
muodossa tulossa.

16.49 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten täällä on jo tänään useampaan kertaan todettu, tämän hallituksen alku-
kaudella on väistämättä jouduttu keskittymään talouden tasapainottamiseen ja sitä kautta
työllisyyden parantamiseen, suomalaisten työpaikkojen takaamiseen. Nyt kuitenkin viime
viikon budjettiriihessä meillä oli mahdollisuus tehdä päätöksiä, joiden voisi todeta olevan
oikeansuuntaisia eriarvoisuuden torjunnan ja lapsiperheiden aseman osalta, kun katsom-
me näitä tulonsiirtoja, joihin satsasimme. 

Omaishoitajien osalta parannus on tehty jo aiemmin tällä kaudella koskien heidän mah-
dollisuuksiaan esimerkiksi vapaapäiviin tai valmennukseen. Sama uudistus koski ikäih-
misten perhehoitoa. Tässä viime viikon päätöksessä erityisesti lapsiperheiden osalta mer-
kittävimpinä päätöksinä voidaan pitää opintotuen huoltajakorotusta, lapsilisän yksinhuol-
tajakorotusta ja vähimmäispäivärahojen nostoa, joka koskee sekä sairaita että pienimmillä
vanhempainpäivärahoilla olevia.

16.50 Sari Essayah kd (vastauspuheenvuoro):  Rouva puhemies! Valtiovarainministeri
Orpo totesi, että ensi vuonna kenenkään verotus ei tule nousemaan. Sehän ei pidä paik-
kaansa. Pieni- ja keskituloisten perheiden kohdalla verotus tulee kiristymään, koska vero-
tuksen lapsivähennys poistuu. Hallitus ei halunnut jatkaa sitä. Täällä ministeri Saarikko to-
tesi, että nyt on tulossa 5 euron lisäys lapsilisään. No, se tarkoittaa esimerkiksi nelilapsi-
sella perheellä 240:tä euroa vuodessa, kun samanaikaisesti tämä lapsivähennyksen poisto
vie siltä yksinhuoltajaperheeltä sen 400 euroa vuodessa — tappiota 160 euroa. Tätäkö hal-
litus kutsuu pieni- ja keskituloisten lapsiperheitten tukemiseksi? On erittäin erittäin ikä-
vää, että hallitus on korostanut sitä, että tämä budjetti olisi lapsimyönteinen, kun tämä ei
sitä ole. Olisinkin kysynyt nyt hallitukselta, miksi hallitukselta ei löytynyt tukea lapsiper-
heille, nimenomaan pieni- ja keskituloisten lapsiperheille. Aiotteko vielä [Puhemies koput-
taa] tuoda esityksen lapsivähennyksen jatkamisesta? [Eero Heinäluoma: Pisteet KD:lle!]

16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä on tärkeä kysymys, koska olemme huomanneet tämän herättäneen
hämmennystä. On hyvä todeta ensinnäkin, että tämä lapsivähennys, joka tuli budjettiin
vuoden 2014 jälkeen, on ajalta, jolloin myöskin teidän puolueenne istui hallituksessa. Se
6



Pöytäkirjan asiakohta PTK 83/2017 vp
oli paikkausteko silloiseen lapsilisien tasoleikkaukseen, mitä tämä hallitus ei sellaisenaan
ja niillä euroilla, summilla, ole tehnyt. Samassa yhteydessä eduskunnan valtiovarainvalio-
kunta arvioi tuon lapsivähennyksen teknisesti ja hallinnollisesti hankalaksi tavaksi tukea
lapsiperheitä. Itse asiassa silloin yhdessä silloinen hallitus sopi, että tämä lapsivähennyk-
sen tuominen verotukseen on määräaikainen teko. Me olemme myös arvioineet, että pal-
jon parempaa ja tehokkaampaa köyhyyden torjuntaa on satsata perusturvaan teknisten ve-
rovähennysten sijaan ottaen huomioon, että ne verovähennykset eivät tukeneet parhaalla
mahdollisella tavalla kaikkein pienituloisimpia, toisin kuin nyt budjettiin tuleva vähim-
mäispäivärahojen korotus tai yksinhuoltajien lapsilisäkorotus. 

Kysymyksen käsittely päättyi.
7


