















































DEM5081.tmp.xml


Pöytäkirjan asiakohta PTK 99/2018 vp

 Hyväksytty
1.0

Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.9. Suullinen kysymys EU-passien kaupankäynnistä (Matti Torvinen sin)
Suullinen kysymys SKT 160/2018 vp

Suullinen kyselytunti

Puhemies Paula Risikko: Seuraavaksi vielä sininen eduskuntaryhmä, edustaja Torvinen.

Keskustelu

17.02 Matti Torvinen sin: Arvoisa puhemies! Jo viimeisen 10 vuoden aikana keskuste-
lun aiheeksi ovat nousseet kultaiset passit. Erityisesti sen jälkeen, kun Venäjä ryösti Kri-
min itselleen, on kultaisten passien määrä lisääntynyt Euroopassa. Erityisesti nyt viimei-
sen vuoden aikana on täällä Suomessa havaittu, muun muassa tuolla Turun saaristossa teh-
dyn operaation jälkeen havaittiin, että siellä eräs pääepäillyistä oli tällaisen kultaisen pas-
sin haltija. Hän ei ollut Maltan kansalainen, mutta hänellä oli Maltan kansalaisuus. Nyt on
havaittu, että näitä passeja myydään muun muassa Maltalla noin 700 000—800 000 euron
arvosta. Myös muut EU-maat myyvät näitä kultaisia passeja. Juuri julkistetun tutkimuksen
mukaan viimeisen 10 vuoden aikana 6 000 tuollaista kultaista passia on myyty tänne eri-
laisille itäblokin alueilta tulleille henkilöille. Mitä, pääministeri, Suomi voi tehdä ja kyke-
nee tekemään tällaisen kaupankäynnin estämiseksi, koska se tuo mahdollisia lieveilmiöitä,
rahanpesua, niin kuin olemme nähneet Danske Bankin 400 miljoonan euron osalta?

17.03 Pääministeri Juha Sipilä (vastauspuheenvuoro): Arvoisa rouva puhemies! Tämä
on kansallisessa päätösvallassa oleva asia, kun puhutaan kansalaisuuksien myöntämisestä.
Se on totta, että noin kymmenessä maassa viisumi myönnetään sillä perusteella, oletko si-
joittanut tähän maahan esimerkiksi tuon mainitsemanne 800 000 euroa. 

Euroopan parlamentti on nostanut tämän keskusteluun viimeksi viime kesänä. Kysy-
mys on kansallisessa päätösvallassa olevasta asiasta, ja kun, edustaja, kysyitte, mitä me
voimme tehdä asialle, niin meillä on nyt tällä hetkellä menossa Suomen puheenjohtajuus-
kauden kierros, jossa tapaamme kollegoitamme, ja näiden 10 maan kohdalla voimme ottaa
tämän keskusteluun, vakavaan keskusteluun, ja tuoda huolenaiheemme myöskin liittyen
tähän Turun tapaukseen.

Kysymyksen käsittely päättyi.

Kyselytunti päättyi.


