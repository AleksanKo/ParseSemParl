















































DEME7F8.tmpSave.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

2.1. Suullinen kysymys Uusi vaihtoehto -eduskuntaryhmän linjasta hallituksessa (Antti 
Rinne sd)

Suullinen kysymys SKT 95/2017 vp

Suullinen kyselytunti

Puhemies Maria Lohela: Edustaja Rinne aloittaa. [Hälinää — Puhemies koputtaa]

Keskustelu

16.02 Antti Rinne sd: Arvoisa puhemies! Ministeri Terho, puheenjohtajakamppailun yh-
teydessä te korostitte sitä, että perussuomalaisten linjan pitää näkyä selvemmin hallituksen
toiminnassa. Nyt te olette kuitenkin tässä uudessa ryhmittymässä hyväksyneet hallituksen
epäoikeudenmukaisen politiikan kaikkine karvoineen. Teillä olisi ollut mahdollisuus ja
myös velvollisuus puheittenne perusteella edistää köyhän asiaa ja korjata hallituksen linja-
uksia. Kansalaispalautteen perusteella ihmisille on syntynyt kuva, että halusitte säilyttää
mustien ministeriautojen takapenkit ja pelata valtapeliä. Yhtä entistä puolueen puheenjoh-
tajaa mukaillen "hallituspaikka tuli, mutta muisti meni". Kävikö tässä nyt näin, ministeri
Terho?

16.03 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Niin, kyllä minä olin linjan hyväksynyt ihan edellisessäkin viiteryh-
mässäni. Se on täysin sama. Olen itse ollut neuvottelemassa hallitusohjelmaa, olen siihen
erittäin tyytyväinen, ja hallitusohjelman läpivieminen tulee jatkumaan aivan yhtä päättä-
väisesti kuin tähänkin asti. Hallitusohjelma on jo kääntänyt Suomen talouden ja Suomen
työllisyyden. Meillä on erittäin hyvä talouskasvu kohti vaalikauden loppuosaa, ja on erit-
täin tärkeää isänmaan edun kannalta, että tämä hyvä kehitys jatkuu vakaana. [Ben Zysko-
wicz: Ei päässyt Rinne tekemään täyskäännöstä!]

Puhemies Maria Lohela: Pyydän niitä edustajia, jotka haluavat esittää lisäkysymyksiä tä-
hän, ilmoittautumaan.

16.04 Antti Rinne sd (vastauspuheenvuoro): Arvoisa puhemies! Toimittaja Lauri Nurmi
kirjoitti jo 3. kesäkuuta, että hallitus ei jatka yhteistyötä perussuomalaisten kanssa, mikäli
Jussi Halla-aho valitaan perussuomalaisten puheenjohtajaksi. Näin kävikin sitten 11. kesä-
kuuta, kun pääministeri Sipilä ilmoitti, ettei yhteistyötä perussuomalaisten kanssa jatketa.
Toimittaja Nurmi kirjoitti samassa yhteydessä myös, että Halla-ahon valintaan on varau-
duttu siten, että perussuomalaisista irtautuu 20 edustajaa tukemaan hallitusta, siis Sipilän
 Tarkistettu
4.0



Pöytäkirjan asiakohta PTK 70/2017 vp
apupuolueeksi. Kas kummaa, Nurmi oli taas oikeassa, kun Uusi vaihtoehto -ryhmittymä ir-
taantui perussuomalaisista 13. kesäkuuta. Tähän huonoon kesäteatterin käsikirjoitukseen
kuului, että RKP:tä tai kristillisdemokraatteja ei tarvita hallitukseen ja että nykyiset minis-
terit voivat jatkaa tehtävissään. Ministeri Terho, voitteko arvioida, miten nämä etukäteen
suunnitellut valtapelikuviot vaikuttivat kansalaisten näkemyksiin politiikan uskottavuu-
desta?

16.05 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Ensi viikolla on hallituksen tiedonanto tästä aiheesta. Kyselytunti kä-
sittääkseni on tarkoitettu hallituksen politiikan käsittelyyn, sen arvosteluun ja mahdollises-
ti myös [Välihuutoja] sen sisällön vaihtoehtojen esittelyyn. Tässä menemme asioista ohit-
se. Palaamme asiaan ensi viikolla.

16.05 Johanna Ojala-Niemelä sd (vastauspuheenvuoro): Arvoisa puhemies! Tällä vii-
kolla politiikan mannerlaatat ovat liikkuneet. Perussuomalaisten kahtiajaosta syntyi oikeis-
tolainen tynkäperussuomalaiset sekä hallitusvaltaan takertunut Uusi vaihtoehto -ryhmä,
joka ei vielä ole edes puolue. Erikoisen tilanteesta tekee se, että meillä on ilman puoluetta
oleva hallitusryhmä, jonka ainoana tehtävänä on Sipilän kainalosauvana viedä maakunta-
ja sote-uudistukset läpi sekä turvata ex-puheenjohtaja Soinin hillotolppa ulkoministerinä
loppuvaalikaudeksi.

Nyt, kun on nähty tätä kovaa poliittista peliä mediassa eikä sitä kukaan ole edes kiistä-
nyt, niin voi vain arvailla, miltä tämä kansalaisten silmissä näyttää. Kysynkin hallitukselta
ja ministeri Terholta: koetteko te, että kaikkien näiden vaiheiden jälkeen teillä on kansa-
laisten valtakirja jatkaa hallituksessa ikään kuin mitään ei olisi tapahtunut?

16.06 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Ensi viikolla tästä aiheesta on hallituksen tiedonanto, ja sen perään tu-
lee myös luottamusäänestys. Katsotaan silloin, onko hallituksella luottamus.

16.07 Ville Niinistö vihr (vastauspuheenvuoro): Arvoisa puhemies! Kyllä uskon, että
moni suomalainen on huolissaan siitä, voiko tämä hallitus, joka nyt jatkaa kokoomuksen ja
keskustan — puolueiden — ja sitten yhden tämmöisen eduskuntaryhmän tuella, aidosti to-
teuttaa sellaista politiikkaa, että Suomi on seuraavat kaksi vuotta vakaissa käsissä, sellaista
politiikkaa, jossa laajasti suomalaisia kokoavia arvoja edistetään, vai oliko kysymys vain
takertumisesta omiin valtatavoitteisiin vaikka soten markkinallistamisessa tai maakuntien
aikaansaamisessa. Tämä jää nähtäväksi, mutta hallituksella on nyt iso todistustaakka siitä,
että se miettii aidosti Suomen etua eikä puolueiden etua.

Kysyisin tähän liittyen, kun meillä on nyt eurooppaministeri Terho ja sisäministeri Ri-
sikko, jotka vastaavat pakolaiskysymyksistä: Tällä viikolla EU on käynnistänyt laillisuus-
menettelyn Tšekkiä, Unkaria ja Puolaa vastaan, jotka eivät suostu ottamaan pakolaisia so-
pimusten mukaisesti Etelä-Euroopan maista. Ministeri Soini oli aiemmin tälle kriittinen,
että EU puuttuu näihin, mutta mitä Suomi nyt tekee? Aiotteko vahvistaa ihmisoikeuslin-
jaa, kuten ministeri Orpo maanantaina puhui, vai unohtuiko sekin asia jo tiistaina?
2



Pöytäkirjan asiakohta PTK 70/2017 vp
16.08 Sisäministeri Paula Risikko (vastauspuheenvuoro): Arvoisa puhemies! Ensiksi-
kin totean sen, että meille hallituksessa on tärkeää meidän hyvä hallitusohjelmamme, ja me
haluamme nimenomaan viedä sitä eteenpäin. Siitä on nyt jo näyttöä, että me olemme saa-
vuttaneet paljon tämän hallituksen aikana, paljon sellaisia asioita, mitä ei aikaisemmin ole
saavutettu. Me haluamme vahvistaa sitä, ja meille tärkeää on Suomen onnistuminen ja pär-
jääminen näissä kaikissa kisoissa.

Mitä sitten tulee näihin muuttoliike- ja pakolaisasioihin, niin Suomi on hoitanut hom-
mansa hyvin, niin kuin huomaatte, Suomi ei saanut mitään rapsuja. Me olemme aina teh-
neet niin kuin on sovittu ja me olemme olleet itse sopimassa näissä pöydissä, ja tällä lin-
jalla me haluamme jatkaakin, itse sopien. Mutta sitten, kun sovitaan, niin sitten noudate-
taan.

Puhemies Maria Lohela: Hyvät edustajat! Hallituksen politiikasta keskustellaan ensi
maanantaina tarkemmin kello 12 alkaen vaikka koko päivän. Tämä kysymys on loppuun
käsitelty. [Välihuutoja]

Kysymyksen käsittely päättyi.
3


