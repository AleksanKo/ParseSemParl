















































DEMBB1F.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

16. Hallituksen esitys  eduskunnalle laiksi  varhaiskasvatuksen  asiakasmaksuista annetun 
lain 5 ja 8 §:n muuttamisesta

Hallituksen esitys HE 115/2017 vp
Valiokunnan mietintö SiVM 14/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 16. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

21.04 Ritva Elomaa ps: Arvoisa puhemies! Varhaiskasvatuksen asiakasmaksujen alenta-
minen pieni- ja keskituloisten kohdalla on hieno ajatus. Myös sisaruksilta perittävien mak-
sujen laskeminen on helpotus monilapsisten perheiden arkimenoihin. Tämä puolestaan pit-
kässä juoksussa vaikuttaa työllisyyteen ja purkaa osaltaan kannustinloukkuja. Arvioiden
mukaan kuntien maksutuotot alenevat muutoksen seurauksena noin 71 miljoonalla eurol-
la. Tämä olisi tarkoitus kompensoida kunnille muuttamalla verotusta kuntien kannalta
edullisempaan suuntaan.

Suhtaudun myös hieman varauksella siihen, että esitys luo paineita korottaa yksityisen
varhaiskasvatuksen rahoitusta. Olen sivistysvaliokunnan kannalla siinä, että on hienoa,
kun varhaiskasvatuksen maksut laskevat, mutta katson esityksen mukaisten uudistusten
olevan monille kunnille ongelmallisia.

Ensinnäkin esitysten vaikutukset vaihtelevat paljon kuntakohtaisesti, ja kustannusarvi-
oista voidaan sanoa, että se on varsin varovainen arvio. Kustannuslaskelmissa ei oteta huo-
mioon esimerkiksi lisääntyvän lapsimäärän edellyttämiä investointeja. Kiinteistöveron
alarajan noston piti olla yksi maksutulojen kompensointikeino kunnille, mutta hallitus on-
neksi on ilmoittanut, ettei kiinteistöveroa olla tältä osin muuttamassa. Nyt vain tilanne on
se, että kompensaatio kuntien suuntaan jää kaavailtua matalammaksi eikä mitään korvaa-
vaa ole esitetty.

Perussuomalaisten mielestä uudistus on kunnille hallinnollisesti haastava.
Lopuksi haluan huomauttaa, että tavoite saattaa esitys voimaan jo vuodenvaihteessa on

aikataulujen osalta liian hätäinen.
Arvoisa puhemies! Täällä salissa on hallituksen esityksen 113 yhteydessä monen puo-

lueen toimesta esitetty huoli kuntien mahdollisuudesta selvitä peruspalvelujen tuottamises-
ta. Toivonkin, että tämä lausuma, mitä perussuomalaiset ehdottavat, saa valtaisasti kanna-
tusta, ja lausuma kuuluu näin: "Eduskunta edellyttää, että hallitus ryhtyy välittömiin toi-
 Tarkistettu
4.1



Pöytäkirjan asiakohta PTK 129/2017 vp
menpiteisiin, joilla varhaiskasvatuksen asiakasmaksujen alentamisesta aiheutuvat tulon-
menetykset korvataan täysimääräisesti kunnille." — Kiitos.

21.06 Jani Toivola vihr: Arvoisa puhemies! Hallituksen esitys varhaiskasvatuksen asia-
kasmaksujen alentamisesta pieni- ja keskituloisilta on erittäin kannatettava esitys. Esityk-
sen myötä arviolta noin 6 000 perhettä pääsee nollamaksuluokkaan, mikä parantaa lasten
yhdenvertaisia mahdollisuuksia varhaiskasvatukseen. Maksualennukset kohdistuvat eri-
tyisesti monilapsisiin perheisiin, mikä helpottaa monien perheiden taloudellista taakkaa ja
kitkee eriarvoisuuden uhkaa. Esitys helpottaa lapsiperheiden taloudellista tilannetta, ja sen
myötä arviolta 4 200 henkilön arvioidaan työllistyvän vuoteen 2021 mennessä.

Esityksen ainoa huolenaihe on alennuksista koituvat kustannukset, jotka eivät missään
nimessä saa kaatua yksistään kuntien vastuulle. Onkin välttämätöntä, että hallitus kompen-
soi kunnille esityksestä aiheutuvat taloudelliset menetykset.

Kritiikkiä tuli myös osin siitä, että varhaiskasvatusta koskevien päätösten tulisi olla pa-
remmin ennakoitavissa. Ennakoitavuus on äärimmäisen tärkeää, ja kaikki poukkoileva
lainsäädäntö tuo omat haasteensa, jotka voivat vaikuttaa myös päiväkotien arkeen ja siellä
resursseihin.

21.07 Sami Savio ps: Arvoisa puhemies! Tämä esitys varhaiskasvatuksen asiakasmaksu-
jen alentamisesta on erittäin hyvä lakiesitys, ja se tulee todennäköisesti muun muassa pa-
rantamaan työssä käymisen edellytyksiä ja siten kohentamaan Suomen työllisyysastetta,
joka on onneksi nyt pienessä nousussa.

Arvoisa puhemies! Kannatan edustaja Elomaan tekemää lausumaehdotusta, jolla vel-
voitettaisiin hallitus kompensoimaan täysimääräisesti varhaiskasvatusmaksujen alentami-
sesta kunnille aiheutuvat tulonmenetykset. On näet perin juurin kummallista, että vaikka
hallitusohjelmassa on kirjaus siitä, että kunnille annettavien lisävelvoitteiden rahoittami-
nen turvataan valtion budjetista täysimääräisesti, niin kuitenkaan asiakasmaksujen lakisää-
teisen alentamisen osalta se ei näytä toteutuvan ainakaan täysin. Kuntien tulot pienenevät
tosiasiallisesti noin 110 miljoonaa euroa tämän esityksenkin mukaan, ja lisäksi valiokun-
takuulemisissa kävi ilmi, että kunnilla on voimakkaita investointipaineita sen johdosta, että
varhaiskasvatukseen osallistuvien lasten kokonaismäärä mitä todennäköisimmin kasvaa
merkittävästi maksujen alenemisen johdosta, ja siten tarvitaan lisää investointeja päiväko-
teihin.

Arvoisa puhemies! Kuten tässä esityksessä kerrotaan, niin hallitus on päättänyt kompen-
soida osan näistä tulonmenetyksistä kunnille peruspalvelujen valtionosuuden nostamisella
ja myös yhteisöveron kunnille kohdistuvan jako-osuuden kasvattamisella. Nämä ovat erit-
täin oikeudenmukaisia, hyviä keinoja parantaa kuntien taloustilannetta, mutta alkuperäi-
sessä esityksessä oli tämä kolmas ja varsin erikoinen keino eli siis kiinteistöverojen alara-
jojen korottaminen. Se jäi lopulta toteuttamatta. Se olisi ollut keinona erittäin huono. Kun-
nilla on jo nyt liikkumavaraa aivan riittävästi korottaa kiinteistöveroja, jos ne sen parhaak-
si näkevät. Tämä esitys ei olisi tuonut mitään uutta. Onneksi se peruttiin opposition voi-
makkaan painostuksen alla, mutta nämä puuttuvat [Puhemies koputtaa] 25 miljoonaa eu-
roa...

Ensimmäinen varapuhemies Mauri Pekkarinen: Edustaja voi siirtyä puhujapönttöön,
mikäli aikoo jatkaa. [Puhuja siirtyy puhujakorokkeelle]
2



Pöytäkirjan asiakohta PTK 129/2017 vp
Arvoisa puhemies! Olin sanomassa, että kiinteistöverojen alarajojen nosto jäi onneksi
lopulta toteuttamatta, mutta tämä hallituksen esityksessäkin mainittu puuttuva 25 miljoo-
nan euron määrä, mikä kunnilta jää nyt saamatta tuloja, on siis yhä korvattava kunnille jol-
lain tavalla. Lisäksi tulee ottaa huomioon tämä mainittu investointipaineen lisääntyminen.
Se oli valiokuntakuulemisissa muistaakseni arvioitu noin 6 miljoonaksi euroksi, ja siksi
teimme edustaja Elomaan kanssa tämän lausumaehdotuksen.

Edustaja Elomaa toi lisäksi esille sen, että aika, jolloin tämä laki on tulossa voimaan, eli
jo heti vuodenvaihteessa, on hyvin, hyvin lyhyellä siirtymäajalla. Valiokuntakuulemisissa,
asiantuntijakuulemisissa käytiin keskustelua siitä, pitäisikö tässä olla hieman pidempi siir-
tymäaika. Kuntaliitto esitti muistaakseni, että lain tulisi tulla voimaan vasta 1.8. lukien. No,
se olisi tietenkin ollut erittäin pitkä aika, ja varhaiskasvatuksen maksut olisivat jääneet
alentumatta tältä ajalta — asiakkaiden kannalta ei mikään hyvä ratkaisu. Ehkä olisi voitu
harkita esimerkiksi kahden kuukauden siirtymäaikaa, että laki olisi tullut voimaan vasta
1.3. lukien, mutta valiokunta kuitenkin päätyi yksimielisesti siihen, että tammikuun alku
on aivan riittävä. Toki tämä aiheuttaa kunnissa jonkin verran lisätyötä, mutta siellä selvit-
täneen siitä. Mutta jos jatkossa tulee näitä alennuksia, jotka ovat sinällään täysin kannatet-
tavia, niin täytyy antaa kunnille riittävästi aikaa valmistautua niihin ja hoitaa oma byrokra-
tiansa kuntoon.

21.11 Jani Mäkelä ps: Arvoisa puhemies! Myös minun mielestäni tämä alennus näihin
varhaiskasvatusmaksuihin on sinänsä kannatettava ja hyvä asia, mutta edellä esitettyjen
puheenvuorojen tapaan jaan kyllä huolen siitä, millaisia vaikutuksia tällä on kuntien talou-
teen, ja kummastelen, eikö hallituksen periaate nyt todellakin ollut se, että jos kunnille luo-
daan tehtäviä tai alennetaan niiden tulonsaamismahdollisuuksia, niin nämä asiat kompen-
soidaan täysimääräisesti taloudessa. Kuntatalous on tällä hetkellä edelleenkin hyvin hei-
kolla tolalla, ja täytyy todeta, että nyt jos näistä maksun alennuksista aiheutuu painetta, niin
se monesti kostautuu ei-lakisääteisten palveluiden leikkaamisena, kuten esimerkiksi avoi-
mien päiväkotien, jotka ovat hyvin tärkeitä kotihoidossa oleville lapsille ja perheille. Nyt
kun hallitus samalla on poistamassa myöskin lapsivähennystä, niin pohjimmiltaan tämä-
kin vaikuttaa säästöratkaisulta. Perussuomalaiset pitäisivät myöskin ne lapsivähennykset
voimassa ja ovat esittäneet siihen rahat vaihtoehtobudjetissaan.

21.12 Eerikki Viljanen kesk: Arvoisa puhemies! Kuten sivistysvaliokunta, minäkin pi-
dän tätä esitystä erittäin kannatettavana. Varhaiskasvatuksen asiakasmaksuja alennetaan
noin 71 miljoonalla eurolla muuttamalla perheiden tulorajoja ja alentamalla perheen toi-
sesta varhaiskasvatuksessa olevasta lapsesta maksettavaa maksua. Uudistus tukee lasten
osallistumista varhaiskasvatukseen. Lisäksi kannustinloukkuvaikutusten pienentyessä
noin 4 200 henkilön arvioidaan työllistyvän vuoteen 2021 mennessä, ja yhteiskunnalle täs-
tä sekä syntyy säästöjä sosiaaliturvasta että tulee lisää verotuloja.

Huomionarvoista on erityisesti se, että tulorajojen nosto alentaa erityisesti pieni- ja kes-
kituloisten perheiden varhaiskasvatuksen asiakasmaksuja ja isoimmat maksualennukset
kohdistuvat monilapsisiin perheisiin. Maksut alenevat kaikilta niiltä perheiltä, jotka ovat
maksaneet enimmäismaksun alittavaa maksua, ja lähes kaikilta niiltä perheiltä, joiden tu-
lotaso on juuri enimmäismaksurajan mukainen. Lisäksi tuhannet pienituloiset perheet siir-
tyvät muutoksen myötä maksuttomaan varhaiskasvatukseen, mikä on tietysti hienoa. Tämä
helpottaa lapsiperheiden taloudellista tilannetta ja purkaa kannustinloukkuja. Varhaiskas-
3



Pöytäkirjan asiakohta PTK 129/2017 vp
vatuksen asiakasmaksujen kannustinloukkuvaikutus koskeekin asiantuntijapalautteen mu-
kaan eniten juuri pienituloisia yksinhuoltajaperheitä ja monilapsisia perheitä. Saadun
asiantuntijapalautteen mukaan jo toistamiseen tällä hallituskaudella tehtävällä varhaiskas-
vatusmaksujen alentamisella on merkittävä vaikutus lapsiperheiden talouteen.

Keskustelu päättyi ja asian käsittely keskeytettiin.
4


