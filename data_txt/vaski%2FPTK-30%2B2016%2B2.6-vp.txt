















































DEMDFF4.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.6. Suullinen kysymys haja-asutusalueelle rakentamisesta (Martti Mölsä ps)
Suullinen kysymys SKT 36/2016 vp

Suullinen kyselytunti

Puhemies Maria Lohela: Ehditään ottaa vielä yksi kysymys. Edustaja Mölsä.

Keskustelu

16.57 Martti Mölsä ps:  Arvoisa rouva puhemies! Monesti kuntien ja kaupunkien haja-
asutusalueille rakentaminen on tehokkaasti estetty niin sanotulla suunnittelutarpeen mää-
rityksellä alueella, jonka kunta voi määrätä yleiskaavassa tai rakennusjärjestyksessä. Käy-
täntö on kirjava ja johtaa usein siihen, että saadusta rakennusluvasta valittaa ely-keskus,
jolloin kuntalaisen rakennushanke torpataan tehokkaasti pitkäksi aikaa.

Kuten muistamme, hallitusohjelma asuntopolitiikan osalta lähtee pääpiirteissään siitä,
että sitoudutaan selkeyttämään maankäyttö- ja rakennuslakia siten, että rakentamismahdol-
lisuudet paranevat etenkin haja-asutusalueilla. Tämä on kehityssuunta, jota me perussuo-
malaisetkin kannatamme lämpimästi. Tämä tuo myös lisää toimeliaisuutta maakuntiin
sekä maaseutumaisiin kyliin. Täten kysynkin asianosaiselta ministeriltä: onko teillä tietoa,
missä vaiheessa tämä asia on käsittelyssä?

16.58 Maatalous- ja ympäristöministeri Kimmo  Tiilikainen (vastauspuheenvuo-
ro):  Arvoisa puhemies! On tietoa. Kaavoitusvalta on kunnilla ja maakuntakaavoitusvalta
maakunnilla, ja Sipilän hallitus on halunnut juuri tätä paikallista päätösvaltaa vielä vahvis-
taa. Poikkeamistoimivaltaa käsittelevä laki on itse asiassa jo hyväksytty, eli poikkeamis-
toimivalta on siirretty ely-keskuksilta kunnille. Tuo laki astuu voimaan huomenna, asetus
parin viikon kuluttua.

Puolestaan tämä ely-keskusten valitusmahdollisuuksia rajaava lakiesitys on valmiste-
lussa, ja sen tulen tuomaan eduskunnan käsittelyyn vielä tämän vuoden aikana. Laajem-
minkin hallituksen tavoitteena on vapauttaa rakentamista siellä, missä on tilaa, eli maaseu-
dulla ja haja-asutusalueilla, ja itse asiassa tuo saaristoasiain neuvottelukunnan parin viikon
takainen selvitys osoittaa, että ihmiset yhä enemmän haluavat viettää aikaa vapaa-ajan-
asunnoilla. Ne ovat entistä paremmin varusteltuja, ja kun laajakaistat pelaavat, myös etä-
työmahdollisuudet paranevat. Haluamme myös tarjota halukkaille ihmisille mahdollisuu-
den muuttaa vapaa-ajanasuntoja (Puhemies koputtaa) vakituiseen käyttöön ihmisten toi-
veitten mukaisesti.
 Tarkistettu
4.0



Pöytäkirjan asiakohta PTK 30/2016 vp
Kysymyksen käsittely päättyi.

Kyselytunti päättyi.
2


