















































DEMA0F4.tmp.xml


Pöytäkirjan asiakohta PTK 157/2018 vp

 Tarkistettu
4.0

Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

11. Hallituksen esitys eduskunnalle laiksi liikenteen palveluista annetun lain muuttamisesta
Hallituksen esitys HE 245/2018 vp
Valiokunnan mietintö LiVM 40/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 11. asia. Käsittelyn pohjana on liikenne- ja viestintävaliokunnan mietintö LiVM
40/2018 vp. Nyt päätetään lakiehdotuksen sisällöstä.

Keskustelu

17.43 Ari Torniainen kesk: Arvoisa rouva puhemies! Äskeisessä asiakohdassa keskus-
teltiin liikennepalvelulain muuttamisesta ja niin keskustellaan tässäkin kohdassa, mutta nyt
on hieman erilaisesta asiasta kyse. Nyt on kyse nimenomaan siitä, että tällä hallituksen esi-
tyksellä ehdotetaan annettavaksi EU:n satamapalveluasetusta täydentävät kansalliset sään-
nökset, ja se asetus velvoittaa jäsenvaltiot säätämään viranomaisesta, joka käsittelee ase-
tuksen soveltamista koskevat valitukset, sekä asetuksen rikkomiseen sovellettavista seu-
raamuksista ja muutoksenhausta. 

Tämä hallituksen esitys oli liikenne- ja viestintävaliokunnassa, ja mietintö on yksimie-
linen. Siellä käytiin kyllä keskustelua, ja asiantuntijat olivat hieman eri mieltä asioista,
mutta kuitenkin päädyttiin yksimielisesti hallituksen esityksen kannalle. Se, mistä asian-
tuntijat olivat eri mieltä, oli tämä satamapalveluasetus, se, mihin sitä sovelletaan. Sitä so-
velletaan satama-alueilla tai satamaan johtavilla vesiväylillä tapahtuvaan satamapalvelui-
den tarjoamiseen. Asetus soveltuu Euroopan laajuisen TEN-T-liikenneverkon merisata-
miin, joita Suomessa on kaiken kaikkiaan 16 kappaletta. Kysymys oli siitä, että Satamaliit-
to — joka käytännössä on toimijana näissä satamissa ja heidän jäsenjärjestönsä ja jäsenen-
sä siellä — olisi halunnut, että EU:n satamapalveluasetuksen alaiseksi valvontaviranomai-
seksi olisi tullut Kilpailu- ja kuluttajavirasto elikkä KKV, kun tässä hallituksen esityksessä
esitetään sitä, että Traficom olisi se valvoja. Ja kyllä liikenne- ja viestintävaliokunta päätyi
sitten laajan kuulemisen jälkeen siihen, että kyllä se on hyvä, että se on Traficom. He val-
vovat vastaavia asioita muuallakin. 

Yleiskeskustelu päättyi.

Eduskunta hyväksyi hallituksen esitykseen HE 245/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


