















































DEM71D3.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

11. Hallituksen esitys eduskunnalle laiksi kokoontumislain 7 §:n muuttamisesta
Hallituksen esitys HE 302/2018 vp
Lakialoite LA 16/2017 vp
Valiokunnan mietintö PeVM 14/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 11. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

20.32 Jani Mäkelä ps: Arvoisa puhemies! Tämä asia on nyt erityisen ajankohtainen näi-
nä päivinä, kun vasta vähän aikaa sitten ilmoittautumatta jäänyt kokoontuminen karkasi
ikävällä tavalla käsistä juuri tässä Eduskuntatalolla. Toki tässä tapauksessa ilmoittautumis-
velvollisuuden pidentämisestä ei sinänsä olisi ollut mitään hyötyä, koska ilmoitusta ei oltu
tehty ylipäänsä. Poliisin toiminta tässä tilanteessa ei ollut missään tapauksessa tyydyttä-
vää, eli mielenosoitusta ei sen aiheuttamaan uhkaan nähden purettu riittävässä ajassa ja riit-
tävällä intensiteetillä. Odotan, että poliisi korjaa jatkossa toimintaansa tämän suhteen, itse
asiassa edellytän sitä.

Mutta tähän lakiesitykseen: On hyvä, että tämä etenee. Tämä on pieni mutta periaatteel-
lisesti tärkeä asia, koska nämä mielenilmaisut saattavat jatkossa pahentua — sellaisia
merkkejä on ilmassa. Tässäkin mielenilmauksessa oli mukana ilmeisesti joitakin ulkopuo-
lelta tulleita tahojakin.

Sitä ihmettelen kuitenkin, että tätä liitteenä ollutta lakialoitetta, jossa edustaja Tom Pac-
kalén ynnä muut esittivät käytännössä sitä, että leiriytyminen ei olisi mahdollista mielen-
ilmauksen nojalla, ei tähän kyseiseen muutokseen voitu sisällyttää. Tässähän oli taustalla
nämä tapaukset aikanaan, kun tämä lakialoite tehtiin, joissa käytännössä Suomen viran-
omaisia pidettiin pilkkana sillä, että tuossa oli ihan Helsingin paraatipaikoilla leiriytyneitä
erilaisia tahoja ”osoittamassa mieltään”, vaikka kysymys oli ihan pelkästään jatkuvasta toi-
minnasta, ei mistään spontaanista tai tilapäisestä mielenosoituksesta. Tällaiselle toiminnal-
le pitäisi saada stoppi, ja ihmettelen, minkä takia lainsäädännöllisesti ei tehty estettä tällai-
selle.

20.34 Sari Essayah kd: Arvoisa puhemies! Kyllä on erittäin hyvä, että tässä lainsäädän-
nössä on poliisin mahdollisuutta vastata mielenosoituksiin parannettu sitä kautta, että tätä
ilmoittautumisaikaa on jatkettu. En usko, että se sinällänsä on vaikeuttamassa kansalaisten
 Tarkistettu
4.0



Pöytäkirjan asiakohta PTK 172/2018 vp
mahdollisuutta osoittaa mieltänsä ja sitä vapaata kokoontumisen vapautta, mikä kuuluu
ihan perusoikeuksiin.

Todellakin ihan niin kuin edustaja Mäkelä tuossa totesi, kyllä itsellenikin oli aika häm-
mentävä se tilanne, jossa tosiaan uutisten kautta tuli tietoa siitä, että eduskunnan pylväissä
kiipeilee ihmisiä. Sen ymmärtää, että tämä ei voi olla millään tavalla kovin spontaani toi-
minta vaan sitä on täytynyt suunnitella varsin huolellisesti ja että kyseessä myöskin ovat
ammattimaiset toimijat. Kun erilaiset mielenosoitukset muuttuvat myöskin tällaisiksi am-
mattimaisiksi ja, niin kuin olemme nähneet eri puolilla Eurooppaa, niihin masinoidaan täl-
laisia joukkoja, jotka tulevat siis ylipäätänsä häiritsemään yleistä järjestystä ja aiheutta-
maan häiriötä, niin tässä voi kyllä ajatella, että myöskin on mahdollisuus tietynlaiseen
hybridivaikuttamiseen jopa vaikka vierasvaltojen taholta. Siinä mielessä kyllä sille, että
meidän demokratian tyyssijaamme vastaan tehdään tämäntyyppinen hyökkäys, en voi itse
osoittaa minkääntyyppistä ymmärrystä. Itse asia sinällänsä, ilmastonmuutoksen torjunta,
on varmasti tärkeä asia, mutta se, että se tehdään tällä tavalla, syö sen asian, ja tämä on mi-
nun mielestäni sellainen signaali, mikä olisi myöskin näille mielenosoittajajoukoille hyvä
lähettää, että jos tällä tavalla menetellään, niin te syötte itse asiassa sen oman asianne tär-
keyttä. [Timo Heinosen välihuuto] Ja jos ajatellaan sitä, että siellä on tällaisia ammattimai-
sia toimijoita myöskin mukana, niin silloin tietysti täytyy miettiä, onko kyse loppujen lo-
puksi ollenkaan enää mielenosoituksesta vaan tämmöisestä harkitusta provokaatiosta
eduskunnan turvallisuuteen liittyen. Toivonkin, että tätä asiaa nyt sitten varsin huolellises-
ti käydään läpi.

Tietysti median puolelle on se toivomus, että kun tällä tavalla menetellään, niin on vää-
rin, että media antaa oikein erikoiskohtelua: käydään jokaista mielenosoittajaa haastattele-
massa, julkaistaan pitkin iltaa niitä haastatteluja, ja sitten sieltä otetaan se isoisä, joka ker-
too, kuinka hänellä lapsenlapset ovat se syy olla täällä. Sen isoisän syy on varmaan ne lap-
senlapset, mutta minun on vaikea uskoa, että niiden, jotka roikkuivat tuolla pylväissä, syy
olisi lapsenlapset. Kyllä siinä jollakin tavalla media teki myöskin karhunpalveluksen poi-
mimalla tällaisia ikään kuin viattomia mielenilmaisuun mukaan tulleita, ja sitten toisaalta
nämä ammattimaiset tekijät olivat siellä aiheuttamassa vaaratilannetta.

Toivon, että ihmisten silmät avautuvat tämäntyyppisten provokaatioitten kohdalla.

20.37 Jani Mäkelä ps: Arvoisa puhemies! Vielä sen verran tuohon edustaja Essayahin
esille ottamaan asiaan tästä mediakohtelusta ja muusta, niin mediahan nyt tietysti tekee,
mitä media lystää, ja median agendat me täällä tiedämme.

Mutta enemmän minua tässä huolestuttaa viranomaisten toiminta. Eli ei kai voi olla niin,
että Suomen poliisilla on sellainen asenne, että kun mielenosoittajat ovat niin sanotusti oi-
kealla asialla, heitä kohdellaan helläkätisemmin kuin niin sanotusti väärällä asialla olevia
mielenosoittajia? Olisiko kaikentyyppisiä mielenosoittajia, jotka kiipeilevät tolpissa Edus-
kuntatalolla, kohdeltu tällä samalla tavalla? Olisiko poliisi tehnyt sellaisen johtopäätöksen
40 häiriköstä Eduskuntatalon portailla, että me emme katso tarpeelliseksi tai viitsi heitä sii-
tä poistaa, jos nämä henkilöt olisivatkin olleet hieman toisen ideologian edustajia kuin nä-
mä, jotka olivat siinä? Nämä ovat ikäviä kysymyksiä, joita joutuu esittämään, mutta vali-
tettavasti tilanne on tällainen.

20.38 Sari Essayah kd: Olen täsmälleen samaa mieltä. Omassa mielessäni kävi sellainen
ajatus, että entä jos tässä olisi ollut vaikka jonkintyyppinen ääriryhmä, vaikkapa sitten us-
2



Pöytäkirjan asiakohta PTK 172/2018 vp
konnollinen ääriryhmä tai joku vastaava, niin olisiko poliisien käyttäytyminen tässä tilan-
teessa ollut vastaavantyyppinen. Siinä mielessä jotenkin tuntuu, että joittenkin ideologioit-
ten ja joittenkin aatteitten eteenpäinviemisessä ikään kuin katsotaan asioita läpi sormien ja
toisten kohdalla sitten on selkeästi tiukempaa se kohtelu. Kyllä tässä on tosi tärkeää, että
kaikissa tällaisissa laittomissa mielenilmaisuissa toimintatapa on varmasti täsmälleen ai-
van sama.

Ymmärrän kyllä tietenkin, että tämä tilanne tuli varmasti aika äkkiä ja oltiin melko häm-
mentyneitä siitä, mitä tämän asian kanssa pitäisi tehdä. Siinä mielessä reagointiaika ja -ky-
ky tuntuivat tulevan kohtuullisella viipeellä. Tämä on varmasti asia, mistä eduskunnassa
on kyllä otettava opiksi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 302/2018 vp sisältyvän lakiehdotuksen. Eduskunta pysyi ensimmäisessä käsitte-
lyssä tekemässään päätöksessä lakialoitteeseen LA 16/2017 vp sisältyvän lakiehdotuksen
hylkäämisestä. Lakiehdotuksen toinen käsittely päättyi. Asian käsittely päättyi.
3


