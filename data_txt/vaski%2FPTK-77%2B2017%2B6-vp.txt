















































DEM1078.tmpSave.xml


Pöytäkirjan asiakohta PTK 77/2017 vp
Pöytäkirjan asiakohta 

PTK 77/2017 vp

Täysistunto

Tiistai 27.6.2017 klo 14.02—19.52

6. Hallituksen esitys eduskunnalle laiksi Maatalousyrittäjien eläkelaitokselle maksettavien 
vakuutusmaksujen viivästyskoron väliaikaisesta alentamisesta

Hallituksen esitys HE 79/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

18.57 Eerikki Viljanen kesk: Arvoisa puhemies! Maataloussektorilla ja sen toimintaym-
päristössä on viime vuosina tapahtunut useita suuria viljelijöistä riippumattomia ja enna-
koimattomia muutoksia. Niiden seurauksena tuottajahinnat ja tuotannon kannattavuus ovat
laskeneet erittäin voimakkaasti ja maatilojen maksuvalmius on merkittävästi heikentynyt.
Maksuvalmiusongelmat pahenivat entisestään maataloustukien maksatusten viivästyessä
viljelijöistä riippumattomista syistä vuosina 2015 ja 2016. Maksatusten viivästyksiin liit-
tyvät ongelmat ratkaistiin ministeri Tiilikaisen määrätietoisella otteella, eikä maksatuson-
gelmia pitäisi eikä saa enää tulla.

Suhdanteista riippumatta maatalousyrittäjän tulee vakuuttaa itsensä vanhuuden, työky-
vyttömyyden ja perheen huoltajan kuoleman varalta maatalousyrittäjän eläkelain perus-
teella. Samalla maatalousyrittäjä liitetään ryhmähenkivakuutukseen. Järjestelmä on hyvä,
eikä sen toimintaa tai oikean tasoista sitoutumista siihen pidä vaarantaa. Jos maatalousyrit-
täjä kuitenkin syystä tai toisesta laiminlyö maksujaan tai ei kerta kaikkiaan pysty maksa-
maan niitä ajallaan, suorituksen viivästymisen ajalta peritään viivästyskorko. Tämä korko
on korkolain mukainen viitekorko korotettuna 8 prosenttiyksiköllä. Viivästyksestä joutuu
siis maksamaan todella kovaa korkoa.

Poikkeuksellisten vaikeuksien kanssa painivat viljelijät marssivat traktoreilla viime ke-
väänä Helsinkiin kertomaan ahdingostaan. Hallitus lupasi koota erityisen kriisipaketin
avuksi ahdinkoon. Osana tätä pakettia keväällä 2016 sosiaali- ja terveysministeriöstä an-
nettiin maa- ja metsätalousyrittäjien eläkelaitokselle mahdollisuus määräaikaisesti alentaa
viivästyskorko tasolle viitekorko korotettuna 4 prosentilla. Tämä 4 prosenttiyksikön alen-
nus päätettiin ajalle 1.6.2016—30.6.2017.

Maatalousalan vaikea tilanne ei kuitenkaan ole vielä helpottanut, joten alemman viiväs-
tyskoron periminen on edelleen perusteltua, ja siitä tässä lakiesityksessä on nyt kyse. Kan-
natan tämän esityksen hyväksymistä lämpimästi ja toivon, että maatalouden kannattavuus
paranee niin, ettei uutta määräaikaista alennusta enää tarvitse käsitellä vuoden 2018 lopus-
sa, jonne saakka tämän määräaikaisen alennuksen on nyt suunniteltu ulottuvan.
 Tarkistettu
4.0



Pöytäkirjan asiakohta PTK 77/2017 vp
19.00 Antti Kurvinen kesk: Arvoisa puhemies! Täällä käsittelyssä olevalla hallituksen
esityksellä on tarkoitus säätää määräaikainen alennus Maatalousyrittäjien eläkelaitokselle
maksettavista MYEL-eläkevakuutusmaksuista. Tässä muutettaisiin viivästyskorkoa väli-
aikaisesti 4 prosentin suuruiseksi, ja tämä esitys on osa tätä hallituksen lanseeraamaa maa-
talouden kriisipakettia, jonka taustan me kansanedustajat oikein hyvin tiedämme, sen erit-
täin vaikean ja poikkeuksellisen markkinatilanteen, mikä elintarvikemarkkinoilla tällä het-
kellä on. Voidaan puhua jopa koko Euroopan mantereen laajuisesta markkinahäiriöstä. Si-
nänsä on erittäin positiivista, että hallitus on hakenut niitä keinoja, mitä nykyään kansalli-
sessa päätösvallassa on. Niitä ei loputtomiin ole, maatalouspolitiikkahan on Euroopan uni-
onin toimivallassa, ja sen takia joudutaan hakemaan tällaisia pieniä täsmätoimia, millä
saataisiin helpotettua juuri niitä tiloja, joilla on akuutti taloudellinen kriisi ja jotka ovat hy-
vin velkaantuneita. 

Haluan tässä kohtaa ottaa esiin myös ne hyvät panostukset, mitä hallitus on tehnyt maa-
taloustuottajien jaksamiselle. Tämän niin sanotun Mela-miljoonan lanseeraaminen ja sen
jatko on erittäin positiivinen juttu. Tällä hetkellä meillä on todella monella tilalla hätä. Siel-
lä ovat isännät ja emännät todella väsyneitä ja ollaan huolestuneita tulevaisuudesta, jatkuu-
ko sukupolvia kestänyt työ. Sen takia on nyt erittäin tärkeää, että on myös sitä ruohonjuu-
ritasolle menevää apua. 

Mutta, arvoisa puhemies, on aivan selvä asia, että millään viivästyskorkojen muutoksil-
la ja tällaisilla kriisitoimilla me emme pysty pelastamaan suomalaista maataloutta vaan me
nyt tarvitsemme sellaisia todella todellisia muutoksia tähän elintarvikemarkkinaan. Täy-
tyy pystyä varsinkin kaupan katteista saamaan sekä teollisuudelle että ennen kaikkea sitten
sinne viljelijälle ja tuottajalle niitä tuloja, että ylivelkaantuneita tiloja [Puhemies koputtaa]
ei samaan malliin enää tulisi.

19.02 Lasse Hautala kesk: Arvoisa herra puhemies! Kuten eduskunnassa maataloutta kä-
sitelleissä yhteyksissä on kaikille tullut selväksi, maatalouden erittäin hankala taloudelli-
nen tilanne oikeastaan lähti jo vuonna 2014, kun Venäjä asetti elokuussa tuolloin elintar-
vikkeille tuontikiellon, ja se jatkui sitten seuraavana vuonna, kun astui voimaan maalis-
kuussa 2015 Euroopan unionin päätös luopua maitokiintiöistä. Se aikaansai ison ylituotan-
to- ja häiriötilanteen koko Euroopan unionin alueella ja oikeastaan kaikkien maatalous-
tuotteiden hinnat alenivat, mutta kuitenkin tuottajien kaikki tuotantopanosten hinnat pysyi-
vät ennallaan, ja se johti sitten monien tilojen osalta vakaviin taloudellisiin vaikeuksiin.

Tämä hallituksen esitys alentaa määräaikaisesti korkoa on täysin perusteltu. Se jää nyt 4
prosenttiin. Jos ajatellaan tämänhetkistä korkokantaa, niin se on siihenkin nähden vielä
suhteellisen korkea, koska monet pankit myöntävät lainoja alle 2 prosentin korkotasolla.
Siksi olisikin järkevää, että pohdittaisiin ylipäätään tämän koron suuruutta myöskin vuo-
den 2018 lopussa, kun tämä määräaikaisuus päättyy, koska mikäli 8 prosentin korkoja pe-
ritään siinä yhteydessä vielä, niin pidän sitä täysin ylimitoitettuna, mikäli korot tällä nykyi-
sellä tasolla säilyvät.

Edustaja Kurvinen otti tämän niin sanotun Mela-miljoonan, jolla tuetaan viljelijöiden
jaksamista. Sille on ollut iso kysyntä, ja valtiovarainvaliokunnan maatalousjaosto puolsi
yksimielisesti sitä lisätalousarviossa. Se tuli erittäin hyvään tarpeeseen, ja Melan kautta on
hoitunut todella monien tilojen hätä parempaan suuntaan.
2



Pöytäkirjan asiakohta PTK 77/2017 vp
19.04 Pertti Hakanen kesk: Arvoisa puhemies! Tässä on hyviä ja ansiokkaita puheen-
vuoroja käytetty ja kerrattu sitä faktaa, mistä tämä lähti liikkeelle, eli kriisipaketin yhtenä
osana. Kun katsoo tätä hallituksen esitystä ja tämän tavoitteita, niin tämä kyllä iskee juuri
sinne oikeaan kohtaan elikkä helpottaa väliaikaista maksuvaikeutta siellä maatiloilla. Li-
säksi sitten totta kai tavoitteena on työtulojen säilyttäminen mahdollisimman vakaina
myöskin tämän kriisin aikana, jotta turvataan myöskin tulevat eläkkeet riittävälle tasolle.
Elikkä tässä on juuri äärimmäisen tärkeät tavoitteet. Kriisipaketin yhtenä osana hyvin mer-
kittävä, mutta kuitenkin aika pieni asia ja määräaikainen juttu.

Korkoprosentin lasku 4 prosenttiin totta kai tuo helpotusta sinne arkeen ja maksuliiken-
teeseen. Kyllä olen ihan samaa mieltä kuin edustaja Hautala tässä, että kun tämä määräaika
päättyy vuoden 18 lopussa, niin tulee varmaan tarkistettavaksi myöskin se asia, voidaanko
tätä korkotasoa pysyvästi laskea nykyistä alemmaksi kuitenkin huomioiden tämä määräai-
kaisuus. Kun ollaan tilanteessa, jossa kaikista pienistäkin puroista pitää sitä maksuvalmiut-
ta nyt parantaa, niin tässä on yksi oiva kohta. Ja kun katsoo, mitä tässä esityksen neljännes-
sä kappaleessa on kerrottu tämän maksuhelpotuksen antamisen vaikutuksista ja myöskin
näitä summia, niin siitä näette sen, mitä tämä on oikeasti sitten euroissa.

Sitten muutama sana tuosta Mela-miljoonasta, mikä myös sisältyy tähän kriisipakettiin,
minkä edustaja Kurvinen otti esille. Se on totta, että se on tärkeä asia ja sillä saadaan mo-
nenlaista helpotusta sinne tiloille. Täytyy muistaa se, että tällä Mela-miljoonalla turvattiin
nyt kautta koko Suomen näiden hyvinvointihankkeitten toteuttaminen. Tätähän on toteu-
tettu jo aikaisemmin elyjen rahoittamalla hankkeella ja maakunnissa, ja siinä tuottajaliitot
ja paikalliset yhdistykset ovat olleet vahvasti promoottoreina. Tämä nyt onneksi laajenne-
taan Mela-miljoonan kautta koko valtakuntaan. Kiitos siitä myöskin, että lisätalousarvi-
oon saatiin tämä rahoitus järjestymään.

19.06 Eeva-Maria Maijala kesk: Arvoisa puhemies! Kotimainen ruoka on erittäin tär-
keää, mutta sitä ei saada, ellei meillä ole kotimaisia ruuantuottajia, maanviljelijöitä — tar-
vitaan esityksiä kotimaan tuotannon lisäämiseksi ja kehittämiseksi. Tämä esitys on pieni
osa maatalouden tilanteen parantamiseksi. Monta muuta, isompaakin esitystä tässä tarvi-
taan.

Maatalousyrittäjien eläkemaksua voidaan maatiloilla pikkuisen itsekin säätää, mutta
monellakaan ei ole varaa maksaa kuin juuri minimi, mikä on ihan pakko maksaa. Olen itse
kunnassa maataloussihteerinä kannustanut viljelijöitä ottamaan oikeanlaisen, kunnon elä-
kemaksun itsellensä, mutta monet sanovat, että ei meillä ole kerta kaikkiaan varaa maksaa
eläkemaksuja yhtään enempää. Tämä aiheuttaa sen, että monilla viljelijöillä on aivan liian
pienet eläkemaksut, mikä aiheuttaa sen, että siellä eläketurva on todella heikko. Oli sitten
kyse sairauskorvauksesta tai sitten myöhemmin eläkkeestä, tulot ovat siinä vaiheessa to-
della alhaiset. Mela-maksut ovat yleensä maatiloilla ne, jotka maksetaan viimeisenä. Niille
haetaan jatkoaikaa ja jatkoaikaa, ja sitten ne maksut viivästyvät ja korkoja siellä tulee. Jos
pienelläkään tavalla voidaan auttaa maatiloja tässä tilanteessa, niin tämä on erittäin hyvä
esitys. 

19.08 Eerikki Viljanen kesk: Arvoisa puhemies! Tämä väliaikainen maksualennus on ol-
lut nyt voimassa vuoden. Tänä voimassaoloaikana maksualennuksia on anottu kasvavalla
tahdilla, mikä kertoo, ettei taloudellinen ahdinko ole helpottanut vaan pikemminkin syven-
tynyt, ikävä kyllä. Hajonta tilojen ja eri tuotantosuuntien välillä on kasvanut, koska suuri
3



Pöytäkirjan asiakohta PTK 77/2017 vp
osa viljelijöistä on edelleen maksanut MYEL-maksut oikealla tasolla ja oikeaan aikaan.
Näin ollen vaikka viivästyskoron leikkaamisen merkitys voi olla yksittäiselle ahdingossa
olevalle viljelijälle suuri, ei väliaikaisen alennuksen kustannusvaikutus ole suuri koko jär-
jestelmän tasolla. Ymmärrykseni mukaan viivästyskoron määrää ei ole budjetoitu, mutta
maksujen viivästyminen aiheuttaa pienen menetyksen pääomien korkotuottojen osalle, siis
mikäli sijoitettu pääoma olisi tuottanut yli tuon 4 prosenttia. 

Arvoisa puhemies! Akuutin kassakriisin helpottamisen lisäksi tällä väliaikaisella alen-
nuksella on tavoitteena turvata viljelijöiden sitoutuminen eläkejärjestelmäänsä oikealla ta-
solla. Eli tällä toivotaan estettävän, etteivät viljelijät pyri alentamaan MYEL-työtulonsa
määrää selvitäkseen maksuistaan. Tämä on tärkeää, koska vakuutetun MYEL-työtulon pe-
rusteella määräytyvät sekä vakuutusmaksut että luonnollisesti myös niiden maksamisesta
kertyvän eläkkeen määrä ja muut edut. 

Koska MYEL-eläkkeet ovat laajasti tasoltaan melko alhaisia, esityksessä kuvataan sel-
keästi se, että työtulojen pieneneminen ja mahdolliset maksamattomat vakuutusmaksut to-
dennäköisesti lisäisivät pitkällä aikavälillä myös takuueläkemenoja. 

19.10 Antti Kurvinen kesk: Arvoisa puhemies! Minusta tässä edustajat Maijala ja Vilja-
nen ottivat esille aivan äärettömän tärkeän asian elikkä sen, että on nyt kysymys sitten maa-
talousyrittäjistä tai sitten muistakin pienyrittäjistä, meidän pitäisi pystyä pitämään tämä
meidän ansioeläkejärjestelmä sellaisena, että pienyrittäjät ja maataloustuottajat vakuuttai-
sivat oman eläketurvansa riittävästi. Se on yleinen ongelma sekä viljelijäväestössä että yrit-
täjäkentässä, että se työtulo, josta maksetaan sitten niitä eläkemaksuja, määritetään niin
pieneksi, että sitten siinä kohtaa, kun rupeavat ne kiikkustuolipäivät lähenemään, eläke
määrittyy niin pieneksi, että tulee ikäviä yllätyksiä. Olen optimisti, ja tulevaisuuteen pitää
suhtautua optimistisesti — varsinkin jos on viljelijä, niin nykyaikana on aivan välttämätön-
tä olla optimisti — mutta liian optimistinen ei kannata olla siinä, että kertyy sukanvarteen
varallisuutta niin paljon siinä viljelijäuran tai yrittäjäuran aikana, että ei tarvitsisi myöskin
sitä lakisääteistä eläkettä. 

Arvoisa puhemies! Haluan tässä tämän keskustelun loppuun todeta sen, että on varmaan
aika historiallista, että tällä vaalikaudella puhe maataloudesta ja elintarvikesektorista on
ehkä lopullisestikin muuttunut meillä Suomen politiikassa. Aiemmin siellä oli aina sitä
vääntöä ja kateutta, että vaihdetaanko isompaa traktoria ja isompaa autoa ja onko sitten se
lihan ja leivän hinta kalliimpi kaupungissa, jos viljelijällä menee paremmin. Mutta nyt vih-
doin ja viimein on huomattu se, että nyt kysymys on suomalaisesta tuotannosta, suomalai-
sesta yrittäjyydestä ja suomalaisesta rahasta vastaan sitten se ulkomainen tuotanto ja ulko-
lainen raha. Kyllä kuluttaja ja viljelijä vuonna 2017 ovat nyt samalla puolella, kun puhu-
taan suomalaisista. 

Keskustelu päättyi.

Asia lähetettiin sosiaali- ja terveysvaliokuntaan.
4


