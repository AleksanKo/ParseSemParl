















































DEMF939.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

9. Lakialoite laiksi yksityishenkilön velkajärjestelystä annetun lain 3 §:n muuttamisesta
Lakialoite LA 21/2017 vp Peter Östman kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään lakivaliokuntaan.

Keskustelu

22.21 Peter Östman kd (esittelypuheenvuoro): Arvoisa herra puhemies! Tänä iltana on
käyty pitkät ja perusteelliset keskustelut monesta poliittisesta aiheesta. Lupaan puhemie-
helle, etten puhu sanaakaan perustulosta vaan että puhun nyt velkajärjestelylaista ja yrittä-
jien ja yksityishenkilöiden perusturvasta.

Allekirjoittanut on ensimmäisenä allekirjoittaneena jättänyt lakialoitteen yksityishenki-
lön velkajärjestelystä annetun lain muuttamisesta. Aloitteen on allekirjoittanut 26 kansan-
edustajaa, ja edustajia on mukana kaikista eduskuntaryhmistä, siis myös kaikista hallitus-
puolueista.

Tässä aloitteessa ehdotetaan, että eduskunta muuttaa velkajärjestelylakia siten, että vel-
kajärjestelyn yhteydessä realisoitavan varallisuuden realisoinnista aiheutuva verovelka
kuuluisi velkajärjestelyvelkoihin riippumatta siitä, ovatko realisoinnit tapahtuneet ennen
velkajärjestelyn aloituspäätöstä vai sen jälkeen.

Arvoisa puhemies! Tämänhetkisestä laintulkinnasta voi seurata, ettei velkajärjestelyve-
lallinen selviydy verovelastaan ja velkajärjestely kaatuu. Miksi näin? Siksi, että kun yksi-
tyisen elinkeinonharjoittajan varallisuutta realisoidaan velkajärjestelyn yhteydessä, syn-
tyy kiinteän omaisuuden myynnistä luovutusvoittoa ja irtaimiston myynnistä myyntivoit-
toa. Näiden myötä myynnistä aiheutuu myös verovelkaa. Näin syntynyttä verovelkaa ei
kuitenkaan lähtökohtaisesti katsota velkajärjestelyn piiriin kuuluvaksi velaksi.

Vallitseva oikeustulkinta on, ettei voimassa olevaa lakia tulisi tulkita siten, että velka-
järjestelyn piiriin kuuluvaksi velaksi katsottaisiin sellaista luovutusvoitosta määrättyä ve-
roa, jonka peruste on syntynyt vasta velkajärjestelyn aloittamisen jälkeen. Se, että vero on
määrätty vahvistetun maksuohjelman määräyksen täytäntöönpanon perusteella, ei ole
muuttanut tätä arviota. Tämänhetkisestä tulkinnasta voi seurata, ettei velkajärjestelyvelal-
linen selviydy verovelastaan ja velkajärjestely kaatuu.

Arvoisa puhemies! Mielestäni nykyinen tilanne, jossa velkajärjestelyssä vahvistetun
maksuohjelman määräyksen seurauksena syntynyt verovelka vaarantaa maksuohjelman
toteuttamisen, tukee huonosti velkajärjestelylain tavoitteita. Sain itse tiedon tästä aukosta
nykyisessä lainsäädännössä eräältä henkilöltä, joka on monta kymmentä vuotta auttanut
ylivelkaantuneita yrittäjiä.
 Tarkistettu
4.1



Pöytäkirjan asiakohta PTK 74/2017 vp
Tässä aloitteessa esitetyn muutoksen myötä olisi mahdollista toimia seuraavasti: Ensim-
mäiseksi, laaditaan velkajärjestelyn maksuohjelma, jossa määritellään velallisen maksuva-
ra tavallisille veloille ja vakuusveloille. Toiseksi, vakuusvelkoja aletaan maksaa heti mak-
suohjelman vahvistamisen jälkeen normaalijärjestyksessä. Kolmanneksi, avataan velalli-
selle pankkiin sulkutili, jolle ohjataan tavallisten velkojen maksuvara sekä panttaamatto-
man varallisuuden myyntitulot. Neljänneksi, perusturvaan kuulumaton pantattu varalli-
suus myydään ja myyntitulot tilitetään pantinhaltijoille. Viidenneksi, kun kaikki varalli-
suuden realisoinnit on tehty ja realisoinneista aiheutuneet verovelat selvinneet, haetaan
maksuohjelman muutosta, jossa määritellään, miten sulkutilille kertynyt maksuvara ja rea-
lisoinneista kertyneet varat jaetaan tavallisten eli vakuudettomien velkojen velkojille ja ve-
rottajalle.

Arvoisa puhemies! Edellä olevan perusteella ehdotamme, että eduskunta hyväksyy seu-
raavan lakiehdotuksen:

"Laki yksityishenkilön velkajärjestelystä annetun lain 3 §:n muuttamisesta:
Eduskunnan päätöksen mukaisesti muutetaan yksityishenkilön velkajärjestelystä anne-

tun lain (57/1993) 3 §:n 1 momentin 3 kohta seuraavasti:
Tässä laissa tarkoitetaan:
3) velkajärjestelyn piiriin kuuluvalla velalla kaikkia velallisen velkoja, jotka ovat synty-

neet ennen velkajärjestelyn alkamista, mukaan luettuina vakuusvelat ja velat, joiden perus-
te tai määrä on ehdollinen tai riitainen taikka muusta syystä epäselvä, sekä edellä tarkoite-
tuille veloille velkajärjestelyn alkamisen ja maksuohjelman vahvistamisen välisenä aikana
kertyvää korkoa ja velallisen maksettavaksi määrättyjä tällaisten velkojen perimis- ja täy-
täntöönpanokuluja sekä lisäksi verovelkaa, joka on kertynyt velkajärjestelyn piiriin kuulu-
van varallisuuden realisoinnin verotuksesta."

22.27 Kauko Juhantalo kesk: Arvoisa rouva puhemies! Kun pörssiromahdus alkoi 87 ja
kolmen neljän vuoden aikana suurten korkojen ja valuuttavelkojen kanssa painiskelevat
yritykset joutuivat todella 91—92 realisointikierteeseen, niin silloin jo 80-luvun lopulla
syntyi käsitys, että meillä olleiden kovien lakien seuraamukset ovat niin vakavia, että jol-
lakin tavalla pitää lainsäädäntöä huomioida. Silloin ensimmäisenä syntyi tämä velkajärjes-
telylaki, joka oli erittäin paljon vastustettu sillä, että Suomessa pitää luterilaisen systeemin
mukaan vastata veloistaan ja mitään ei anneta anteeksi, mutta silloin se saatiin aikaiseksi,
mikä oli suuri uudistus ja helpotti monen elämää. Minä uskon, että silloin ei osattu ajatella
niin pitkälle, että tämä periaatteellinen ja vakava vika jäi. Yhdyn täysin edustajan siihen
puheenvuoroon, jonka juuri kuulimme, ja yhdyn siihen, että tämä pitäisi korjata.

Meillähän tapahtui sitten ulosottolain, ulosottokaaren uudistamista. Me lievensimme
koko ajan linjaa liittyen konkurssilainsäädäntöön, ja meidän konkurssilainsäädäntömme
on edelleenkin niin puutteellinen, että sitä pitää edelleenkin pehmentää. Täytyy muistaa,
että tässä on aina kuitenkin myös velkojien ja velallisen välinen eturistiriita niin, että toi-
nen puoli ei millään antaisi anteeksi ja toinen puoli kaiken ottaisi anteeksi, ja sitä pitää me-
netellä ja sovitella, mutta uskon, että me emme mene amerikkalaiseen konkurssilainsää-
däntöön, joka on aivan erilainen. Sen lopullinen tarkoitushan on niin, että ihmistä ei siinä
hylätä ja pistetä velkavankeuteen, vaan hänet vapautetaan, jos on yritteliäs kaveri, nopean
menettelyn kautta alkamaan alusta. Aina olen käyttänyt esimerkkinä Henry Fordia, joka
tietojeni mukaan teki kuusi konkurssia ennen kuin firma pysyi pystyssä, ja aikamoinen fir-
2



Pöytäkirjan asiakohta PTK 74/2017 vp
ma onkin. Se on oikein, että siellä ei ollut suomalainen konkurssilainsäädäntö, jossa mies
olisi maineeltaan tuhottu loppuelämäksi ja ollut luottokelvoton. 

Mutta tämä kokonaisuus on tärkeä. Tänne helpotuksen tielle täytyy mennä, ja se tapah-
tuu yhteisymmärryksellä lainsäätäjien kesken ja niin, että koko yhteiskunta ymmärtää tä-
män hyvyyden, tämän tarkoituksen olevan tehdä hyvää eikä vain vapauttaa jotakuta pälkä-
hästä.

Kannatan tätä edustaja Östmanin lakialoitetta.

22.31 Jari Myllykoski vas: Arvoisa rouva puhemies! Toivottavasti kukaan ei tule kysy-
mään minulta, mitä kaikkia perusteita ja pykälämuutoksia edustaja Östman perusteellisesti
tuossa sanoi, sillä niin hyvin en ole tuossa perillä, mutta kun tätä keskustelua käytiin sil-
loin, kun lakialoitteeseen kerättiin nimiä, niin oli päivänselvää, että tässä ei sinällään ole
kysymys ehkä edustaja Juhantalon esille tuomasta anteeksiantamisasiasta vaan tässä on
kysymys oikeudenmukaisuudesta — kuinka käsitellään velallista, jolta ollaan perimässä,
ja mitä sinne katsotaan mukaan — ja minun mielestäni edustaja Östmanin lakialoite on
juuri tätä oikaisua: pyritään kohtuullistamaan ja tekemään oikeudenmukaiseksi. 

Meillä on erityisesti juuri täällä ulosoton puolella, voisiko sanoa rumasti, tiettyjä tahoja,
jotka haluavat pitää yllä ehkä oman ansaintansakin vuoksi eräänlaista velkojen anteeksian-
tamattomuutta niin, että jos omaisuutta myydään, niin se vähentää vain perintäkustannuk-
sia mutta ei sitä itse velkaa, jolloin edelleen meillä se pääoma, joka siellä on, kasvaa kor-
koa ja ihmiset eivät pääse siitä velasta eroon.

Siksi tämä on oikea askel, ja, niin kuin kuultiin edustaja Juhantalonkin puheista, tämä
hallitus siinä mielessä on ottanut kyllä oikeita askelia hallitusohjelmaansa, että yrittäjyyttä
ei pidä suitsia sillä, jos ihminen on tehnyt konkurssin. Pitää olla mahdollisuus aloittaa alus-
ta. Ei tarkoita sitä, että pöytä pyyhitään heti puhtaaksi, mutta sille ihmiselle pitää antaa
mahdollisuus lähteä uudelleen toimimaan ja yrittämään ja tuottamaan, ehkä se velkansa ta-
kaisin.

22.33 Esko Kiviranta kesk: Arvoisa puhemies! Edustaja Östman lakialoitekumppanei-
neen on saanut virikkeen tähän lakialoitteeseen korkeimman oikeuden ratkaisusta numero
79 vuodelta 2000. Siinä korkein oikeus katsoi, ettei yksityishenkilön velkajärjestelystä an-
nettua lakia voitu tulkita niin, että velkajärjestelyn piiriin kuuluvaksi velaksi katsottaisiin
sellainen luovutusvoitosta määrätty vero, jonka peruste on syntynyt vasta velkajärjestelyn
aloittamisen jälkeen. Korkein oikeus katsoi, että pelkästään se seikka, että veroa on mää-
rätty vahvistetun maksuohjelman määräyksen täytäntöönpanon perusteella, ei muuta tätä
arviota. 

Edustaja Östman on kehittänyt tämän epäkohdan korjaamiseen varsin näppärän laki-
muutosesityksen, jonka hän tuossa esitteli. Sen mukaan velkajärjestelyn piiriin kuuluvalla
velalla tarkoitettaisiin myös verovelkaa, joka on syntynyt velkajärjestelyn piiriin kuuluvan
varallisuuden ja realisoinnin verotuksesta — siis aina näin. 

Kannatan tätä edustaja Östmanin ja hänen kumppaneittensa lakialoitetta ja toivon tälle
lakialoitteelle arvoistaan asianmukaista käsittelyä valiokunnassa.

22.34 Kauko Juhantalo kesk: Arvoisa rouva puhemies! En tosiaan tarkoittanut anteeksi-
antoa tässä asiassa, vaan muistan hyvin sen ilmapiirin, kun 92 säädettiin tätä lakia. Se oli
ensimmäinen avaus, ja silloin erittäin paljon puheenvuoroissa oli anteeksianto ja velan mi-
3



Pöytäkirjan asiakohta PTK 74/2017 vp
tätöiminen. Näitä sanoja käytettiin, koska tämä oli uutta ajattelutapaa, mikä silloin tuotiin
esille.

Jos ajattelemme nyt kokonaisuutta ihan juridiikan kannalta, niin on juuri niin, on nou-
datettu sitä korkeimman oikeuden linjaa, joka tuli tässä esille. Sitä on yritetty pehmentää
oikeuskirjallisuudella, mutta oikeuskirjallisuuden voima ja valta ei yllä ohi korkeimman
oikeuden. Sitten tässä aloitteen perusteluissakin esillä on tämä Rovaniemen hovioikeuden
päätös, jossa on yritetty vastoin tätä korkeimman oikeuden myöhempää kantaa ottaa esille
se, että tämä velkajärjestely tarkoittaisi sitä, että ihmisen kaikki velat ovat siinä järjestelys-
sä mukana. Mutta lain sanamuoto on niin tiukka, että oli pakko noudattaa tätä lainkohtaa.

No, asianajajakunnassa ja muualla tietysti tuumittiin, miten tällaiset tilanteet voitaisiin
välttää, ja sen vuoksi tuli tämä neuvonta, että siirrä, siirrä velkajärjestelyyn menemistä, niin
että saat kaikki hoidettua asialliseen kuntoon, niin että saat ne rajan oikealle puolelle, ja tu-
let silloin koko potilla siihen velkajärjestelyyn sisään. Mutta tämä on usein teoreettista. Ve-
lallisen tilanne tulee niin ahtaaksi ja voi tulla nopeastikin, ettei hänellä ole kykyä, ei hän voi
siirrellä, ei hän voi järjestellä sitä omaisuuttaan ja ajautuu väkisin, välttämättä, sitten tilan-
teeseen, jossa velkajärjestely ei ole mahdollinen, ja joutuu konkurssiuhan alaiseksi, jolloin
tilanne on tietysti pakkolainsäädäntöä ja asiakas on paljon voimakkaampien toimenpitei-
den kohteena.

Kannatan tätä edustaja Östmanin esitystä tietenkin. En tiedä, kuinka tarkkaan olette ju-
ristien seurassa tutkineet tämän käytännön, mutta tämä tuntuu näppärältä. Voi olla, että va-
liokuntakäsittelyssä tulee ja keksitään esteitä — "tämä on väärin ja tuo on väärin" — mutta
toivotan menestystä.

Keskustelu päättyi.

Asia lähetettiin lakivaliokuntaan.
4


	9
	22.21
	22.27
	22.31
	22.33
	22.34


