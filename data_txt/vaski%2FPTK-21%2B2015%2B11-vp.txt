















































DEMDCD2.tmpSave.xml


Pöytäkirjan asiakohta PTK 21/2015 vp
Pöytäkirjan asiakohta 

PTK 21/2015 vp

Täysistunto

Tiistai 16.6.2015 klo 14.04—17.16

11. Eduskunnan oikeusasiamiehen kertomus vuodelta 2014
Kertomus K 3/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 11. asia. Puhemiesneuvosto ehdottaa, että asia lähetetään perustuslakivaliokuntaan.

Asian käsittely keskeytettiin 12.6.2015 pidetyssä täysistunnossa, ja nyt keskustelu sit-
ten jatkuu.

Keskustelu

16.36 Veera Ruoho ps: Arvoisa rouva puhemies! Hyvät ministerit ja edustajat! Eduskun-
nan oikeusasiamiehen kertomus osaltaan osoittaa yleisellä tasolla sitä, että elämme oikeus-
valtiossa. Näin ei ole kaikkialla maailmassa. Ombudsman-instituutio — ilmaisu, jolla itse
olen tutustunut siihen Kosovon väliaikaisen kansainvälisen hallinnon aikana — onkin tär-
keä perus- ja ihmisoikeuksien valvonnalle ja toteutumiselle.

Eduskunnan oikeusasiamiehen kertomuksessa todetaan, että perustuslain 20 §:ssä on
kaksi ainesosaa: ensinnäkin kaikille kuuluva vastuu luonnosta, ympäristöstä ja kulttuuripe-
rinnöstä sekä toiseksi julkisen vallan velvollisuus pyrkiä turvaamaan jokaiselle oikeus ter-
veelliseen ympäristöön ja mahdollisuus vaikuttaa elinympäristöään koskevaan päätöksen-
tekoon.

Arvoisa puhemies! Otan esimerkiksi espoolaiset ja kirkkonummelaiset asukkaat, jotka
asuvat Pohjoismaiden yhden suurimman kaatopaikan ja sen viereisen Kulmakorven lou-
hinta- ja murskausalueen läheisyydessä, jossa operoi muun muassa ulkomaalaisomistei-
nen Rudus Oy.

Perustuslain 20 §:n mukaisesti näillekin paikallisille asukkaille mahdollisuus vaikuttaa
elinympäristöään koskevaan päätöksentekoon on kyllä suotu erilaisine kuulemisineen esi-
merkiksi yva-prosesseissa, mutta ongelmana onkin se, ettei paikallisten asukkaiden koke-
muksia elinympäristönsä terveellisyyteen ja turvallisuuteen haitallisesti vaikuttaneista toi-
minnoista ole otettu huomioon käytännössä. Riskialueilla oleville kiinteistöille ei ole jär-
jestetty kunnallista vesihuoltoa, vaikka esimerkiksi Kulmakorven louhinta- ja murskaus-
työmaan läheisyydessä Espoon Mustanpurontiellä olevien kiinteistöjen kaivovedet ovat
pilaantuneet.

Arvoisa puhemies! Viime viikolla ehdin hetkeksi seuraamaan myös Espoon Högberge-
tin yva-selostustilaisuutta. Sielläkin paikalliset asukkaat olivat huolissaan suunniteltujen
massiivisten louhintojen ja murskausten haittavaikutuksista aina jopa elinkeinojensa har-
joittamiseen. Eräs hevostilallinen kertoi tallinsa sijaitsevan vain muutaman sadan metrin
päässä suunnitellulta louhinta-alueelta. Hänen ratsutallinsa antaa palveluja muun muassa
 Tarkistettu
4.3



Pöytäkirjan asiakohta PTK 21/2015 vp
eri vammaisryhmille. On sanomattakin selvää, että hänen elinkeinonsa loppuisi ensimmäi-
seen räjäytykseen. Paikalliset asukkaat kokevat, etteivät heidän mielipiteensä vaikuta pää-
tökseen, vaan jopa 45 vuotta kestävä louhinta ja murskaus alkaa asutuksen läheisyydessä.

Arvoisa puhemies! Meidän tuleekin varmistaa, että myös perustuslain 20 §:n henki to-
della toteutuu ja ihmiset voivat vaikuttaa elinympäristöään koskeviin päätöksiin eivätkä
kuulemiset ole vain pelkkä muodollinen prosessinvaihe ilman todellista vaikutusmahdol-
lisuutta terveellisen ja turvallisen elinympäristön toteutumiseen.

Hallitus on sitoutunut edistämään terveyttä ja hyvinvointia ja vähentämään eriarvoisuut-
ta. Saamani kansalaispalautteen perusteella olen vakuuttunut, että asukkaat, joiden naapu-
reina ovat massiiviset louhostyömaat ja esimerkin tapainen Ämmässuon kaatopaikka kym-
menine eri hankkeineen, ovat eriarvoisessa asemassa ilman asianmukaista vesihuoltoa ja
tarkemmin valvottua hankkeiden ympäristölupaehtojen noudattamista.

Arvoisa puhemies! Lopuksi vielä kiitän eduskunnan oikeusasiamiestä kertomuksesta
vuodelta 2014.

16.40 Ben Zyskowicz kok:  Arvoisa rouva puhemies! Arvoisa oikeusasiamies! Hyvät
kansanedustajat! Nykyisin joudutaan usein toteamaan, että niin pientä asiaa ei olekaan, et-
tei se olisi merkittävä perus- ja ihmisoikeuskysymys. Tähän on jouduttu, kun yhä tiukem-
min tai laajemmin, miten vain asia halutaankaan ilmaista, on ryhdytty tulkitsemaan niin
Suomen perustuslaissa olevia säädöksiä perusoikeuksista kuin laajemmin ihmisoikeuksia.
Kehitys on jatkunut jo vuosia mutta on minun mielestäni kiihtynyt erityisesti viime vuosi-
na.

Ihan päiväkohtaisena esimerkkinä siitä, että kaikki asiat rupeavat olemaan nykyään on-
gelmallisia perus- ja ihmisoikeusnäkökulmasta, mainitsen vain sen, että ihan pari päivää
sitten pari eturivin suomalaista valtiosääntöasiantuntijaa löysi uudesta hallitusohjelmasta
kosolti perus- ja ihmisoikeusnäkökulmasta ongelmallisia asioita. Tällaisessa tulkitsemises-
sa, jossa perustuslakivaliokunta laitetaan päättämään siitä, saako tehdä tiettyjä välttämät-
tömiä säästöjä valtiontalouteen, saako perustuloa kokeilla alueellisesti, saako viranomais-
päätöksistä valittaa eteenpäin ja niin edelleen, tällaisissa kiristyvissä ja tiukentuvissa tul-
kinnoissa, on viime kädessä minun mielestäni kyse siitä, päättääkö Suomessa lainsäädän-
nöstä kansan valitsema Suomen eduskunta vai päättääkö siitä tosiasiallisesti noin yhden
käden sormin laskettava valtiosääntöasiantuntijoiden joukko, joiden kantojen mukaisesti
perustuslakivaliokunnan maallikkojäsenet näitä asioita joutuvat ratkaisemaan.

Tämän kehityksen vuoksi olen ottanut itselleni roolin muun muassa täältä eduskunnan
pöntöstä ja joskus muillakin foorumeilla arvioida kriittisesti tätä kehitystä. Tästä oli kysy-
mys esimerkiksi silloin, kun arvostelin eduskunnan oikeusasiamiehen kertomuksen yhtey-
dessä pari vuotta sitten sitä, että eduskunnan oikeusasiamiehen toimisto oli katsonut, että
Ateneumissa oleva valokuvauskielto on ongelmallinen perustuslain kannalta ja että silloi-
sen opetusministeriön on annettava selvitys oikeusasiamiehen toimistolle siitä, mihin toi-
miin se on ryhtynyt tällaisen perustuslainvastaisuuden korjaamiseksi. Miksi Ateneumissa
oleva valokuvauskielto oli ongelmallinen perusoikeuksien kannalta? No siksi, että pohja-
na on tietysti teoria siitä, että kaikki perusoikeusrajoitukset on säädettävä laintasoisesti, ja
kun Ateneumin valokuvauskielto tulkittiin perusoikeusrajoitukseksi, niin katsottiin, oliko
tästä merkittävästä perusoikeusrajoituksesta säädetty lain tasolla. Pykälää ei löytynyt, jo-
ten asia oli ongelmallinen, vaikka tälle valokuvauskiellolle oli sinänsä täysin kestävät pe-
rusteet myös Oikeusasiamiehen kanslian näkökulmasta.
2



Pöytäkirjan asiakohta PTK 21/2015 vp
Tätä ajattelua vastustaakseni osoitin, että silloisen Oikeusasiamiehen kanslian ala-aulas-
sa eli eduskunnan lisärakennuksen ala-aulassa oli myös valokuvauskielto. Ja tuolle valo-
kuvauskiellolle oli täysin kestävät perusteet, koska sillä pyrittiin suojaamaan yksityisyyttä
tilanteissa, joissa vieraiden laukut läpivalaistaan. Mutta vaikka tälle valokuvauskiellolle oli
kestävät perusteet, niin tämän teorian mukaan kyseessä oli varmasti merkittävä perus- ja
ihmisoikeusloukkaus, koska sen paremmin eduskunnan turvallisuudesta olevassa laissa
kuin Eduskunnan oikeusasiamiehen kansliasta annetussa laissa ei ollut säädöstä siitä, että
Eduskunnan oikeusasiamiehen kanslian ala-aulassa saa olla valokuvauskielto.

Toisen lähestymistavan koko tälle problematiikalle olisi tarjonnut sellainen mielestäni
paljon järkevämpi, normaalia talonpoikaisjärkeä noudattava tulkinta, että Ateneumin valo-
kuvauskiellossa ei ole lainkaan kyse mistään perusoikeusrajoituksesta, vaan on kyse sellai-
sesta tilanteesta, jossa ihminen vapaaehtoisesti menee johonkin taidenäyttelyyn tai tulee
johonkin tilaan ja eräänlainen konkludenttinen sopimus syntyy siitä, että minä tulen tähän
sinun taide-esitykseesi katsojaksi ja samalla sitoudun noudattamaan semmoisia normaale-
ja sääntöjä, mitkä tällaista taidenäyttelytilaa koskevat.

Arvoisa rouva puhemies! Vähän tällä ajattelulla, että onko aivan kaikkeen pakko puut-
tua ja onko aivan kaikessa pakko nähdä perusoikeusongelmia, katsoin tästä nyt käsillä ole-
vasta kertomuksesta sivulla 144 olevan apulaisoikeusasiamies Sakslinin päätöksen siitä,
että ammattiurheilijoiden lyhyt palvelusaika on ongelmallinen yhdenvertaisen kohtelun
kannalta. No, totta kai voi sanoa, että se on ongelmallinen yhdenvertaisen kohtelun kannal-
ta, koska tällainen kevennetty varusmiespalvelus on ollut tarjolla nimenomaan ammatti-
laisurheilijoille mutta ei muille. Tämä on ilmeisesti vuosikymmeniä vanha käytäntö, näin
voisin kuvitella. Ja apulaisoikeusasiamies tässä päätyi siihen, että tämä on vastoin perus-
tuslain, onko se nyt, 6 §:ssä olevaa yhdenvertaisuussäännöstä.

Kyllä tämä apulaisoikeusasiamiehen kannanotto minun mielessäni saattoi matkaan ky-
symyksen, missä on yhtäältä aiheettoman nillittämisen ja toisaalta aiheellisen yhdenvertai-
suusongelmaan puuttumisen välinen raja. Jos apulaisoikeusasiamies on sitä mieltä, että
ammattiurheilijoiden lyhyt palvelusaika on ongelmallinen yhdenvertaisen kohtelun kan-
nalta, niin kuin hyvin voidaan sanoa sen olevan, niin eikö paljon paremmin perustein yh-
denvertaisuuden kannalta ole ongelmallista se, että naiset on kokonaan vapautettu varus-
miespalveluksesta?

Eli jos tämä urheilijataustaisten varusmiesten erilainen kohtelu on ongelmallista, niin
ongelmallista yhdenvertaisuuden kannalta, että apulaisoikeusasiamiehen on syytä tällai-
seen perustuslainvastaisuuteen puuttua ja pyytää puolustusministeriötä ilmoittamaan
29.5.2015 mennessä, mihin toimenpiteisiin asia on antanut aihetta, niin miten on mahdol-
lista, ettei oikeusasiamies tai apulaisoikeusasiamies Sakslin ole pohtinut sitä kysymystä,
onko naisten vapauttaminen kokonaan asepalveluksesta mahdollisesti ongelmallista yh-
denvertaisuuden kannalta? Itse päätyisin helposti siihen, että jos yhdenvertaisuutta lähde-
tään tässäkin yhteydessä ihan vimpan päälle tulkitsemaan, niin tämä ammattiurheilijoiden
saama kevyempi asepalvelus olisi paljon pienempi yhdenvertaisuusongelma kuin se, että
väestöstä noin puolet on kokonaan vapautettu varusmiespalveluksesta. Itse en siis ole tätä
mieltä, mutta enpä nyt olisi ruvennut nillittämään tästä ammattilaisurheilijoiden varus-
miespalveluksen kevennetystä muodostakaan.

16.49 Ilkka Kantola sd:  Arvoisa rouva puhemies! Ihmisoikeustilanteen näkökulmasta
Suomen kansalliset lähtökohdat liittymiselle Euroopan unionin jäseneksi aikanaan olivat
3



Pöytäkirjan asiakohta PTK 21/2015 vp
varsin hyvät. Euroopan unionin jäsenyyden myötä Suomi on kuitenkin joutunut arvioi-
maan omia käytäntöjään ja lainsäädäntöään myös ihmisoikeusnäkökulmasta entistä tar-
kemmin. Meillä on ollut omissa asioissamme parannettavaa ja on edelleen.

Oikeusasiamiehen vuoden 2014 kertomuksessa nostetaan vahvasti esiin oikeusasiamie-
hen poikkeuksellisen vahva rooli suomalaisessa järjestelmässä perus- ja ihmisoikeuksien
valvojana. Viime vuonna 95-vuotisjuhliaan viettäneen oikeusasiamiesinstituution tehtä-
vän ydintä on ollut niin sanottu laillisuusvalvonta. Se on tarkoittanut viranomaisten toimin-
nan valvontaa.

Vuoden 1995 perusoikeusuudistuksen seurauksena tämän laillisuusvalvonnan rinnalle
on tullut oikeusasiamiehen tehtävä valvoa perus- ja ihmisoikeuksien toteutumista, ja var-
maan tähän tehtävän laajennukseen liittyy osittain edustaja Zyskowiczin äskeinenkin kri-
tiikki.

Kertomuksesta ilmenee, miten tämä muutos on vaikuttanut oikeusasiamiehen toimin-
taan. "Kanteluiden tutkinta ei enää ole vain sen arviointia, onko viranomainen toiminut
lainvastaisesti tai laiminlyönyt velvollisuuksiaan. Nykyisin kaikissa asioissa arvioidaan
sen lisäksi, olisiko viranomainen jollakin muulla tavalla toimimalla voinut paremmin edis-
tää perus- ja ihmisoikeuksien toteutumista."

Mielestäni tehtävän laajentaminen tällä tavalla on ollut hyvä uudistus. Se antaa oikeus-
asiamiehelle laajan mandaatin toimia yhteiskunnassa uudistajana ja kehittäjänä perus- ja
ihmisoikeusasioissa. Oikeusasiamies toteaakin kertomuksessaan: "Tiedossani ei ole toista
oikeusasiamiesinstituutiota, jossa perus- ja ihmisoikeuksien toteuttamisen ja edistämisen
näkökulma olisi yhtä vahva kuin Suomessa sekä lainsäädännössä että käytännössä."

Arvoisa puhemies! Kertomuksessa vuodelta 2014 esitellään aikaisemman kertomuksen
tapaan tiivistetysti kymmenen keskeistä suomalaista perus- ja ihmisoikeusongelmaa. On-
gelmakohdat ovat entiset. Tämä lista on tärkeä työlista juuri aloittaneelle Sipilän hallituk-
selle. 

Vanhusten oloissa ja kohtelussa on edelleen puutteita. Olennaista korjausta tilanteeseen
ei ole tullut. Puutteita on muun muassa hygieniassa, ravinnossa, kuntoutuksessa ja ulkoi-
lussa. Vanhusten ylimitoitetulla lääkityksellä korvataan — siltä näyttää edelleen — alimi-
toitettua henkilöstöä.

Lastensuojelussa ja lapsiasioiden käsittelyssä on puutteita edelleenkin. Osittain on kyse
henkilöstön liian suuresta työmäärästä, työntekijöiden vaihtuvuudesta ja puutteellisesta
koulutuksesta. Lastensuojelun sijaishuollon valvonta on riittämätöntä. Eduskunnan perus-
tuslakivaliokunnassakin on todettu ja keskusteltu siitä, että lastensuojeluasioiden käsittely-
aika eräissä päätöksissä tuomioistuimissa, tai kun niitä kierretään sieltä kautta, on joissa-
kin asioissa lapsen edun näkökulmasta aivan liian pitkä, siis se käsittelyaika, jolloin ollaan
epävarmuudessa, miten lapsen käy. On arvioitu, että lastensuojelulakia tulisikin tältä osin
arvioida uudelleen lapsen edun näkökulmasta.

Vammaisten henkilöiden oikeuksien toteutumisessa on puutteita. Oikeus työhön ja oi-
keus perhe-elämään kohtaavat edelleen perusteettomia esteitä. Kyse on asenteista, mutta
myös lainsäädännöstä.

Edellisen kertomusvuoden tapaan myös viime vuoden kertomuksessa laitoksissa ole-
vien itsemääräämisoikeuden rajoittamista tapahtuu edelleen ilman laissa määrättyä perus-
tetta. Kataisen hallituksen toimesta laadittiin lakiesitys, jolla rajoitustoimenpiteistä olisi
täsmällisesti säädetty. Esitys kuitenkin oli sen verran keskeneräinen, puutteellinen, ettei se
edennyt eduskunnassa. Perustuslakivaliokunta sitä esitystä arvioi. Uuden hallituksen olisi
4



Pöytäkirjan asiakohta PTK 21/2015 vp
syytä viedä tämä asia maaliin. On tärkeätä, että näistä tarpeellisista rajoitustoimenpiteistä
säädettäisiin lailla, niin kuin perustuslaki edellyttää. Viime kaudella aikaansaatu vanhus-
palvelulaki tarvitsisi rinnalleen kipeästi tämän laitoksissa asuvien itsemääräämisoikeutta ja
rajoitustoimenpiteitä koskevan lainsäädännön.

Joissakin asioissa on päästy eteenpäin. Ulkomaalaisten säilöönoton tilannetta on paran-
nettu ihmisoikeusnäkökulmasta, kun Joutsenon vastaanottokeskuksen yhteyteen avattiin
säilöönottoyksikkö viime syksynä. Tämä tarkoittaa sitä, että uuden yksikön avulla voidaan
vähentää poliisivankiloiden käyttöä tähän tarkoitukseen, ja tämä tarkoittaa lievennystä pe-
rusoikeuksien rajoittamisessa.

Vankien ja tutkintavankien oloissa ja kohtelussa on edelleen puutteita. Euroopan neu-
voston kidutuksen vastainen komitea vieraili Suomessa viime vuonna. Se kiinnitti huomio-
ta vangeille tarjottavan toiminnan vähäisyyteen, niin sanottujen paljusellien edelleen suu-
reen määrään sekä käytäntöön, jossa pitkäaikaisessa tutkintavankeudessa olevia säilyte-
tään poliisivankiloissa, jotka on tarkoitettu lyhytaikaiseen säilytykseen. Komitean mukaan
Suomessa omaksuttuun käytäntöön ei ole mitään hyväksyttävää perustetta.

Puutteita on myös kansalaisten terveyspalveluissa. Lääkinnällisen kuntoutuksen apuvä-
lineiden saamisessa on ongelmia. Hoitotakuu ei toteudu lasten ja nuorten mielenterveys-
palveluissa. Varusmiesten, vankien ja niin sanottujen paperittomien terveydenhuollossa on
puutteita. Paperittomien pääsyä terveyspalveluihin yritettiin parantaa hallituksen esityksel-
lä Stubbin hallituksen toimesta, mutta esitys raukesi lopulta kai teknisesti valtiopäivien
päättymiseen.

Edellisen vuoden ongelmista jäljellä ovat myös puutteet perusopetuksen oppimisympä-
ristön turvallisuudessa. Näitä ovat koulukiusaaminen, sisäilmaongelmat ja oppilashuollon
epätasaisuus. Tilanne ei turvallisuuden kannalta ole parantunut, kun opettajien lomautuk-
set lisääntyivät kertomusvuonna.

Arvoisa puhemies! Oikeusprosessien pitkät käsittelyajat ovat edelleen ongelma, vaikka
lainsäädännöllisin keinoin on pyritty tilannetta helpottamaan. Uusi hallitus lupaa ohjel-
massaan jatkaa prosessien nopeuttamiseen tähtääviä toimia. Hyvä niin, kunhan oikeustur-
vaa ei vaaranneta.

Kansalaisten yhdenvertaisuuden kannalta jossain määrin ongelmalliselta näyttää nyt
tekstitasolla Sipilän hallituksen hallitusohjelman kirjaus, jonka mukaan yhtenä keinona
tullaan käyttämään oikeudenkäyntimaksujen korottamista. Tätä harkittaessa on syytä huo-
lehtia siitä, ettei maksuin estetä pienituloisten mahdollisuutta saada asiansa ratkaistavaksi
riippumattomassa tuomioistuimessa.

Oikeusasiamiehen kertomuksen luettelemista kotimaisista ihmisoikeusongelmista ilme-
nee, että vastuu ongelmien korjaamisesta jakaantuu useille ministeriöille. Ratkaisevaa on
hallituksen yhteinen tahtotila laittaa asiat kuntoon. Vaikka taloustilanne on vaikea, emme
saa unohtaa heitä, jotka ovat kaikkein haavoittuvimmassa asemassa yhteiskunnassamme.

16.57 Lea Mäkipää ps: Arvoisa puhemies! Tämä eduskunnan oikeusasiamiehen kerto-
mus oli mielenkiintoista luettavaa. Tässä vain muutamia lainauksia kertomuksesta:

Ensimmäinen oikeusasiamies vastaanotti ensimmäisen kantelun helmikuun 11. päivä
1920 Viipurin lääninvankilassa. Tutkintovankina oli jääkärivääpeli, ja hän kanteli siitä,
että hänen asiansa tuomioistuinkäsittely oli viivästynyt. Tämä ensimmäinen oikeusasia-
mies Suomessa oli, kun katselin, Erik Alopaeus, ja nykyinen oikeusasiamiehemme Jääske-
läinen on tällä hetkellä 18. viranhaltija.
5



Pöytäkirjan asiakohta PTK 21/2015 vp
Oikeusasiamiehen valvontavaltaan kuuluvat kaikki julkisen vallan elimet pois lukien
eduskunnan lainsäädäntötyö, kansanedustajien toiminta ja oikeuskanslerin virkatoimet.
Tärkeänä on pidettävä myös sitä, että kaikki julkista tehtävää hoitavat yksityiset kuuluvat
oikeusasiamiehen toimivaltaan. Kun kunta ulkoistaa järjestämisvastuulleen kuuluvia sosi-
aali- ja terveydenhuoltopalveluja yksityisille, niiden toiminta kuuluu Suomessa siis oi-
keusasiamiehen valvonnan piiriin.

Jussi Pajuojan kirjoituksessa pohditaan tietotekniikan tulemista. Suuri askel on tulevat
sähköiset ylioppilaskirjoitukset. Tarkoituksena onkin, että vuoteen 2019 mennessä kou-
luissa kaikki kokeet tapahtuvat sähköisesti, ja viimeisenä on kuulemma matematiikan koe.
Tietotekniikan perusta luodaan kouluissa, ja huomattavaa onkin eri koulujen valmistautu-
minen sähköisiin menetelmiin. Kouluihin tehdyillä tarkastuksilla on todettu, että lapset ja
nuoret osaavat viihdekäytön, mutta muu tietotekniikka ei olekaan itsestäänselvää. Järjeste-
lykysymyksen lisäksi digitaalisen tekniikan hyödyntäminen on myös oikeuskysymys, eli
opetuksen yhdenvertainen tarjonta ei välttämättä toteudu kaikissa kunnissa ja kouluissa, ja
syynä on tietenkin resurssi- ja rahapula.

Suuri haaste on myös tietotekniikan hyödyntäminen eri lohkoilla julkisella sektorilla.
Kirjasessa mainitaan, että ongelmia esiintyy muun muassa työhallinnossa ja poliisin tieto-
järjestelmässä. Järjestelmiä on ajettu alas, hankkeet ovat viivästyneet tai projekteja jaettu
pienempiin ja helpommin hallittavissa oleviin projekteihin, kuten esimerkiksi poliisin Vit-
ja-hankkeessa.

Oikeusasiamiehen tehtävänä on valvoa ja aktiivisesti edistää perus- ja ihmisoikeuksien
toteutumista. Hänen tulee lain mukaan tehdä tarkastuksia virastoissa ja laitoksissa, erityi-
sesti vankiloihin ja muihin suljettuihin laitoksiin sijoitettujen henkilöiden kohtelua tarkas-
tamassa, samoin kuin varusmiesten asemaa varuskunnissa. Vuonna 2014 tarkastuksia teh-
tiin 111 kohteeseen.

Kaikista ratkaistuista kanteluista ja omista aloitteista 16 prosenttia eli 774 johti oikeus-
asiamiehen toimenpiteeseen. Lukumäärältään suurimmat koskivat sosiaaliturvan, rikos-
seuraamusalan, terveydenhuollon ja poliisiviranomaisten toimialaa. Kantelujen käsittely-
ajan lyhentäminen yhteen vuoteen on ollut oikeusasiamiehen pitkäaikainen tavoite, ja esi-
merkiksi vuonna 2014 tähän päästiin, eikä vuodenvaihteessa ollut vireillä yhtään yli vuo-
den vireillä olevaa kantelua. Kanteluita on saapunut runsaasti, viime vuonna runsaat 4 600,
mutta samaan aikaan ratkaistiin yli 4 700 kantelua. Myös sähköisesti kantelut ovat yleisty-
neet, eli yli 60 prosenttia tehdään sähköisesti.

Ja lopuksi muutamia yksityiskohtia tästä yli 340-sivuisesta kirjasesta:
Vanhusten asumis- ja hoivayksiköihin on tehty tarkastuksia ja kiinnitetty todellisiin on-

gelmiin huomiota. Vaippojen jatkuvaa käyttöä ja vessatuksen puutetta on pidettävä epäin-
himillisenä ja ihmisarvoa alentavana. Vanhusten ulkoilumahdollisuudet ovat rajallisia, ku-
ten me kaikki hyvin tiedämme. Jokainen haluaa kuolla arvokkaasti, eli saattohoitoon tulisi
myös täällä eduskunnassa paneutua kunnolla. Miten on mahdollista, että palvelutalon
asunnossa asunut palveluja käyttämätön vanhus on voinut olla kuolleena useita viikkoja?
Eikö tarkastus ulotu tähän?

Lastensuojelussa erityisesti sosiaalityöntekijöiden vähäinen määrä, joskus puutteelli-
nen koulutus ja työntekijöiden vaihtuvuus heikentävät lastensuojelupalveluiden laatua.
Perheiden avohuollon tukipalveluiden riittämättömyys ja viivästyminen aiheuttavat ongel-
mia, ja suurin kärsijä on lapsi tai nuori. Nyt jos koskaan tarvitaan ennaltaehkäisyä näissä
asioissa. Puutteet heijastuvat huostaanottojen määrän kasvuna ja myös lisääntyvinä mie-
6



Pöytäkirjan asiakohta PTK 21/2015 vp
lenterveysongelmina. Myös Pohjois-Satakunnassa oli merkillistä lehtiluettavaa, että kol-
me nuorta otettiin niin sanotusti huhujen perusteella huostaan. He olivat siellä muutaman
kuukauden, ja nyt heille joudutaan maksamaan kymmeniätuhansia — aivan oikein — tästä
kärsimyksestä.

Kertomuksessa on aivan oikein puututtu koulukiusaamiseen. Eikö tähän löydetä kun-
non eväitä? Jokainen lapsi ja nuori haluaa opiskella turvallisessa kouluympäristössä, mut-
ta on kysyttävä, mikä koulumaailmaa riivaa. Koulukiusaamiseen olisi saatava kuri ja lop-
puminen.

Vuoden 2013 toimintakertomuksessa kerrottiin kymmenestä keskeisestä suomalaisesta
ongelmasta, niin kuin myös edellinen puhuja tästä puhui. Tänään ne ovat yhtä ajankohtai-
sia — ja aina näistä ollaan myös täällä eduskunnassa puhuttu — eli vanhusten olot ja hoito,
lastensuojelu, vammaisten oikeudet, laitoksissa olevien itsemääräämisoikeudet, riittävien
terveyspalveluiden puute, muutamia mainitakseni.

Vuoden 2014 erikoisteemana oli vammaisten henkilöiden oikeuksien turvaaminen. On-
gelmana on mainittu liikkumisen esteettömyys ja palveluiden esteetön saatavuus. Tulk-
kauspalvelut, kommunikaation apuvälineet ja tiedonsaanti ovat vammaiselle henkilölle
välttämättömiä yhdenvertaisuuden osatekijöitä.

Ja näin kirjaimellisesti sanon myös, että maksuhäiriöt ja ylivelkaantuminen ovat huoles-
tuttavasti kasvaneet, ja siihen syynä ovat ehkä työttömyys, elämänhallinta ja monet muut
asiat.

Mutta kiitoksia myös tästä laajasta kertomuksesta. Siinä on varmaan tähän meidän edus-
kuntatyöhömme paljon oppimista.

17.04 Hanna Sarkkinen vas: Arvoisa puhemies! Käsittelyssä oleva eduskunnan oikeus-
asiamiehen kertomus on mielenkiintoinen ja laaja-alainen asiakirja, joka antaa yhden nä-
kökulman suomalaisen yhteiskunnan kehitykseen vuonna 2014. Yhteiskunnan kipukohdat
korostuvat. Yhteiskunnassa on paljon hyvää, joka ei tässä asiakirjassa näy, mutta toisaalta,
mehän olemme täällä korjaamassa kipukohtia.

Erityisesti on kiinnitettävä huomiota oikeusasiamiehen esiin nostamiin kymmeneen kes-
keiseen perus- ja ihmisoikeusongelmaan. Nämä kipukohdat pitäisi ottaa eduskunnan ja
hallituksen toiminnan keskeiseksi huomion kohteeksi tällä alkavalla eduskuntakaudella.
On surullista, että edellinen eduskunta kaatoi loppumetreillä parannuksen paperittomien
siirtolaisten terveydenhuoltoon, mutta toivottavasti tämä ja muut keskeiset oikeusasiamie-
hen esiin nostamat ongelmakohdat saadaan korjattua tällä kaudella.

Haluan tässä yhteydessä kiinnittää huomiota erityisesti yhteen asiakohtaan, nimittäin
kappaleeseen 4.8 ja siinä käsiteltävään asiaan Ulosotto ja muut maksukyvyttömyysmenet-
telyt. Tämä on aihealue, jossa on itse asiassa tapahtunut todella paljon parannusta viime
vuosina, vaikka ongelmia tietenkin on paljon. Vuonna 2013 säädetty laki, jolla asetettiin
kuluttajaluotolle korkokatto, on hillinnyt pikavippibisneksen pahimpia ongelmia, ja se nä-
kyy oikeusasiamiehen tarkastuksen mukaan myös velkaneuvonnan asiakkaiden määrän
vähenemisenä, vaikka toisaalta asiakkaiden velan määrät ovat olleet kasvussa. Lain tavoi-
te suitsia korkeakorkoisia pikavippejä ja kohtuullistaa perintäkuluja vaikuttaa toteutuneen
melko hyvin, vaikka perintäkulujen kohtuullisuudessa on mielestäni edelleen parantami-
sen varaa erityisesti perittävien pienten laskupääomien kohdalla. Velkaneuvonta on erit-
täin tärkeä palvelu, ja sen avulla voidaan estää ihmisten ongelmien paheneminen ja heidän
syrjäytymisensä. Kuitenkin oikeusasiamiehen mukaan palvelun saatavuudessa ja resur-
7



Pöytäkirjan asiakohta PTK 21/2015 vp
soinnissa on yhä ongelmia ja tilanne vaihtelee kunnittain. Tähän olisikin kiinnitettävä huo-
miota, jotta velkaneuvontaa olisi saatavana kaikkialla Suomessa riittävästi. Myös kuntien
sosiaalitoimen tarjoama sosiaalinen luototus voi olla merkittävä työkalu ylivelkaantumis-
kierteen katkaisemisessa, ja olisi tärkeää, että kaikki kunnat käyttäisivät tätä työkalua hen-
kilöiden ylivelkaantumisen ja kulutusluottokierteiden katkaisemisen apuna. Se olisi sekä
yksilöiden että yhteiskunnan etu.

 Haluan vielä nostaa esille erään aihepiiriin liittyvän vakavan ongelman. Kela on muut-
tanut käytäntöjään siten, että liikaa maksettuja sosiaalitukia ei voi enää maksaa takaisin
osamaksulla maksusuunnitelman perusteella. Mikäli henkilö ei kykene maksamaan saata-
via takaisin yhdellä kertaa, siirtää Kela saatavat suoraan ulosottoon. Ulosotto merkitsee yk-
silön kannalta maksuhäiriömerkinnän syntymistä. Maksuhäiriömerkintä on usein henkilö-
kohtainen katastrofi: se vaikeuttaa esimerkiksi vuokra-asunnon ja matkapuhelinliittymän
saamista. Aiemmin Kelan kanssa pystyi sopimaan takaisinmaksusuunnitelmasta ja säilyt-
tämään luottotiedot. Kela perustelee tätä muutosta käytännöissä velallisen aseman paran-
tamisella. Kuitenkin moni ihminen haluaa tehdä kaikkensa, jotta luottotiedot säilyvät.

Tämä Kelan linjanmuutos on aiheuttanut pelkoa ihmisten keskuudessa ja kokemuksia
viranomaisten kohtuuttomasta menettelystä. Kelan tulisi tarkistaa linjansa ja antaa ihmisil-
le mahdollisuus valita, maksavatko he saatavansa entiseen malliin takaisin osamaksulla vai
ulosoton kautta. Meidän täällä salissa ja Kelassa tulisi tiedostaa, millainen tragedia ja syr-
jäyttävä asia luottotietojen menetys pahimmillaan on. Kelan ehkä sinällään hyvää tarkoit-
tava uusi menettely synnyttää ongelmia ja tarpeettomia kohtuuttomuuksia ihmisille. Myös
yhteiskunnan kannalta olisi usein parasta, että asiat voitaisiin hoitaa niin, ettei ihminen jou-
tuisi menettämään luottotietojaan ja joutuisi ulosottoon. Ulosotto ja luottotiedottomuus
ovat pahimmillaan iso kannustinloukku työllistymiselle ja syrjäyttävä elementti. Uusien
maksuhäiriömerkintöjen määrä on valitettavasti lisääntynyt 2000-luvulla rajusti. Tähän on
toki varmaan monia syitä, mutta toivottavasti viranomaisten omilla toimilla näiden maksu-
häiriömerkintöjen syntymistä ei ainakaan edistettäisi. Toivonkin, että sekä kansanedusta-
jat, ministerit, oikeusasiamies että tietysti Kela kiinnittäisivät huomiota asiaan ja toimisi-
vat niin, että linjaa voitaisiin tarkastella.

Haluaisin lisäksi sanoa edustaja Zyskowiczille, että olen kanssanne kerrankin samaa
mieltä siitä asiasta, että on suuri yhdenvertaisuusongelma mielestäni tämä naisten ja mies-
ten eriarvoisuus asevelvollisuuden suhteen. (Ben Zyskowicz: Minä en ole sitä mieltä!) —
Joo, mutta toit esille sen, että se on ainakin isompi ongelma kuin tämä urheilijoiden erilli-
nen kohtelu, ja olen täsmälleen samaa mieltä. — Minä henkilökohtaisesti en näe mitään pe-
rusteita tälle räikeälle sukupuolten väliselle epätasa-arvolle, joka mielestäni syrjii miehiä.
Ehkä tähänkin asiaan oikeusasiamies voi joskus kiinnittää huomiota.

Mutta kiitoksia oikeusasiamiehelle kattavasta kertomuksesta.

17.11 Sami Savio ps:  Arvoisa puhemies! Eduskunnan oikeusasiamiehen kertomuksen
mukaan kanteluiden keskimääräinen käsittelyaika on vuoden 2014 loppuun mennessä ly-
hentynyt alle kolmeen ja puoleen kuukauteen. Myöskään yhtään yli vuoden vanhaa kante-
lua ei ollut vireillä vuoden lopussa. Mielestäni tämä on kansalaisten oikeusturvan kannalta
erittäin hyvää kehitystä, ja se perustuu ilmeisesti aiempiin lainsäädäntömuutoksiin. Niillä
on sujuvoitettu kanteluiden hoitamista sekä lisätty oikeusasiamiehen harkintavaltaa ja toi-
mintavaihtoehtoja.
8



Pöytäkirjan asiakohta PTK 21/2015 vp
Osaltaan näitä kanteluaikoja on lyhentänyt myös sähköisesti tehtyjen kanteluiden osuu-
den huomattava kasvu. Kuten edustaja Mäkipääkin totesi, nyt jo noin kaksi kolmasosaa
niistä tehdään sähköisesti, mikä on helpottanut olennaisesti kanteluiden tutkimisen nopeu-
tettua menettelyä. Mielestäni kyseessä on yksinkertainen ja lupaava esimerkki julkisen pal-
velun tehostumisesta.

Myös muilla julkisen hallinnon osa-alueilla voidaan pienentää hallintokuluja ja saman-
aikaisesti parantaa kansalaisille tarjottavaa palvelua, mutta valitettavasti kaikki tietojärjes-
telmäuudistukset eivät ole aina onnistuneet suunnitellusti. Apulaisoikeusasiamies Pajuoja
onkin kiinnittänyt huomiota siihen, että uusia tietojärjestelmiä suunniteltaessa ja toteutet-
taessa on syytä panostaa viranomaisten väliseen yhteistyöhön ja toteuttaa uudistukset hel-
posti hallittavina kokonaisuuksina. Lisäksi on jatkossa pidettävä huolta siitä, että myös
sähköiseen asiointiin tottumattomilla säilyy mahdollisuus palveluiden käyttöön.

Arvoisa puhemies! Kiitän lopuksi oikeusasiamiestä tästä laajasta kertomuksesta.

Toinen varapuhemies Paula Risikko: Tässä vaiheessa myönnän puheenvuoron oikeus-
asiamies Jääskeläiselle, olkaa hyvä.

17.13 Eduskunnan oikeusasiamies Petri Jääskeläinen : Arvoisa rouva puhemies! Ar-
voisat kansanedustajat! Kiitän näistä puheenvuoroista, joita täällä on käytetty. Niihin ei
tainnut sisältyä sellaisia kysymyksiä, jotka varsinaisesti olisivat vastausta vaille.

Edustaja Zyskowicz palautti täällä mieleen tämän Ateneumin valokuvauskieltoa koske-
van ratkaisun ja ammattiurheilijoiden lyhyttä palvelusaikaa koskevan ratkaisun. Nämä
ovat molemmat apulaisoikeusasiamiesten ratkaisuja, joita en halua enkä oikein voikaan
kommentoida, kun apulaisoikeusasiamiehet ratkaisevat heidän käsiteltävänään olevat asiat
itsenäisesti ja samalla toimivallalla kuin oikeusasiamies.

Ehkä voisin kuitenkin todeta tästä ammattiurheilijoiden lyhyttä palvelusaikaa koskevas-
ta ratkaisusta, kun edustaja Zyskowicz kysyi, eikö naisten vapauttaminen asepalveluksesta
ole isompi yhdenvertaisuusongelma. No, hän ei tähän ottanut kantaa, enkä minäkään sii-
hen ota kantaa mutta kiinnitän kuitenkin huomiota siihen, että tämä naisten vapauttaminen
asepalveluksesta kuitenkin perustuu nimenomaisiin lainsäännöksiin, kun taas ammattiur-
heilijoiden lyhyen palvelusajan suhteen näin ei ole vaan päinvastoin täällä referaatissa to-
detaan, että asevelvollisuuslaissa, siihen liittyvässä asetuksessa tai niiden perusteluissa ei
ole edes mainintaa siitä, että ammattiurheilijoille voitaisiin tällä tavoin määrätä lyhyt mie-
histökoulutus. Mutta en enempää ota näihin ratkaisuihin kantaa.

Kiitän puheenvuoroista. — Kiitos.

Keskustelu päättyi.

Asia lähetettiin perustuslakivaliokuntaan.
9


