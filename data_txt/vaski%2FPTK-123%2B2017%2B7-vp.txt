















































DEM3F5C.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

7. Lakialoite laiksi työtapaturma- ja ammattitautilain 121 §:n ja vakuutusoikeudesta anne-
tun lain muuttamisesta 

Lakialoite LA 75/2017 vp Jari Ronkainen ps ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan. Tämän asian yhteydessä sallitaan keskustelu myös päiväjärjestyksen 8. asiasta.

Keskustelu

18.00 Jari Ronkainen ps (esittelypuheenvuoro): Arvoisa puhemies! Hyvät kansanedus-
tajakollegat! Tekemässäni, nyt käsittelyssä olevassa lakialoitteessa esitän muutettavaksi
työtapaturma- ja ammattitautilain 121 §:ää sekä vakuutusoikeudesta annettua lakia. Ky-
seessä on niin kutsuttua vakuutuslääkärijärjestelmää koskeva lakialoite. Vakuutusyhtiöi-
den ja niiden käyttämien asiantuntijalääkäreiden mahdollisuus kiistää hoitavan lääkärin
diagnoosi potilasta näkemättä haastaa laajasti kansalaisten oikeustajua. Saamani valtavan
palautteen perusteella asiaan olisi saatava muutos, sillä kuten tuomarinohjeissakin lukee:
"Mikä ei ole oikeus ja kohtuus, se ei saata olla lakikaan."

Täällä eduskunnassa on tällä vuosituhannella tehty vakuutuslääkärien toiminnasta yli 60
valtiopäivätointa koko puoluekentän laajuudelta hallitus- ja oppositioasetelmaa katsomat-
ta. Järjestelmään on vuosien saatossa tehty muutoksia ja tarkistuksia, jotka ovat paranta-
neet päätöksenteon läpinäkyvyyttä ja keventäneet prosessia. Keskeisin valuvika on silti py-
synyt muuttumattomana: vakuutuslääkärien suhteeton valta kiistää hoitavien lääkärien
löydökset.

Arvoisa puhemies! Lakialoitteeni ensimmäinen esitys koskee vakuutuslääkärien asetta-
mista niin kutsutun totuusvelvoitteen piiriin. Käytännössä tämä tarkoittaa sitä, että vakuu-
tusyhtiöiden korvauspäätöksiin osallistuneiden asiantuntijalääkäreiden tulisi allekirjoittaa
laatimansa lausunnot ja asiakirjat merkinnällä "minkä kunniani ja omantuntoni kautta va-
kuutan". Näin ei tällä hetkellä ole, vaikka terveydenhuollon ammattihenkilöistä annetun
lain perusteella jokainen muu lääkäri joutuu näin toimimaan. Tällä muutoksella edistetään
kansalaisten luottamusta oikeusjärjestelmään sekä korotetaan vakuutuslääkäreiden kyn-
nystä venyttää tulkintojaan vakuutettujen työkyvystä.

Toinen esitys koskee vakuutusyhtiöiden käänteistä todistustaakkaa. Käänteisessä todis-
tustaakassa on kyse siitä, että korvaus- ja eläkepäätökset tehtäisiin lähtökohtaisesti vakuu-
tetun hoitavan lääkärin lausunnon pohjalta. Vakuutusyhtiö voi vapautua korvauksen mak-
samisesta vain jos se kykenee todistamaan hoitavan lääkärin diagnoosin ja työkyvyn arvi-
on olennaisilta osin virheelliseksi. 
 Tarkistettu
4.1



Pöytäkirjan asiakohta PTK 123/2017 vp
Aloitteeni arvioitu vaikutus valtiontalouteen on selvästi positiivinen. Vakuutuslaitosten
potilaille kuuluvien etuuksien maksaminen vähentää valtion, kuntien ja sairaanhoitopii-
rien rasitteita terveydenhuollossa ja sosiaalitoimessa. Lisäksi se mahdollistaa oikea-aikai-
sen hoidon ja mikä tärkeintä kuntoutuksen aloittamisen työ- ja toimintakyvyn säilyttämi-
seksi sekä vähentää potilaiden muiden yhteiskunnallisten etuuksien tarvetta. Kuntoutuk-
sen viivästyminen korvauskiistojen vuoksi on moninkertainen kansantalouden menetys. 

Esitän, että lakialoitteeni pohjalta ryhdytään lainmuutoksen valmisteluun, joka puuttuu
tähän erittäin epäoikeudenmukaiseksi koettuun nykyjärjestelmään.

18.04 Sanna Lauslahti kok (esittelypuheenvuoro): Arvoisa puhemies! Edustaja Ronkai-
selle sanon tässä heti kiitoksen siitä yhteistyöstä, jota olemme tehneet. Tämä asia ei ole hal-
litus—oppositio-asia vaan kaikkien meidän yhteinen asia.

Selvää on, että vakuutuslääkärijärjestelmä vaatii remonttia. Totuusvelvoite ja nyt esitet-
tävät toimet ovat vain yksi osa remonttia. Koko järjestelmässä on lähdettävä heikomman
osapuolen näkökulmasta. Esimerkiksi toimiessani vaikka uimakisoissa käännöstarkastaja-
na tulkinta lähtee siitä, että jos olen epävarma asiasta, niin se on uimarin etu. Vastaavalla
tavalla tulee myöskin vakuutuslääkäripuolella toimia, eli jos on yhtään epävarmuutta, niin
heikomman osapuolen eduksi on tulkinnat tehtävä.

Lisäksi prosessiin liittyy myöskin alkulähteissä korjauspaikkoja, jotka tulikin mainittua
— millä tavalla kuntoutusprosessit lähtevät käyntiin — ja myös se, että tehdään ne riittävät
tutkimukset jo alkulähteillä, koska usein niihin joudutaan sitten palaamaan. Lisäksi kun
joudutaan tilanteeseen, että valitusasteisiin ja muutoksenhakuun joudutaan, ne vievät ko-
konaisuudessaan aivan liian pitkän ajan. Ne ovat ihmisen elämässä hyvin pitkiä aikoja, ja
voi sanoa, että jokainen päivä on odottavalle liikaa. Ensinnäkin kun lähdetään valittamaan
ja hakemaan muutosta muutoksenhakulautakunnasta, saattaa mennä vuosi, ja silloin kun
lähdetään vielä sieltä eteenpäin vakuutusoikeuteen, puhutaankin vuosien ajasta, ja siltä
osin kokonaisuudessaan tätäkin osuutta on tarkasteltava.

Palatakseni vielä totuusvelvoitekysymykseen, josta on oma lakialoitteeni, joka on vas-
taavansisältöinen kuin edustaja Ronkaisella mutta siltä osin erilainen, että se koskettaa
kuutta eri lakia: Vakuutusyhtiöissä ja eläkelaitoksissa tehdään ihmisten elämään keskeises-
ti vaikuttavia päätöksiä, ja lääkärin arviolla on asiassa keskeinen merkitys. Toisin kuin lää-
ketieteen koulutuksen saaneet asiantuntijat yleensä, vakuutusyhtiöiden ja eläkelaitosten
palveluksessa olevat lääkärit on vapautettu velvollisuudesta allekirjoittaa kirjalliset lau-
sunnot ja muut lääkintölailliset todistukset sanoilla "minkä kunniani ja omantuntoni kautta
vakuutan". Jos ajatellaan tilannetta, että meillä on tätä asiaa käsitelty myöskin sosiaali- ja
terveysvaliokunnassa 2004 ja todettu, että vakuutusyhtiön asiantuntijalääkäri esittää elä-
ke- ja muiden asioiden ratkaisemiseen liittyvät arvionsa nimenomaan lääkärin ominaisuu-
dessa ja vastaa antamistaan arvioista ammatinharjoittamisvastuunsa perusteella, niin tässä
kohdin myös valiokunta nosti esille sen, että asiantuntijalääkäreiden toiminta on tärkeä osa
sitä menettelyä, johon luottamus eläkejärjestelmän toimeenpanoon perustuu, mutta vuon-
na 2004 valiokunta ei kuitenkaan kokenut, että tähän tulee tehdä muutosta. Mutta selvää
on, kun me kuuntelemme ihmisten tarinoita, että jokainen niistä tarinoista on koskettava ja
hyvin traaginen. Koko sosiaalivakuutusjärjestelmän uskottavuuden kannalta on selvää,
että lääkäreiden antamilla lausunnoilla ja todistuksilla on keskeinen merkitys ennen kaik-
kea niiden ihmisten kannalta, joita ne koskettavat. Vakuutusyhtiöiden ja eläkelaitosten lää-
käreille asetettu erivapaus lääketieteellisiä kannanottoja ja lausuntoja koskien on omiaan
2



Pöytäkirjan asiakohta PTK 123/2017 vp
myöskin lisäämään epäluuloja koko järjestelmää kohtaan. Samalla käytäntö vähentää va-
kuutuspäätösten uskottavuutta ja on omiaan lisäämään vakuutetun kokemaa epäoikeuden-
mukaisuuden tunnetta.

Vakuutusyhtiöiden ja eläkelaitosten omien lääkäreiden ja ulkopuolisten asiantuntijalää-
käreiden lausunnot tulee asettaa jatkossa muodollisesti yhtäläiseen asemaan. Tämän vuok-
si vakuutusyhtiöiden ja eläkelaitosten omien lääkäreiden oikeus olla noudattamatta lausun-
noissaan ja muissa kannanotoissaan terveydenhuollon ammattihenkilöstöstä annettuja
lainmukaisia muotosäännöksiä tulee poistaa, ja tältä osin olen luetellut tässä kuusi eri lain-
säädäntöä.

Otan tähän loppuun myöskin sen kysymyksen, millä tavalla päätöksiä tällä hetkellä teh-
dään näkemättä itse ihmistä. Niitä tehdään papereiden perusteella, ei nyt liukuhihnalla,
mutta hyvin, voi sanoa, paperitiikerinomaisesti. On sinänsä kummallista, että papereiden
pohjalta tehdään ihmisen koko loppuelämää koskettavaa päätöksentekoa näkemättä itse ih-
mistä, keskustelematta ihmisen kanssa. Tämäkin on kysymys, joka on nostettava esille.
Mielestäni ehdottoman tärkeätä on, että jos lääkäri tekee päätöksen ihmisen koko tulevasta
loppuelämästä, niin kuin voi sanoa, niin hänen on syytä myös nähdä kyseenomainen hen-
kilö.

18.09 Ritva Elomaa ps: Arvoisa puhemies! Vakuutuslääkäreiden hylkääviin päätöksiin
liittyviin lehtijuttuihin törmää aina vähän väliä. Tarina on aina jotakuinkin sama: hylkäävä
päätös on tullut postilaatikkoon, vaikka maalaisjärjellä ei ymmärrä selvältä tuntuvan ta-
pauksen korvaamatta jättämistä. Myös selkeitä perusteluja päätökselle on monissa ongel-
matilanteissa vaikea saada. Tällaisissa tilanteissa vallitsevaan epäselvyyteen on saatava
loppu. Kyse on monesti ihmisen elämän ja toimeentulon kannalta valtavan suurista asiois-
ta. Jos korvausta ei saa, vaikeutuu elämä tuntuvasti — varsinkin kun hylkääviin päätöksiin
ei saa edes kunnollisia perusteluja.

Edustaja Ronkaisen lakialoite on hyvä esimerkki siitä, kuinka ihmisten oikeudellista
asemaa voitaisiin parantaa lisäämällä vakuutuslääkäreiden velvoitteita osallistua asian val-
misteluun ja kirjata perusteltu arvio tapauksesta sekä velvoittamalla vakuutusyhtiöt anta-
maan näyttöä syistä, miksi päätös on hylkäävä. Syy-yhteyden arviointi tapaturmien ja am-
mattitautien ja tapaturmien tai sairauksien välillä on usein vaikeaa. Tästä syystä on perus-
teltua, että arviointi tehdään huolella ja vakuutuslääkärillä on enemmän vastuuta prosessis-
sa suhteessa pieneen ihmiseen. Olisi myös reilu muutos, jos vakuutusyhtiöiden tulisi osoit-
taa selvästi virheellisiksi vakuutusoikeudessa korvausta puoltavat diagnoosit, jotta kor-
vauspäätös voisi olla kielteinen.

Tässä asiassa on suuria puutteita. Siksi tätä lakialoitetta on helppo kannattaa.
Arvoisa puhemies! Vakuutuslääkäreihin liittyviä käytäntöjä tulisi muutenkin tarkastella

uudelleen laaja-alaisesti. Yksi käytännön ongelma ovat Kansaneläkelaitoksen käyttämien
asiantuntijalääkäreiden pätevyyksien julkaisemiseen liittyvät käytännöt. Kela antaa tie-
doksi kyllä lääkärien nimet, mutta sen henkilöstöhallinnon rekisteristä ei löydy tietoja
asiantuntijalääkärien pätevyyksistä ainakaan kovinkaan helposti. Kelan työkykyyn liitty-
vät päätökset ovat ihmiselle usein isoja asioita, ja olisikin hyvä, jos päätöksenteko ja päät-
täjien pätevyyden esille tuominen olisi nykyistä avoimempaa. Jo 2015 tein kirjallisen ky-
symyksen yleisöpalautteen pohjalta tästä asiasta, ja ilmeisesti tämä vastaus on samanlai-
nen vielä tänä päivänä, että tehdään tutkimuksia asian suhteen ja yritetään käytäntöjä pa-
3



Pöytäkirjan asiakohta PTK 123/2017 vp
rantaa. Näin ollen Kelan käyttämien lääkärien pätevyystietojen pitäisi olla helposti saata-
villa, toistan. 

Toivottavasti hallitus alkaa toimiin vakuutuslääkäritoiminnan kehittämiseksi paljon
avoimempaan ja reilumpaan suuntaan. — Kiitos.

18.13 Heli Järvinen vihr:  Arvoisa puhemies! Meistä varmaan jokainen on saanut tänä
syksynäkin useita, lukuisia kirjeitä ihmisiltä, jotka ovat kokeneet tulleensa kohdelluksi
epäreilusti. He kokevat itsensä työkyvyttömiksi, heillä saattaa olla useampiakin lääkärin-
lausuntoja asiasta, ja siitä huolimatta työkyvyttömyyseläkettä hakiessa tulee hylsy. Tämä
on tärkeä asia käsitellä, ja näiden ihmisten kokemuksia ei voi vähätellä, mutta ratkaisueh-
dotus siitä, että vastuu päätöksistä siirretään hoitaville lääkäreille, on erittäin hankala. Nyt
kannattaa muistaa se, että hoitavilla lääkäreillä ja vakuutuslääkäreillä on täysin erilainen
vastuu ja täysin erilainen osaaminen. On helppo ymmärtää, että näitä yksilökohtaisia hyl-
käysratkaisuja on vaikea hahmottaa ja on vaikea hahmottaa myöskin näitä pätevyyksiin
liittyviä eroja, mutta ongelma on se, että työkyvyttömyys ei ole lääketieteellinen diagnoosi
vaan se on aina juridinen käsite. Todellinen ongelma on se, että meillä on lainsäädäntö, jos-
sa on peräti 11 erilaista työkyvyttömyyden määritelmää. Meillä on muun muassa sairaus-
vakuutuslaki, meillä on TyEL, meillä on valtion ja kunnan käytännöt, meillä on merimies-
eläkelaki, Kelan työkyvyttömyyseläkejärjestelmä, tapaturmaeläke, elinkorko, ja kaikissa
näissä on erilainen työkyvyttömyysmääritelmä.

Erityisen ongelmallista on julkisen ja yksityisen puolen ero. Otan esimerkin. Otetaan
bussikuski, joka saa epilepsiakohtauksen. Jos hän työskentelee julkisella puolella kunnan
tai valtion palkkalistoilla, hän saa välittömästi ensimmäisestä kohtauksestaan työkyvyttö-
myyseläkkeen. Jos hän työskenteleekin yksityisellä bussiyrityksellä, hän ei saa työkyvyt-
tömyyseläkettä vaan päinvastoin sen jälkeen lähdetään tutkimaan, mitä voitaisiin tehdä,
jotta hänet saadaan kuntoutettua johonkin muuhun työhön. Meillä on siis työkyvyttömyys-
käsite hyvin erilainen julkisella ja yksityisellä puolella. Kuvaavaa on myös se, että yksityi-
sen puolen hakemuksista yli kolmasosa hylätään, julkisen puolen hakemuksista vain run-
sas viidesosa. Tämä kuvaa näiden käsitteiden erilaisuutta.

Kun puhumme työkyvyn arvioinnista, siinä on monenlaisia osaamisalueita. Kliinikko
tuntee yleensä potilaan sairauden, siihen annetun hoidon, sairauden aiheuttaman toiminta-
kyvyn aleneman ja osaa kuvata sairauden ennustetta siitä, miten se etenee. Työterveyslää-
käri sen sijaan tuntee tai hänen ainakin pitäisi tuntea työntekijän työn terveysvaatimukset,
työn järjestelemisen mahdollisuudet sekä myös sosiaaliturvan eri tukimuodot osittaiseen
työntekoon. Vakuutuslääkäri sen sijaan tuntee sosiaalivakuutuslainsäädännön, aiemman
ratkaisulinjan, muutoksenhakuelinten noudattaman käytännön ja myös kuntoutuksen sekä
nämä lainsäädännön 11 erilaista työkyvyttömyystulkintaa.

Vakuutuslääkärin tehtävä on epäkiitollinen. Jokainen, joka työkyvyttömyyseläkettä ha-
kee, varmasti tuntee aidosti olevansa sen tarpeessa. Vakuutuslääkäri joutuu kuitenkin suh-
teuttamaan yksittäistapauksen kokonaisuuteen ja yrittää etsiä lääkärinlausunnoista sellai-
sia tosiasioita, joiden pohjalta voi tehdä juuri tätä henkilöä koskevan ja hänen työuraansa
koskevan päätelmän. Hän joutuu arvioimaan sairauden vaikutuksen hakijan toimintaky-
kyyn ja työn vaatimuksiin mutta myös toisaalta siihen ammattiliittoon ja järjestelmään, jo-
hon tämä työntekijä kuuluu. Vakuutuslääkärit tietenkään eivät toimi ihan miten sattuu,
vaan heitäkin valvovat viranomaiset, Finanssivalvonta sekä tietysti muutoksenhakuelimet,
4



Pöytäkirjan asiakohta PTK 123/2017 vp
eikä pienimpänä myöskään julkisuus. Julkisuus lienee aika tehokas keino saada asiaa
eteenpäin.

Muutoksia myös haetaan. Noin 60 prosenttia hylkäävän päätöksen saaneista valittaa
muutoksenhakulautakuntaan, ja siellä noin 15 prosenttia näistä hakemuksista muuttuu.
Noin 50 prosenttia muutoksenhakulautakunnasta hylkäyspäätöksen saaneista valittaa uu-
delleen vakuutusoikeuteen, jossa vielä muuttuu noin 20 prosenttia hakemuksista. Eli va-
kuutuslääkäritkin myöntävät auliisti sen, etteivät aina pysty tekemään oikeata loppupäätel-
mää, ja siitä syystä vakuutuslääkärit eri vakuutusyhtiöistä tekevätkin nykyään ristiinarvi-
ointia omista tulkinnoistaan, jotta päästäisiin sellaiseen tilanteeseen, jossa ne lopulliset tul-
kinnat olisivat mahdollisimman oikeita. Tätä tulkintaa vaikeuttaa kuitenkin se, että työky-
vyttömyyden tunteeseen vaikuttavat hyvin monenlaiset asiat, muun muassa se, jos työelä-
mässä tapahtuu isoja muutoksia ja kokee riittämättömyyttä niihin muutoksiin. Jos on
huono työilmapiiri, jos kokee kiusaamista, on jostain syystä katkera tai kokee motivaation
puutetta, kaikki nämä vaikuttavat ihmisen tunteeseen omasta työkyvystään tai työkyvyttö-
myydestään, ja näitä on lääketieteellisesti ja etenkin juridisesti todella hankala arvioida. 

Olen iloinen, että tämä lakialoite on tehty, vaikken sitä kannatakaan. Olen iloinen sen ta-
kia, että työkyvyttömyys maksaa Suomessa lähes 4 miljardia euroa vuodessa. On meidän
kaikkien yhteinen etu saada mahdollisimman moni työkyvyttömyyttä kokeva takaisin työ-
kyvykkääksi tai saada jonkinlainen pysyvämpi ratkaisu heidän tilanteeseensa. Työkyvyt-
tömyyseläkettä hakee vuosittain vähän alle 30 000 ihmistä ja työkyvyttömyyseläkkeelle
siirtyy vajaat 19 000 ja kaikkiaan Suomessa työkyvyttömyyseläkettä on saanut reilut
150 000 ihmistä.

Meidän kannattaa juuri näistä hintasyistä ja inhimillisen kärsimyksen kokemisen takia
panostaa edes osittaisen työkyvyn ylläpitoon, ja paljon on tehtykin. Kaikki osapuolet, niin
työterveyslääkärit kuin vakuutuslääkärit, ovat yhtä mieltä siitä, että meillä on tapahtunut
viime vuosina isoja muutoksia. Kun me puhumme esimerkiksi työpaikkojen työkykyjoh-
tamisesta, varhaisen tuen malleista, parantuneesta esimiestyöstä, osittaisten etuuksien
yleistymisestä ja kun me puhumme tehostuneesta työterveyshuollosta, erilaisesta yhteis-
työstä ja työterveyshuollon asemasta erikoissairaanhoidon ja työpaikan välissä ja lisäksi
vielä työeläkekuntoutuksesta, joka käynnistyy nykyään aiempaa varhemmin ja jonka tu-
loksellisuus on säilynyt, hyvin kuvaavaa onkin se, että viime vuosina työkyvyttömyyseläk-
keelle siirtyneiden määrä on alentunut, vähentynyt, kun taas erilaista kuntoutusta saavien
lukumäärä on kasvanut, ja tämä kuntoutus on yksi erinomainen keino ylläpitää edes osit-
taista työkykyä.

Keskeisin ongelma mielestäni ei siis ole vakuutuslääkäreiden kyky tai kyvyttömyys tul-
kita sairauden ydintä, vaan sekalainen lainsäädäntömme työkyvyttömyyden tulkinnassa.
Jos meillä on 11 erilaista tulkintaa työkyvyttömyydestä, on aika kohtuutonta pistää tätä tul-
kintaurakkaa tavallisen terveyskeskuslääkärin harteille, kun ongelmaa lähdetään ratkaise-
maan. Siksi oikea tie ei ole siirtää vastuuta sellaisille, joilla ei ole koulutuksensa tai työko-
kemuksensa kautta lainsäädännön tuntemusta työkyvyttömyysmääritelmien osalta, vaan
meidän pitää tässä salissa tehdä töitä sen eteen, että saamme sääntöjä ja tulkintoja yhden-
mukaistettua. Täällä on tullut hyviä ehdotuksia asian eteenpäinviemiseksi.

Oikeastaan päättäisin arkkiatri Risto Pelkosen sanoihin tämän puheenvuoroni. Hän on
sanonut näin: "Lääkärin tulee olla parantajana potilaan puolella, ihmisenä hyvin lähellä,
mutta asiantuntijana riittävän etäällä."
5



Pöytäkirjan asiakohta PTK 123/2017 vp
18.23 Satu Taavitsainen sd: Arvoisa puhemies! Hyvät edustajakollegat! Kyllä minä suu-
resti ihmettelen Kelan ja vakuutusyhtiöiden vakuutuslääkäreiden roolia todeta ihmisen ti-
lanne pelkkien papereiden perusteella ja heidän oikeuttaan kumota hoitavien lääkärien an-
tama diagnoosi tai toteama työkyvyttömyys. Esimerkiksi meidän kaikkien hyvin tuntema
Kela lähettää ihmisille hylkääviä sairauspäivärahapäätöksiä, vaikka henkilön toimittamas-
sa lääkärintodistuksessa ja papereissa lukisi, että hän on sairas ja että hänen työkykynsä ei
sillä hetkellä riitä edes osa-aikatyöhön terveydentilan vuoksi. Kielteisiä päätöksiään Kela
perustelee omien asiantuntijoidensa tekemällä arviolla potilaspapereiden pohjalta. Suo-
messa lääkäreiden koulutus ja osaaminen on laadukasta. Miksi Kela ja vakuutusyhtiöt ei-
vät kuitenkaan luota hoitaviin lääkäreihin? Ihmisten inhimillinen kohtelu Suomessa vah-
vistuisi, jos Kelan ja vakuutusyhtiöiden olisi myönnettävä etuus tai korvaus hoitavan lää-
kärin lausunnon perusteella, mikäli ne eivät kykene osoittamaan diagnoosin olevan väärä. 

Arvoisa puhemies! Ihmisiä joutuu jatkuvasti kohtuuttomiin tilanteisiin, kun oman hoi-
tavan lääkärin mukaan henkilö on sairas ja hänet määrätään sairauslomalle ja vakuutuslää-
kärin mukaan hän on työkykyinen eikä sairauspäivärahaa makseta. Hänen pitäisi mennä
töihin tai hakeutua TE-toimistoon työttömäksi työnhakijaksi. Töihin ei voi sairaana men-
nä, eikä palkkaa tällöin makseta. TE-toimisto puolestaan ei maksa työttömyyskorvausta
henkilölle, joka on sairaana tai jolla on voimassa oleva työsuhde eikä näin ollen ole työ-
markkinoiden käytettävissä. 

Kelan vakuutuslääkäreiden päätösten vuoksi ihmisiä ajautuu täysin rahattomaan tilaan.
Jopa lapsiperheellisiä ja yksinhuoltajia on täysin vailla rahaa. Tällainen on todella vastuu-
tonta ja kylmää toimintaa. Pahimmat yhteydenotot, joita minulle on tullut, ovat tulleet hen-
kilöiltä, jotka ovat olleet kokonaisen vuoden saamatta mistään rahaa. Varmasti Kelassa pa-
pereista nähdään myös se, että henkilöllä on alaikäisiä lapsia elätettävänään. Silti siellä ei
tikkua laiteta ristiin, että ihmisen selviämistä katsottaisiin ja huolehdittaisiin toimeentulos-
ta, vaikka nykyään Kelan vastuulla on toimeentulotuen myöntäminen. Miten ihmeessä sai-
raudesta voi kuntoutua, kun maksamattomat laskut valvottavat ja kolkuttavat ihmisen ta-
karaivossa? Kela ja vakuutusyhtiöt aiheuttavat päätöksillään ihmisille laskujen menemistä
perintään, huolta, murhetta ja syrjäytymistä.

Arvoisa puhemies! Säädösten sujuvoittaminen eli norminpurku on yksi Sipilän hallituk-
sen kärkihankkeista. On puhuttu kauniisti tavoitteista helpottaa kansalaisten arkea byro-
kratiaa keventämällä ja uudistamalla. Aidon byrokratian karsimisen pitäisi johtaa oikea-ai-
kaisten palvelujen saamiseen, oikeudenmukaisten päätösten saamiseen ripeästi, asioiden
hoitumiseen sujuvasti ja ihmisten arjen helpottumiseen. Kuitenkaan mitään näiden eteen ei
ole vielä konkreettisesti tapahtunut. 

Toivon loppua ihmisiä pompottelevalle toimintakulttuurille ja asiakasta vähättelevälle
viranomaisten asenteelle. Toimeentulon lakkaaminen sairauden, työttömyyden, opiskelu-
jen ynnä muiden aikana on vakava ongelma, ja siihen on puututtava. Yhteiskuntamme pe-
rustuu siihen, että perustoimeentulo taataan jokaiselle, eikä ketään voi tiputtaa rahattomak-
si vaille tukia ja ilman yhteiskunnan turvaverkkoja. Näin kuitenkin tälläkin hetkellä tapah-
tuu. 

Kannatan näitä molempia lakialoitteita. 

18.28 Hannakaisa Heikkinen kesk: Arvoisa puhemies! Ensinnäkin kiitän molempia la-
kialoitteen tekijöitä — tässä on siis kaksi erillistä lakialoitetta käsittelyssä. Kiitän myös
edustaja Järvistä erittäin analyyttisesta puheenvuorosta.
6



Pöytäkirjan asiakohta PTK 123/2017 vp
Tässä omassa puheenvuorossani käsittelen vain osaa tässäkin keskustelussa jo olleista
asioista ja ongelmista liittyen vakuutuslääkäritoimintaan.

Vakuutuslääkäritoiminnan kautta tulleitten kielteisten päätösten aiheuttama hätä ja epä-
toivo on varmaan yksi suurin yhteydenottolaji meihin kansanedustajiin, ja kyllä siinä kan-
sanedustaja kokee, ainakin itse koen, usein suurta voimattomuutta, kun ei pysty auttamaan
eteenpäin. Kuten täällä on jo aikaisemmin tullut esille, niin yksi suurimpia ongelmia osal-
taan on se, että ei ole alun perin ehkä tehty riittäviä tutkimuksia, jolloinka sitten alkaa jo
tämä pompottelun kierre ja käsittelyn pitkittymisen kierre. Sitä myöten sitten valitusten kä-
sittelyajat ovat aivan kohtuuttoman pitkiä, ja ongelma on varmasti pitkälti siitä johtuva,
että päätökset tehdään näkemättä itse ihmistä.

Nyt, arvoisa puhemies, arvelen, että puheenvuoroni ei kestä alle puoli minuuttia, niin
että kipaisenpa sinne pönttöön. [Puhuja siirtyy puhujakorokkeelle]

Toinen varapuhemies Arto Satonen: Edustaja voi jatkaa puhujapöntöstä.

Arvoisa puhemies! Jäin siihen, että isolta osalta sitä epäoikeudenmukaisuuden koke-
musta aiheuttaa se, että päätös tehdään papereitten perusteella näkemättä itse ihmistä.
Edustaja Järvinen totesi, että noin 60 prosenttia kielteisen päätöksen saaneista valittaa
muutoksenhakulautakuntaan ja noista päätöksistä 15 prosenttia muuttuu. Hakijoita on noin
vajaa 30 000 per vuosi. Mietinpä tässä, että kun paljon puhutaan eri yhteyksissä myös siitä,
mitkä ovat sellaisia lääkärinkin palveluja, joita tapahtuu yleensä vaikka kerran elämässä,
niin näitä ovat vaikka lonkkaleikkaus tai sydänleikkaus, ja niitäkään eivät kaikki, onneksi,
kohtaa koskaan, mutta samoin on tämä vakuutuslääkärin kanssa asioiminen, niin että mik-
sipä me emme voisi ajatella, että juuri tätä asiaa pystyisimme muuttamaan, että kohtaami-
nen vakuutuslääkärin kanssa voisi olla kasvokkain? Tuo kohtaaminen koskettaa noitten ih-
misten kohdalla kenties loppuelämää, ja kyllä minä kokisin, että silloin ei ole pakko olla
kyse lähipalvelusta, vaan jotta saisi mahdollisimman oikean diagnoosin omasta tilantees-
ta, omasta työkyvystään, ei ole väliä, onko matkaa 5, 50 vai 500 kilometriä, kunhan ihmi-
nen kokee, että hänet on asianmukaisesti kuultu. Ja tämä voisi olla semmoinen asia, joka
olisi myös taloudellisten laskelmien perusteella järkevä asia meidän pystyä hoitamaan täs-
sä ulottuvuudessa, koska se ei ole aivan pieni juttu.

Minusta oli hyvin ansiokasta edustaja Järvisen ulottuvuus siitä, mitkä tekijät vaikuttavat
myös ihmisten työkykyisyyteen: Juuri näin, tunne ihmisellä, että ei hallitse asioita työelä-
mässä, tai työelämässä on pahoja ristiriitoja, koetaan epäoikeudenmukaista johtamista,
työkykyyn vaikuttavat myös perheasiat, monet muutkin asiat, ja nämä kaikki kantautuvat
meillä koko ajan mukana siinä omassa työelämässä ja olemisessa, ja sen takia on todella
tärkeää, että tällainen asia pystyttäisiin kasvokkain hoitamaan lääkärin kanssa, koska nämä
asiat eivät myöskään välity lääkäripapereista. Vaikka kuinka ammattitaitoinen ihminen on
kasvokkain työterveydessä tai kuka sen ensimmäisen päätöksen siitä työkyvyttömyydestä
tekeekin, niin ne eivät välttämättä siihen diagnoosiin välity. Ja minusta jo arvo sinänsä on
se, että ihminen kokee, että hänet on ei pelkästään kuultu vaan hänet on nähty kaikkine
huolineen, kaikkine vaivoineen ja hän on pystynyt esittämään lisäkysymyksiä lääkärille, ja
ennen kaikkea tämä vakuutuslääkäri, joka tekee tämän valtavan tärkeän, loppuelämää
määrittävän päätöksen, pystyy tekemään myös lisäkysymyksiä tälle ihmiselle, jota suurim-
massa määrin tämä asia koskee.
7



Pöytäkirjan asiakohta PTK 123/2017 vp
18.34 Antero Laukkanen kd: Arvoisa herra puhemies! Ensinnäkin kiitoksia sekä edusta-
ja Ronkaiselle että edustaja Lauslahdelle tästä erittäin tärkeästä lakialoitteesta ja tämän
koko kokonaisuuden keskusteluun nostamisesta. Tulin tähän oikeastaan sen takia, että olen
myös aloitteen allekirjoittaja, ja siitä syystä, että 90-luvun lopulla olin täällä eduskunnassa
edustaja Toimi Kankaanniemen avustajana, ja siihen aikaan edustaja Kankaanniemi pyysi
kansalaisilta kirjeitä siitä, miten he kokevat, että heitä on Kelan toimesta kohdeltu näissä
erilaisissa sairauksiin liittyvissä ratkaisuissa. Tuo kirjeiden tulva täytti koko meidän huo-
neemme. Täällä virastoavustajat sanoivat, että näitä tulee ihan laatikkokaupalla, näitä kir-
jeitä.

Mainitsen nyt yhden vain näistä. Se oli sellainen kirje, jossa henkilö kertoi työkyvyttö-
myydestään, jonka oli todennut seitsemän erikoislääkäriä — seitsemän erikoislääkäriä. Sit-
ten kuitenkin Kelan päätös oli, että hän on työkykyinen, ja hänet passitettiin töihin. No,
tämä henkilö sitten pääsi yhteen työpaikkaan kaupungin ja kunnan kokeilurahalla. Mutta
hänen oltuaan siellä yhden tunnin hänet palautettiin takaisin kotiin taksikyydillä ja kirjal-
lisella saatteella: "vaarallinen itselleen ja työyhteisölleen".

Tämä oli vain jäävuoren huippu siitä todellisuudesta, jossa me elämme ja johon toivon,
että tämä keskustelun kärki nyt kiinnittyisi, ja se on se, että nämä Kelan virtuaalilääkärit,
jotka näkemättä henkilöä antavat näitä lausuntojaan, johtavat niin valtaisaan kuiluun kan-
salaisten oikeudentajun ja todellisuuden välillä, että toivon hartaasti, että tämä ja nämä
aloitteet oikeasti johtaisivat valiokunnissa siihen, että syntyisi keskustelua, syntyisi ehkä se
tilanne, jossa sitten hallitus ottaisi tämän asian omaksensa ja tästä valmisteltaisiin sellai-
nen laki, joka tulisi sitten tänne eduskuntaan, ja saataisiin tähän muutos niin, että nämä Ke-
lan virtuaalilääkärit voisivat aidosti kohdata, niin kuin täällä on todettu, kasvokkain nämä
henkilöt, joista he näitä päätöksiä tekevät. Minusta se olisi aivan minimi, ja sitten tulisi
tämä vastuu siitä, että he joutuvat todella lääkärinvalan vannottuaan vastuullisesti teke-
mään näitä päätöksiä. Tähän toivon tätä muutosta, arvoisa puhemies.

18.37 Jari Ronkainen ps: Arvoisa puhemies! Tilanne, jossa vakuutettu menettää hänelle
kuuluvat etuudet vakuutuslääkärin arvion vuoksi, on aina raskas. Vakuutusyhtiöiden pää-
töksistä on mahdollista valittaa muutoksenhakulautakunnan ja vakuutusoikeuden kautta
aina korkeimpaan oikeuteen asti. Lisäksi esimerkiksi kolarissa tapahtuneen vammautumi-
sen korvauskiistat voidaan käsitellä käräjäoikeudessa ja siitä eteenpäin hovi- ja korkeim-
massa oikeudessa. Valitusprosessi saattaa kuitenkin kestää jopa yli kymmenen vuotta ja
merkitsee vakuutetulle taloudellisen epävarmuuden aikaa. 

Oikeustaistelu oman terveyden ja toimeentulon puolesta sairauden tai vammautumisen
kohdatessa on ihmiselle äärimmäisen kuormittavaa. Vakuutettu joutuu myös epätasa-ar-
voiseen asemaan, sillä vakuutuslaitoksella on usein enemmän resursseja ja asiantuntemus-
ta sekä lääketieteen että vakuutusoikeuden saralla. Lisäksi vakuutustoiminnassa on talou-
dellinen eturistiriita vakuutuslaitokselle työskentelevän asiantuntijalääkärin tehdessä arvi-
oita, jotka voivat vaikuttaa vakuutuslaitoksen maksamiin etuisuuksiin.

Vakuutusyhtiöt epäävät etuisuuksia erityisesti tapaturmaisten aivovammojen kohdalla.
Selvistä kliinisistä oireista huolimatta aivovammat ovat lääketieteellisillä kuvantamisme-
netelmillä vaikeasti diagnosoitavia. Vakuutukset rasittavat oikeusjärjestelmää ja viivästyt-
tävät oikean korvauksen ja avun saamista. Aivovammatapauksiin erikoistunut lakimies
Vesa Laukkanen on asianajotoimessaan 15 vuoden aikana vienyt 138 aivovamma-asiaa lo-
pulliseen päätökseen. Laukkasen mukaan aivovamma-asiat ovat joko sovinnolla tai oikeu-
8



Pöytäkirjan asiakohta PTK 123/2017 vp
dessa menestyneet 97-prosenttisesti. Tämä kertoo siitä, että hoitavien lääkärien ammatti-
taito on erittäin hyvä mutta järjestelmässä on vikaa, jos korvauksia pitää vaatia oikeusteit-
se.

Arvoisa puhemies! Se, mikä minut alun perin herätti tämän järjestelmän epäoikeuden-
mukaisuuteen, oli Saara Auvisen tapaus. Viime vuoden kesällä luin lehdestä nuoresta rat-
sastusyrittäjästä, joka sai keskivaikean aivovamman pudottuaan hevosen selästä. Jopa
kymmenen eri neurologin tutkimusten perusteella Auvisen vamman haitta-asteeksi todet-
tiin 11, mikä tarkoittaa vaikeaa toiminnan vajavuutta. Vakuutusyhtiö LähiTapiola pitää
kuitenkin Auvista työkykyisenä ja vammautumisen haitta-astetta alle 2:na. On käsittämä-
töntä, miten vakuutuslääkäri voi lausunnollaan kävellä jopa yliopistollisen keskussairaa-
lan neurologian ylilääkärin ylitse. 

Otettuani asiaan julkisesti kantaa sain ihmisiltä valtavan palauteryöpyn. Satoja sähkö-
posteja, puheluita ja jopa kirjeitä, joihin ihmiset olivat liittäneet hoitavien lääkärien lausun-
toja ja saamiaan hylkääviä korvauspäätöksiä — kaikki samassa tilanteessa taistelemassa
vakuutusyhtiön kanssa heille kuuluvista korvauksista. Selvitysten mukaan tämä asia kos-
kettaa suoraan tai välillisesti laajaa joukkoa kansalaisista, jopa puolta miljoonaa suoma-
laista. On äärimmäisen tärkeää, että saamme nykyjärjestelmän vihdoinkin muutettua oi-
keudenmukaiseksi.

18.42 Hannu Hoskonen kesk: Arvoisa herra puhemies! Edustaja Jari Ronkaisen ja mo-
nen muun allekirjoittama lakialoite työtapaturma- ja ammattitautilain 121 §:n ja vakuutus-
oikeudesta annetun lain muuttamisesta on äärimmäisen ajankohtainen ja hyvä. Vaikka en
ole tätä aloitetta allekirjoittanut, niin rohkenen kuitenkin sitä puolustaa ja totean, että oman
työkokemukseni aikana, vuosikymmenten aikana ennen näitä päiviä, olen muutamaan täl-
laiseen tapaukseen törmännyt en ihan lähipiirissä mutta työhön liittyvissä asioissa monen
tapauksen myötä, ja todellakin edustaja Ronkaiselle suuri kunnia siitä asian esille nostami-
sesta. Näitä tapauksia on monta, ja, ikävä kyllä, niin kuin sanottu, ihan kaikissa tapauksis-
sa, mitkä on selvitetty loppuun asti, ei ole tulos ollut hyvä, mutta kuitenkin suurimmassa
osassa on sitten oikeutta saatu, jos ei muuten, niin vakuutusylioikeuden kautta, koska siinä
tapauksessa tällaiselle henkilölle, joka on joutunut tähän murheelliseen todistelukiertee-
seen oikeudessa siitä, onko hänen vammansa vakava vai onko peräti lievä, se on äärimmäi-
sen epäoikeudenmukainen tilanne. Sehän voi pahimmassa tapauksessa syöstä koko per-
heen talouden konkurssin partaalle. Näitä tapauksia ikävä kyllä on liian paljon, ehdotto-
masti liian paljon. Niitä ei saisi olla yhtään. Ihminen voi vammautua esimerkiksi työmat-
kalla — seurasin yhtä tapausta läheltä, jossa työmatkalla sattuneen onnettomuuden myötä
ihminen joutui käytännössä työkyvyttömäksi, ja nyt viimeksi saamani tiedon mukaan hän
on saanut sitten eläkepäätöksen, että hän ei pysty töihin, ja hänen kohdaltaan tämä taistelu
on päättynyt voitollisesti, mutta se vain kesti vuosia ja vuosia, ennen kuin asia saatiin kun-
toon.

Mutta miten tästä eteenpäin? Kun edustaja Ronkaisen tekemä aloite monen muun edus-
tajan allekirjoittamana on saanut vahvan tuen, niin toivon, että sosiaali- ja terveysvaliokun-
ta tähän asiaan puuttuu ja lausuu asiasta vahvan mielipiteensä ja vie lakialoitetta eteenpäin.
En ihan varma ole, en ole laskenut, kuinka monta allekirjoittajaa tällä lakialoitteella on,
mutta näin äkkiä vilkaisten ilmeisesti lienee alle sata kuitenkin. Joka tapauksessa kuiten-
kin tämä on selvitettävä, jos ei muuten, niin vaikka hallituksen on tehtävä tästä oma-aloit-
teinen työ tai annettava tästä ainakin seuraavalle hallitukselle evästyksiä seuraavaa halli-
9



Pöytäkirjan asiakohta PTK 123/2017 vp
tusohjelmaa varten, koska eihän ihmisten kohtaloilla voi näin loputtomiin pelleillä eikä ih-
mistä, joka on vammautunut vakavasti ja kärsii siitä vammastaan eikä pääse töihin, lisää
pidä rangaista sillä, että hänen oikeudellinen asemansa esimerkiksi eläkkeen suhteen tai
korvausten suhteen jää auki. Se on minusta todella julma tilanne.

Ja se, mitä pitäisi kehittää, on ehdottomasti se, että vakuutusyhtiöiden lääkäreiden ja sit-
ten eläkevakuutusyhtiöiden lääkärien ja työterveyslääkärien ja kaikkien tähän asiaan liitty-
vien lääkärien työrutiineihin pitää saada joku järki elikkä joku linja, millä tämä päätös teh-
dään, ettei niin kuin esimerkiksi edustaja Ronkaisen mainitsemassa tapauksessa yliopistol-
lisen sairaalan ylilääkärin lausuntoa kumota vakuutusyhtiölääkärin toimesta. Näiden kah-
den lääkärin välillä on se olennainen ero, että vakuutusyhtiölääkäri tuskin koskaan on po-
tilastaan nähnyt, sen sijaan yliopistolääkäri on potilastaan tutkinut varmaan vuosikausia ja
ottanut kaikki mahdolliset kuvantamiskuvat, mitä nykyisellä tekniikalla pystyy. Eli kyllä
siinä ihan selvä epäkohta on, ja yhteiskunnassamme näitä valitettavasti vielä on. Mutta toi-
von, että tämä lakialoite menestyy ja saisi jonain päivänä nähdä senkin päivän, että tämä
polttavan kipeä asia saataisiin pois päiväjärjestyksestä, näille ihmisille oikeudet palautet-
tua, jotka ovat ne tapaturmaisesti menettäneet. Työkyvyn menettäminen on aivan valtava
järkytys ihmiselle niin henkisesti kuin fyysisesti, ja sitten kun joutuu vielä tällaiseen tuo-
mioistuinkierteeseen omassa asiassaan, niin se on julmaa.

Arvoisa puhemies! Lopuksi toivon vielä tässä asiassa, kun ihmisiä vammautuu erilaisis-
sa työtapaturmissa tai vapaa-ajan tapaturmissa: yksi asia, mikä on jäänyt ehkä liian vähälle
huomiolle, on se, että kun kuntoutetaan ihmisiä, niin tähän alkuvaiheen kuntoutukseen sen
tapaturman jälkeen pitää yhteiskunnan panostaa enemmän, koska se vammasta paranemi-
nen edellyttää ensimmäisten kuukausien aikana hyvää kuntoutusta ja hyvää hoitoa. Itsellä-
ni on siitä erään työtapaturman tiimoilta kokemuksia, ja kun sain oikein hyvän hoidon sii-
hen ja kuntoutuksen, niin liikuntakyky palasi ja pääsin taas takaisin töihin ilman sitä apua
ja yhteiskunnan silloista välittämistä. Kotikuntani lääkäreitä kiitän edelleen siitä, että asia
otettiin vakavasti ja sain kuntoutuksen ja sen jälkeen palasin töihin. Tätä samaa menettelyä
ja onnea toivon muillekin ja toivon, että tämä lakialoite menestyy.

18.47 Sanna Lauslahti kok: Arvoisa puhemies! Täällä on käytetty erinomaisia puheen-
vuoroja, kiitoksia niistä.

Mietin näitä tarinoita, joita olen itsekin saanut lukuisia kymmeniä, ja jokaisen niiden ta-
kana on inhimillisesti aika kestämättömiäkin tilanteita. Eräs henkilö lähetti tässä tällä vii-
kolla viestiä ja totesi, että ne ovat vain niin kuin jäävuoren huippu. Näillä ihmisillä, jotka
ovat meitä lähestyneet, on ollut mahdollisuus ja jaksamista meitä lähestyä, mutta epäilys
on siitä, että todellakaan kaikki eivät edes jaksa meitä lähestyä saati edes jaksa lähteä aja-
maan sitä omaa asiaansa muutoksenhakulautakuntiin tai sieltä sitten vakuutusoikeuteen.
Tältä osin on tietenkin tunnistettava, miten laajaa joukkoa tämä koskettaa.

Tämän vakuutuslääkäritapauksen ratkaiseminen ei ole kovinkaan yksinkertaista. Vuon-
na 2014 tehtiin ministeri Risikon toimesta selvitys vakuutuslääkärijärjestelmän kehittämi-
seksi, ja tähän oli työryhmä. Osaan näistä asioista on tehty korjauksia, ja moni kohta vielä
uupuu. Mutta melkeinpä ehdottaisin sitä, että tähän on syytä tehdä sellainen toimenpidelis-
ta — joka lähtee heti sieltä alkukartoituksesta, kun ihminen on joutunut onnettomuuteen tai
muuhun vastaavaan tilanteeseen — siitä, mitä siinä kohdin pitää tehdä toisin, ja sieltä läh-
detään purkamaan prosessinäkökulmasta, ihmisen näkökulmasta sitä, mitkä kohdat siinä
prosessissa vaativat oikaisua ja korjausta. Täällä salissa on tullut jo monia konkreettisia
10



Pöytäkirjan asiakohta PTK 123/2017 vp
esimerkkejä siitä, mutta nostan vielä yhden näkökulman, kun täällä on sivuttu myöskin lää-
käreiden osaamista. Meillä on tehty selvitystä, jossa on todettu, että perustason lääkärei-
den osalta, jotka tekevät näitä tulkintoja työ- ja toimintakyvystä, aika moni kokee, että ei
ole riittävää tietoa siitä, millä tavalla arvioita tehdään. Tässä Risikon selvityksessä oli to-
dettu, että pitäisi perustaa työryhmä, joka lähtisi valmistelemaan vakuutuslääketieteen yli-
opistollisen koulutusjakson perustamista, ja myöskin professuuria on esitetty, ja nämä toi-
met on vielä tekemättä. Toisaalta voi pohtia sitä, että nämä toimet ovat aika hidasvaikut-
teisia, niillä ei ratkaista mitenkään kovin nopeasti, pidemmällä tähtäimellä varmastikin
tuovat pientä ratkaisua mutta eivät kylläkään ratkaise koko ongelmaa.

Selvää on, että koko prosessi täytyy käydä läpi ja se tulee käydä avoimin mielin läpi, ei
niin, että vaikka vakuutusyhtiöt lähtevät sanomaan, että tässä ei tarvitse tehdä mitään. Jo-
kaisen pitää tässä ottaa vastuunsa, ja ennen kaikkea myöskin vakuutusyhtiöiden tulee ottaa
asia vakavasti. Tässä on kysymys luottamuksesta, kansalaisten luottamuksesta järjestel-
mää kohtaan, minkä vuoksi myöskin vakuutusyhtiöiden tulee pohtia, millä tavalla tämä
luottamus lunastetaan ja mitä toimia sen eteen tulee tehdä.

18.51 Heli Järvinen vihr: Arvoisa puhemies! Olen täysin vakuuttunut ja varma siitä, että
yksikään meistä tässä salissa ei halua vähätellä niitä tuntemuksia, joita niillä henkilöillä on,
jotka kokevat itsensä työkyvyttömiksi ja jotka kuitenkin saavat hylkäävän päätöksen. Ne
tarinat ovat surullista luettavaa. Siinä on mukana paljon inhimillistä kärsimystä, taloudel-
lisia ongelmia ja epätoivoa tulevaisuudesta — ei puolta sanaakaan sitä vastaan. Mutta mikä
tässä keskustelussa sen sijaan vähän sotkeutuu, on se, että työkyvyttömyys ei ole lääketie-
teellinen diagnoosi, vaan se on juridinen käsite, ja me emme voi tätä vastuuta langettaa kai-
kille Suomessa toimiville lääkäreille edes yhteisvastuullisesti, vaan se vaatii ihan omaa ju-
ridiikan tuntemustaan. Niin kuin sanoin, ihmistä kohdellaan eri tavoin ja häntä koskevat
erilaiset työkyvyttömyysmääritelmät riippuen siitä, onko hän sokea, onko hän merimies,
onko hän töissä valtiolla vai onko hän töissä yksityisellä työnantajalla. 

Erityisen ongelmallisena itse pidän tätä julkisen ja yksityisen puolen eroa. Äsken otin
esimerkikseni bussikuskin, joka saa epilepsiakohtauksen, ja kerroin, että jos hän on töissä
yksityisellä puolella, hän ei suinkaan pääse työkyvyttömyyseläkkeelle, vaan hänen kohdal-
laan pohditaan niitä muita mahdollisia keinoja, mitä hän voisi elämässään jatkossa tehdä.
Jos tämä bussikuski onkin täyttänyt jo 60 vuotta, silloin hänet tulkitaan ikään kuin samoin
perustein kuin valtion työntekijänäkin ollut, ja silloin hän pääsee työkyvyttömyyseläkkeel-
le. Mutta nämä juridiset käytännöt ovat niin monimutkaisia ja yksityiskohtaisia, että ne
ovat haasteellisia jopa vakuutuslääkäreille, puhumattakaan sitten tavallisesta ihmisestä,
joka on sitä työkyvyttömyyseläkehakemusta tekemässä.

Näitä henkilöitä, jotka työkyvyttömyyseläkkeelle siirtyvät, oli esimerkiksi viime vuon-
na oli 18 800. Sairauksista tuki- ja liikuntaelinten sairaudet ovat pääasiallinen syy — heitä
on noin kolmannes — mutta lähestulkoon yhtä suuri osuus on mielenterveyden ja käyttäy-
tymisen häiriöillä, ja sekin korostaa sitä, että meillä on paljon tekemistä erilaisissa ennalta
ehkäisevissä toimissa, jotta me saisimme ihmiset viihtymään ja jaksamaan omissa työteh-
tävissään vielä nykyistä paremmin.

Ongelmaa työkyvyttömyyden ja työkyvyttömyyseläkkeen ja työnteon rajapinnassa häi-
ritsee myöskin se, että yhä harvemmat työt nykyään edellyttävät täsmällisiä terveysvaati-
muksia. Meillä on esimerkiksi paljon erilaisia puhelinpalveluita, joihin riittää, että pystyy
puhumaan puhelimeen. Työhön soveltuvuutta arvioidaan monilla eri perusteilla, ja sekään
11



Pöytäkirjan asiakohta PTK 123/2017 vp
ei helpota, että joissakin tapauksissa työ on työttömyyteen verrattuna terveellisempi vaih-
toehto. Asiat eivät ole mustavalkoisia eivätkä mitenkään helppoja, ja siitä huolimatta näi-
den työkyvyttömyyseläkettä hakeneiden ja hylsyn saaneiden ihmisten kohtalo on todelli-
nen, ja kaikki sen haluamme ottaa vakavasti.

Yksi vaihtoehto monelle saattaa olla osatyökyvyttömyyseläke, joka onkin yleistynyt
etenkin ikääntyvillä työntekijöillä ja, kun suomalaiset vielä tästä ikääntyvät, saattaa yleis-
tyä enemmänkin. Se on monelle hyvä keino vähentää työstä aiheutuvaa kuormittuneisuut-
ta, ja jos vielä kotiolotkin ovat hankalat, niin yhdessä keventynyt työ sen kotielämän rin-
nalla saattaa olla juuri riittävä tekijä siihen, että työssä jaksaakin paremmin. Nuorilla sitä
käytetään myös erilaisten kroonisten sairauksien yhteydessä, kuten ms-taudin tai diabetek-
sen yhteydessä. Yleensä se edellyttää työkyvyn alenemista kahdella viidesosalla. Mutta
ongelmana eivät ole vakuutuslääkäreiden sinänsä väärät päätökset, vaan se, että he joutu-
vat arvioimaan työkyvyttömyyttä juridisista lähtökohdista eivätkä sen asiakkaan diagnoo-
sista lähtien, ja se tekee tästä tilanteesta ongelmallista.

Kuten kerroin, niin noin 60 prosenttia hylkäyksen saaneista valittaa muutoksenhakulau-
takuntaan. Noin 15 prosenttia päätöksistä muuttuu siellä. Muutoksenhakulautakunnasta
hylsyn saaneista noin puolet hakee uutta ratkaisua vakuutusoikeudesta, ja siellä muuttuu
vielä noin 20 prosenttia näistä päätöksistä. Hyvä ja hieno asia on se, että eri vakuutusyhtiöt
ovat lähteneet itse tekemään arviointia omista toimistaan yhdessä ja arvioivat tapauksia ris-
tikkäin, mikä ehdottomasti lisää koko järjestelmän luotettavuutta. Muutoksenhakujärjes-
telmällä on iso rooli paitsi hakemusten uudelleenkäsittelijänä ja varmistamassa hakijan oi-
keusturvaa, myös siinä, että muutoksenhakujärjestelmä yhdenmukaistaa käytäntöä näiden
eläkevakuuttajien kesken. Se myös linjaa ratkaisukäytäntöä lääketieteen, hoidon, työelä-
män ja lainsäädännön muuttuessa. Se on viime kädessä kuitenkin lainsäätäjän tahdon so-
veltaja. 

Olen vahvasti sitä mieltä, että vaikka en voi tätä lakialoitetta kannattaa, olen iloinen sii-
tä, että se tulee eduskuntaan. Nyt meillä jokaisella on peiliin katsomisen paikka siinä, mi-
ten me voisimme selkeyttää nykyistä järjestelmää, jossa on 11 erilaista määritelmää työky-
vyttömyydelle. Jos siitä ei vakuutuslääkäri aina saa selkoa, ei siitä saa selkoa kansanedus-
tajakaan, puhumattakaan sitten asiakkaasta, joka kaipaa päätöstä tilanteessa, jossa vielä
omat vaivat ovat haittana. 

Meillä on monia vaikeita kysymyksiä tähän liittyen. Järjestelmän rakenteeseen sisältyy
perusongelma. Ratkaisu usein tehdään kaukana hakijasta, ja hyvä kysymys on se, miten ha-
kijan osallisuutta voitaisiin parantaa. Minusta on hyvä ehdotus se, että vakuutuslääkäri
kohtaisi asiakkaan kertaalleen, koska kun olen keskustellut lääkärien kanssa, olen saanut
kuulla, että aika moni hylkäävän päätöksen on saanut soittaa heille. Kuultuaan puhelimes-
sa perustelut, jotka tulevat selkokielellä ja äänensävyllä korostettuina, moni ymmärtää rat-
kaisun niissä olosuhteissa, vaikka se paperilla kotiin saavuttuaan onkin kuulostanut epäin-
himilliseltä. 

No, vaikea kysymys ovat sitten myöskin terveydenhuollon jonot ja se, mitä oikein ta-
pahtuu väärin. Oikeastaan näihin terveydenhuollon jonoihin haluaisin tällä kertaa päättää
esitykseni. Tällä hetkellä työkyvyttömyyseläkettä hakee vuosittain vajaat 30 000 ihmistä.
Nyt meillä on käsittelyssä valiokunnissa hallituksen aloite aktiivimallista, joka tarkoittaa
sitä, että jokaisen työttömän pitää kolmen kuukauden työttömyysjakson aikana tehdä viik-
ko töitä tai työllistyä vastaava aika yrittäjänä tai osallistua työvoimapoliittisiin toimenpi-
teisiin. Jos hän ei tee näitä toimia, hänen työttömyysturvaansa leikataan 4,65 prosenttia
12



Pöytäkirjan asiakohta PTK 123/2017 vp
seuraavien 65 maksupäivän ajan. Käytännössä tämä tarkoittaa sitä, että monella paikka-
kunnalla, missä työvoimaviranomaiset eivät pysty tarjoamaan työvoimapoliittisia toimen-
piteitä, kursseja, koulutuksia ja niin edelleen, paikkakunnilla, missä ei ole aidosti avoimia
työpaikkoja eikä tätä määritelmää pysty toteuttamaan, jää yksi todellinen vaihtoehto tästä
karenssista poispääsyyn, ja hyvät kollegat, se liittyy työkyvyttömyyseläkkeeseen, koska
jokainen työkyvyttömyyseläkettä hakeva vapautuu tästä karenssista. Käytännössä se tar-
koittaa siis sitä, että jokaisen työttömän, joka ei pysty työllistymään, joka ei pysty osallis-
tumaan työvoimapoliittisiin toimenpiteisiin esimerkiksi sen takia, että niitä vain ei ole tar-
jolla, kannattaa mennä nettiin, klikata työkyvyttömyyseläkehakemus, koska sen eläkkeen
hakemuksen käsittelyaikana ei voi tämän karenssin piiriin joutua. Näillä sanoilla toivon,
että hallitus voisi vielä kerran pohtia, voisiko löytyä joku pikkuisen fiksumpi ja toimivam-
pi malli kuin aktiivimalli, joka asettaa ihmiset täysin epätasa-arvoiseen asemaan. 

19.02 Jari Myllykoski vas: Arvoisa puhemies! Ensinnäkin kiitos edustajille Ronkainen ja
Lauslahti heidän lakialoitteistaan tapaturma- ja ammattitautilain 121 §:n ja vakuutusoikeu-
desta annetun lain muuttamisesta. Tätä keskustelua yhteiskunta tarvitsee, ja uskon, että jo
näillä kahdella lakialoitteella on se positiivinen vaikutus, että vakuutusyhtiöillä ja meillä
poliitikoilla ja toivottavasti hallituksessakin omantunnon kellot alkavat soimaan ja joita-
kin toimia ruvetaan tekemään. Minä toivon, että nämä lakialoitteet muuttuisivat todeksi ja
että hallitus ottaisi tämän omalle työlistalleen ja lähtisi sitä edistämään. Molemmat olen
itse allekirjoittanut.

On aivan selvää, kuten edustaja Ronkainen täällä toi esille, että kun 97 prosenttia aivo-
vammaoikeudenkäynneistä on kääntynyt hakijan eduksi, se kertoo karua kieltä siitä, että ti-
lanne on epäoikeudenmukainen ja mahdoton. Ei voi olla niin, että oikeusasteissa joku asia
voitetaan 97-prosenttisesti eivätkä vakuutusyhtiöt tee asialle mitään. Minä sanoisin, että
kyseenalaistan tässä kohtaa lääkärinvalan. En lähde ketään lääkäriä osoittamaan, arvostan
lääkärikuntaa itsekin heidän palveluitaan käyttämään joutuneena, ja kyllä siellä on osaavia
ihmisiä. Mutta tämä kasvottomuus päätöksenteossa, kun sitä hakijaa ei kohdata kasvok-
kain, tekee päätöksenteosta epäuskottavaa. Kuten edustaja Järvinen sanoi, se on yksi asia,
ja potilaan tai hakijan kohtaaminen tuo tähän päätöksentekoon uskottavuutta, mutta se ei
näissä prosenttiluvuissa todellakaan kyllä sitten auta mitään, kun luvut ovat näin julmia sen
kohdalta, mitä aivovammapotilailla on todettu. Tässä kohtaa — en keventääkseni enkä mi-
tenkään vakuutuslääkäreitä arvostellakseni — sanon kuitenkin, että kun kysytään, mitä
eroa on valelääkärillä ja vakuutuslääkärillä, niin se ero on siinä, että valelääkäri on nähnyt
kuitenkin potilaan mutta vakuutuslääkäri ei häntä näe. Senpä takia valelääkärit ovatkin hy-
vin työssään menestyneet jopa vuosikausia, koska päätöksenteossa ja potilaan kohtaami-
sessa tulee se uskottavuus eikä sitä päätöstä kyseenalaisteta, niin että näitä kannattaa vähän
rinnastella keskenään.

Mutta en voi olla yhtymättä hieman edustaja Järvisen näkemykseen siitä, että tässä koko
järjestelmässä olisi jotakin uudistettavaa ja paremmaksi tekemistä, esimerkiksi jos ajatel-
laan ikääntyneiden työkykyisyyden heikkenemistä, jolloin osatyökyvyttömyyseläke tulee
vaihtoehdoksi. Kun me teemme nyt toisen asteen koulutusreformia, toivoisin, että meillä
olisi niin ennakoivaa toimintaa täällä osa-aikaisen työkyvyttömyyden havaitsemisen rin-
nalla, että vakuutusyhtiöt maksaisivat osan työajasta tälle henkilölle palkkaa, niin että sitä
työtaakkaa voidaan keventää lyhyemmällä työpäivällä, ja lopun tästä työajasta — kun on
kysymys tuki- ja liikuntaelinsairauksista, jotka ovat ne yleisimmät työkyvyttömyyden ai-
13



Pöytäkirjan asiakohta PTK 123/2017 vp
heuttajat — nämä henkilöt voisivat olla siellä toisen asteen koulutusreformissa se voima-
vara, joka ottaisi työssäoppimisen omalle vastuulleen. Tätä palkkakustannusta kustantaisi-
vat työnantaja ja sitten me yhteiskuntana tavallaan opetuksen momentilta, niin että me
mahdollistaisimme sen toisen asteen koulutusreformin onnistumisen siellä työpaikoilla,
koska ainakaan tällä hetkellä siellä pk-sektorin yrityksissä, 15—30 henkilöä, ei ole yhtään
resursseja sen yrityksen näkökulmasta, että siitä tuottavasta työstä voitaisiin irrottaa joku,
joka opettaa. Työnantajien pitäisi kyllä nähdä oma vastuunsa sen yrityksen ammattitaitoi-
sen työvoiman edistämiseksi, mutta uskon, että jollakin tällaisella mallilla, että ihminen on
vielä työelämässä eikä jättäydy pois sen osa-aikaisen työkyvyttömyyseläkkeen ollessa voi-
massa, koska joutuu edelleen olemaan siinä suorittavassa työssä, ja annettaisiin se kevy-
empi polku ja mahdollistettaisiin nuorten ihmisten kouluttautuminen ammattiin.

Arvoisa puhemies! Vielä kerran kiitoksia aloitteiden tekijöille.

19.08 Jari Ronkainen ps: Arvoisa puhemies! Täällä on tänään käyty erittäin hyvää kes-
kustelua asiasta. Muutama kohta, joihin minä haluan vielä ottaa kantaa: Elikkä täällä on
puhuttu muutoksenhakulautakunnista. Itse kun olen niitä selvitellyt, minkälaisia ovat ne
kokoonpanot, niin siellä lautakunnissa istuu henkilöitä, jotka ovat vakuutusyhtiöiden joh-
totehtävissä. Se minusta hieman kyseenalaistaa sitä, onko se puolueeton elin vai ei. Toinen
asia on se — edustaja Järvinen puhui juridisista ja lääketieteellisistä perusteista — että kyl-
lä minun käsittääkseni, jos henkilö menee hankemaan esimerkiksi sairauslomaa, se sai-
rausloma myönnetään lääketieteellisin perustein. Vakuutusyhtiöt voivat tehdä päätökset
juridisin perustein, mutta siinä vaiheessa viulut maksaa yhteiskunta. Elikkä eihän näitä ih-
misiä voi heitteille jättää.

No, kaiken kaikkiaan, arvoisa puhemies, minä haluan esittää kiitokseni edustaja Laus-
lahdelle hyvästä yhteistyöstä sekä tietysti kaikille 57:lle aloitteen allekirjoittajalle sekä
muille aloitteen tukijoille ja myöskin keskusteluun osallistuneille. Allekirjoittaneissa kan-
sanedustajia on koko puoluekentän laajuudelta, mikä kertoo siitä, että olemme yhteisellä
asialla. Täällä kuulluista puheenvuoroista sekä kansalaispalautteen valtavasta määrästä on
käynyt ilmi, kuinka merkittävästä asiasta on kyse. Toivon tosissani, että valiokunta ottaa
tänään kuullut evästykset huomioon ja ryhtyy valmistelemaan lakimuutosta, jolla pääsem-
me yhdessä nykyistä parempaan lopputulemaan. Vakuutusyhtiöiden toimista kärsivät va-
kuutetut ansaitsevat nopeamman ja oikeudenmukaisemman kohtelun.

Kiitos hyvästä keskustelusta.

19.10 Heli Järvinen vihr: Arvoisa puhemies! Koska nimeni mainittiin, haluan tarkentaa
sitä, että puhutaan kahdesta eri asiasta, kun puhutaan sairauslomasta ja työkyvyttömyys-
eläkkeestä. Otetaan nyt vaikka siivooja, joka loukkaa jalkansa, ei pysty tekemään sitä omaa
siivoustyötään. On ilman muuta selvää, että hän silloin saa sairauslomaa. Mutta sitten, kun
lähdetään pohtimaan hänen mahdollista työkyvyttömyyttään, puhutaan aivan eri asioista,
ja etenkin jos hän toimii yksityisellä puolella — mutta myös julkisen puolen tehtävissä on
näin — silloin pohditaan sitä, onko sellaisia työtehtäviä, joihin hän olisi vielä kykenevä jal-
kaongelmastaan huolimatta. Ja sen takia näitä kahta asiaa ei voi rinnastaa keskenään.

Mutta edustaja Ronkaisen tavoin toivon vahvasti sitä, että tämä saa asiallisen keskuste-
lun ja käsittelyn ja että pääsisimme tässä talossa tekemään päätöksiä siitä, että työkyvyttö-
myys-käsitettä saataisiin lainsäädännössä yhdenmukaistettua.
14



Pöytäkirjan asiakohta PTK 123/2017 vp
19.11 Jari Myllykoski vas: Arvoisa herra puhemies! Näin entisenä työehtosihteerinä on
pakko tarttua yhteen sanaan, ja se on sairausloma. Kansankielellä me tietysti ymmärräm-
me, mitä se on, se on työkyvyttömyyttä, ja sen vuoksi henkilö on vapautettu työstä sillä lää-
kärintodistuksella, mutta se ei ole kuitenkaan lomaa.

19.11 Satu Taavitsainen sd: Arvoisa puhemies! Tuossa edustaja Järvinen kertoi, että näi-
tä sairauslomia ja työkyvyttömyyttä pitäisi tässä käsitellä erillisinä asioina, mutta näinhän
ei valitettavasti ole. Eli tälläkin hetkellä kun ihminen sairastuu, saa vaikka kolmen kuukau-
den sairauslomatodistuksen lääkäriltään ja vie sen töihin, ei työnantaja tietenkään voi ottaa
sairaana olevaa töihin, mutta Kelan vakuutuslääkäri päättääkin, että tämä henkilö on täysin
työkykyinen, eikä henkilölle makseta sairauspäivärahaa. Eli tämä koskettaa todellakin
myös laajempaa joukkoa kuin vain niitä, jotka hakevat työkyvyttömyyseläkettä. 

Mielestäni on todella tärkeää, että sosiaali- ja terveysvaliokunta tutkii tämän asian pe-
rinpohjaisesti monelta eri kantilta. Tässä keskustelussa on tuotu esille eri näkökulmia.
Myöskin tämä edustaja Järvisen 11 kohdan ongelma työkyvyttömyyden määrittelyssä on
selkeästi meillä oleva asia, joka pitää sitten määritellä paremmin ja yksiselitteisesti. Toi-
von, että sosiaali- ja terveysvaliokunnassa tämä asia otetaan vakavasti ja tosissaan. Se on
ihmisille osoitus, että heitä kuunnellaan ja kunnioitetaan ja tämä vuosikausia ollut epäoi-
keudenmukaisuus korjataan.

Keskustelu päättyi.

Asia lähetettiin sosiaali- ja terveysvaliokuntaan.
15


