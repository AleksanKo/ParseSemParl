















































DEM218A.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

8. Lakialoite laiksi eläinsuojelulain 33 b §:n muuttamisesta
Lakialoite LA 23/2016 vp Jari Ronkainen ps ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään maa- ja metsätalousvalio-
kuntaan.

Keskustelu

20.37 Jari Ronkainen ps (esittelypuheenvuoro): Arvoisa rouva puhemies! Tämä on en-
simmäinen oma lakialoitteeni, jonka aihe on koko ajan entistä ajankohtaisempi. Länsi-
maissa eläinsuojelu on ollut keskeinen periaate. Kaltoinkohteluun halutaan puuttua anka-
rasti mutta toisaalta joitain asioita katsotaan läpi sormien. Sellainen on muun muassa laki-
aloitteessani käsiteltävä uskonnollinen teurastustapa. Sitä ei pidä sallia yhteiskunnassam-
me.

Vaikka eläimet ovat osa ravintoamme, niin se ei oikeuta eläimen huonoa kohtelua, ja
tämä pitää huomioida myös teurastusvaiheessa. Eläintä ei pidä tuolloinkaan kiduttaa. Siinä
mielessä on hyvin erikoista, että lainsäädäntömme sallii uskonnollisen teurastuksen siten,
että eläin tainnutetaan samanaikaisesti verenlaskun kanssa.

Kiinnitän tähän huomiota siksi, että meillä ei todellakaan ole minkäänlaista varmuutta
siitä, että tainnutus onnistuu ennen verenlaskua, joten tainnutus on käytännössä pakko teh-
dä sitä ennen. Nyt on jo selvää, että teurastustapa tulee yleistymään Suomessa merkittäväs-
sä määrin eikä senkään vuoksi ole todellisuudessa minkäänlaisia mahdollisuuksia valvoa,
toteutuuko lain kirjain.

Tämä on senkaltainen riski, jota länsimaisessa sivistysvaltiossa ei pidä ottaa. Uskonnon
varjolla ei yhtäkään eläintä saa kiduttaa, eikä meillä ole yhtään järkiperusteista syytä sallia
sitä.

Kun pohdin lakialoitettani, niin törmäsin muun muassa Animalian aiemmin esittämään
kielteiseen kantaan. Siinä nähtiin aivan sama ongelma kuin minkä itsekin havaitsin: tain-
nutus ja verenlasku eivät vain onnistu samanaikaisesti. Animalia ei ole ainoa tähän puuttu-
va järjestö vaan yksi niistä. Emme ole yksin asiamme kanssa.

Yllätyin kuitenkin siitä, ettei allekirjoittajia aloitteelleni löytynyt kuin perussuomalais-
ten ja keskustan puolueista. Odotin hieman tukea myös vihreiltä, sillä heidän puolueensa
on profiloitunut luonnon ja eläinten ystävänä. Tukea ei nyt tullut mutta toivottavasti jatkos-
sa tulee. Heidän kannattajiltaan on ainakin tullut positiivista palautetta minulle.
 Tarkistettu
4.0



Pöytäkirjan asiakohta PTK 55/2016 vp
Edustaja Mäkipää teki erittäin hyvän kirjallisen kysymyksen liittyen samaan aiheeseen.
Ministeri Tiilikaisen vastauksessa todettiin se tosiasia, että voimme säännellä nykyistä
enemmänkin. Lopetusasetuksessa on liikkumavaraa kansalliselle lain säätelylle.

Arvoisa puhemies! Eläinsuojelulain kokonaisuudistuksen ohjausryhmä on jo linjannut,
että jatkossa kaikki eläimet tulisi aina tainnuttaa ennen verenlaskun aloittamista. Tästä on
siis ohjausryhmässä selkeä linjaus, ja se on syytä saattaa lainsäädäntöömme mahdollisim-
man nopeasti. Ei ole syytä enää odottaa ohjausryhmän työn saattamista loppuun, sillä tämä
on täysin selvä asia ja kokonaisuudistuksen aikataulusta ei ole selvyyttä. Nyt tarvitaan vain
tahtoa toimia eläinsuojelun periaatteiden edellyttämällä tavalla.

20.42 Ritva Elomaa ps: Arvoisa rouva puhemies! Mahatma Gandhi totesi osuvasti: kan-
sakunnan suuruuden ja moraalisen kehittyneisyyden määrittää se, kuinka se kohtelee eläi-
miään.

Edustaja Ronkaiselle suuri kiitos tämän lakialoitteen tekemisestä. Olen hyvin mielissä-
ni eduskunnan eläinsuojeluryhmän puheenjohtajana, kun näen, että täällä salissa on perus-
suomalaisia edustajia näin paljon, kun puhutaan eläinten suojelusta.

Kyseessä on todella hyvä ja kannatettava lakialoite. Teurastus on eläimelle usein ahdis-
tava ja kivulias kokemus, joten teurastusta ei tulisi eläimen kannalta hankaloittaa verenlas-
kulla ennen tainnutusta. Uskon ja toivon, että tässä salissa vallitsee yhteisymmärrys tämän
lakialoitteen hyvistä päämääristä.

Tässä yhteydessä on varmasti sopivaa myös sanoa muutama sana ja toive eläinsuojelu-
lainsäädännöstä ja yleensä eläimistä, koska mahdollisuudet puhua eläinten oikeuksista
ovat aika rajalliset täällä eduskunnassa, koska meillä on niin paljon suuria ja isoja asioita
muitakin, jotka vievät kaiken ajan. Mutta tänään on mahdollista puhua eläinten puolesta.

Vallitsevan näkemyksen mukaan tuotantoeläimet pääsääntöisesti koetaan ihmisen tu-
lonlähteeksi tai ravinnoksi, eli eläimet nähdään usein vain tuotantovälineinä, ei itsearvoi-
sina olentoina. Toivoisinkin, että lainsäädännössä eläimen itseisarvo nostetaan tuotannol-
lisen näkemyksen rinnalle ja ohikin. Monet kotimaiset tuottajat näkevätkin eläimessä it-
seisarvoa, ja uskon, että tämänkaltainen näkemys yleistyy entisestään.

Useissa länsimaissa eläimet on tainnutettava ennen teurastusta. Monissa maissa tainnu-
tuksesta saa kuitenkin poiketa uskonnollisiin syihin vedoten. Tämä tarkoittaa käytännössä
veren valuttamista teuraseläimestä sen ollessa vielä tajuissaan. Ongelmallista Suomen kan-
nalta on se, että vaikka niin sanottu rituaaliteurastus täällä kielletään, tänne saa edelleen
tuoda lihaa, joka on teurastettu rituaaliteurastuksella. Kuluttajien ostokäyttäytyminen rat-
kaiseekin, minkälaista eläintuotantoa tuemme. Kotimaista lihaa ostamalla tuemme koti-
maista ruuantuotantoa ja valitsemalla tuotteita, joissa eläinten hyvinvointi on huomioitu,
voimme vaikuttaa tuottajien mahdollisuuksiin tuottaa sitä eettistä tuotetta.

Arvoisa puhemies! Eläinsuojelulaki uudistuu. Vanhasta laista on kulunut jo 20 vuotta,
joten on korkea aika uudistaa lainsäädäntöä tältä osin. Laki valmistellaan nyt eläinten hy-
vinvoinnin edistämiseksi, mikä heijastelee paremmin ajankohtaista näkemystä eläinten
kohtelusta. Näin ollen uudesta laista pitäisi tulla paljon parempi eläinten hyvinvoinnin kan-
nalta.

Rouva puhemies! Haluaisin vielä muutaman sanan sanoa sanktioista, joita Suomessa an-
netaan, kun on kysymyksessä törkeä eläintenpitorikos. Sanktiot ovat minimaalisia, niitä ei
tule. Ne ovat pieniä sakkoja, harvoin ehdollisia ja tuskin koskaan — se on todella harvi-
naista — ehdottomia. Eläintenpitokielto ei pidä, sitä on mahdoton valvoa, koska resursseja
2



Pöytäkirjan asiakohta PTK 55/2016 vp
ei ole. Eläinsuojeluryhmä täällä eduskunnassa teki koirien myrkyttämisestä kirjallisen ky-
symyksen ja tiedotteen. Sitä tehdään tänä päivänä ympäri Suomea elikkä lihapullaan laite-
taan lasinsiruja tai jotakin myrkkyä, josta varsinkin koirat ja metsän eläimet saavat tosi vai-
keita sairauskohtauksia tai kuolevat. Näitä jätetään usein myös lastentarhojen ja päiväko-
tien läheisyyteen tänä päivänä, joten tämä tilanne on vaaraksi myös lapsille.

Myös viime kaudella teimme edustaja Immosen kanssa yhdessä kirjallisen kysymyksen
pentutehtailusta, joka on suuri ongelma tänä päivänä. — Aika loppuu, joten käytän toisen
puheenvuoron myöhemmin. Kiitos.

20.47 Olli Immonen ps: Arvoisa rouva puhemies! Maahanmuuttajien määrän kasvu Suo-
messa tuo mukanaan paljon erilaisia yhteiskunnallisia haasteita ja ongelmia. Yksi ongel-
mista on esimerkiksi se, että Suomessa uskonnollisin perustein rituaaliteurastetun eläimen
lihan kysyntä ja tuonti ulkomailta ovat kasvaneet huolestuttavalla tavalla. Esimerkiksi uu-
sia halal-teurastamoja suunnitellaan tälläkin hetkellä perustettavaksi maahamme lisää. Ha-
lal-teurastetulla lihallahan tarkoitetaan islamin mukaan oikeaoppisesti valmistettua lihaa,
jossa eläimen kurkku leikataan auki ilman tainnutusta. Eläimet on aseteltu Mekkaa kohti,
ja ennen kurkun leikkaamista lausutaan rukousloitsuja. Myös juutalaisten kosher-teuras-
tuksessa eläin teurastetaan samaan tyyliin ilman tainnutusta.

Arvoisa puhemies! Pidän rituaaliteurastusta erittäin vakavana ilmiönä Suomessa ja
muualla Euroopassa, sillä sivistyksen ja oikeudenmukaisuuden pohjalle rakentuvassa yh-
teiskunnassa meidän tulee huolehtia ihmisten oikeuksien lisäksi siitä, että myös eläinten
oikeudet toteutuvat. Emme saa sallia millekään uskonnolliselle ryhmälle erivapauksia
Suomessa eläinten kohtelussa tai missään muussakaan asiassa.

Suomen lainsäädäntö mahdollistaa tällä hetkellä rituaaliteurastuksen vain siten, että
eläin tainnutetaan yhtäaikaisesti, kun sen kurkku leikataan veitsellä auki ja eläimen veri
lasketaan ulos. Monissa muissa maissa, myös Euroopassa, uskonnollisille ryhmille salli-
taan eläimen teurastaminen ilman tainnutusta, mikä on vieläkin brutaalimpaa, sillä se ai-
heuttaa eläimelle ylimääräistä stressiä, kipua, tuskaa ja kärsimystä. Eläinsuojelulakimme
selkeästi kieltää kärsimyksen aiheuttamisen eläimelle.

Mikäli Suomessa eläin teurastetaan rituaalimenoin eli tainnutus tehdään yhtäaikaisesti
verenlaskun kanssa, on tarkastuseläinlääkärin oltava aina paikalla. Mutta kysynpähän vain,
miten näitä rituaaliteurastamoja on pystytty ja pystytään jatkossa valvomaan, jotta sääntö-
jä ei rikottaisi. Olemme valitettavasti joutuneet näkemään, miten tavallisissakin teurasta-
moissa on ollut ongelmia eläinten tainnutuksen onnistumisen kanssa ja eläimiä on lopetet-
tu ilman onnistunutta tainnutusta. Tämä on aiheuttanut kansalaisissa ja erityisesti tuottajis-
sa suurta huolestuneisuutta. Eli miten voimme siis sallia rituaaliteurastuksissa tapahtuvan
yhtäaikaisen tainnutuksen, jonka onnistuminen on vieläkin epävarmempaa? Tästä syystä
jokaisen teurastuksen tulisi tapahtua siten, että eläin tainnutetaan aina ennen verenlaskua.

Arvoisa puhemies! Kannatan lämpimästi tätä edustaja Ronkaisen tekemää lakialoitetta,
jolla rituaaliteurastukset pyritään Suomessa kieltämään. Mielestäni tälle aloitteelle hyvä
jatkumo olisi se, että myös rituaaliteurastetun lihan tuonti ja myynti kiellettäisiin Suomes-
sa kokonaan. Viranomaisten tietoon on tullut tapauksia, joissa kyseenalaisin keinoin teu-
rastettua lihaa on tuotu Suomeen sekä myytäväksi että omaan käyttöön. Tämä on elintar-
viketurvallisuutta, kuluttajien oikeuksia ja eläinten oikeuksia heikentävä ilmiö, jolle on
saatava loppu.
3



Pöytäkirjan asiakohta PTK 55/2016 vp
Arvoisa puhemies! On erittäin huolestuttavaa, että osa eläinten oikeuksien puolesta töi-
tä tekevistä yhdistyksistä ja yksityishenkilöistä ajattelee rituaaliteurastuksen olevan niin
sanottu marginaaliongelma. Tämä ei kuitenkaan todellisuudessa ole mikään marginaalion-
gelma, sillä maailmassa elää useita miljardeja ihmisiä, joille rituaaliteurastetun lihan saa-
minen ruokapöytään on tärkeää. Halal-tunnus tuotteen kyljessä on myös eräänlainen takuu
siitä, että tuote myy. Se on huolella brändätty maailmanlaajuinen tavaramerkki. Ja halal-li-
hahan myy erittäin hyvin, ja sille on enenevissä määrin ostajia myös meillä Suomessa.

Arvoisa puhemies! Toivon, että nämä näkökulmat otetaan huomioon tästä rituaaliteuras-
tusongelmasta puhuttaessa ja myös tämän käynnissä olevan eläinsuojelulain uudistamisen
yhteydessä.

20.52 Lea Mäkipää ps: Arvoisa puhemies! Edustaja Ronkaisen lakialoite on ajankohtai-
nen ja tärkeä. Eläinsuojelulain kokonaisuudistus on tekeillä, ja sen ohjausryhmässä on kä-
sitelty uskonnollisista syistä tapahtuvaa teurastusta koskevan säännöksen uudistamistar-
peita. Tämä ilmenee ministeri Tiilikaisen vastauksesta maaliskuussa 2016 jättämääni kir-
jalliseen kysymykseen "Aiotaanko eläinsuojelulain uudistuksessa kieltää uskonnollisilla
rituaaleilla tuotetun lihan teurastus, maahantuonti ja myynti Suomessa?". Vastauksen mu-
kaan ohjausryhmä on linjannut, että jatkossa kaikki eläimet tulisi aina tainnuttaa ennen ve-
renlaskun aloittamista, mutta siitä ei ilmennyt, aiotaanko tätä kirjata uuteen lakiin. Siinä to-
dettiin, että nykyisessä toimintaympäristössä halal-lihan tuottaminen Suomessa on paras
keino ennalta ehkäistä lainsäädännön vastaisia teurastusmenettelyitä.

Verenlaskun kanssa samanaikainen tainnutus on epävarma sekä hankala toteuttaa ja val-
voa. On jopa mahdollista, että samanaikainen tainnutus epäonnistuu ja tällöin eläin kuolee
verenhukkaan. Voimassa olevan eläinsuojelulain tarkoituksena on suojella eläimiä par-
haalla mahdollisella tavalla kärsimykseltä, kivulta ja tuskalta. Uuden lain valmistelussa on
otettava entistä paremmin huomioon eettisen elintarviketuotannon keskeisenä tekijänä tuo-
tantoeläinten hyvinvointi. Aiemmin on kuultu puheita monista tärkeistä tuotantoeläinten
hyvinvointia parantavista asioista, mutta kovin vähän epäeettisen teurastustavan kieltämi-
sestä. Rituaaliteurastetun lihan kysynnän kasvaessa ja siihen erikoistuvien teurastamoiden
lisääntyessä on syytä selkeästi kirjata lakiin tainnuttaminen ennen teurastusta.

Sen lisäksi, että tämä lakimuutos pitää saattaa voimaan, on tehostettava merkittävästi
valvontaa. Jo nyt on epäilyjä laittomista teurastuksista tullut julkisuuteen, ja on mahdollis-
ta, että suunta jatkuu. Kysyin kirjallisessa kysymyksessä myös valvonnan tehostamisen pe-
rään, ja vastauksessa todettiin, että käytännössä tainnuttamatta teurastamista torjutaan esi-
merkiksi siten, että eläintenpitäjät harkitsevat, kenelle eläimensä myyvät. Hyvä omistaja
varmasti näin toimiikin, mutta ei valvontaa voi heidän niskoilleen jättää.

Olen kysynyt myös mahdollisuudesta kieltää epäeettisesti tuotetun lihan maahantuonti
ja myynti Suomessa. Vastauksen mukaan sääntelyssä on otettava huomioon tavaroiden va-
paata liikkuvuutta koskevat EU-oikeudelliset periaatteet, ja lähtökohtaisesti muissa jäsen-
valtioissa laillisesti markkinoille saatetut tuotteet on hyväksyttävä markkinoille koko unio-
nin alueella. Vastauksessa todetaan, että tainnuttamatta teurastetun lihan kaupan sääntelys-
sä on otettava huomioon myös sen liityntä Euroopan unionin perusoikeuskirjassa ja Suo-
men perustuslaissa suojattuun uskonnonvapauteen.

Kuten tässä lakialoitteessakin todetaan, kyse ei ole uskonnonvapauden rajoittamisesta,
sillä mikään uskonto ei pakota syömään lihaa. Uskonnonvapauden varjolla ei myöskään
voida hyväksyä eläinrääkkäystä. Toivon, että tämä Ronkaisen lakialoite otetaan kunnolla
4



Pöytäkirjan asiakohta PTK 55/2016 vp
käsittelyyn maa- ja metsätalousministeriössä ja lakialoite saisi tämän hyvän lopputuloksen
eläinten kohdalla.

20.57 Leena Meri ps: Arvoisa rouva puhemies! Kaikki täällä salissa olevat perussuoma-
laiset kansanedustajat! — Täällä ei todellakaan ole kansanedustajista muita paikalla, jos ei
nyt puhemiestä lasketa, tässä keskustelussa.

Edustaja Ronkainen toi esille sen, että hän oli kerännyt tähän nimiä ja nimiä oli tullut
vain perussuomalaisilta ja vihreiltä. (Eduskunnasta: Keskustalta!) — Anteeksi, keskustal-
ta, juu, kiitos korjauksesta. Piti sanoa, että vihreiltä ei tullut nimiä. — Viime syksynä ke-
räsin nimiä lakialoitteeseen, jossa olisin halunnut, että eläinseksi kriminalisoidaan pelkkä-
nä tekona. En muuten itsekään saanut siihen yhtään vihreiden edustajien nimiä.

Usein kuulee keskusteluissa, että perussuomalaiset, te olette vähän semmoinen kova
puolue, teillä on vähän ronskejakin juttuja välillä, ja oletteko te nyt niin kiinnostuneita niis-
tä eläinten oikeuksista. Sitten kuitenkin tälläkin hetkellä kaikki merkittävät aloitteet, joita
on ollut eläinten oikeuksien merkittäväksi parantamiseksi, tulevat yllättäen perussuoma-
laisten ryhmästä, ja ihmettelen tätä erittäin syvästi. Toivoisin, että ihmiset huomaisivat kui-
tenkin sen, että vihreät eivät tällä hetkellä tee mitään eläinten oikeuksien parantamiseksi.

Eläinsuojeluryhmässä, johon myös kuulun ja jota Kike Elomaa vetää täällä eduskunnas-
sa, ovat aktiivisimpina jäseninä perussuomalaiset. Se on näin. Olemme järjestämässä yh-
teistä tapaamista ministeri Tiilikaisen kanssa eläinsuojelulaista ja monista kysymyksistä.
Toivottavasti sinne nyt tulee muitakin edustajia. Tämä on erittäin tärkeä asia.

En nyt kovin pitkälti lähde toistamaan. Täällä on erittäin hyvät puheenvuorot pidetty sii-
tä, että tämä EU:n lopetusasetus ei todellakaan edellytä sitä, että täällä tulisi olla mitään
edellytystä sille, että verenlasku ja tainnutus tulisi tehdä samanaikaisesti, vaan nimen-
omaan siellä todetaan, että eläintensuojelu saa olla laajempaa. Ei meidän itse asiassa olisi
pakko pitää täällä ollenkaan mitään tämmöistä erityissääntelyä, jos me emme haluaisi.

Täällä edustaja Immonen ja ehkä joku muukin toi esille sen, että ongelma on juuri se,
kun ei voida varmistaa sitä, että se tainnutus onnistuu samanaikaisesti tehtynä verenlaskun
kanssa. Viime syksynähän eräs eläinsuojeluryhmä teki niitä nauhoitteita tavallisiltakin teu-
rastamoilta, ja siellä oli ongelmia, jotka kansalaisia järkyttivät todella syvästi. Miten sinä
silloin voit varmistaa sen? Hupskeikkaa, eihän se taintunutkaan — no, se oli samanaikais-
ta, se meni jo.

Minusta ministeri Tiilikainen ei ole kyllä ymmärtänyt tätä asiaa riittävällä vakavuudel-
la. Edustaja Mäkipään kirjallinen kysymys oli hyvä. Luin ministeri Tiilikaisen vastausta, ja
siellä hän todellakin toteaa ensin, että mitään laittomia tainnuttamisia ei todennäköisesti
ole kovin paljon Suomessa. Siis hän ei tiedä, hän vain sanoo "todennäköisesti". Sitten to-
siaan, niin kuin edustaja Mäkipää sanoi, tämä valvonta on jätetty eläinten pitäjille. Jos minä
nyt myyn lampaita jonnekin, niin miten minä voin tietää, miten ne teurastetaan ja kuka sin-
ne on lähetetty niitä ostamaan? Kyllä se nyt lainsäätäjän tehtävä, herranjestas, on tällaisten
asioiden hoitaminen. Tässä tuodaan tosiaan esille, että paras keino on ennalta ehkäistä näin
lainsäädännön vastaista teurastusmenettelyä. En oikein ymmärrä, miten hän ei ota tätä ol-
lenkaan vakavasti.

Meillä nämä eläinsuojelukysymykset ovat sellaisia, että en ymmärrä eläimiin enkä ih-
misiin kohdistunutta tarpeetonta toimintaa, joka aiheuttaa kipua ja tuskaa, en eläimille
enkä ihmisillekään. Tässä on ollut myös keskustelussa poikien ympärileikkaus, ja edustaja
Saarakkala on tehnyt siitä lakialoitteen. Todellakin toivon, että se etenee. Minun mielestä-
5



Pöytäkirjan asiakohta PTK 55/2016 vp
ni uskonnon tai uskomusten vuoksi ei saa aiheuttaa kipua ja tuskaa toisille, ei minkäänlais-
ta turhaa kipua ja tuskaa. En ymmärrä sitä ollenkaan. Kuten edustaja Mäkipää sanoi, ei ole
pakko syödä sitä lihaa. Minun puolestani voitaisiin kieltää kokonaan tämmöinen temppui-
lu. En ymmärrä ollenkaan. Tämä on juuri sitä, että meidän kulttuurissamme me emme ole
pitäneet tämmöistä hyväksyttävänä, mutta me poikkeamme koko ajan siitä, jos uskonto
näin haluaa. Tosiaan tässä äsken mietiskelin itsekseni, että milloinkahan meillä sitten on
halal-lihaa täällä eduskunnassa myytävänä — toivottavasti ei koskaan.

Todellakin toivon, että tämä lakialoite menestyy ja saamme siihen myös ne vihreät kan-
sanedustajat mukaan.

21.02 Jani Mäkelä ps: Arvoisa puhemies! Tämä lakialoite puuttuu tärkeään asiaan. Suo-
mi on hyvinvointivaltio, ja hyvinvointiin sekä sivistykseen kuuluu oleellisena osana myös
eläinten sekä tuotantoeläinten asiallinen kohtelu. En usko, että sitä tavoitetta kukaan vas-
tustaa. Nyt kun asiaa käy pohtimaan, pidän outona sitä, miksi meidän pitää edes keskustel-
la tästä asiasta. Ihmiset ovat huolissaan kotieläinten hyvinvoinnista, ihmiset ovat huolis-
saan jopa villieläinten hyvinvoinnista, ihmiset seuraavat norppakameraa — mikä on tietys-
ti hyvä asia — mutta samaan aikaan Suomen laki sallii tuskalliset uskonnolliset rituaaliteu-
rastukset. Eihän tämän pitäisi olla mahdollista. En toivo vaan suorastaan vaadin, että tämä
lakiesitys etenee viipymättä.

Kannatan myöskin edustaja Immosen ja monien muiden esille tuomaa ajatusta siitä, että
selvitettäisiin mahdollisuudet rituaaliteurastetun lihan myynnin kieltoon Suomessa. Jos
jonkun tuotteen tuottaminen on Suomen lain mukaan laitonta, olisi erikoista, jos sitä voi
tuoda ulkomailta maahan ja myydä sitä. En pysty näkemään, miten EU voisi meidät pakot-
taa sallimaan sellaisen tuotteen myynnin, jonka tuottaminen Suomessa on laitonta. Jos EU
pakottaa, niin silloin EU on väärässä.

21.03 Vesa-Matti Saarakkala ps: Arvoisa rouva puhemies! Olen samaa mieltä lakialoit-
teen kanssa siitä, että eläimen samanaikainen tainnutus ja verenlasku, siis yhtä aikaa, on
kiellettävä. On toimittava niin, että ensin eläin tainnutetaan ja sitten suoritetaan verenlas-
ku, mikäli siihen tarvetta jostakin syystä on.

Itse olen puuttunut tähän samaan asiaan viime vaalikaudella, ja asia ei silloin edennyt,
ikävä kyllä, mutta toivottavasti tämän edustaja Ronkaisen hyvän lakialoitteen seurauksena
esimerkiksi oikeusministeri Lindström ottaa tästä kopin ja myös omalta osaltaan edistää
sitten asian eteenpäinmenoa.

Me viime syksynä teimme täällä vaikeita päätöksiä, kun me leikkasimme pois esimer-
kiksi keliaakikoilta heidän ruokavaliokorvauksensa, joka on erittäin merkittävässä roolis-
sa etenkin vähävaraisten keliaakikkojen ruokavalion onnistumisen osalta. Keliaakikolle
gluteeniton ruoka on ainoa lääke. Me siis sanoimme näille vähävaraisille keliaakikoille
käytännössä, että koettakaa pärjätä, syökää jotakin muuta, mutta on se erikoista, jos me
emme pysty sanomaan täällä juutalaisille tai muslimeille, että koettakaa nyt tulla toimeen
ilman tätä halal-lihaa. Tällä tavalla se ei ainakaan onnistu, että jatkossakin on näitä epäkoh-
tia tässä teurastuksessa ja annettaisiin asiantilan jäädä silleen. Eihän se nyt näin voi mennä.
Kyllä tästä salista pitää löytyä nyt tässä tilanteessa, kun maahanmuuttajiakin virtaa maa-
han erittäin runsaasti ja on tullut... Jos ei nyt tähän puututa, niin se on myös signaali näille
maahanmuuttajille, että me suhtaudumme loppupeleissä myönteisesti tähän heidän tapaan-
sa ja katsomme tätä läpi sormien. Nyt on se paikka puuttua, koska jos me sitten vuosien jäl-
6



Pöytäkirjan asiakohta PTK 55/2016 vp
keen tähän puutumme, kun täällä on vähemmistöjen määrä kasvanut, niin se on entistä vai-
keampaa sitten ja syntyy kaikenmoisia mellakoita ja mekkaloita helposti. Nyt olisi se aika.

21.06 Teuvo Hakkarainen ps: Arvoisa rouva puhemies! Tähän alkuun lainaan hieman
edustaja Ronkaisen oivaltavaa ja ajankohtaista lakialoitetta: "Erilaiset uskonnolliset syyt
ovat tuoneet myös Suomeen rituaaliteurastuksen, jossa verenlasku aloitetaan samanaikai-
sesti eläimen tainnuttamisen kanssa. Samanaikaisuuden toteuttaminen ja valvominen on
erittäin hankalaa, jopa mahdotonta. Tästä johtuen on liian todennäköistä, että verenlasku
aloitetaan ennen eläimen tainnuttamista. Riski laajenee huomattavasti, mikäli tätä toimin-
taa harjoittavien teurastamojen määrä kasvaa. On myös huomioitava, että tainnuttaminen
ei edes välttämättä kuulu kyseiseen uskonnolliseen teurastustapaan. Verenlaskua ennen
tainnutusta on pidettävä eläinrääkkäyksenä, jollaista Suomen kaltaisessa sivistysvaltiossa
ei pidä hyväksyä."

Halal-teurastuksessa eläimen kurkku leikataan auki ja samalla lausutaan "Allahu ak-
bar". Kuten lakialoitteessa todetaan, tainnuttaminen ei edes välttämättä kuulu muslimien
teurastustapaan, vaan käytännöt vaihtelevat. On selvää, että muslimi-invaasion myötä ha-
lal-lihan kysyntä on kasvanut. Siksi tarvitsemme kiireesti lain, jolla estetään tällainen
eläinrääkkäys. Lisäksi tarvitsemme pelotevaikutteen eli riittävän kovat rangaistukset lain
rikkomisesta.

Arvoisa rouva puhemies! Eläinten kiduttaminen verta vuodattamalla ilman tainnutusta
on vain yksi esimerkki siitä, millainen kulttuuri meille on saapunut turvapaikkaturismin
myötä. Siinä kulttuurissa ei kunnioiteta eläimiä eikä ihmisiä, ei naisia, ei lapsia — eikä
miehiäkään, mikäli ovat vääräuskoisia tai jotakin uskonlahkoa tai väärää kansalaisuutta,
heimoa ja niin edespäin. Siinä kulttuurissa monet eivät osaa lukea tai kirjoittaa edes omalla
äidinkielellään, mutta yhdessä suhteessa he ovat kärjessä, nimittäin rikostilastoissa. Se on
kiistaton fakta sekä meillä että muualla, eikä ole vihapuhetta tai rasismia sanoa sitä ääneen.

Maahanmuuttokeskustelussa toistetaan, että mitä aikaisemmin kotouttamistoimenpiteet
aloitetaan, sen parempi. Ihmettelen, mihin nämä kuvitelmat perustuvat. Ruotsissa on ko-
toutettu jo viitisenkymmentä vuotta, ja rikostilastot siellä ovat hyvin murheelliset. Väki-
valta rehottaa, slummeja syntyy kuin sieniä sateella. Ambulansseja ja paloautoja kivite-
tään ja raiskataan joka päivä 16 naista. Tämä kaikki rikkaus on ennen niin idylliseen Ruot-
siin saapunut turvapaikkaturismin myötä, ja sama on tulossa meille, jos annamme sen ta-
pahtua.

Arvoisa rouva puhemies! Halal-teurastus perustuu Koraaniin ja muihin muslimien py-
hiin kirjoihin. Samoista teoksista ovat peräisin lukuisat muutkin ohjeet ja säännöt, jotka
ovat täydellisessä ristiriidassa meidän lakiemme, elämäntapamme ja moraalikäsitystemme
kanssa. Niin kauan, kuin nämä ihmiset haluavat elää omilla säännöillään meidän säännöis-
tämme piittaamatta, on törmäyksiä luvassa. Ja hehän haluavat, se on selvä. Mutta me täällä
säädämme lait, me edustamme suomalaisia, ja meidän on luotava sellainen lainsäädäntö,
joka suojelee suomalaista elämänmuotoa halal-teurastuksen kaltaisilta barbaarisilta tavoil-
ta.

Arvoisa rouva puhemies! Epäilen, että jo nyt tämän uskonnon nimissä ympäri Suomen
suoritetaan lainvastaisia teurastuksia, joissa eläimiä julmasti kidutetaan ja rääkätään. Olen-
kin ihmetellyt, missä viipyvät ne, joita ennen kettutytöiksi kutsuttiin. Miksi vihervasem-
mistolaiset anarkistit ovat tästä hiljaa? Hehän ovat vuosien varrella tehneet lukemattoman
määrän iskuja suomalaisten maatalousyrittäjien tiloille. Hehän ovat tunkeutuneet maatalo-
7



Pöytäkirjan asiakohta PTK 55/2016 vp
usyrittäjien yksityisalueille, vahingoittaneet heidän omaisuuttaan, mustamaalanneet kam-
panjoillaan näiden ihmisten mainetta. Eläinsuojelun nimissä he ovat häirinneet maatalo-
usyrittäjien elinkeinoa. Missä siis viipyvät Suomessa kuvatut videot halal-teurastuksesta?
Entä kampanjat ja mediamökä? Jos vaikeneminen on hyväksymisen merkki, kuten sanonta
kuuluu, vedän sen johtopäätöksen, että vihervasemmisto hyväksyy eläinten kiduttamisen,
mikäli se tehdään islamin nimissä. — Kiitos.

21.12 Jari Ronkainen ps: Arvoisa rouva puhemies! Lakialoitteessani lähtökohta on siis
vahvasti eläinsuojelullinen. Omaan itse pitkän taustan aktiivisena metsästysharrastajana,
joskin juuri nyt se on jäänyt pikkuisen vähemmälle sattuneesta syystä. Mutta tämä asia on
ollut esillä myös metsästäjien parissa. Me haluamme toimia siten, ettei eläimeen kohdistu
turhaa tuskaa. Näin sen on oltava aina, kun puhumme joko tuotantoeläimestä tai riistasta.
Tapa toimia ei voi olla se, minkä lainsäädäntömme nyt sallii. Eläinjärjestöt ovat kritisoi-
neet tätä voimakkaasti, myös Animalia. On mahdoton ymmärtää sitä, että uskonnon var-
jolla sallitaan pahuus eläimiä kohtaan.

Selvittää mielestäni täytyy myös se asia, voitaisiinko rituaaliteurastetulle lihalle asettaa
myös maahantuonti- ja myyntikielto. Tätähän edustaja Immonen ja muutama muukin tuos-
sa jo esittivät. Eihän esimerkiksi norsunluutakaan saa tuoda Suomeen. Tätä asiaa kyllä kan-
nattaa todellisuudessa pohtia.

21.13 Ritva Elomaa ps: Arvoisa puhemies! Minä kiitän kyllä kaikkia puheenvuoron pitä-
jiä, jotka täällä ovat tämän asian puitteissa puhuneet, ne ovat todella hyviä puheenvuoroja.
Edustaja Meri, kiitos, että muistutitte siitä tilaisuudesta 15.6., johon tulee myös ministeri
Tiilikainen paikalle. Edustaja Mäkipäälle kiitos kirjallisesta kysymyksestä tähän lakialoit-
teeseen kohdistuen, jonka olette tehnyt jo aiemmin. Edustaja Ronkainen otti esille tämän
metsästäjäasian, ja kun tuli näistä norsun hampaista kysymys, niin tässä muutamia asioita,
mitä ulkomailla tapahtuu.

Täällä näytettiin Kansalaisinfossa Blood Lions. Siitä kiitos kyllä Emma Karille, että hän
sai tämän elokuvan näytettäväksi tänne. Se oli järkyttävää katsottavaa. Elikkä siinä pieniä
leijonanpentuja kasvatetaan tiloilla vain sitä varten, että ne ammutaan kylmäverisesti vä-
hän isompina pienellä alueella. Suuret valkoiset metsästäjät tulevat, ja leijonalla ei ole mi-
tään mahdollisuuksia. Myös lajin tulevaisuus on vaakalaudalla. Se on järkyttävä leffa. Sen
toivoisi kaikkien näkevän.

Myös jäätyneet tiikerinpennut, joita iltapäivälehdissä oli pari päivää sitten — järkyttä-
vää. Niistä tehdään liimaa, ja se on uskomus. Se parantaa jotain ihmisen vointia. Etelä-Ko-
reassa koirakidutukset: Ne nyljetään elävältä. Lyödään, kidutetaan koiria, jotta se liha
maistuu paremmalta. Perussuomalainen maakunnan mies on tehnyt siitä aloitteen. Taiste-
lukoirat. Paljon on tehtäviä ulkomailla. Tietysti me keskitymme kotimaan tilanteeseen ja
yritämme saada täällä paremmaksi asioita, mutta emme voi ummistaa silmiä myöskään
näiltä törkeiltä teoilta, mitä ulkomailla tapahtuu eläimiin kohdistuen.

21.15 Olli Immonen ps: Arvoisa puhemies! Jatkan vielä lyhyesti hieman siitä, mihin
tuossa edellisessä puheessani jäin.

Eli kuten jo toin ensimmäisessä puheessa ilmi, tämä rituaaliteurastusongelma on tällä
menolla vaarassa räjähtää käsiin myös meillä Suomessa. Olemme jo nähneet ja kuulleet
ikäviä esimerkkejä tästä kasvavasta ongelmasta. Viimeisimmän tapauksen kohdalla Suo-
8



Pöytäkirjan asiakohta PTK 55/2016 vp
mesta löydettiin lampaiden ruhoja, joiden kohtaloksi epäillään laitonta rituaaliteurastusta.
Tämän vuoksi muun muassa tarkastuseläinlääkäri on varoittanut lammastuottajia myymäs-
tä lampaita henkilöille, joiden voidaan epäillä tappavan lampaat laittomasti rituaalimenoin.

EU:n komissio on linjannut jo vuosia sitten, etteivät rituaaliteurastettua lihaa saisi käyt-
tää muut kuin uskonnolliset ryhmät. Siitä huolimatta maassamme on useita kymmeniä —
ellei satoja — ravintoloita, jotka myyvät halal-teurastettua lihaa, eivätkä ne sitä välttämät-
tä aina edes kuluttajalle kysyttäessä ilmoita. Syy komission linjaukselle on selvä. Rituaali-
teurastus aiheuttaa eläimelle ylimääräistä kipua ja kärsimystä, eikä komission näkemyk-
sen mukaan ole suositeltavaa, että kaikki syövät lihaa, joka on teurastettu epäeettisesti. Ja
rituaaliteurastettu liha on nimenomaan sitä epäeettisesti teurastettua.

Arvoisa puhemies! Suomen on nyt viimein aika ulottaa riittävät oikeudet koskemaan ih-
misten lisäksi myös eläimiä. Meidän tulee seurata tässä asiassa Tanskan esimerkkiä eli
kieltää rituaaliteurastus ja tarjota kuluttajille eettisesti teurastettua lihaa. Toivon hartaasti,
että tämä edustaja Ronkaisen lakialoite saa täällä eduskunnassa jatkossa tukea myös muil-
ta eläinten ystäviltä, vaikka aloitteen allekirjoittajien joukosta ei esimerkiksi yhtään vihrei-
den tai muun poliittisen vasemmistopuolueen kansanedustajia löytynytkään — allekirjoit-
tajien joukosta löytyi ainoastaan perussuomalaisia ja keskustalaisia. Ja kyllä minä aidosti
ihmettelen sitä, miksi eläinten oikeudet eivät tunnu kiinnostavan tällä hetkellä täällä edus-
kunnassa ketään muita kuin meitä perussuomalaisia. Tämä tuntuu todella erikoiselta ja
myös ikävältä.

Arvoisa puhemies! Eläinten oikeuksien on mentävä uskonnollisten ryhmien brutaalien
kulttuuristen traditioiden ja niiden pohjalta annettujen erivapauksien edelle. Rituaaliteuras-
tuksen muodossa tapahtuva eläinrääkkäys ei saa kuulua Suomeen, ei nyt eikä tulevaisuu-
dessa. Ja kyllä minä vain henkilökohtaisesti toivon, että sellaiset ihmiset, jotka ovat tällai-
seen eläintenrääkkäykseen taipuvaisia sortumaan, yksiselitteisesti joko lopettavat eläinten
rääkkäämisen tai vaihtoehtoisesti siirtyvät jatkossa harjoittamaan tätä rituaaliteurastusta
siihen maahan, missä sen katsotaan olevan yleisesti hyväksyttyä. Mutta Suomessa emme
saa kuitenkaan tällaista enää sallia.

Toivon tälle lakialoitteelle kaikkea hyvää.

21.19 Leena Meri ps: Arvoisa rouva puhemies! Niin hyviä puheita, että tässä ei heti edes
meinaa suutansa saada auki, vaikka yleensä minulla kyllä se aika tiheään tahtiin käy.

Haluan siinä mielessä kiittää edustaja Elomaata, että hän otti tämän tapahtuman esille ja
sitten puhui näistä kansainvälisistä tapahtumista, näistä tiikerinpennuista ja tosiaan näistä
Aasian koiriensyöntitapahtumista, joissa miljoonia koiria joutuu vuosittain tämän kidutuk-
sen kohteeksi, ja kaikkia muitakin näitä uskomuksia. Kiinassa esimerkiksi karhuilta ote-
taan sappinestettä ja sitä käytetään ihmisillä mitä kummallisempiin asioihin, ja se on erit-
täin kivulias tapa.

Siinä mielessä se liittyy tähän asiaan ja Suomeen, että jos me hyväksymme erään uskon-
non pohjalta tapahtuvan menetelmän, me avaamme portin sille perustuslaillisesti, koska
perustuslain mukaan ketään ei saa syrjiä uskonnon vuoksi. Jos me jollekin avaamme tä-
män portin, niin meille tulee riski sitten, että jos meille tulee isoja vähemmistöjä, joilla on
näitä traditioita — minkälaisia vain voi olla, että täytyy erilaisia menetelmiä tehdä, jotta se
liha on parempaa tai mitä se nyt onkaan, uskonnon tai uskomuksen varjolla — niin meillä
ei ole sen jälkeen muuta mahdollisuutta kuin hyväksyä sekin. Minä aina pelkään näissä si-
tä, että ajatellaan, että no, se on tämä yksi ja tässä on tämä näin varmistettu, mutta kun me
9



Pöytäkirjan asiakohta PTK 55/2016 vp
lähdemme meidän perustuslakia tulkitsemaan, niin lopputulos voi olla juuri se, että meillä
on täällä pian hyvinkin monenlaista tapahtumaa ja sitten se meidän suomalaisten perintei-
nen arvostus meidän eläimiä kohtaan katoaa.

Mitä noihin metsästäjiin tulee vielä, niin metsästäjäthän ovat Suomessa erittäin vastuul-
lisia. Minun isänikin on metsästäjä, ja hän on muuten ainoa siellä, joka sitten talvipakka-
sellakin sen huonon polvensa kanssa käy ruokkimassa niitä peuroja ja hirviä. En ole siellä
niitä eläintensuojelijoita nähnyt vielä yhtään. Metsästäjiä tulee arvostaa. He ovat erittäin
ammattitaitoisia ja hyvinkin eläinrakkaita, niin kuin minunkin isäni ja minä.

Kaikkea hyvää tälle lakialoitteelle. Minä ainakin painan aivan varmasti jaa-nappia.

21.21 Teuvo Hakkarainen ps: Arvoisa rouva puhemies! Ihan lyhyesti: Kaikkea hyvää
tälle lakialoitteelle. Meillä olisi hyvä keino lopettaa tämmöinen halal-teurastus. Jos nämä
ovat islaminuskoisia, jotka tuovat tämän tavan tänne, annetaan heille sianlihaa, ja jos ei
kelpaa, niin lähtevät pois.

21.21 Jari Ronkainen ps: Arvoisa puhemies! On ollut hyvä kuulla mielenkiintoisia pu-
heenvuoroja, joista kiitos teille kaikille. Seuraavaksihan lakialoite nyt sitten siirtyy valio-
kuntakäsittelyyn, ja toivotaan, että siellä vilkas keskustelu sitten jatkuu. Toivon, että pääs-
tään puoluerajat ylittävään yhteiseen näkemykseen, että saadaan eläinsuojelulakimme
muutettua pikaisesti tältäkin osin.

21.22 Vesa-Matti Saarakkala ps: Arvoisa rouva puhemies! Kiitoksia myös omasta puo-
lestani hyvästä keskustelusta. Toivotaan todella menestystä tälle lakialoitteelle, sillä tilan-
nehan on vähän se, että nämä tietyt asiat, jotka usein täällä jäävät vähän vähälle käsittelyl-
le, nämä, jotka leimataan marginaalisiksi, nousevat helposti viimeistään siellä kansalais-
aloitteen muodossa eteenpäin. Kun meillä on osa edustajista taipuvaisia kritisoimaan mei-
dän kansalaisaloiteinstituutiota, niin silloin kannattaa katsoa peiliin ja kysyä, pitäisikö
nämä tällaiset asiat hoitaa eteenpäin, joista me tiedämme, että täällä on valtaenemmistö
kuitenkin tätä mieltä, mitä tässä lakialoitteessa vaaditaan, niin että miksi ihmeessä me
emme sitten hoida sitä asiaa eteenpäin? Vai onko se puoluepoliittinen kysymys, että se
aloite esitetään väärältä suunnalta, koska nytkään esimerkiksi vihreät eivät ole tulleet tä-
hän mukaan? Silloin ei jää muuta vaihtoehtoa kuin edistää sitten näitä asioita kansalais-
aloitteen kautta. Jos näin käy, niin me rapautamme meidän eduskunnan arvovaltaa, mutta
se on ihan meidän kansanedustajien oma valinta, joten kaikkea hyvää tälle aloitteelle. —
Kiitos.

Keskustelu päättyi.

Asia lähetettiin maa- ja metsätalousvaliokuntaan.
10


