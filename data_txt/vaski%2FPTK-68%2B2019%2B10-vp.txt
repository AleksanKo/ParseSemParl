















































DEMDF4E.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

10. Lakialoite laiksi kuntalain 82 §:n muuttamisesta
Lakialoite LA 29/2019 vp Pia Lohikoski vas ym.

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 10. asia. Puhemiesneuvosto ehdottaa, että asia lähetetään hallintovaliokun-
taan. — Lakialoitteen tekijä, edustaja Lohikoski, esittelypuheenvuoro, olkaa hyvä.

Keskustelu

19.37 Pia Lohikoski vas (esittelypuheenvuoro): Arvoisa puhemies! Olen laatinut lakia-
loitteen, joka läpi mennessään vahvistaisi omaishoitajien yhdenvertaisia mahdollisuuksia
osallistua kunnalliseen päätöksentekoon. Aloitteessa esitän kuntalain 82 §:ään lisäystä,
että omaishoitajalle korvattaisiin sijaishoitajan palkkaamisesta aiheutuvat kustannukset
kunnallisten luottamustoimien hoitamisen ajaksi vastaavalla tavalla kuin nykyisin kunta-
päättäjille jo korvataan lapsenvahdin palkkaaminen kokouksen ajaksi.

Sain kimmokkeen tämän lakialoitteen tekemiselle kansalaispalautteesta. Niinpä lupasin
tarttua asiaan ja tehdä tästä lakialoitteen. Sain siis yhteydenoton omaishoitajalta, joka on
valittu oman kuntansa valtuutetuksi, mutta hän ei pysty aina osallistumaan kunnallisiin ko-
kouksiin, jos ei saa sukulaista sijaistamaan itseään kotiin muistisairaan omaisen hoitajaksi.
Osa kunnista valitettavasti kieltäytyy korvaamasta sijaishoitajan palkkaamista, koska ny-
kyinen laki ei siihen velvoita.

Arvoisa puhemies! Seuraavat kuntavaalit pidetään vuonna 2021, ja ehdokasasettelu on
ensi vuonna alkamassa varmasti aivan kaikilla puolueilla. Nykytilanteessa, jos ehdolla ole-
va omaishoitaja tulee valituksi valtuustoon, riippuu asuinkunnasta, korvataanko hänelle si-
jaishoitajan palkkaamisesta aiheutuvat kustannukset. Osa kunnista huomioi sijaishoitajan
palkkaamisesta aiheutuvat kulut korvattavana menona ja osa ei. Tämä on johtanut paikoin
tilanteeseen, että vaaleilla valtuustoon valittu henkilö ei käytännössä voikaan osallistua
valtuuston kokouksiin omaishoitovastuunsa vuoksi. Siksi asiasta on säädettävä erikseen
laissa, jotta kaikki omaishoitajat ovat yhdenvertaisessa asemassa ja asuinpaikasta riippu-
matta omaishoitajan osallistuminen kunnallisten luottamustehtävien hoitamiseen voidaan
turvata.

Asia on ajankohtainen myös näin Lapsen oikeuksien viikolla, sillä vaikka suuri osa
omaishoitajista hoitaa iäkästä puolisoaan tai vanhempiaan, on omaishoitajien joukossa
myös pitkäaikaissairasta tai vammaista lastaan hoitavia vanhempia. On tärkeää, että myös
lapsensa omaishoitajana toimivat vanhemmat saavat äänensä kuuluviin ja pääsevät kerto-
maan näkemyksiään osana kunnallista demokratiaa. Omaishoitajilla onkin usein paljon ar-
vokasta tietoa kuntapalveluiden toimivuudesta, joten on tärkeää edistää heidän mahdolli-
 Tarkistettu
4.0



Pöytäkirjan asiakohta PTK 68/2019 vp
suuksiaan asettua ehdolle ja toimia kunnallisissa luottamustehtävissä. Valtaosa omaishoi-
tajista on naisia, ja aloitteessa on siten kyse tavallaan myös naisten demokraattisten osal-
listumismahdollisuuksien paremmasta turvaamisesta.

Arvoisa puhemies! Olen erityisen ilahtunut, että asia kosketti edustajatovereita yli puo-
lue- ja ryhmärajojen. Olen saanut jokaisesta eduskuntaryhmästä allekirjoituksia yhteensä
yli sata nimeä. Yhdessä voimme korjata tämän epäkohdan kuntalaissa. Kiitos vahvasta tu-
esta tälle asialle.

19.40 Anna-Kaisa Ikonen kok: Arvoisa puhemies! Tämä on lämpimästi kannatettava
aloite. Omaishoitajat tekevät yhteiskunnassamme hyvin arvokasta työtä, ja heidän yhteis-
kunnallinen osallistumisensa on mahdollistettava. Se on paitsi arvostuskysymys, myöskin
tarpeellista, sillä he tuovat päätöksentekopöytiin kokemusasiantuntijuutta hoivan arjesta,
ja pidän sitä hyvin tervetulleena muun muassa meidän maamme kuntien valtuustosaleihin.
Sitä ymmärrystä siellä todella tarvitaan.

Omaishoitajien asemaa on muutenkin tuettava. Kokoomus esittää vaihtoehtobudjetis-
saan, että omaishoitajien lakisääteisten vapaapäivien mahdollistamiseksi lisätään palvelu-
setelien käyttöä. Tässä aloitteessa otetaan yhdenlainen näkökulma juuri tähän, että miten
vaikeaa omaishoitajien on joskus lähteä sieltä omasta kodistaan. Näemme sen myöskin va-
paapäivien pitämisen osalta, että monesti, jos omainen pitää viedä jonnekin ympärivuoro-
kautisen hoivan paikkaan ja hänellä on vaikea dementia, se saattaa sotkea arkea pitkäksi ai-
kaa sen jälkeen. Tästä syystä on hyvin tärkeää hakea räätälöityjä ratkaisuja.

Kokoomus esittää myöskin, että tuettua hoivavapaata voitaisiin pilotoida oman läheisen
lyhytaikaisen hoivan ja esimerkiksi saattohoidon mahdollistamiseksi. Työssäkäyvällä ih-
misellä pitää olla mahdollisuus jäädä hoitamaan sairastunutta läheistään tuetusti, kun ky-
seessä on lyhytaikainen hoivan tarve, kuten esimerkiksi saattohoito.

Kaiken kaikkiaan pidän tärkeänä, että omaishoitajien tekemää työtä arvostetaan ja sille
luodaan hyvät edellytykset erilaiset näkökulmat ja tilanteet huomioon ottaen.

19.42 Mari Rantanen ps: Arvoisa puhemies! Maailmassa on vain neljänlaisia ihmisiä:
heitä, jotka ovat olleet omaishoitajia, heitä, jotka ovat omaishoitajia, heitä, joista tulee
omaishoitajia, ja heitä, jotka tarvitsevat omaishoitajia. Näin viisaita sanoja kirjoitti Rosa-
lynn Carter -niminen henkilö.

Tätä aloitetta oli helppo kannattaa. Tämä on todella tärkeä pieni asia kuntalain lisäyk-
siin, jotta omaishoitajilla on mahdollisuus, kuten totesit, edustaja Lohikoski, osallistua
päätöksentekoon. Se on hyvin tärkeätä, koska tämä kysymys koskettaa siis meitä kaikkia ja
nämä ihmiset tekevät niin valtavan tärkeätä hoivatyötä tässä maassa, tekevät inhimillisesti
tärkeätä hoivaa mutta myös taloudellisesti tärkeätä hoivaa, koska tämä väistämättä säästää
isoja summia myös yhteiskunnan varoja.

Toivon, että tämä menee läpi. Uskoisin, että tässä ei ole kuitenkaan kysymys niinkään
suuresta taloudellisesta asiasta, vaan sen sijaan tämä on todella suuri kädenojennus
omaishoitajille, ja näin pienillä asioilla saadaan tätäkin tilannetta helpotettua, joskin on sa-
maan hengenvetoon sanottava, että siellä on myös paljon muuta korjattavaa. Tämä on erin-
omaisen hyvä aloite, ja tätä on helppo kannattaa.

19.43 Merja Mäkisalo-Ropponen sd: Arvoisa puhemies! Tämän lakialoitteen tavoittee-
na on mahdollistaa yhdenvertaiset osallistumismahdollisuudet kunnalliseen päätöksente-
2



Pöytäkirjan asiakohta PTK 68/2019 vp
koon myös omaishoitajille. Tämä on yhdenvertaisuuden näkökulmasta todella tärkeää,
koska ei ole oikein, että kotikunta vaikuttaa siihen, voiko osallistua kunnallisiin luottamus-
tehtäviin.

Omaishoitajien osallistuminen olisi tärkeää myös sen takia, että tällä hetkellä yhteiskun-
nassa omaishoitajien ääni kuuluu kyllä liian huonosti. Esimerkiksi omaishoitajien vapaa-
päiväjärjestelyt on järjestetty eri kunnissa hyvin eri tavoin, ja tänä syksynähän Omaishoi-
tajaliitto selvitti tätä asiaa. Siinä selvityksessä tuli esille, että suuri osa omaishoitajista jät-
tää jopa lakisääteiset vapaansa pitämättä sen takia, että sijaishoito on järjestetty niin huo-
nosti. Nyt sitten tietysti tähän keskusteluun tulee myöskin se, että jos — ja toivottavasti —
tämä lakialoite menee läpi, se pakottaisi myöskin miettimään laajemmasta näkökulmasta,
miten omaishoidon vapaapäivät ja mahdolliset vapaahetket voitaisiin järjestää laaduk-
kaammin ja paremmin siellä kunnissa.

19.45 Anu Vehviläinen kesk: Arvoisa puhemies! Pidän tätä aloitetta myös aika tavalla oi-
vallisena ja itse asiassa mietin sitä, että minä en ole törmännyt aikaisemmin tällaiseen aloit-
teeseen täällä ja olen itse toiminut kuitenkin aiemmin aika monta vuotta Omaishoitajat ja
läheiset -liiton hallinnossa mukana ja myös kuntaministerinä. En muista, että tämä asia oli-
si ollut esillä. Eli on oikein hyvä, että tämä nousee täällä esille, ja se kertoo siitä tietysti, että
yli puoluerajojen ajatellaan, että tämä on tärkeää ja pitäisi saada tehtyä.

Itse ajattelen sillä tavalla, että tässä on erityisesti kysymys tämmöisistä jokaisen ihmisen
demokratiaoikeuksista. Meillä paljon puhutaan siitä, että kaikilla on yhtäläiset mahdolli-
suudet osallistua päätöksentekoon paikallisella tasolla ja muilla tasoilla, ja jos omaishoita-
jan, joka on työssä niin sidottu sinne kotiin, osallistumisoikeudet rajoittuvat sen takia, että
hän ei pääse osallistumaan niiksi muutamiksi tunneiksi kokouksiin, niin se on mahdoton ti-
lanne.

Minä haluaisin kysyä aloitteen tekijältä vielä: Onko tästä tehty aiemmin selvityksiä,
onko olemassa kirjallisia kysymyksiä tai onko tästä kysytty kuntalain perään, kun tämä
muutoshan tulisi kuntalakiin? Mitä tähän on aiemmin vastattu?

19.46 Paula Risikko kok: Arvoisa rouva puhemies! Itsekin olen ollut — aivan niin kuin
edustaja Vehviläinen tuossa totesi — aika paljon mukana näissä omaishoitajien asioissa, ja
sitten myöskin kuntaministerinä ollaan molemmat oltu, ja täytyy myöntää, että tämä ei ole
sillä tavalla noussut esille. Pidän tätä erittäin hyvänä aloitteena.

Mielestäni sen lisäksi, että jos tämä korjataan, niin se minun mielestäni on ihan tällainen
oikeudenmukaisuuskysymys ja tasavertaisuuskysymys, kun ajattelee sitä, että lastenhoi-
toonkin saa kustannuksiin apua, saati sitten, että tässä on kysymys myöskin menoerästä sil-
le omaishoitajalle.

Myöskin tämä keskustelu nostaa onneksi jälleen esiin sitä omaishoitajien vaikeaa tilan-
netta, myöskin sen suhteen, miten omaishoitajat ovat epätasa-arvoisessa asemassa riippu-
en siitä, missä kunnassa he asuvat, koska kun on kysymys määrärahasidonnaisesta tuesta,
omaishoidon tuesta, niin se palkkio vaihtelee riippuen siitä, missä kunnassa asut. Lisäksi
vapaapäivien pitäminen on hyvin vaikeaa, koska se omainen, ketä hoitaa, ei välttämättä ha-
lua mennä sinne, minkä kunta olisi tarjonnut, ja näitä paikkoja monista kunnista puuttuu
vielä kaiken lisäksi. Silloin aikoinansa, kun olin ministerinä, tehtiin hyvää yhteistyötä
edustaja Paloniemen kanssa, kun perhehoitoa lisättiin omaishoidon tueksi, eli sitä, että oli-
3



Pöytäkirjan asiakohta PTK 68/2019 vp
si mahdollisuus viedä se omainen esimerkiksi perhehoitoon aina välillä, mutta niitäkään
paikkoja sitten ei ole kovin paljon kunnissa. 

Pidän hyvänä, että omaishoitajien asia nostetaan tästäkin näkökulmasta esiin.

19.48 Kaisa Juuso ps: Arvoisa rouva puhemies! Tämä lakialoite on erittäin hyvä, ja on oi-
keastaan aika kummallista, että kukaan ei ole tätä aikaisemmin tehnyt. Mutta parempi
myöhään kuin ei milloinkaan. On todella tärkeää, että myös omaishoitajat voivat osallistua
kunnalliseen päätöksentekoon. Tämä on pieni asia kunnalle, mutta tämä on iso asia
omaishoitajille ja suomalaiselle demokratialle. Yhdenvertainen mahdollisuus osallistua
päätöksentekoon on todella tärkeätä.

Siellä kunnanvaltuustossa muutaman vuoden istuneena olen myös todennut, että sieltä
yleensä pienten lasten vanhemmat puuttuvat. He eivät jaksa iltaisin istua siellä, kun ko-
koukset alkavat viideltä ja kuudelta, niin täyden työpäivän jälkeen ei sitten enää jaksa läh-
teä ja uhrata sitä yhteistä perheaikaa luottamustoimiin. Jos voisimme eduskuntana joten-
kin vielä vaikuttaa siihen, että kunnissa valtuustojen kokoukset ja lautakuntien kokoukset
pidettäisiin päivällä, päiväsaikaan, niin uskon, että useamman pienen lapsen vanhemman
olisi myös mahdollista tulla mukaan ja he jaksaisivat sitten osallistua kunnalliseen päätök-
sentekoon. 

Hyvä lakialoite. — Kiitos.

19.49 Pekka Aittakumpu kesk: Arvoisa puhemies! Aivan aluksi edustaja Juusolle kom-
menttina: hyvä näkökulma tuo, että myöskin näitä kokousaikoja katsomalla voisimme aut-
taa siinä, että esimerkiksi perheelliset mutta myös omaishoitajat voisivat sitten osallistua
paremmin kokouksiin.

Lämmin kiitos edustaja Lohikoskelle tämän aloitteen liikkeelle laittamisesta. Hienoa
kuulla, että siihen on tullut noin runsaasti allekirjoittajia. Olemme nyt tässä keskustelussa
jo useammalla ministerikokemuksella kuulleet, että aloitteen tavoite on hyvin kannatetta-
va, ja tässä keskustelussa on tullut jo hyvin se esille, miten tärkeää on, että turvaamme
omaishoitajille mahdollisuudet osallistua päätöksentekoon, ja se, miten omaishoitajien
ääni saisi kuulua paremmin päätöksenteossa myöskin täällä eduskunnassa. On hienoa, että
nyt siitä keskustelemme.

Omaishoitajat tekevät todella arvokasta työtä, joka on myös yhteiskunnalle edullinen
hoitomuoto, ja aivan kuten edustaja Lohikoski tuossa aloituspuheenvuorossaan totesi,
meillä omaishoidetaan paitsi vanhuksia, myös nuorempia ja lapsiakin. Me arvostamme
omaishoitajia puheissa, ja nyt voimme osoittaa sen myös käytännössä, kun meillä on tässä
tämä lakialoite edessämme. Hallitus on ohjelmassaan sitoutunut kehittämään omaishoitoa,
ja tämä olisi yksi hyvä askel siinä.

19.51 Hilkka Kemppi kesk: Arvoisa rouva puhemies! Edustaja Lohikosken tekemä aloi-
te on mielestäni aivan erinomainen ja myös aivan erinomaiseen aikaan sidottu, kun kun-
nallisvaalit ovat tulossa ja näitä kysymyksiä pitäisi ratkaista, jotta meidän kuntien demo-
kratia myös toimisi. Allekirjoitin tämän lakialoitteen itsekin, koska koin sen merkittäväksi. 

Mielestäni tähän liittyy kaksi tulokulmaa: Ensimmäiseksi tämä omaishoitajien riittävis-
tä resursseista huolehtiminen, jotta he jaksavat työssään ja pääsevät mukaan kunnalliseen
päätöksentekoon aivan kuten kaikki muutkin ihmisryhmät. Toiseksi kunnallisen päätök-
4



Pöytäkirjan asiakohta PTK 68/2019 vp
senteon perheystävällisyydestä huolehtiminen ja sen kehittäminen tähän päivään, vuoteen
2020, johon Suomikin kohta kääntyy.

Kaikkiaan omaistaan hoitavia on tällä hetkellä noin 350 000, ja heistä vain noin 50 000
nostaa tätä omaishoidon tukea. Omaishoitajat tekevät inhimillistä työtä arjessa ja turvaa-
vat toiselle ihmiselle riittävän tuen ja hoidon. Olen kyllä kiinnittänyt myös huomiota sii-
hen, että aivan liian usein unohdamme kiittää, sanoa rehellisesti kiitos. Se on vähintä siitä
kovasta työstä, mitä he arjessa tekevät.

Hallitusohjelman mukaan ensi vuonna omaishoidon kehittämiseen on varattu viitisen
miljoonaa euroa osana tulevaisuuden sote-keskus -ohjelmaa. Tarkoitus on tällä kaudella
huomioida erityisesti töissäkäyvät omaishoitajat, koska useinhan tähän elämäntilantee-
seen saattaa liittyä myös se, että on vaikka osa-aikaisesti työelämässä. Vuosille 21 ja 22 on
varattu 65 miljoonaa euroa ja siitä eteenpäin sitten 45 miljoonaa euroa. Pidän näitä lisäyk-
siä erittäin hyvinä ja tervetulleina, koska omaishoidon tukeminen ei ole liikaa resursoitua.
Myös viime kaudella tehtiin merkittäviä lisäyksiä, ja tämä tulee sitten niiden jatkoksi. 

Ongelma on, että tämä raha ei kuitenkaan ole kunnissa korvamerkittyä. Aivan liian usein
huomaan pohtivani, menevätkö nämä miljoonat eurot omaishoidon kehittämiseen, koska
sen valvominen on miltei mahdotonta. Toivoisin, että keskustelisimme myös siitä, millä ta-
valla näitä resursseja pystytään kohdistamaan juuri sinne, minne niiden on tarkoitettu me-
nevän.

Ja mitä kuntademokratiaan tulee, niin ihmettelen suuresti, että tätä asiaa ei ole vielä rat-
kaistu. Me elämme tällä hetkellä vuotta 2019, ja edelleen omaishoitajat itse asiassa loista-
vat poissaolollaan meidän kunnanvaltuustoissa ja päätöksenteossa. Kunnanvaltuustoista
puuttuvat myös, aivan kuten edellä on mainittu, lapsiperheelliset, vanhemmat, ja sieltä
puuttuvat vammaiset ja ikäihmiset. [Puhemies koputtaa] Pitäisikö meidän kehittää esimer-
kiksi etäosallistumisen mahdollisuuksia niin, [Puhemies: Aika!] että avaisimme kunnalli-
sen demokratian meille kaikille suomalaisille?

19.54 Pia Lohikoski vas: Arvoisa puhemies! Kiitos, edustajakollegat, hyvästä keskuste-
lusta. Tässä on tullut paljon hyviä näkökulmia omaishoitajuuteen ja omaishoitoon ylipää-
tään. 

Palaan tähän aloitteeseeni sen verran, kun tässä kysyttiin, että minkälaista taustaselvit-
telyä tähän on tehty. Taustaselvittely tehtiin eduskunnan tietopalvelun kautta, ja kysymyk-
senanto oli, minkälaisia korvauksia eri kunnissa myönnetään tai ei myönnetä. Lopputule-
ma oli se, että se todella vaihtelee. Osa kunnista ei myönnä lainkaan, minkä viestin olinkin
jo itse saanut sieltä kentältä. Minulla ei ole tietoa, onko tästä asiasta aikaisemmin tehty kir-
jallisia kysymyksiä tai muita vastaavia, mutta oletan, että ne olisivat ehkä nousseet esiin
eduskunnan tietopalvelun kautta silloin kun tätä taustaselvittelyä tälle asialle tein.

Sen verran vielä kommentoisin, että mielestäni edustaja Juusolla oli erittäin hyvä näkö-
kulma tähän lapsiperheiden osallistumiseen kuntademokratiaan. Itsekin olen ollut lapsiper-
heellisenä kolme kautta mukana kuntapolitiikassa ja usein miettinyt, että toisissa kunnissa
kokoukset järjestetään aikaisemmin ja he ehtivät kotiin ennen kuin lapset ovat nukkumas-
sa. Hieman olen kateellisena ajatellut, että voi kun meilläkin tapahtuisi niin, että kokous-
ajat voisivat olla hieman aikaisemmin. Se helpottaisi kyllä. Mutta lapsiperheellisillä on sit-
ten se hyvä puoli, että kuntalaissa kuitenkin on se korvaus lapsenhoitajan ottamisesta, että
sillä tavalla on mahdollista osallistua, toisin kuin omaishoitajilla. Korjataan tämä yhdessä. 
5



Pöytäkirjan asiakohta PTK 68/2019 vp
19.56 Sheikki Laakso ps: Arvoisa rouva puhemies! Kiitos edustaja Lohikoskelle tärkeän
aloitteen tekemisestä. Allekirjoitin tämän aloitteen itsekin. 

Tämä on todellakin oikeudenmukainen aloite, ja olen ihmetellytkin, ettei tätä ole aikai-
semmin tajuttu. Itse olen itse asiassa kuntapolitiikkaan lähtenyt vasta viime vaaleissa enkä
ole tähän asiaan siellä törmännytkään, ja nyt todellakin kun törmäsin tähän, tuli ensimmäi-
nen ihmettely, että eikö tätä oikeasti ole aikaisemmin hiffattu. 

Usein kuitenkin lapselle on huomattavasti helpompi löytää, mihin sen lapsen voi viedä,
mummo tai pappa tai joku kaveri. Omaishoitajan potilaalle on huomattavasti haasteelli-
sempi löytää, eli tavallaan siinäkin suhteessa tuntuu hullulta, että tätä asiaa ei ole aikaisem-
min korjattu. 

Siitä tosin olen vähän eri mieltä, että kyllä tänä päivänä loppupeleissä lapsiperheellisten-
kin on todella helppo lähteä kuntapolitiikkaan mukaan. Meillä Kouvolassa on ainakin to-
della todella monta useammankin lapsen vanhempaa mukana siellä. Tilanne on kuitenkin
se, ettei kuntapolitiikassa niitä valtuuston kokouksiakaan ole vuodessa monessakaan kun-
nassa kuin korkeintaan se kymmenen kappaletta. Tietysti se, että jos on mukana useammis-
sa, mutta aika monta kertaa hallituksen kokoukset ovat kuitenkin sitten jo päiväsaikaan,
elikkä eivät ne kaikki illalla kuitenkaan ole. 

Ehdottomasti edustaja Lohikosken aloitetta kannatetaan. 

19.58 Ari Koponen ps: Arvoisa puhemies! Iso kiitos aloitteen tekijälle, edustaja Lohikos-
kelle. 

Aloite on hyvin kannatettava ja parantaa ihmisten välistä tasa-arvoa. Ja aivan kuten
edustaja Ikonen täällä totesi, nyt saadaan varmasti sitten niitä todellisia kokemusasiantun-
tijoita kuntapolitiikkaan mukaan. 

19.58 Merja Mäkisalo-Ropponen sd: Arvoisa puhemies! On totta, että myös pienten las-
ten vanhemmat ja erityisesti yksinhuoltajavanhemmat ovat kyllä aliedustettuina kunnan-
valtuustoissa, mutta kuten täällä oli puhetta, niin pienten lasten vanhemmat kuitenkin mai-
nitaan siellä kuntalaissa ja he saavat korvauksen siitä lastenhoidon järjestämisestä, eli se on
siinä mielessä paremmin järjestetty asia. Toki on myös syytä miettiä niitä kokousaikoja,
niin että ne olisivat paremmin järjestettävissä myöskin perheellisille henkilöille.

Jos ajatellaan sitten omaishoitajien tilannetta ja sitä, miten käytännössä pystyttäisiin
tämä omaishoitajien osallistuminen järjestämään mahdollisimman helposti ja kivuttomas-
ti, niin minun mielestäni edustaja Risikko toi esille tärkeän asian eli nimenomaan sen per-
hehoidon. Nythän tämä perhehoitolaki mahdollistaa myös kotiin annettavan perhehoidon,
ja jos minä ajattelen omaishoidon tilannetta, niin olisi varmaan yksi parhaimmista ratkai-
suista, mitä voitaisiin ajatella, että perhehoitaja menisi tämmöisessä tilanteessa kotiin, kos-
ka voi olla hyvin vaikeata sen kokouksen ajaksi sitä ihmistä viedä jonnekin välimuotoi-
seen hoitopaikkaan tai palvelutaloon.

Kaiken kaikkiaan jos tästä omaishoidosta vielä voi muutaman sanan sanoa, niin hallitus-
han haluaa nyt panostaa erityisesti työssäkäyvien omaisten tukemiseen, eli tämä on se eri-
tyinen kohderyhmä.

Vielä edustaja Kempille, joka kyseli sitä, menevätköhän omaishoitoon myönnetyt rahat
sinne, minne on tarkoitus mennä, niin valitettavasti ne eivät kyllä aina mene. Myös edelli-
nen hallitus suuntasi korvamerkittyä rahaa omaishoitoon, ja kun nyt sen rahan kohtaloa on
vähän selvitetty ja tutkailtu, niin valitettavasti on monia kuntia, joissa se korvamerkitty
6



Pöytäkirjan asiakohta PTK 68/2019 vp
raha ei suinkaan ohjautunut sinne, minne sen pitäisi. Kyllä tässä asiassa nyt on varmasti
semmoisen valvonnan ja erityistarkkailun paikka, niin että jatkossa ei kävisi näin. 

20.01 Mari Rantanen ps: Arvoisa puhemies! On ilo kuulla tässä salissa, että omaishoita-
jia halutaan kuulla. Olen itse ollut 19 vuotta vaikeavammaisen lapseni omaishoitaja, ja mi-
nulla tästä on kyllä jonkun verran kokemusta — sekä palvelujärjestelmistä että siitä, millä
tavalla ne toimivat. Tiedän, että tässä salissa on muitakin, joten sitä kokemusasiantunti-
juutta löytyy nyt kyllä eduskunnastakin.

Olisin tarttunut vähän tähän edustaja Risikon mainitsemaan problematiikkaan siitä, että
omaishoidon vapaat eivät aina toteudu. Eivät ne toteudukaan, kun niitä sellaisia riittävän
laadukkaita hoitopaikkoja ei ole joka paikassa riittävästi saatavilla. Itse asiassa tässä tul-
laankin suoraan tähän samaan ongelmavyyhtiin, joka on muutoinkin nyt ollut sekä vanhus-
tenhuollossa että vammaisten asumisessa, sekä tilapäisessä että pidempiaikaisessa, joissa
nämä paikat on kilpailutettu pelkän hinnan perusteella, ja se tilanne on se, että ihmiset ei-
vät välttämättä halua omaistansa sinne lähettää. 

Tästä päästäänkin sitten siihen kysymykseen, mistä tässäkin salissa tulee joku kerta kes-
kustella, että pitäisikö meillä kaikkein heikoimmassa asemassa olevien palvelut kuntien
tuottaa itse. Yksityinen puoli toimii joissain asioissa erinomaisen hyvin, mutta tässä kun ol-
laan tämmöisellä alalla, jossa suurimman osan kustannuksista tekevät työntekijöiden pal-
kat, niin silloin sitä on vaikea sovittaa yhteen voitontavoittelun kanssa.

Tämä omaishoitajien rahoitusasia on sikäli mielenkiintoinen, että todella, niin kuin on
käynyt ilmi, se ei mene sinne, mihin pitäisi, ja tätä olen itsekin kuntapoliitikkona perään-
kuuluttanut. Siitä olen erinomaisen ikävissäni, kun kuulen tässä salissa, että niitä rahoja,
joita viime hallituskaudella oli 90 miljoonaa vuodessa, ollaan laskemassa ensin 60:een ja
sitten 45:een. Minusta tämä on sellainen, mitä kyllä sali voisi ehkä uudelleen ottaa puheek-
si, koska tästä säästäminen ei ole kovin järkevää.

Sitten mitä tulee perhehoitoon, niin sanoisin, että sitä on kyllä tavattoman vaikea tänä
päivänä saada. Sitä ongelmaa on muissakin asiakasryhmissä, saada perhehoitoa.

Lopuksi sanon ihan lyhyesti työssäkäyvien omaishoitajien osalta, että siellä odotetaan
sitä, että työstä voisi olla sen kolme päivää palkallisesti poissa, kuten esimerkiksi alle 12-
vuotiaan lapsen kanssa, mikä olisi selkeä parannus kyllä työssäkäyville omaishoitajille.

20.03 Paula Risikko kok: Arvoisa puhemies! Äskeiselle puhujalle vain totean, että on
totta, että laatua on monenlaista, mutta ei se kyllä siihen omistuspohjaan aina liity. Hyvää
ja huonoa, sutta ja sekundaa on sekä julkisella että yksityisellä. Valitettavasti vain aina jos
yksityisellä sattuu jotain, se kyllä nostetaan esiin, mutta sitten kun julkisella sattuu jotain,
niin se ei olekaan enää mikään uutinen, ja siellä on kuitenkin paljon, paljon korjattavaa. 

Sitten siihen, mihin edustaja Mäkisalo-Ropponen hyvin tarttuikin, että todellakin tämä
lainsäädäntö mahdollistaa perhehoitajan menon sinne kotiin. Sitten ajattelin myöskin sitä,
että jos hoidettavalla on vammaispalvelulain mukainen henkilökohtainen avustaja, häntä
voidaan käyttää sitten myöskin. Eli tässä on myöskin vähän sellaista, että innovatiivisia rat-
kaisuja kannattaa käyttää sitten siellä tilanteessa. Sitten myöskin olen samaa mieltä siitä,
mitä edustaja Rantanen sanoi, ettei niitä perhehoitopaikkojakaan ihan tuosta noin vain ole. 

Sitten kiinnitin huomiota myöskin työssäkäyvien omaishoitajien tilanteeseen, josta tääl-
lä totesivat sekä edustaja Rantanen että edustaja Kemppi. Kyllä, se on juuri erittäin vaikea
tilanne, ja siitä syystä olen itse ajanut sellaista mallia kuin hoivavapaa, joka on malli Ruot-
7



Pöytäkirjan asiakohta PTK 68/2019 vp
sista. Ruotsissa on sellainen käytäntö, että voit olla omaistasi hoitamassa lyhyen aikaa. No
Suomessa tehtiin sellainen laki muutama vuosi sitten, ja se on TEMin lakeja, ja se tehtiin
niin, että voit olla omaistasi hoitamassa — siis ei pikkulasta vaan myöskin esimerkiksi van-
hempaasi — esimerkiksi tällaisessa tilanteessa, että vaikka ikääntynyt vanhempi tulee sai-
raalasta leikkaushoidosta ja hän tarvitsee sitten hetken aikaa apua kotona, tai sitten saatto-
hoitotilanteessa lyhytaikaisesti. Mutta Suomessapa ei olekaan semmoista, että siihen saisi
mitään tukea, mutta Ruotsissa se on, ja se on nimenomaan sairausvakuutuksen kautta mak-
settu. Minä olen itse ajanut sairausvakuutuslakiin tehtävää korjausta, että saat sairausva-
kuutuksen kautta tuen niiltä päiviltä, jolloin olet hoitamassa sitä omaistasi, ja olen ymmär-
tänyt, että myös kolmikannassa on ollut tähän kannatusta, siis palkansaajajärjestöissä tie-
tysti, koska sairausvakuutus on hyvin pitkälle palkansaajien kukkarosta, elikkä jokaisesta
meidänkin palkastamme menee sairausvakuutukseen osa. Sitä kautta me voisimme yhdes-
sä ajatella, että tällainen Ruotsin mallin mukainen lyhytaikainen hoivavapaa Suomeen saa-
taisiin. — Kiitos.

20.06 Pia Lohikoski vas: Arvoisa puhemies! Mielenkiinnolla kuuntelin tässä näitä kom-
mentteja. Lähdettiin jo aika kauaskin ehkä tästä varsinaisesta tekemästäni lakialoitteesta,
mutta en malttanut olla pyytämättä vielä puheenvuoroa. Halusin osoittaa, että olen samaa
mieltä kuin edustaja Rantanen, kun hän kommentoi tuossa aikaisemmin näistä tilanteista,
missä vammaisia on kilpailutettu asumaan sellaisiin paikkoihin, mitkä välttämättä eivät
enää ole sellaisen kodinomaisen paikan maineessa tai eivät sisällä sellaisia palveluita, mitä
sitten omaiset haluaisivat omalle rakkaalleen tarjota. Eli tätä halusin kommentoida. 

Vielä tähän aloitteeseen: 
Nyt on mielenkiintoista tietysti nähdä, kun tämä aloite on saanut yli puolen eduskunnan

allekirjoitukset, miten tämä etenee. Tiedustelin, ennen kuin lähdin tätä aloitetta kirjoitta-
maan, myöskin kuntaministeriltä, kuinka sitten voitaisiin tätä asiaa edistää. Hän ei nähnyt
mitenkään mahdottomaksi, että kuntalakiin tällainen voitaisiin saada, mutta ei osannut vie-
lä kommentoida, millä aikataululla. 

Kiitän vielä erityisesti kaikkia, jotka ovat allekirjoittaneet tämän aloitteen, ja oli myös
mukavaa, että tähän keskusteluun osallistui ja aloitetta kertoi kannattavansa myös henki-
löitä, jotka eivät ehtineet mukaan allekirjoitukseen. Pidetään nyt yhdessä huolta sitten, että
tämä ei hautaudu sinne hallintovaliokuntaan. — Kiitos. 

20.08 Merja Mäkisalo-Ropponen sd: Arvoisa puhemies! Vielä sain ajatuksen tuosta
edustaja Risikon puheenvuorosta, kun hän mainitsi, että vammaispalvelulaki voisi olla
yksi semmoinen ratkaisu, joka mahdollistaisi myöskin sen omaisen osallistumisen, ja ni-
menomaan se henkilökohtainen apu. Se on ihan totta, mutta sitten tuo vammaispalvelulaki
on sillä tavalla tällä hetkellä ongelmallinen, että sitäkin tulkitaan nyt kovin eri tavoin eri
kunnissa. Itse olen törmännyt tähän erilaiseen tulkintaan esimerkiksi muistisairaiden koh-
dalla. Kansainvälisissä määrittelyissä muistisairaudethan ovat neurologisia vammaissaira-
uksia, mutta meillä yleisesti nämä ymmärretään ikääntymiseen liittyviksi sairauksiksi eikä
neurologisiksi vammaissairauksiksi, ja tämä aiheuttaa sen, että hyvin harvassa kunnassa
muistisairaat saavat vammaispalvelulain mukaisia kuljetuspalveluita tai henkilökohtaisen
avun palveluita, vaikka meillä on tieto, että se mahdollistaisi heidän kotona asumisensa pi-
tempään ja se mahdollistaisi myöskin sitten sille omaiselle apua ja tukea. Onneksi tiedän,
että oikeusasiamiehelle on tehty kantelu nyt yhdestä tällaisesta kunnasta, joka on evännyt
8



Pöytäkirjan asiakohta PTK 68/2019 vp
muistisairaalta tyystin nämä vammaispalvelulain mukaiset palvelut, ja nyt sitten odotel-
laan kyllä mielenkiinnolla, mitä se oikeusasiamies tähän asiaan ottaa kantaa. Luulen, että
se saattaisi selkeyttää monessa kunnassa tätä epäselvää tilannetta, koska tämänkin suhteen
eri kunnissa asuvat ihmiset ovat hyvin eriarvoisessa asemassa. 

20.10 Kaisa Juuso ps: Arvoisa puhemies! Ehkä menee vähän kauas taas tästä lakialoit-
teesta, mutta en malta olla kommentoimatta edustaja Risikon ajatusta tästä ”närstående-
penning” på svenska [Paula Risikko: Se on hoivavapaa!] — hoivavapaasta, joo. Siis tämä-
hän on Ruotsissa ollut vuodesta 88, ja tällä hetkellä sitä voi saada sata päivää, ja sitä käy-
tetään erinomaisen paljon saattohoitotilanteissa. Se on sellainen, että se voidaan jopa jakaa
useamman henkilön kesken, eikä tarvitse olla välttämättä omainen vaan voi olla myöskin
hyvä ystävä, joka tekee tätä saattohoitoa. Tämän saattohoidon tai tämän närståendepennin-
gin ajaksi on myöskin oikeus saada vapaata töistä. Edustaja Juvonen on täällä useaan ot-
teeseen puhunut saattohoidosta ja sen parantamisen tarpeesta, ja ajattelen näin, että tämä on
yksi asia, mikä voitaisiin huomioida siinä tilanteessa jos ja kun saattohoidosta aletaan jat-
kossa keskustelemaan ja yritetään sitä kehittää. Erittäin hyvä systeemi.

20.11 Mari Rantanen ps: Arvoisa puhemies! En tohtisi enää pitkittää tätä keskustelua,
mutta oli pakko tarrata tähän. Tämähän oli erinomainen ajatus edustaja Risikolta, että täl-
laista voitaisiin ainakin pohtia, ja juurikin, niin kuin edustaja Juuso sanoi, saattohoitotilan-
teeseen, joka on meillä selkeä tämmöinen musta aukko, mihin ei nyt tule oikeastaan mi-
tään tukea.

Tästä henkilökohtaisesta avusta vammaispalvelulain osalta: siinä tulee ongelma myös-
kin kehitysvammaisten osalta, koska siellä on se voimavararajaus, jota sitten tulkitaan niin,
että jos kehitysvammainen ei pysty itse sanomaan, että pitää vaippa vaihtaa ja syöttää ja
näinpäin pois, niin he eivät sitä saa, niin että tavallaan se ei tässä ehkä tule kyseeseen.

Sitten olisin vielä palannut tähän asiaan julkisen ja yksityisen osalta: Näin se varmasti
on, että ongelmia on molemmissa, mutta yleensä olen vääntänyt tämän asian itselleni rau-
talangasta siten, että jos hoitovuorokausi maksaa kunnallisena 100 euroa, ja kunnan ei tar-
vitse tehdä voittoa — siis tämä on nyt ihan hatusta repäisty luku — ja se kilpailutetaan 80
euroon ja siitä pitää vielä saada voitto, niin selvää on se, että kun ei siellä ole oikein muuta
paikkaa, mistä ottaa sitä voittoa, niin se on yleensä henkilöstö ja henkilökunta, joko määrä
tai laatu. Tässä me tulemme ongelmiin silloin, kun pitäisi yrittää se voitto ja hoiva yhdistää.

20.12 Paula Risikko kok: Arvoisa puhemies! Ihan vain vielä kommenttina, että on ihan
totta, mitä sanoitte vammaispalvelulaista, enkä tarkoittanutkaan, että se on niin kuin itses-
täänselvyys, koska esimerkiksi juuri kehitysvammaisten ja muistisairaiden osalta Suomes-
sa ei katsota, että he kuuluvat sen piiriin tuosta noin vain. Mutta on ihan hyvä, jos siitä tul-
kinta nyt sitten saadaan.

No sitten tästä: Olen ihan samaa mieltä siitä, että on tapahtunut ylilyöntejä näissä kilpai-
luttamisissa. Siitä syystähän esimerkiksi Kehitysvammaliitto ajaa voimakkaasti sitä, että
hankintalaki ei koskisi samalla tavalla vammaisia ja erityisesti kehitysvammaisia kuin
muita, ja se on se kansalaisaloitekin. On minun mielestäni erittäin tärkeää arvioida, mitä
siinä tehdään, koska ainahan pitäisi olla se laatukylki edellä. Jos kunta kerta ulkoistaa, kun-
nan tehtävä on vahtia se laatu, kuten kuntalaki nimenomaan sanoo — satun sen tietämään,
koska olen ollut itse sitä tekemässä tai korjaamassa. Siitähän kunnat monta kertaa laistavat
9



Pöytäkirjan asiakohta PTK 68/2019 vp
niin, että ne eivät vahdi sitä. Ne ulkoistavat, ja kun se on poissa silmistä, niin se on poissa
sydämestä. Olemmehan me nyt nähneet tässä viime aikoina, kun mopitkin on laskettu mi-
toitukseksi, että onhan siellä todella hyvin paljon tällaista ongelmaa, mutta se on sekä jul-
kisella että yksityisellä.

Sitten tästä hoivavapaasta: Olisin oikein tyytyväinen, jos sille saataisiin kannatusta täs-
sä talossa. Olen sen selvittänyt, että myös palkansaajajärjestöt ovat olleet julkisestikin tä-
män kannalla, joten siihen voisi ruveta. Se ei suurikaan muutos olisi, että me saisimme täl-
laisen, kun se laki jo kuitenkin antaa mahdollisuuden. Ainoa ongelma on se, että siitä ei saa
vielä mitään tukea. Ja kun ajattelee, juuri niin kuin edustaja Juuso sanoi, että se on Ruot-
sissa ollut jo 80-luvun lopulta lähtien ja hyväksi havaittu. Meillähän Työterveyslaitoksen
professori — en nyt muista valitettavasti nimeä, edesmennyt professori, joka todella an-
siokkaasti sitä tänne Suomeen toi ja on tehnyt paljon, paljon tutkimuksia — on tehnyt siinä
suuren työn. Jos nyt nimen muistaisin, niin kiittäisin häntä tästä ihan julkisesti, mutta teen
sen jossain muussa vaiheessa. — Kiitos. 

20.14 Heikki Vestman kok: Arvoisa puhemies! Haluan vain lyhyesti ilmaista tukeni tälle
edustaja Lohikosken erinomaiselle lakialoitteelle, jonka tarkoitus on siis helpottaa
omaishoitajien osallistumista kunnalliseen päätöksentekoon. Todella pidän tärkeänä sitä,
että oikeudesta saada näitä korvauksia säädetään nyt erikseen kuntalaissa, ja olen samaa
mieltä kuin mitä tässä lakialoitteen perusteluissa on esitetty, että tämä on tärkeää yhden-
vertaisuudenkin näkökulmasta.

Todella nyt kun tämä lakialoite on ymmärtääkseni kerännyt yli sata allekirjoitusta, ha-
luan ilmaista sen, että tällaisissa tilanteissa olisi erittäin tärkeää, että asia etenee myös sit-
ten lainsäädännöksi. — Kiitos. 

Keskustelu päättyi.

Asia lähetettiin hallintovaliokuntaan.
10


	10
	19.37
	19.40
	19.42
	19.43
	19.45
	19.46
	19.48
	19.49
	19.51
	19.54
	19.56
	19.58
	19.58
	20.01
	20.03
	20.06
	20.08
	20.10
	20.11
	20.12
	20.14


