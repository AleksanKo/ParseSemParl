















































DEMD8A3.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

8. Hallituksen esitys eduskunnalle laeiksi yliopistolain ja ammattikorkeakoululain muutta-
misesta

Hallituksen esitys HE 152/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään sivistysvaliokuntaan.

Lähetekeskusteluun varataan siis enintään 30 minuuttia, ja mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan eli 9. asiakohtaan.

Siellä on ministeri Grahn-Laasonen, esittelypuheenvuoro, olkaapa hyvä.

Keskustelu

15.05 Opetusministeri Sanni Grahn-Laasonen (esittelypuheenvuoro): Arvoisa puhe-
mies! Työelämämme on suuressa murroksessa, jossa ammatteja katoaa ja uusia syntyy, ja
tästä työn murroksesta keskusteltiin edellisessäkin asialistan kohdassa. Vielä useamman
työnkuva ja työn sisältö tulevat muuttumaan. Suomella on erinomaiset lähtökohdat pärjätä
hyvin tässä muutoksessa. Tarvitsemme jatkossakin vahvan yleissivistyksen ja perustiedot
ja -taidot kaikille, laaja-alaiset oppimissisällöt sekä lisää joustavia jatkuvan oppimisen
mahdollisuuksia.

Tässä hallituksen esityksessä vastataan tähän kolmanteen haasteeseen. Haluamme vah-
vistaa jatkuvan oppimisen mahdollisuuksia suomalaisissa korkeakouluissa. Tarve koulu-
tukselle ja uuden oppimiselle läpi työuran tulee vain kasvamaan. Tarvitsemme joustavia
mahdollisuuksia palata opintoihin, täydentää osaamista ja kouluttautua uudelleen myöskin
työn ohessa. Haluamme myös helpottaa korkeakoulutukseen pääsyä ja edistää koulutuk-
sen kansainvälisyyttä. Lainsäädäntöä esityksen mukaan selkiytettäisiin, jotta olisi yksise-
litteistä, että myös tutkinnon osia sisältävää koulutusta voi tarjota täydennyskoulutuksena.
Tällaisella koulutuksella voidaan nopeasti vastata uuden osaamisen kysyntään työmarkki-
noilla.

Korkeakoulututkintoon johtavaan tilauskoulutukseen voisivat jatkossa osallistua myös
EU- ja Eta-maiden kansalaiset, mukaan lukien suomalaiset. Tilaaja ei kuitenkaan voisi pe-
riä koulutuksen kustannuksia opiskelijoilta, vaan korkeakoulutus on jatkossakin maksu-
tonta suomalaisille sekä muiden EU- ja Eta-maiden kansalaisille. Tilauskoulutuksen järjes-
täminen ei saa heikentää korkeakoulun tutkintoon johtavaa koulutusta. Koulutusta ei voi
järjestää myöskään opiskelijavalinnan kiertämiseksi. Tavoitteena on kokonaisuudessaan
 Tarkistettu
4.0



Pöytäkirjan asiakohta PTK 94/2018 vp
helpottaa osaajapulaa ja tilaajan tarpeisiin sopivan tutkinnon hankkimista työelämän muu-
tostilanteissa.

Lakiesitys helpottaa opiskelijoiden siirtymistä korkeakoulun sisällä. Muutos vähentää
tarvetta hakea uutta opiskeluoikeutta yhteishaussa ja viedä paikkoja nuorilta aloittajilta. Se
myös vähentää jyrkiksi koettujen ensikertalaiskiintiöiden merkitystä. Yhteishaut säilyvät
pääväylänä korkeakouluopintoihin. Korkeakouluihin luotaisiin lisäksi joustavan valinnan
mahdollisuus, jota voisi hyödyntää erityisesti valittaessa opiskelijoita yhteishaussa täyttä-
mättä jääneille opiskelupaikoille. Ylempään ammattikorkeakoulututkintoon pääsyä helpo-
tetaan, opiskelijoiksi otettavilta vaadittaisiin kahden vuoden työkokemus aiemman kol-
men vuoden sijaan. Ammattikorkeakoulu voisi harkintansa mukaan ottaa opiskelijaksi
myös esimerkiksi vanhan opistotutkinnon suorittaneen, jos hänellä katsotaan olevan riittä-
vät tiedot ja taidot opintoja varten. Lisäksi esitämme joustoja kansainvälisessä yhteistyös-
sä tehtävien tutkintojen laajuuteen ja vähennämme hankerahoituksiin kuuluvaa hallinnol-
lista työtä korkeakouluissamme.

Korkeakoulutuksen ja tutkimuksen visioon 2030 liittyvät esitykset perustuvat laajapoh-
jaiseen työryhmätyöhön, jossa edustettuina ovat olleet korkeakoulut, työelämä, henkilös-
tö, opiskelijat ja sidosryhmät. Esitykset antavat autonomisille korkeakouluillemme lisää
toiminnan ja reagoinnin mahdollisuuksia velvoittamatta uusien toimintamallien käyttöön-
ottoon. Ne ovat siis mahdollistavaa lainsäädäntöä tulevaisuuden haasteisiin vastaamiseksi. 

Puhemies Paula Risikko: Siellä näyttää olevan debattitarvetta. Debatin aloittaa edustaja
Alanko-Kahiluoto.

15.08 Outi Alanko-Kahiluoto vihr (vastauspuheenvuoro): Arvoisa puhemies! Sinänsä
pidän esityksen tavoitteita kannatettavina. Se, että lisättäisiin korkeakoulutettujen määrää
Suomessa, on hyvä tavoite, ja myöskin se, että elinikäisen oppimisen mahdollisuuksia li-
sätään, on hyvä tavoite. Mutta pidän kyllä hyvin perusteltuna yliopistojen ja korkeakoulu-
jen huolta siitä, että kun annetaan lisää tehtäviä, esimerkiksi elinikäisen oppimisen mah-
dollistaminen, mutta ei anneta lisää rahaa, niin miten kummassa se on mahdollista pistää
toteen.

Toiseksi kannan huolta myöskin tästä opiskelijavalinnasta. Sinänsä joustavoittaminen
on hyvä pyrkimys, mutta kuinka aiotte jatkossa varmistua siitä, että valintakriteerit tulevat
olemaan kuitenkin läpinäkyviä? Ylipäätään minusta tällä vaalikaudella ollaan menty hie-
man tämmöiseen eriarvoistavaan suuntaan siinäkin mielessä, että opiskelun lainapainottei-
suutta on lisätty, yliopistoilta ja korkeakouluilta on viety paljon rahaa ja [Puhemies koput-
taa] korkeakoulukentällä yliopistojen eriarvoisuus on kasvanut. Näihin huoliin toivoisin
vastausta.

15.09 Jukka Gustafsson sd (vastauspuheenvuoro): Arvoisa puhemies! Tämä hallituksen
esitys on varmaan yksi siitä paremmasta päästä oleva. Se, että tavoitellaan jatkuvien oppi-
mismahdollisuuksien lisäämistä yliopistoissa, ammattikorkeakouluissa, on juuri tätä kou-
lutuksen tason nostamista ja laajentamista, joka on meidän Suomen tärkein voimavara.

Kuitenkin tässä jo viitattiin tähän rahoituskysymykseen. Pidän itse tärkeänä, että kun ti-
lauskoulutusta lisätään, se ei saa olla pois normaalista tutkintokoulutuksesta, ja sen takia
myöskin rahoitusta pitää lisätä ja turvata. Se on tärkeää, että tilauskoulutus ei mahdollista
maksuja EU- ja Eta-maiden kansalaisille, että tilaaja maksaa. 
2



Pöytäkirjan asiakohta PTK 94/2018 vp
Se, että opiskelijoiden siirtymismahdollisuuksia [Puhemies koputtaa] korkeakoulujen
sisällä helpotetaan, on minusta tämmöinen kolmas hyvä asia tässä hallituksen esityksessä.
Ongelma nyt on tämä rahoitus. 

15.11 Sari Sarkomaa kok (vastauspuheenvuoro): Arvoisa rouva puhemies! Toivotan ter-
vetulleeksi tämän lakiesityksen. Meidän on urakoitava sen eteen, että jatkuva oppiminen
olisi mahdollista. On tärkeätä, että myös korkeakoulutus tulee tähän mukaan. On mainiota,
että tämän uuden lain myötä yliopistoilla on mahdollisuus todellakin tarjota tutkintojen
osia ja tilauskoulutusta eikä vain avoimena yliopisto-opetuksena. On myöskin hyvä, että
ylempään ammattikorkeakoulututkintoon voisi hakea jatkossa, kun uudistusta viedään
eteenpäin, jo kahden vuoden työkokemuksella nykyisen kolmen vuoden sijaan.

Tuon terveiset Kuntoutuspäiviltä. Kerroin tästä uudistuksesta, ja terveydenhuoltoala on
todella innostunut. Esimerkiksi nyt kuntoutusalalla on todellakin mahdollista saada Jyväs-
kylän yliopiston liikunta- ja lääketieteelliseen tiedekuntaan sellaista täydennyskoulutusta,
että meidän sote-osaajat ovat entistä parempia. Eli tämä on nyt mittava loikka siinä, miten
voidaan syventää osaamista ja mahdollistaa jatkuva oppiminen.

Mutta tuon esille sen, että on selvää, että jatkossa [Puhemies: Aika!] yliopistot tarvitse-
vat tähän koulutukseen [Puhemies koputtaa] myöskin rahaa, että se voisi kunnolla olla yli-
opistojen perustehtävä.

15.12 Aila Paloniemi kesk (vastauspuheenvuoro): Arvoisa puhemies! Perusrahoituksen
kehys suhteessa korkeakoulujen tehtäviin ja odotuksiin on epätasapainoinen ja ammatti-
korkeakouluja kurjistava, ikävä kyllä. Ammattikorkeakoulut saavat vain puolet yliopisto-
jen rahoituksesta, mutta kouluttavat suuremman määrän opiskelijoita suoraan työelämään.

Ammattikorkeakoulujen tki-toiminnan perusrahoitus on edelleen erittäin alimitoitettu.
Se koostuu pääosin erittäin kilpaillusta ESR- ja EAKR-rahoituksesta, jonka määrä supis-
tuu ja eriytyy alueellisesti. Akatemian rahoitusta AMKit saavat vain marginaalisesti, kuten
tiedetään. Myös Business Finlandin myöntöpolitiikka suosii selvästi yliopistoja ja valtion
sektoritutkimuslaitoksia. Kaikki tämä ei todellakaan johdu pelkästään ammattikorkea-
koulujen hakemusten tasosta, kuten usein kuuluu väitettävän.

Haluaisin tietää, koska näihin perustavaa laatua oleviin epäkohtiin saadaan korjausta.

15.13 Li Andersson vas (vastauspuheenvuoro): Arvoisa puhemies! Vasemmistoliiton
huolet liittyvät osaltaan tähän tilauskoulutuksen laajentamiseen ja koulutuksen kaupallis-
tumiseen, mutta sitten toisaalta myöskin näihin rahoituskysymyksiin, joita on mainittu mo-
nissa kommenteissa. 

Tässä ollaan nyt siis yhtäältä antamassa lisätehtäviä korkeakouluille tämän jatkuvan op-
pimisen ja elinikäisen oppimisen mahdollistamiseksi, mikä on hyvä, että korkeakoulut sii-
nä kantavat vastuuta. Toisaalta linjataan, että se ei saa olla pois tutkintoon johtavasta kou-
lutuksesta, mutta ei anneta lisärahoitusta näiden uusien tehtävien hoitamiseksi. 

Samanaikaisesti opetus- ja kulttuuriministeri on tämän visiotyön puitteissa linjannut tut-
kintoon johtavan koulutuksen määrän lisäämisestä, koska halutaan nostaa korkeakoulutut-
kinnon suorittaneiden aikuisten osuus 50 prosenttiin. Eli myöskin tätä tutkintoon johtavaa
koulutusta pitäisi korkeakoulujen sitten jatkossa tehdä enemmän, mutta siitä huolimatta tä-
hänkään tarkoitukseen ei ole lisää rahoitusta ohjattu. 
3



Pöytäkirjan asiakohta PTK 94/2018 vp
15.14 Pilvi Torsti sd (vastauspuheenvuoro): Arvoisa puhemies! Tässä tietysti on kyse
isommastakin kokonaisuudesta, josta me keskustelemme, kun puhumme työn murroksesta
ja digitalisaatiosta. Vastaus muuten ristiriitaisten johtopäätösten keskellä tuntuu aina ole-
van, että osaaminen ja koulutus ovat ne, joilla me kansakuntana ja myöskin ehkä yksilöta-
solla pärjäämme. Näin ollen tämä lähtökohta, jolla tätäkin lakiesitystä on tehty, on sillä ta-
valla oikea.

Haluaisin ministeriltä kysyä nimenomaan tästä, kun tässähän on fokus korkeakoulutuk-
sessa. Meillä on tietysti ehkä näitä osaamistasohaasteita matalammin koulutetun väestön
osalta jopa enemmän, ja tämä on varmaan se haaste, johon meidän täytyy seuraavalla kau-
della tarttua. Mutta nyt, kun tässä on tehty tätä yhteistyötä korkeakoulujen kanssa, kysyi-
sin: miten korkeakoulut ovat teidän mielestänne vastanneet tähän lisätehtävän antamiseen
ja toisaalta ei-uusien resurssien myöntämiseen, kun puhutaan, että tämä on yhteistyössä
valmisteltu, ja minkälaisia näkymiä olette heille luoneet? Pidän kyllä todella perusteltuna
tätä huolta, joka korkeakoulukentästä nyt resurssien näkökulmasta tulee.

15.15 Timo Heinonen kok (vastauspuheenvuoro): Arvoisa rouva puhemies! Eihän työn-
antajan ja työntekijän tarve kehittää henkilöstön tai omaa osaamistaan riipu millään tavalla
työntekijän kansalaisuudesta, ja tähänhän asti meillä on ollut hyvin erikoinen tilanne. Esi-
merkiksi Lidl on joutunut toimimaan niin, että he ovat voineet kiinalaisia Suomessa asuvia
työntekijöitä kouluttaa täällä ja toisaalta sitten ostaneet suomalaisille ulkomaalaisilta toi-
mijoilta vastaavaa koulutusta. En ymmärrä, että tätä tilauskoulutusta on haluttu jarruttaa.
Nyt on hyvä, että opetusministeri Grahn-Laasosen johdolla tässä edetään ja avataan tätä
myös suomalaisille työntekijöille.

Tilauskoulutuksen avulla yritys voi kehittää siis henkilöstönsä osaamista työtehtäviin,
joiden tekeminen vaatii [Li Andersson: Tutkintoa!] erityistä pätevyyttä tai tutkintoa. Täl-
laisia esimerkiksi ovat rakennusalan ammattilaisen kouluttautuminen rakennusmestariksi,
rakennusinsinööriksi tai niin poispäin ja toisaalta hammashoitajan kouluttautuminen vaik-
kapa suuhygienistiksi. On erittäin hyvä, että tätä nyt helpotetaan.

15.16 Pekka Puska kesk (vastauspuheenvuoro): Arvoisa rouva puhemies! Tähän paket-
tiin liittyy paljon uudistuksia, joihin yleisesti ottaen suhtaudutaan hyvin myönteisesti.

Nyt kun maan talous on korjautumassa, niin on tärkeää, että jatkossa todella voidaan tut-
kimusta ja korkeakoulujemme perustyötä vahvistaa niin taloudellisesti kuin korkeakoulu-
jen autonomian suhteen. On tärkeää, että taloutta vahvistetaan rinnan uusien tehtävien
myötä.

Iso kansallinen asia, joka ei ole vielä tässä ja josta on jo paljon puhuttu ja joka jää tule-
valle hallituskaudelle, on tämä elinikäisen oppimisen asia. Olisi kiinnostavaa kuulla minis-
teriltä, miten ministeri näkee tämän asian valmisteluprosessin jatkossa.

Puhemies Paula Risikko: Edustaja Mäkisalo-Ropponen, ja sen jälkeen ministerin vas-
tauksia.

15.17 Merja Mäkisalo-Ropponen sd (vastauspuheenvuoro): Arvoisa puhemies! Tämän
lakiesityksen tavoitteethan ovat hyvät. Jatkuvan oppimisen mahdollisuuksien tarjoamista
korkeakouluissa vahvistetaan, ja mikä voisi olla sen positiivisempaa, sillä nopeasti muut-
4



Pöytäkirjan asiakohta PTK 94/2018 vp
tuva yhteiskunta ja työelämä vaativat laaja-alaisen täydennyskoulutuksen järjestämistä eri
tahoilla.

Myönteistä on myös se, että lakiesitys helpottaa opiskelijoiden siirtymistä korkeakoulu-
jen sisällä. Tämä taas vähentää tarvetta hakea uutta opiskeluoikeutta esimerkiksi yhteis-
haun kautta. Tässä on paljon positiivista.

Mutta, hyvä ministeri, kun tähän ei ole osoitettu lainkaan rahoitusta, niin kyllä tämä hy-
vien tavoitteiden toteutuminen tulee kyseenalaiseksi. Tällä hetkellä monet korkeakoulujen
opettajat jo ovat huolissaan perusopetuksen ja perustutkimuksen toteuttamisen laadusta.
Jos olosuhteet ovat korkeakouluissa tällaisia, niin on melko mahdotonta ottaa positiivisesti
vastaan järkeviäkään uusia tehtäviä. Nekin saattavat tuntua kohtuuttomilta, vaikka jokai-
nen ymmärtää, miten hyvästä lakiesityksestä on kysymys.

Puhemies Paula Risikko: Sitten ministeri Grahn-Laasonen. Riittääkö 3 minuuttia?

15.18 Opetusministeri Sanni Grahn-Laasonen: Arvoisa puhemies! Kiitos rohkaisevis-
ta puheenvuoroista ja siitä hyvinkin jaetusta yhteisestä ymmärryksestä, että jatkuvan oppi-
misen ja elinikäisen oppimisen edistäminen on meidän yhteinen tärkeä tavoitteemme. Sii-
nä onnistuminen on tietysti yhteinen ponnistelu korkeakoulujen ja tulevaisuudessa työelä-
mänkin kanssa entistä vahvemmin.

Täällä on noussut esiin koulutus- ja osaamistason nostamisen tavoite, se, että meillä jat-
kossa, vuoteen 2030 mennessä, vähintäänkin puolet nuorista aikuisista olisi suorittanut
korkeakoulututkinnon. Tämä osaltaan helpottaa niihin tavoitteisiin pääsemistä. Työ toki
jatkuu, ja sitä vaaditaan tämänkin jälkeen. Toisaalta helpotetaan korkeakoulutukseen pää-
syä kaikissa ikävaiheissa, elämäntilanteissa ja edistetään koulutuksen kansainvälisyyttä.
Osaajapulahan meillä on tällä hetkellä käsillä johtuen tästä korkeasuhdanteesta, hyvästä
työllisyystilanteesta ja toisaalta ikääntyvistä ikäluokista, ja siitä syystä näitä uudistuksia
tarvitaan, ja niitä tulee meidän edistää mahdollisimman reippaalla aikataululla yhdessä
korkeakoulujen kanssa valmisteltuna.

Täällä on kysytty resursseista, ja on aivan selvää, että jatkuvan oppimisen tehtävän vah-
va tulo ja laajeneminen edellyttävät myöskin rahoituskysymysten vahvaa pohdintaa, ja sitä
tehdäänkin parhaillaan. Tämä esityshän ei suoraan koske rahoitusmalleja, vaan se työ on
erikseen tehtävänä. Aivan ei niin ole kuin täällä on annettu ymmärtää, että tähän jatkuvan
oppimisen tehtävään ei olisi tullut rahoitusta ollenkaan. Viimeksi tänään esimerkiksi lisä-
talousarvion kautta hallitus on laittanut haun auki 20 miljoonan euron edestä jatkuvaan op-
pimiseen: lyhytkestoista moduulipohjaista koulutusta, jatkuvan oppimisen tarkoituksiin
työelämässä jo oleville tai sinne takaisin pyrkiville. Ja samoin sitten strategiarahoituksen
kautta korkeakoulujen kanssa on varattu siitä resurssista merkittävä osa nyt jatkuvan oppi-
misen edistämiseen ja tehtävään tässä tilanteessa.

Tämän lakiesityksen keskeisiä vahvuuksiahan on se, että tämä tuo korkeakouluille lisää
mahdollisuuksia laajentaa rahoituspohjaa. Eli julkisen rahoituksen rinnalla on mahdollista
myöskin työnantajan kustantama koulutus, mikä tämän lain mukaan on hyvin määritelty
niin, että se ei saa olla pois normaalista, nuoremmille ikäluokille suunnatusta tutkintoon
johtavasta koulutuksesta vaan että sen rinnalle tulee korkeakouluille mahdollisuus tilaus-
koulutuksen järjestämiseen myöskin suomalaisille opiskelijoille ja EU- ja Eta-alueen kan-
salaisille. Tälle on laaja kysyntä. Erityisesti ammattikorkeakoulusektori on ollut tässä ak-
tiivinen, mutta ihan laajasti koko korkeakoulukenttämme. Se tosiaan mahdollistaa sen, että
5



Pöytäkirjan asiakohta PTK 94/2018 vp
korkeakoulut voivat saada rahoitusta muualtakin, ja se on erittäin tervetullutta, kuitenkin
niin, niin kuin tässä lakiesityksessä on tehty selväksi, että Suomessa tutkintoon johtava
koulutus on opiskelijalle maksutonta jatkossakin. Näillä reunaehdoilla uskon, että olemme
saaneet aikaan hyvän esityksen, ja toivon sille tietysti parasta menestystä täällä eduskun-
nan päässä.

Puhemies Paula Risikko: Tästä mennään sitten puhujalistaan, edustaja Paloniemi. Ja mei-
dän aikammehan loppuu ja aihe vaihtuu noin kello 15.35.

15.22 Aila Paloniemi kesk: Arvoisa rouva puhemies! Perusrahoituksen kehyksestä tuos-
sa debatissa äsken jo puhuinkin, ja mielestäni se on epätasapainoinen, kun verrataan am-
mattikorkeakouluja ja yliopistoja. Mutta nostan vielä muutaman asian, jotka mielestäni
vaativat kyllä keskustelua ja korjaustakin.

Ylempien AMK-tutkintojen toteuttaminen on tehty meikäläisessä lainsäädännössä to-
della vaikeaksi, etenkin kansainvälisille opiskelijoille. Syynä on aikaisemmin kolmen vuo-
den, nyt kahden vuoden työkokemus ja osa-aikaopiskeluedellytys, jota ei edellytetä mis-
sään muussa maailman maassa. Myöskään ylemmän AMK-tutkinnon tutkintonimike ei ole
selkeä, koska poliittista yksimielisyyttä maisteri (AMK) -nimikkeen suomenkielisen ver-
sion käyttöönotosta ei yrityksistä huolimatta ole syntynyt. Vastaava master-nimike on kui-
tenkin käytössä englanninkielisissä ylemmän AMKin tutkinnoissa.

On pakko muutama asia sanoa tästä uudesta rahoitusmalliluonnoksesta, koska se liittyy
myöskin tähän visio 2030:een, ja se tarkoittaa aika monenlaisia asioita esimerkiksi ammat-
tikorkeakouluille. Luonnos uudeksi rahoitusmalliksi vuodesta 2021 sisältää nimittäin su-
denkuoppia.

Ammattikorkeakoulujen rahoitusmallista ollaan poistamassa kaikki kansainvälisyys-
mittarit, eli kv-toiminnan kannustimet ajetaan alas. Tämä vaikeuttaa aktiivisten ammatti-
korkeakoulujen, joita Suomessa on paljon, toimintaa.

Jatkuvan oppimisen mittaria — 9 prosenttia — tulkitaan varsin ahtaasti. Korkeakoulu-
jen välisen ristiinopiskelun opintopisteitä ei uudessa rahoitusmallissa lueta mukaan. Tämä
muutos todellakin vie pohjan korkeakoulujen yhteistyöltä. Elokuun alussa avattu ammat-
tikorkeakoulujen uusi verkkoportaali Campus Online on kuitenkin erittäin suosittu opiske-
lijoiden piirissä. Siellä toisesta ammattikorkeakoulusta suoritettuja opintopisteitä ei luettai-
si enää mukaan jatkuvan oppimisen mittariin vuoden 2021 jälkeen.

OKM aikoo nostaa strategiarahan osuuden 8 prosenttiin, josta kolmannes menee raken-
teelliseen kehittämiseen. Tuo raha on hyvin spekulatiivinen, ja sitä myönnetään ilman
avoimia pelisääntöjä ja kriteereitä niille ammattikorkeakouluille, jotka fuusioituvat tai liit-
tyvät yliopistokonserneihin.

Kaiken kukkuraksi on pakko sanoa, että OKM esittää, että tutkintokatot ja niiden ylityk-
sissä purevat rahoitusleikkurit jäävät ammattikorkeakoulututkintoihin, mutta yliopistojen
alemmista korkeakoulututkinnoista ne poistetaan. Minun mielestäni tämä ei voi olla tasa-
puolista korkeakoulujen kohtelua, ja tämä on myös selvästi ristiriidassa Korkeakouluvisio
2030:n tavoitteen kanssa, jossa pyritään siihen, että 50 prosenttia ikäluokasta suorittaisi
korkeakoulututkinnon.

Elikkä tästä uudesta AMK-rahoitusmallista ollaan rakentamassa nyt erittäin monimut-
kainen ja moniportainen himmeli. Sen ennustettavuus on kehno ja mittaaminen vaikeaa.
Lisäksi tutkintomatriisissa sakotetaan 50 prosenttia siitä, jos opiskelijaksi otetaan henkilö,
6



Pöytäkirjan asiakohta PTK 94/2018 vp
jolla jo on korkeakoulututkinto. Nykyisten valintaperusteiden mukaan korkeakoulujen on
lähes mahdotonta olla valitsematta tällaisia hakijoita.

15.25 Li Andersson vas: Arvoisa puhemies! Lähetekeskustelussa on siis tänään hallituk-
sen esitys yliopisto- ja ammattikorkeakoululakien muuttamisesta. Tarkoituksena on panna
toimeen niin sanottuun korkeakouluvisioon sisältyviä linjauksia sekä jatkuvan oppimisen
edistämiseen tähtäävät lainsäädännön muutokset.

Kuten jo debatin yhteydessä monissa puheenvuoroissa todettiin, suomalaisten osaamis-
taso nosto ja jatkuvan oppimisen mahdollistaminen ovat tärkeitä tavoitteita. Tiedämme,
että työelämä muuttuu, tiedämme, että työpaikkoja häviää ja uusia syntyy, mutta emme
vielä tiedä, kuinka iso tämä muutos tulee olemaan. Sen sijaan kaikki tulevaisuustutkijat
ovat yhtämielisiä siitä, että osaamisen vaatimukset tulevat joka tapauksessa kasvamaan.

Koulutukselliset tarpeet eivät siis työn murroksen seurauksena kohdistu ainoastaan kor-
keakoulutukseen, vaan jatkuvan oppimisen näkökulmasta myös peruskoulussa hankitut
riittävän vahvat perustiedot ja -taidot ovat yhtä lailla keskeisiä. Mahdollisuuksia osaami-
sen päivittämiseen tarvitaan myös toisella asteella. Pelkän peruskoulun käyneiden työlli-
syysaste on laskenut trendinomaisesti 80-luvulta, ja Suomessa on arviolta yli 600 000 vain
peruskoulun suorittanutta työikäistä, joiden työllisyysaste on vain 43 prosenttia. Tutkimus-
ten mukaan aikuiskoulutukseen osallistuvat vähiten matalan koulutustason omaavat mie-
het.

Tässä hallituksen esityksessä, jossa siis keskitytään korkeakoulujen osuuteen, painote-
taan, että uudet jatkuvaan oppimiseen liittyvät tehtävät eivät saa viedä resursseja tutkin-
toon johtavasta koulutuksesta. Hallitus on Korkeakouluvision yhteydessä myös linjannut
tutkinnon suorittaneiden nuorten aikuisten osuuden nostamisesta 50 prosenttiin. Tämä siis
tarkoittaa, että on tarvetta lisätä panostuksia myös tutkintoon johtavaan koulutukseen eli
korkeakoulujen perustoimintaan ja -rahoitukseen. Hallitus ei kuitenkaan ole esittänyt lisä-
rahoitusta sen kummemmin jatkuvan oppimisen tehtävien hoitamiseksi kuin perustoimin-
taan vaan on talouden suhdannehuipusta huolimatta jopa pitänyt korkeakoulujen indeksi-
jäädytykset voimassa. On kestämätöntä lisätä tehtäviä ja nostaa määrällisiä tavoitteita, jos
ei ole valmiutta osoittaa niiden tehtävien hoitamiseksi riittävästi resursseja.

Keskeinen lainmuutos tässä kokonaisuudessa koskee tilauskoulutuksen asemaa suoma-
laisessa korkeakoulutuksessa. Hallitus esittää siis tilauskoulutuksen laajentamista koske-
maan myös suomalaisia ja EU- ja Eta-alueen sisältä tulevia opiskelijoita. Käytännössä
tämä siis tarkoittaa, että valtio, julkisyhteisö tai yritys voisi jatkossa ostaa työntekijöilleen
tutkintoon johtavaa koulutusta suomalaisilta korkeakouluilta. Maksajana toimii tilaaja, ei
opiskelija, mutta uudistus on taas yksi liike koulutuksen kaupallistamisen tiellä.

Jatkuvan oppimisen mahdollistaminen on todella tärkeää sekä yksilön että yhteiskun-
nan näkökulmasta. Valitettavasti tilauskoulutuksen mahdollistaminen ei hallituksen esi-
tyksen vaikutusarvioiden mukaan ole yksi kaikista vaikuttavimmista toimista. Volyymin
arvioiminen on hankalaa, ja jopa Elinkeinoelämän keskusliitto on tuonut esiin, että tilausta
työnantajien suunnasta olisi ennemminkin pienemmille kokonaisuuksille, ei niinkään
työnantajien maksamille kokonaisille tutkinnoille. Suomen Yrittäjien mukaan yrityksistä
99,3 prosenttia on alle kymmenen hengen yrityksiä. On hankalaa kuvitella, että esimerkik-
si tällaiset mikroyritykset pystyisivät laittamaan työntekijöitä käytännössä täysipäiväi-
seen, kymmeniätuhansia euroja maksavaan koulutukseen.
7



Pöytäkirjan asiakohta PTK 94/2018 vp
Tutkintoon johtava tilauskoulutus palvelee varmasti erityisesti säänneltyjä ammatteja,
joissa ammatissa toimimiseksi on säädöksiin perustuva koulutusta tai ammattikokemusta
koskeva vaatimus. Tällaisia säänneltyjä ammatteja ovat esimerkiksi lääkärit, sairaanhoita-
jat, sosiaalityöntekijät ja opettajat. Mikäli tällaisissa säännellyissä ammateissa huomataan
selkeää osaajapulaa, eikö kuitenkin olisi järkevämpää kouluttaa näitä ammattilaisia yhteis-
kunnan varoin? Tilauskoulutus on siis raskas tapa hoitaa jatkuvan oppimisen tarvetta. Sen
sijaan, että luodaan raskas ja byrokraattinen tilauskoulutusväylä tietämättä, mikä on todel-
linen kysyntä, olisi järkevämpää avata korkeakoulujen opetustarjontaa laajemmalle käyt-
täjäkunnalle. Tästä on jo hyviä esimerkkejä, kuten Helsingin yliopiston ja konsulttiyritys
Reaktorin yhdessä tekemä tekoälykurssi. Toivottavaa on, että korkeakoulut jatkavat tällä
tiellä eivätkä halvaannuta ketterää ja toimivaa konseptia tilauskoulutuksen vuoksi.

Keskustelua jatkuvan oppimisen rahoittamisesta käydään jo, ja keskustelu tulee kiihty-
mään eduskuntavaalien lähestyessä. Vasemmistoliiton näkemys on, että keskustelua ei
voida käydä vain korkeakoulutettujen ja hyvätuloisten näkökulmasta. Teknologisen mur-
roksen äärellä heikoimmassa asemassa ovat ne, joiden pohjakoulutus on matalaa ja työteh-
tävät suorittavia. Työelämän murros on yhteiskunnallisiin rakenteisiin pureutuva ilmiö, ja
rakenteelliset ongelmat vaativat rakenteellisia ratkaisuja. Siksi vastuuta jatkuvasta oppimi-
sesta ei voi sälyttää ainoastaan yksilön niskaan.

Puhemies Paula Risikko: Ehdimme ottaa vielä yhden puheenvuoron.

15.32 Pekka Puska kesk: Arvoisa rouva puhemies! Tämä yliopistojen ja korkeakoulujen
asia: niiden kansallinen merkitys on todella suuri. Kysymys on korkeimmasta opetuksesta
ja tutkimuksesta, joka muodostaa kansallisen elinvoimamme perustan.

Viime vuosina korkeakoulut, niin kuin yhteiskunnan muutkin instituutiot, ovat joutu-
neet osallistumaan julkisen talouden remonttiin, joka nyt on johtamassa maan velkaantu-
misen loppumiseen, mikä antaa jatkossa kestävän perustan niin opetuksen ja tutkimuksen
kuin yhteiskunnallisten palvelujen kehittämiseen.

Jo ensi vuoden budjetissa on voitu aloittaa käännettä. Siinä on esitetty yli 100 miljoonaa
euroa pysyvinä lisäyksinä tieteeseen ja tutkimuksiin. Suurin potti menee Business Finlan-
din työhön, mutta myös Suomen Akatemian avustusvaltuuksiin tulee 25 miljoonaa euroa.
Yliopistoille on luvattu uutta pääomitusta 46 miljoonaa euroa, ja ammattikorkeakoulut
ovat voineet kerätä pääomaa vastinrahoitusperiaatteella. Lisäksi tieteen ja tutkimuksen lip-
pulaivainstituutteihin tehdään 80 miljoonan euron finanssisijoitus. 

Tämä kaikki on erinomaista, mutta on muistettava, että on vielä pitkä tie tavoitteeseen
eli 4 prosenttia bruttokansantuotteesta tutkimukseen, kuten korkeakouluvisiossa tavoitel-
laan. Lisäksi jatkossa tulee satsata yliopistojen ja tutkimuslaitosten tutkijalähtöiseen tutki-
mukseen, joka on usein todellisten taloudellisten ja sosiaalisten innovaatioiden perusta. Ja
talouden suhteen on tietysti tärkeä muistaa, että korkeakoulujen taloutta pitäisi pyrkiä vah-
vistamaan rinnan uusien tehtävien myötä.

Yliopistojen hallintoa ja rahoitusmallia kehitetään, ja laki sisältää useita yliopistokohtai-
sia muutoksia, joihin yleisesti ottaen suhtaudutaan myönteisesti. Iso kysymys, joka tässä
debattikeskustelussa jo vilahti, on elinikäiseen oppimiseen liittyvät ratkaisut, jotka koske-
vat mitä suurimmassa määrin juuri yliopistoja ja korkeakouluja. Kysymykset todella ovat:
Miten tämä järjestetään? Mikä on korkeakoulujen rooli, asianomaisten rooli, työnantajan
8



Pöytäkirjan asiakohta PTK 94/2018 vp
rooli? Miten rahoitetaan? Tämä on epäilemättä seuraavan hallituskauden suuria kysymyk-
siä.

Niin tutkimuksen kuin korkeakoulujen hallinto- ja rahoitusasioissa on viime vuosina
painotettu voimakkaasti elinkeinoelämän ja yhteiskunnan taloudellisia tarpeita. Tämä on
ilman muuta tärkeää. Korkeakoulujen tulee vastata yhteiskunnan tehtävien koulutustarpee-
seen ja kaupallisia innovaatioita palvelevaan tutkimustarpeeseen. Mutta yksinomaan tämä
on liian rajoittunut näkökulma. Yliopistot muodostavat kansallisen sivistyksen ja kulttuu-
rin perustan. Tarvitaan riittävän korkeatasoista vapaata tutkimusta. Sieltä tulevat pitkän
päälle todelliset sosiaaliset ja taloudellisetkin innovaatiot.

Jatkossa on myös tärkeää tukea korkeakoulujen riittävää taloudellista autonomiaa. Tämä
nykyinen rahoitusmalli on huomattavan byrokraattinen ja todellinen ohjausvaikutus jon-
kin verran kyseenalainen. Taloudellista autonomiaa ja perusrahoitusta tulisi pyrkiä jatkos-
sa vahvasti lisäämään.

Sama koskee yliopistojen autonomista päätöksentekoa. Korkeakoulujen hallituksissa on
yhä enemmän ulkopuolisia henkilöitä, joita tietty määrä on ilman muuta myöskin hyödyl-
listä. Samoin keskitetty hallinto helpottaa johtamista täysin kiistattomasti, mutta on muis-
tettava, että yliopistot eivät ole liikelaitoksia. Nykytilanne on vieraannuttanut yliopistoyh-
teisöä ja aiheuttanut lisääntynyttä henkilöstön tyytymättömyyttä, mikä on todettu muun
muassa yliopistouudistuksen arvioinnissa. Olisi taas aika siirtää tätä vaakaa hieman yli-
opistoyhteisön oman päätöksenteon suuntaan ja erityisesti lisätä yliopistokollegion valtaa. 

Tutkimuksesta puhuttaessa on myös aika tunnustaa, että takavuosien niin sanotun stra-
tegisen tutkimuksen uudistus meni liian pitkälle ja moni silloisessa kritiikissä esitetty huoli
on toteutunut. Valtion tutkimuslaitoksilta, jotka omalla alallaan, kuten terveydessä tai maa-
taloudessa, tekevät tärkeää tutkimustyötä, otettiin kymmeniä miljoonia haettavaksi poliit-
tisesti nimitetyn elimen toimesta usein aika irrallisiin hankkeisiin. Samalla on vakavasti
heikennetty laitosten työtä palvella tutkimuksella hallinnonalansa ongelmien ratkaisemi-
sessa ja työn ohjaamisessa. 

Uudistuksessa oleva tilauskoulutuksen salliminen jakaa korkeakoulukentän toimijoita.
Esimerkiksi Suomen ylioppilaskuntien liitto on kriittinen. Hallituksen esityksessä on kui-
tenkin pyritty rajaamaan tätä koulutusta tarkkaan niin, että vain tilaaja maksaa ja tilauskou-
lutus ei saa heikentää korkeakoulujen peruskoulutusta.

SYL korostaa kommentissaan myös siirto-opiskelun sujuvoittamista, mikä säästää re-
sursseja. Yleisestikin ottaen Suomi on kovin jälkijunassa yliopistojen välisessä liikkuvuu-
dessa kandi- ja maisteritutkintojen välillä. Tämän hyödyllisyyteen myös nobelisti
Holmström kiinnitti huomiota.

Vielä lopuksi, arvoisa puhemies, opiskelijoiden asiasta. On syytä korostaa ylioppilas-
kuntien tärkeää kansallista roolia. Ylioppilaskuntien kattava jäsenyys takaa opiskelijoiden
sanan painoarvon niin yliopistojen sisällä kuin ulkopuolella. Tämä YTHS-laki, joka on ai-
van erinomainen asia korkeakouluopiskelijoiden terveyden ja hyvinvoinnin kannalta, ei
saa vaikuttaa nykyiseen ylioppilaskuntien asemaan.

Puhemies Paula Risikko: Kiitoksia. — Nyt meillä seuraavasta asiakohdasta puuttuu esit-
televä ministeri, joten me jatkamme puhujalistaa.

15.37 Hanna-Leena Mattila kesk: Arvoisa rouva puhemies! Hallituksen esitystä yliopis-
tolain ja ammattikorkeakoululain muuttamiseksi on helppo kannattaa. Esitys on osa tällä
9



Pöytäkirjan asiakohta PTK 94/2018 vp
vaalikaudella käyntiin laitettua korkeakoulujen visiotyön toimeenpanoa. Tulevaisuuden
työntekijät tarvitsevat yhä monipuolisempia tietoja ja taitoja ollakseen hyödyllisiä ja taita-
via osaajia alati muuttuvassa maailmassa alati muuttuvilla työmarkkinoilla. Tämä edellyt-
tää riittävää koulutustasoa, jonka nostamisessa Suomi kunnostautui erityisesti sodanjälkei-
sinä vuosikymmeninä saavuttaen maailmanluokan kärkisijan ja ollen esimerkkimaana mo-
nille muille maille esimerkiksi tasa-arvoa edistäneen peruskoulujärjestelmän luomisessa.

Mikään ei ole kuitenkaan pysyvää, ja monestakin syystä Suomen asema koulutuksen
johtomaana on laskenut. Suomi on jäänyt maailman kärjestä jälkeen vertailtaessa OECD-
maiden keskiarvoon: Vuoden 2016 vertailussa 44 prosenttia 25—34-vuotaiden ikäluokas-
ta oli suorittanut korkea-asteen tutkinnon. Suomessa korkeakoulutettujen määrä mittausi-
käluokassa oli 41. Vertailun vuoksi kerrottakoon, että Koreassa vastaava luku oli 70 ja Ja-
panissa 60. Korkeakoulutettavan väestön määrää on maassamme kasvatettava, ja Suomen
korkeakouluvisiossa vuoden 2030 tavoitteeksi on asetettu 50.

Tulevaisuuden Suomessa ja globaaleilla työmarkkinoilla on matalan koulutustason
väestöllä entistä vähäisemmät mahdollisuudet työllistyä. Tarvitaan siis toimenpiteitä, joil-
la saadaan yleisesti nostettua koulutetun väestön määrää ja lisättyä väyliä kouluttautua uu-
delleen. Sivistyksen ja kriittisen ajattelukyvyn lisääminen ei ole vähäinen syy koulutusta-
son yleiseen nostamiseen. Emme ole enää aikoihin eläneet aikaa, jolloin saatoimme uskoa
todeksi sen, mitä sanomalehdissä luki, vaan olemme siirtyneet kasvavan valeinformaation
aikakauteen. Vastuu toden ja epätoden ymmärtämisestä on siirtynyt yhä painavammin yk-
silölle itselleen, ja työkalut asian todellisen tolan ymmärtämiseksi löytyvät vahvasta poh-
jakoulutuksesta.

Hallituksen esityksessä keskeisimpiä keinoja koulutustason lisäämiseen ovat valmistu-
misen nopeuttaminen, tutkinnon osien tarjoaminen täydennyskoulutuksena, koulutukseen
hakeutumisen helpottaminen ja tilauskoulutuksen ehtojen väljentäminen. Tilauskoulutuk-
sen määrä on kasvanut viime vuosina. Tilauskoulutuksen laajentaminen myös EU- ja Eta-
maiden kansalaisille lisäisi kansalaisten yhdenvertaisuutta. Tällä ei olisi myöskään valtion
menoja lisäävää vaikutusta, koska edelleen koulutuksen tilaaja olisi myös maksaja.

Tutkinnon osien eli moduulien tarjoaminen voisi olla maksutonta tutkintoa täydentäväl-
le mutta vaatisi päätöstä julkisen rahoituksen lisäämisestä korkeakouluille. Kasvava opis-
kelijamäärä edellyttäisi lisärahoitusta myös opintososiaalisille eduille.

Jotta eri korkeakouluissa suoritettavat tutkinnot olisivat jatkossakin keskenään vertailu-
kelpoisia sisällöltään ja laajuudeltaan, ei säätelyä haluta kokonaan poistaa. Tämä on tär-
keää tutkinnon suorittavien yhdenvertaisuuden kannalta työhönottotilanteessa ja jatko-
opintoihin hakeuduttaessa. Myös opiskelijoiden siirtymistä yliopiston sisällä halutaan hel-
pottaa. Tämän uskotaan vähentävän tarvetta hakea uutta opiskeluoikeutta korkeakoulujen
yhteishaussa alaa vaihdettaessa.

Arvoisa rouva puhemies! Keskustan mielestä nyt käsittelyssä olevat lainsäädäntömuu-
tokset ovat oikeansuuntaisia askeleita eteenpäin. Omassa koulutuspoliittisessa visiossam-
me olemme vieneet ajattelua vieläkin pidemmälle. Tulevaisuudessa toivomme pohditta-
vaksi, miten oppimisesta tehtäisiin jatkuvaa ja rajatonta, ja että valtakunnallinen säätely
vähentyisi, jotta paikallisille innovaatioille ja ratkaisuille jäisi tilaa. Toivomme myös, että
korkeakoulutusta ja tutkittua tietoa hyödynnettäisiin enemmän päätöksenteossa lisäämällä
tutkijoiden ja päättäjien yhteistyötä ja vuorovaikutusta.

Ja vielä lopuksi, arvoisa rouva puhemies: Nykyisen älyteknologian aikana on esitetty
kysymys, onko korkeakouluilla ja yliopistoilla enää mitään tehtävää, kun kaikki tieto on
10



Pöytäkirjan asiakohta PTK 94/2018 vp
kuitenkin kenen tahansa hankittavissa vain napin painalluksella. Korkeakoulut ovat myös
älyllisen ajattelun korkeakouluja. Maailma on täynnä tietoa, mutta olennaista onkin se, mi-
hin ja miten tätä tietoa käytetään. Tämä vaatii kriittistä ajattelua, ja sitä ei opita Google-ha-
kupalvelua käyttämällä.

15.42 Raija Vahasalo kok: Arvoisa rouva puhemies! Maailma muuttuu nopeasti, ja se
tarkoittaa myöskin sitä — se heijastuu myöskin siihen — että koulutuksen pitää muuttua.
Me tarvitsemme jatkuvaa uudistumista, ja on hienoa, että nyt mahdollistetaan täydennys-
koulutuksen saaminen myös korkeakoulutasolla paljon helpommaksi kuin tähän asti ja että
tehdään täydennyskoulutus tällä tavalla mahdolliseksi myös moduulien kautta ja kurssitus-
ten kautta.

Tilauskoulutus on erittäin hyvä uudistus, koska nyt suomalaiset ja Eta-maan kansalaiset
ovat muiden opiskelijoiden kanssa samassa asemassa. Se on erittäin, erittäin tervetullut uu-
distus. Myöskin se, että korkeakouluun pääsyä ja korkeakoulussa opiskelua joustavoite-
taan, on erittäin tärkeää. Ja se on tärkeää, että ylempää ammattikorkeakoulututkintoa var-
ten edellytetään kuitenkin nytkin vielä, että työkokemusta pitää olla siinä välissä.

Mutta siitä olen huolissani kovastikin, että monet AMKit, varsinkin sosiaali- ja terveys-
alan oppilaitokset, eivät välttämättä pidä tärkeänä sitä, että olisi soveltuvuustestit opiskeli-
joille. Tutkijat sanovat, ettei niistä olisi hyötyä, ja ne ovat tietysti kalliita ja hankalia. Mutta
nyt on tilanne se, että jos et ole oikein soveltuva alalle, niin ainoa, mikä jää jäljelle sovel-
lettavaksi, on Sora-laki, [Puhemies koputtaa] ja se on kuitenkin laki, jota pitäisi soveltaa
ihan viimesijaisena lakina. Tähän toivoisin vielä tiukennusta siinä mielessä, että myös so-
veltuvuustestit huomioitaisiin korkeakouluissa, varsinkin kun ollaan tekemisissä alaikäis-
ten kanssa ja sosiaali- ja terveydenhuoltoalalla.

Puhemies Paula Risikko:  Keskustelu on päättynyt. Asia lähetetään sivistysvaliokuntaan.
— Oliko Gustafsson vielä? — No niin, edustaja Gustafsson.

15.45 Jukka Gustafsson sd: Arvoisa puhemies! Kiitos. — Aivan lyhyesti: Kun kuuntelin
koko keskustelun tarkkaan, niin mielestäni — vielä korostaisin sitä — tämä hallituksen
pääosin hyvä lakiesitys tuo yliopistot ja ammattikorkeakoulut mukaan yhteiskunnan dy-
naamiseen kehittämiseen ja lisää senkaltaista vuorovaikutusta. Minä ajattelen nyt erityises-
ti ammattikorkeakouluja, jotka vievät sitten yhteiskunnan kehitystä osaamistason nousun
myötä eteenpäin.

Toinen asia, joka jäi liian vähälle huomiolle — haluaisin todeta sen tässä — on se, että
ammattikorkeakoulun jatko-opintoihin edellytetään nyt hallituksen esityksen mukaan vain
kahden vuoden työssäoloehdon täyttymistä. Uskon, että tätä asiaa valiokunnassa arvioi-
daan, mutta ne perustelut, jotka nyt itse olen lukenut, tuntuvat kovinkin hyviltä.

Keskustelu päättyi.

Asia lähetettiin sivistysvaliokuntaan.
11


