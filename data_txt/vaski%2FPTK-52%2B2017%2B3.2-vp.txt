















































DEM42CC.tmp.xml


Pöytäkirjan asiakohta PTK 52/2017 vp
Pöytäkirjan asiakohta 

PTK 52/2017 vp

Täysistunto

Torstai 11.5.2017 klo 16.00—18.32

3.2. Suullinen kysymys nettiäänestyksestä (Olli-Poika Parviainen vihr)
Suullinen kysymys SKT 71/2017 vp

Suullinen kyselytunti

Puhemies Maria Lohela: Seuraava kysymys, edustaja Olli-Poika Parviainen.

Keskustelu

16.23 Olli-Poika Parviainen vihr: Arvoisa rouva puhemies! Me olemme todistaneet ne-
tin kautta tapahtuvia yrityksiä vaikuttaa vaaleihin, sähköposteihin murtautumista ja suora-
naista kybersodankäyntiä monissa maissa. Esimerkiksi Yhdysvaltojen presidentinvaaliin
tämä saattoi vaikuttaa, ja Ranskassakin yritettiin. Suomessa on aikaisemmin murtauduttu
muun muassa ulkoministeriön tietoihin. Nettiuhat ovat moninaisia, ja on vakava asia, että
demokratiaa yritetään heikentää muun muassa varastamalla yksityisiä sähköposteja ja le-
vittämällä valeuutisia.

Suomihan ei ole saareke. Meidänkin vaalimme ja päättäjämme voivat joutua häirinnän
ja ulkovaltojen vaikuttamisen kohteeksi. Erityisen haavoittuvaisia ovat sähköiset äänestyk-
set. Siksi Euroopassa innostus sähköisiin äänestyksiin onkin lopahtanut. Suomessa halli-
tus on esittänyt nettiäänestyksiä ja sähköisen äänestyksen ulottamista kaikkiin vaaleihin
perinteisen äänestämisen rinnalle. Kysynkin uudelta oikeusministeriltämme, oikeusminis-
teri Häkkäseltä: Miten me vastaamme näihin uhkiin, ja pitääkö teidän mielestänne sähköi-
sen äänestämisen käyttöönottoa vaaleissa edelleen edistää? Oletteko muuttaneet hallituk-
sessa kantaanne?

16.24 Oikeusministeri Antti Häkkänen (vastauspuheenvuoro): Arvoisa puhemies! Net-
tiäänestäminen on yksi keskeisimpiä kysymyksiä joka maassa tällä hetkellä demokratian ja
erityisesti tämän verkossa tapahtuvan vaikuttamisen kannalta. Nyt Suomessa mietitään sa-
maan aikaan kahta asiaa: toinen on se, miten saadaan yhä useammat ihmiset, erityisesti
nuoret, osallistumaan vaikuttamiseen, ja toinen on se, miten vaalien luotettavuus pysty-
tään takaamaan, 100-prosenttinen luotettavuus, tällaisessa tilanteessa, missä yhä useam-
mat merkit tavallaan viittaavat siihen, että jopa vieraiden valtioiden toimintaa liittyy vaa-
leihin. Kuinka pystytään yhdistämään nämä kaksi virtausta niin, että ihmiset eivät vieraan-
nu demokratiasta mutta toisaalta vaalien luotettavuus voidaan turvata? Minä mielenkiin-
nolla katson nyt loppuun asti nettiäänestykseen liittyvät selvitykset ja erilaisia tutkijoiden
kommentteja ja muuta, mutta jos ei kyetä luotettavasti takaamaan vaalien järjestämistä säh-
köisesti, niin silloin suhtaudun aika kielteisesti tähän hankkeeseen.
 Tarkistettu
4.1



Pöytäkirjan asiakohta PTK 52/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.25 Olli-Poika Parviainen vihr (vastauspuheenvuoro): Arvoisa rouva puhemies! Kii-
tos oikeusministerille selvästä vastauksesta. Toivottavasti analysoitte riskit tarkasti.

Kaikki haasteemme eivät kuitenkaan tule ulkopuolelta, ja osa on myös teknisiä. Laajen-
nan hiukan perspektiiviä Suomen ja suomalaisten kokonaisturvallisuuteen, sillä tietojärjes-
telmät voivat olla yhtä tärkeitä kuin vaikkapa sähköverkko tai puhdas vesi. Esimerkki täl-
laisesta uuden ajan tietojärjestelmäinfrastruktuurista löytyy vaikkapa sosiaali- ja terveys-
palvelujen tulevasta tietojärjestelmäuudistuksesta. Monet asiantuntijatkin ovat sitä mieltä,
että sote ei toimi eikä voi toteutua, jos tietojärjestelmät eivät toimi. Järjestelmien saumaton
toimivuus on turvattava. Nämä järjestelmät eivät voi olla myöskään keskeneräisiä, kun
sote tulee voimaan.

Hallitus on puoliväliriihessään luvannut rahoitusta soten tietojärjestelmien kehittämi-
seksi, mutta aika on kortilla. Siksi kysynkin hallitukselta: miten varmistetaan tärkeimpien
tietojärjestelmien toimivuus ja esimerkiksi tulevien soten tietojärjestelmien saumaton toi-
minta heti uudistuksen tultua voimaan?

16.27 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Tietoturvallisuuden ja itse kunkin tietojen sellainen käyttäminen, että se
on rikollista tai tietoja käytetään johonkin toiseen tarkoitukseen kuin terveyspalveluun,
meidän pitää kaikin keinoin pystyä estämään.

Toisekseen, meillä on useampi lainsäädäntöhanke menossa koko tämän sote-muutok-
sen osalta, ja tietojärjestelmiin ja tietoturvallisuuteen liittyvä lainsäädäntö on yksi osa sitä
työtä, jota tehdään.

Sitten tämä puoliväliriihen työ. Tietojärjestelmiin panostamiseen on resursoitu kehys-
kaudella, 4 vuoden aikana, miljardi euroa. Seuraavat konkreettiset toimenpiteet valmiste-
lun osalta näiltä osin hallitus tekee kesäkuussa. Hallituksella on oma roolinsa tässä, muun
muassa lainsäädännön kautta varmistaa se, että tietoturva taataan.

16.28 Jyrki Kasvi vihr (vastauspuheenvuoro): Arvoisa puhemies! Kyberturvallisuus on
tosiaan keskeinen osa kansallista turvallisuutta, ja Suomen kyberturvallisuusstrategian mu-
kaan kansallista kyberpuolustusta koordinoi valtioneuvosto, vaikka kyberkriisissä on käs-
kytettävä eri ministeriöiden ja viranomaisten toimintaa erittäin lyhyellä varoitusajalla. Ei
ihme, että kyberstrategian uusimman toimeenpano-ohjelman ensimmäisenä toimenpitee-
nä on nimenomaan strategisen johtajuuden määrittely.

Pelkkä strateginen johtajuus ei kuitenkaan riitä. Myös operatiivisten komentoketjujen
on oltava kristallinkirkkaita. Siksi kysynkin: Miten nopeasti valtioneuvosto pystyisi koor-
dinoimaan Suomen kyberpuolustuksen, jos Suomi joutuisi samanlaisen hyökkäyksen koh-
teeksi kuin Viro yllättäin vuonna 2007 tai Ukraina yllättäin jouluna 2015? Riittävätkö tie-
toverkkojen käytännön turvallisuudesta vastaavan Viestintäviraston Cert-toiminnon re-
surssit tällaisen kriisitilanteen tarpeisiin?

16.29 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kuten olemme aikaisemmin täällä salissa myöskin edustajan kanssa käyneet
keskustelua, Viestintäviraston Havaro-keskus on ajoittain tiukalla resursoinnilla liikkeel-
2



Pöytäkirjan asiakohta PTK 52/2017 vp
lä. Mutta puoliväliriihen yhteydessä olemme sopineet osana sisäistä turvallisuutta, että li-
säämme Viestintävirastoon nimenomaan Kyberturvallisuuskeskuksen mahdollisuuksia li-
sätä resursseja 2 miljoonan rahoituksella seuraavan neljän vuoden ajan. Eli tältä osin py-
rimme siihen, että meillä on paremmat valmiudet vastata tähän resurssikysymykseen ja
etenkin huolehtia nimenomaan elinkeinoelämän ja huoltovarmuuden näkökulmasta kriit-
tisten yhtiöiden kyvystä toimia sellaisessa tilanteessa, jossa kyberturvallisuuden kannalta
on uhkatilanteita.

16.30 Timo Heinonen kok (vastauspuheenvuoro): Arvoisa rouva puhemies! Kybertur-
vallisuudesta tässä on puhuttu mutta myös äänestämisestä. Ministeri Häkkänen toi esille,
että yksi syy, miksi sähköistä äänestämistä selvitetään, on nuorten aktivoiminen ja äänes-
tysaktiivisuuden parantaminen. Äänestämisen pitää olla helppoa. Äänestyspaikkoja täytyy
viedä sinne, missä ihmiset ovat — oppilaitoksiin, marketeille, matkakeskuksiin ja niin
poispäin — ja myös oppilaitoksissa ja kouluissa täytyy jakaa lapsille ja nuorille tietoa po-
litiikasta ja yhteiskunnallisista asioista.

Jos oikein ymmärsin, niin Porvoossa Tulevaisuuden valtiopäivillä, pääministeri Sipilä
mutta myös valtiovarainministeri Orpo, suhtauduitte myönteisesti äänestysiän alentami-
seen 16 vuoteen kuntavaaleissa. Kysyisin: millä tavalla hallitus on tässä asiassa etenemäs-
sä?

16.31 Pääministeri Juha Sipilä (vastauspuheenvuoro): Arvoisa puhemies! Itse asiassa
tänä aamuna tästä asiasta keskusteltiin, ja olisi luonnollista, että tämä lähtee, niin kuin mo-
net tällaiset asiat, puoluesihteereitten muodostamasta parlamentaarisesta ryhmästä. Siellä
käydään tästä perusteellinen keskustelu ja tuodaan sitten yhteinen esitys tänne pöytään.
Tällainen keskustelu näitten muiden asioiden yhteydessä on nyt mahdollista ja tarkoitus
käynnistää.

16.31 Joona Räsänen sd (vastauspuheenvuoro): Arvoisa puhemies! Nettiäänestys tuntuu
varmasti hyvin mukavalta asialta ja helpolta keinolta lisätä äänestysaktiivisuutta, mutta
kun verrataan esimerkiksi Viroon, joka on siis maailman ainoa maa, jossa jokaisissa vaa-
leissa voi äänestää netissä, niin sielläkään äänestysaktiivisuus ei ole juurikaan noussut eikä
nettiäänestys myöskään ole lisännyt mitenkään merkittävästi nuorten aktiivisuutta yhteis-
kunnalliseen vaikuttamiseen.

Mutta tässä tilanteessa, kun puhutaan nettiäänestyksestä, on hyvä myös katsoa tämä
kansainvälinen kehitys, jossa muut maat ovat tällä hetkellä vetämässä takaisinpäin omia
nettiäänestyskäytäntöjään niin Ranskassa kuin Hollannissa — mutta täällä Suomessa hal-
litus nyt vie eteenpäin tätä selvitystä. Olisinkin nyt kysynyt vielä oikeusministeriltä: ym-
märsinkö oikein, että jos ja kun asiantuntijat tulevat siihen johtopäätökseen, että nettiää-
nestykseen ei ole syytä siirtyä, useista ongelmista johtuen, niin hallitus sitä ei todella ole te-
kemässä?

16.32 Oikeusministeri Antti Häkkänen (vastauspuheenvuoro): Arvoisa puhemies! Sel-
vitykset käynnistetään sen takia, että tiedetään, onko kyllä- vai ei-vastaus. En lähde tässä
vielä spekuloimaan sitä, että jos ja kun jotain tapahtuu, mutta varmasti kaikki tässä salissa
tunnistavat ne isot vaaratekijät demokraattisen järjestelmän uskottavuudelle, esimerkiksi
jos sellaisia tietoja alkaisi Suomesta valua ulkomaille tai meidän omille kansalaisille, että
3



Pöytäkirjan asiakohta PTK 52/2017 vp
vaikkapa vieras valtio on pystynyt vaikuttamaan meidän vaalien laskentaan tai lopputulok-
seen, tai joitain muita samanlaisia uutisia, joita nyt on eri maista liikkeellä. Tämä täytyy
tietysti nyt tarkkaan katsoa tutkijoiden ja muiden kanssa, kyettäisiinkö rakentamaan sel-
laista järjestelmää, jossa aivan täysin varmasti voidaan sulkea pois tämmöinen menettely,
koska sillä, että lähdetään hakemaan äänestysprosentin nostoa tällaisella uuden teknolo-
gian hyödyntämisellä, samaan aikaan vaikka vaarantaen äänestyksen luotettavuuden, voi
olla aika kallis hinta.

16.33 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Täydentäisin vielä oikeusministerin vastausta sillä tavalla, että viime vaalikau-
dellahan oli jo tämä ensimmäinen työryhmä ja siellä ajateltiin sillä tavalla, että tätä nettiää-
nestämistä voisi kokeilla ehkä ensimmäisen kerran kunnallisissa, tämmöisissä neuvoa-an-
tavissa äänestyksissä. Se on varmaan niin, että niitä töitä, mitä se edellinen työryhmä jo te-
ki, voidaan yhdessä arvioida. Mutta se on aivan totta, että Norja ja monet muut maat ovat
ottaneet näistä viime kuukausien kansainvälisistä tapahtumista takapakkia, ja sen totean
Viron osalta, että Viro on tehnyt sitä kyllä kymmenen vuotta, mutta hekään eivät äänestä
netin kautta äänestyspäivänä, että se on vain ja ainoastaan ennakkoäänestyksessä käytössä.

Kysymyksen käsittely päättyi.
4


