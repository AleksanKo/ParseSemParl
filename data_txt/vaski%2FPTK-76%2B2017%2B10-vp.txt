















































DEMAC8A.tmp.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

10. Hallituksen esitys eduskunnalle laiksi julkisten työvoima- ja yrityspalveluiden alueellis-
ta tarjoamista ja työelämäkokeilua koskevasta kokeilusta

Hallituksen esitys HE 51/2017 vp
Valiokunnan mietintö TyVM 6/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.17 Merja Mäkisalo-Ropponen sd: Arvoisa puhemies! Viime viikolla tämän asian en-
simmäisessä käsittelyssä kävimme laaja-alaista keskustelua työstä, työn merkityksestä ih-
miselle, sosiaaliturvasta, perustulosta ja monesta muustakin tähän lakiesitykseen kovin
löysästikin liittyneestä asiasta. Koska en pystynyt silloin olemaan koko keskustelua läsnä
mutta luin kuitenkin kaikki käytetyt puheenvuorot, halusin tulla vielä tässä toisessakin kä-
sittelyssä käyttämään puheenvuoroni.

Tässä lakiesityksessä siis ehdotetaan kuntakokeilua, jossa kokeillaan työvoima- ja yri-
tyspalveluita alueellisesti, ja tavoitteena on selvittää, onko työllisyyspalvelujen paikka
maakunnissa vai kunnissa. Kokeilussa ei sinällään ole mitään vikaa, mutta näin lyhytkes-
toisena tämä kokeilu tuskin antaa kovin paljon uutta näkökulmaa asiaan. Tästä asiasta koko
työelämä- ja tasa-arvovaliokunta ja kuulemamme asiantuntijat olivat täysin samaa mieltä.
Viime hallituskaudella toteutettiin pitkäkestoisia, hyvin tehtyjä kuntakokeiluja eri puolilla
Suomea. Näissä kokeiluissa oli riittävän suuri kohdejoukko, riittävän pitkä kokeiluaika, ja
tuloksista tehtiin erinomainen yhteenvetoraportti. Viime kaudella tehtyjen kuntakokeilu-
jen perusteella voidaan selkeästi todeta, että kuntakokeilussa olleet kunnat pystyivät vä-
hentämään pitkäaikaistyöttömyyttä. Valitettavasti näitä tuloksia ei ole nyt hyödynnetty, ja
nyt tehdään tällainen näennäiskokeilu, joka ei pysty tuottamaan yleistettävissä olevaa tie-
toa.

Tässä kokeilussa on yksi uusi näkökulma verrattuna aiempiin kuntakokeiluihin. Se nä-
kökulma on juuri se, mitä me sosiaalidemokraatit emme ole voineet hyväksyä, ja se on
kuntouttavan työtoiminnan ulottaminen karenssin uhalla yrityksiin. Viimeviikkoinen kes-
kustelu tässä salissa kertoi minulle sen, että monelle on varmaan vaikea ymmärtää kuntout-
tavan työtoiminnan asiakkaiden elämäntilannetta. Kuntouttava työtoiminta on tarkoitettu
ihmisille, jotka eivät ole työkykyisiä, eli henkilöille, jotka eivät ole kykeneviä tavanomai-
siin työvoimapoliittisiin toimiin, esimerkiksi palkkatuettuun työhön, työkokeiluun tai kou-
lutukseen. Koska kuntouttavan työtoiminnan asiakkaat eivät ole työkykyisiä, niin myös
 Tarkistettu
4.1



Pöytäkirjan asiakohta PTK 76/2017 vp
valiokunnassa kuultavina olevat työantajien edustajat totesivat, että yritykset tuskin pysty-
vät näitä henkilöitä ottamaan työpaikalle niin sanotusti kuntoutumaan.

Asian ymmärtämisessä ongelmana on varmaan osittain se, että meillä on lainsäädännös-
sä toinenkin työkokeilu. Varsinainen työkokeilu on tarkoitettu työkykyisille henkilöille,
jotka haluavat kokeilla esimerkiksi sitä, kiinnostaako tietty ala tai ammatti, tai selvittää,
onko osaaminen ajan tasalla ja minkälaista lisäkoulutusta on kenties tarpeen hankkia.
Tämä työkokeilu on jopa auttanut joitakin henkilöitä saamaan pysyvää työtä kokeilun jäl-
keen tai ainakin selkeyttämään urasuunnitelmiaan. Tässä lakiesityksessä ei kuitenkaan ole
kysymys tästä työkokeilusta vaan työkyvyttömistä ihmisistä, jotka tarvitsevat lähinnä eri-
laisia kuntouttavia toimenpiteitä.

Toinen tähän liittyvä ongelma on se, että kuntouttavaa työtoimintaa käytetään tällä het-
kellä myös lainvastaisesti. Koska hallitus on vähentänyt järjestöissä tapahtuvaa palkkatu-
ettua työtä ja asettanut tälle 3 000 hengen vuosittaisen kiintiön, niin tästä johtuen yhä
useampi työkykyinen henkilö ohjataan kuntouttavaan työtoimintaan, vaikka hänellä ei ole
kuntoutuksen tarvetta vaan puute työstä. Riskinä on, että jos tämän kuntouttavan työtoi-
minnan lainvastainen käyttö jatkuu ja sitä katsotaan sormien läpi, niin tässä lakiesityksessä
tarkoitettu työelämäkokeilu johtaakin siihen, että työkykyisiä työttömiä ohjataan teke-
mään yrityksissä työtä pelkällä työmarkkinatuella ja 9 euron päivittäisellä kulukorvauksel-
la. Tärkeää on huomata, että silloin rikotaan kuntouttavasta työtoiminnasta säädettyä lakia,
sillä kuntouttava työtoiminta ei ole tarkoitettu työkykyisille henkilöille.

Arvoisa puhemies! Me tarvitsemme kuntouttavaa työtoimintaa, mutta sinne ei saa ohja-
ta ihmisiä, jotka eivät sinne kuulu, jotka eivät siis tarvitse kuntoutusta. Tarvitsemme myös
välityömarkkinoita, sillä ne ovat joillekin hyviä väyliä avoimille työmarkkinoille. Toisaal-
ta meidän on hyväksyttävä se tosiasia, että vaikka meillä olisi täysi työllisyys, kaikki eivät
nykyisillä työn tuottavuusodotuksilla avoimilla työmarkkinoilla pärjää. Siksi toivon, että
järjestöissä tehtävää, yhteiskunnallisesti tärkeää työtä arvostettaisiin niin paljon, että näh-
täisiin järjestöjen arvo myös työllistäjinä. Järjestöissä on paljon tekemätöntä työtä muun
muassa lasten, nuorten ja vanhusten parissa, jota nekin henkilöt, jotka eivät avoimilla työ-
markkinoilla pärjää, voisivat tehdä. Samalla he voisivat myös kokea olevansa merkityksel-
linen osa yhteiskuntaa.

15.22 Jani Mäkelä ps: Arvoisa puhemies! Tällä ehdotetulla lailla on kerrotusti tavoittee-
na helpottaa maakuntamalliin siirtymistä siten, että tuetaan maakuntamalliin siirtymistä
pohjustamalla työvoima- ja yrityspalveluiden järjestämisvastuun siirtämistä maakunnille
sekä mahdollistamalla työllisyyspalveluiden kehittäminen. Nyt onkin kysyttävä hallituk-
selta: Onko tämäkin sellaista lainsäädäntöä, mikä pitäisi laittaa jäihin siihen asti, kunnes
kokoomus saa tiristettyä valinnanvapauden ja yksityisten terveysfirmojen kermankuorin-
nan sote-uudistukseen? Ministeri Risikkohan tuli tänään julkisuuteen sanomalla, että maa-
kuntamalliin liittyvät lait on laitettava jäihin, kunnes kokoomus saa haluamansa, jos perus-
tuslakivaliokunta päätyykin hankaloittamaan kokoomuksen suunnitelmia. Mitä siis teh-
dään näille maakuntauudistukseen liittyville lukuisille ja ainakin osittain positiivisille edis-
tyshankkeille, jos koko isoa uudistusta lähdetäänkin kaatamaan politikoinnin takia?

15.23 Anna Kontula vas: Arvoisa puhemies! Lakiesityshän koostuu periaatteessa kah-
desta elementistä:
2



Pöytäkirjan asiakohta PTK 76/2017 vp
Ensinnäkin tässä on yleisempi kuntakokeilu, jonka tavoitteena on koota työttömien TE-
palveluja paremmin yksiin käsiin ja seurata, mitä vaikutuksia tällä on. Tällainen kuntako-
keilu on sinällään hyvä asia, sellaista tarvitaan, ja työttömien palvelujen nykytilanne huo-
mioon ottaen se on ehdottoman tärkeä. Tämän lakiesityksen kuntakokeilun ongelmana kui-
tenkin on, että kokeilunäkökulmasta se on metodisesti huonosti toteutettu. Ensinnäkin sii-
nä on kytkös maakuntamalliin, mutta ajoitus on hoidettu niin, että käytännössä, mikäli
maakuntamalli toteutuu, kunnilla ei tulisi olemaan juurikaan roolia TE-palvelujen järjestä-
misessä tai jos niillä joku rooli tulisi olemaan, siitä olisi päätettävä ennen kuin kokeilu on
valmis. Toiseksi itse kokeiluun liittyy eräitä metodologisia ongelmia: kokeilu on aloitettu
ilman riittävää tutkijakonsultaatiota, ja kokeilun arvioinnista ei ole tällä hetkellä edes ra-
kennustelineitä vielä pystyssä. Kuntakokeilu siis sinällään on positiivinen asia, mutta täl-
laisenaan toteutettuna siitä ei ole odotettavissa kovin suurta apua meidän TE-palvelujen
järjestämiseen.

Toisena elementtinä tässä on työelämäkokeilu, joka on monella tavalla ongelmallinen.
Vasemmistolle tietysti ongelmallista on se, että siinä ihmisiä pakotetaan töihin ilman palk-
kaa, ja se, että ne ihmisryhmät — kuten tässä edellinen puhuja totesi — jotka tässä näin
ovat kohteena, koostuvat lähinnä työkyvyttömistä ihmisistä, lain mukaan pääsääntöisesti
työkyvyttömistä ihmisistä. Ongelmallista on myös, että näissä kokeilukunnissa ei enää oli-
si saatavilla kuntouttavaa työtoimintaa, joka kaikista ongelmista ja väärinkäytöksistään
huolimattakin on joillekin ihmisille ollut pelastusrengas ja se kaikkien paras  vaihto-eh-
to. Kolmas ongelma, mikä tähän liittyy, on se, että kaikki kuullut asiantuntijat ovat hyvin
skeptisiä sen suhteen, että niitä aitoja työympäristöjä, joissa työelämäkokeilua pitäisi sit-
ten harrastaa, ei löytyisi ainakaan siltä yrityspuolelta, jota tässä erityisesti on yritetty pai-
nottaa. Eli työelämäkokeiluun liittyy paljon periaatteellisia ongelmia, paljon hävittävää ja
tuskin mitään voitettavaa.

Tästä syystä me kannatimme ensimmäisessä käsittelyssä sellaista ratkaisua, jossa kun-
takokeilu oltaisiin toteutettu ilman tätä työelämäkokeiluosiota. Näin oltaisiin saatu se hy-
vä, mitä tästä lakiesityksestä ylipäätään on saatavilla, kuitenkin ilman niitä ongelmia, jotka
tähän liittyvät. Hävisimme äänestyksen, ja meillä on käsittelyssä suurin piirtein sellainen
lakiesitys, jota hallitus alun perin aikoikin, ja nyt toisessa käsittelyssä on kysymys siis sii-
tä, onko kuntakokeilu työelämäkokeilun kanssa parempi vaihtoehto kuin ei kokeilua lain-
kaan.

Koska kuntakokeilusta saatavat hyödyt ovat meidän arviomme mukaan heikkoja ja tu-
levat myöhässä, mikäli niitä ylipäätään saadaan, ja työelämäkokeiluun liittyvät ongelmat
ovat ilmeisiä, vahvoja ja periaatteellisia, olemme päätyneet siihen, että kuntakokeilu työ-
elämäkokeilun kanssa on huonompi vaihtoehto kuin ei kokeilua lainkaan.

Siksi esitän, että lakiesitys hylätään.

15.28 Kari Uotila vas: Arvoisa herra puhemies! Kuten tuossa edustaja Kontula ja muun
muassa edustaja Mäkisalo-Ropponen hyvin perustelivat, tähän sisältyy aika paljon tällai-
sia periaatteellisia ongelmia. Jokainen me ymmärrämme, että kun on kysymys työkyvyttö-
mästä henkilöstä, niin hän tarvitsee monestakin syystä kuntouttavaa työtoimintaa: elämän-
hallintansa, työkykynsä palauttamisen, työmarkkinoille palaamisen näkökulmasta ja niin
edelleen. Me vasemmistossa olemme olleet pitkään huolissamme, että näihin sisältyy aika-
moisia väärinkäytön ja hyväksikäytön mahdollisuuksia. Ja kun nyt sitten on riskinä se, että
käytännössä työkyvyttömiä ihmisiä pakotettaisiin sellaiseen kokeiluun, joka ei heitä koske
3



Pöytäkirjan asiakohta PTK 76/2017 vp
ja päinvastoin, niin se on kyllä hyvin kyseenalaista. Ottamatta nyt kantaa edustaja Mäke-
län kannanottoon siitä, että tämäkin liittyy laajasti ottaen maakuntauudistukseen, joka liit-
tyy laajasti ottaen sote-uudistukseen ja tähän poliittiseen kauppaan, joka puolitoista vuotta
sitten tehtiin, se on toinen ulottuvuus ja tekee pikkasen kyseenalaiseksi tämänkin lainsää-
dännön hyväksymisen tässä yhteydessä, kun koko tämä poliittinen kauppa kokonaisuutena
taitaa olla pikkasen katkolla.

Mutta näillä perusteilla, arvoisa puhemies, kannatan edustaja Kontulan tekemää hyl-
käysehdotusta.

15.29 Hannu Hoskonen kesk: Arvoisa herra puhemies! On syytä muistaa kuitenkin, että
kunnilla on tänä päivänä lakisääteisesti velvollisuus maksaa työmarkkinatuen kuntaosuus,
300 työttömyyspäivän jälkeen 50 prosenttia, ja sitten 1 000 päivän jälkeen se menee 70
prosenttiin. Tämä kuntavelvollisuus on olemassa jo. Tätä kautta minun mielestäni, kun
kunta vastaa sen ihmisen elämän aika monesta isosta asiasta ja työtön asuu jossakin koti-
kunnassa kuitenkin, on aivan luonnollista, että kunnalle annetaan mahdollisuus sitten eri-
laisella lainsäädännöllä vaikka kokeilun kautta kokeilla, pystytäänkö näitä ihmisiä ohjaa-
maan jollakin keinolla sille tielle, jonka toisessa päässä on saada jonkunasteinen työpaikka
ja ruveta pärjäämään omillaan. Se on sen ihmisen kannalta aivan välttämättömän hyvä asia.
Minun on vaikea ymmärtää sitä kritiikkiä, mitä oppositio esittää tässä asiassa. 

Tämä kokeiluhan kestää vain vuoden 2018 loppuun. [Heli Järvinen: Se on se ongelma!]
— Ei se mikään ongelma ole, mutta tässä on se hyvä asia, että kunnat velvoitetaan ja kun-
nille annetaan mahdollisuus luoda työpaikkoja ihmisille, jotka eivät muuten työllistyisi. —
Kotikunnassani Ilomantsissa tällaista kokeilua on ollut aikaisemmin oma-aloitteisesti il-
man, että siinä on ollut kenenkään muun panosta. Työvoimahallinto on totta kai ollut jol-
lakin keinoin mukana, mutta kunta on menestynyt siinä alussa minun mielestäni erittäin
hyvin. On moni ihminen pystytty ohjaamaan työhön, ja moni on saanut jopa pysyvän työ-
paikan. Ei kannata nyt ehkä jokaista uutta kokeilua tai esitystä ampua vain sen tautta alas,
että se on hallituksen esitys. 

Minun näkökulmani on se, että kun saadaan uusia työpaikkoja syntymään tähän maa-
han, vienti lähtee vetämään, se luo sitten niitä niin sanottuja vähemmän koulutusta vaativia
töitä, koska monesti pitkäaikaistyöttömällä henkilöllä on sellainen tausta, että hänellä ei
ehkä se koulutuspohja ihan ole kunnossa. Mutta kun työpaikkoja on tarjolla, se luo myös
niitä vähemmän koulutusta vaativia työpaikkoja, joita tässä maassa on todella paljon. Te-
kemätöntä työtä, kuten tiedämme, on todella paljon. [Puhemies koputtaa] Ei tarvitse kuin
katsoa jokaisen kuntataajaman kadut ja puistot, niin kyllä siellä tekemätöntä työtä on vaik-
ka kuinka paljon. Ei pidä olla ennakkoluuloinen. Minun mielestäni on tärkeätä, että työtön
saa töitä. 

15.31 Heli Järvinen vihr: Arvoisa puhemies! Oikeastaan tuossa edustaja Hoskosen pu-
heenvuorossa tulivat kaikki ne perusteet, joiden vuoksi me vastustamme tätä työelämäko-
keilua mutta vain päinvastoin perusteltuna. 

Me kaikki olemme yhtä mieltä siitä, että on hyvä, jos työttömiä kannustetaan töihin,
mutta tässä työelämäkokeilussa, joka tulee kuntouttavan työtoiminnan tilalle, puhutaan ni-
menomaan työkyvyttömistä ihmisistä, ei välttämättä ihmisistä, joilla on heikko koulutus-
tausta. Siellä voi olla hyvin pitkälle koulutettuja ihmisiä, mutta siellä on ihmisiä, joilla voi
olla rankkoja päihdekokemuksia, hyvin syvää masennusta, muita tekijöitä, joiden takia
4



Pöytäkirjan asiakohta PTK 76/2017 vp
nämä ihmiset ovat työkyvyttömiä. Juuri siksi heille on tähän asti tarjottu kuntoutusta, kou-
lutusta, terveys- ja sosiaalipalveluja ja niin edelleen. Nyt tämän työelämäkokeilun avulla ja
tuella kaikki nämä kuntouttavat mahdollisuudet viedään heiltä pois ja ainoana mahdolli-
suutena tilalle tulee se, että yksityinen yritys työllistää heidät. Siinä piilee se ongelma, kos-
ka ainakin Suomen Yrittäjien mukaan ei hevillä löydy sellaisia yrittäjiä, jotka ottavat työ-
kyvyttömiä ihmisiä omille harteilleen, vastuulleen kannettavaksi. Tähän puuttuu myös
Kuntaliitto, joka sanoo, että paljon tätä kokeilua tarkoituksenmukaisempaa olisi jakaa asiat
kahteen erilaiseen palvelumuotoon eli perinteiseen kuntouttavaan työtoimintaan ja sen rin-
nalle tulevaan työelämäkokeiluun, jolloin nämä voisivat vahvistaa ja tukea toisiaan, kun
nyt tehdään niin, että näillä kokeilualueilla, Lapissa, Pirkanmaalla, Pohjois-Savossa, Var-
sinais-Suomessa ja Satakunnassa, työkyvyttömät ihmiset ovat oikeutettuja vain työelämä-
kokeiluun, eivät enää kuntouttaviin toimiin. Siinä on se iso ongelma. 

15.33 Tarja Filatov sd: Arvoisa puhemies! Tämä kuntakokeilua koskeva laki on todella-
kin nyt toisessa käsittelyssä, ja joudumme pohtimaan sitä, että kun tässä on yksi huono
asia, niin kannattaako haudata koko kokeilu. Itse oikeastaan ajattelen niinpäin, että nyt kun
tässä koko tämä maakuntauudistuksen ikään kuin aikataulu on kyseenalainen ja saattaa tul-
la viivästystä siihen liittyen, niin tämä kokeilu nimenomaan kannattaa toteuttaa, koska sil-
loin meillä jää aikaa tämän jälkeen katsoa, kumpi on parempi malli: se, että me siirrymme
maakunnalliseen työvoimapalvelujärjestelmään, vai se, että me siirrymme kunnalliseen
työvoimapalvelujärjestelmään.

Kun viime kaudella toteutettiin kuntakokeilu, niin sen tuloksia on pystytty jo arvioi-
maan. Siinähän ajatus on ollut hyvin pitkälle se, että meidän sosiaali- ja terveyspalvelut ja
meidän työllisyyspalvelut vaikeasti työllistyvien kohdalla integroidaan kiinteämmin toi-
siinsa ja sen jälkeen kunta, joka on ihmistä lähempänä, on antanut ne palvelut, yrityskon-
taktit ja muut, jotta ihmiset olisivat työllistyneet. Ja kun katsotaan työllisyyden hoidossa
niiden kuntien tuloksia, jotka ovat olleet mukana kuntakokeilussa, ja kun katsotaan niiden
kuntien tuloksia, jotka eivät ole olleet, ja katsotaan työllisyysastetta maassa keskimäärin,
niin kuntakokeilukunnissa työttömyys nousi huomattavasti vähemmän kuin maassa keski-
määrin. Mielestäni tämä voi kertoa siitä, että siellä on onnistuttu paremmin näissä palvelu-
prosesseissa, joissa vaikeasti työllistyviä on onnistuttu saattamaan työmarkkinoille tai ai-
nakin jatkopolkuja pitkin koulutukseen ja aktiivisiin toimenpiteisiin. Siinä mielessä itse pi-
dän hyvänä tätä kuntakokeilua tästä näkökulmasta, mutta toivon, että hallitus aivan aidosti
katsoisi, mitä tuloksia tulee maakuntatasolla toteutetuissa kokeiluissa ja mitä sitten niissä,
jotka ovat tapahtuneet yksittäisissä kunnissa. Ja mitä tulee tähän kuntakokeiluun...

Ensimmäinen varapuhemies Mauri Pekkarinen: Joo, voitte siirtyä puhujapönttöön.
[Puhuja siirtyy puhujakorokkeelle]

Kuvittelin, että pystyn olemaan tiiviimpi kuin sitten pystyinkään. — Mutta mitä tulee tä-
hän kuntouttavaan työtoimintaan ja siihen, että sitä nyt mahdollistettaisiin näissä yrityksis-
sä, niin siihen todella liittyy niitä ongelmia, mistä mielestäni edustajat Kontula ja Mäkisa-
lo-Ropponen täällä ansiokkaasti kertoivat. Mutta itse mietin sitä siitä näkökulmasta, että
kun kyse on enemmänkin valvontaongelmasta ja väärinkäytöksen mahdollisuudesta, niin
nyt jos tätä kuntouttavaa työtoimintaa kokeillaan itse asiassa Porissa, Kuopiossa, Siilinjär-
vellä ja me tiedämme ne kunnat, missä sitä kokeillaan, niin nyt ne kunnat on ikään kuin pi-
5



Pöytäkirjan asiakohta PTK 76/2017 vp
dettävä luupin alla, että siellä näitä väärinkäytöksiä ei tule. Ymmärrän hyvin tämän peri-
aatteellisen ja ideologisen näkökulman ja olen siitä samaa mieltä enkä halua laajentaa tätä
kuntouttavaa työtoimintaa yrityspuolelle, koska siihen liittyy paljon ongelmia. Mutta sii-
hen en tällä perusteella olisi valmis, että tällä perusteella haudattaisiin koko kokeilu, joka
selvästi on tuonut hyviä tuloksia valtavan työttömien joukon elämään. Harmittaa tietenkin
se, että tuo pykälämuutos ei tässä salissa mennyt läpi, mutta tuntuu mielestäni siltä, että sii-
hen ei ehkä kannata mennä, että sillä perusteella kaadettaisiin koko kokeilulainsäädäntö.

Mitä tulee tähän kokeilun aikatauluun, niin kannattaa katsoa valiokunnan mietintö, jos-
sa hallituspuolueet ja koko valiokunta yksimielisesti olivat sitä mieltä, että kokeiluaikaa pi-
täisi pidentää, koska tässä on niin lyhyt aika, että siitä ei ehkä pystytä saamaan ulos niitä tu-
loksia, mitä tämäntyyppisellä kokeilulla haluttaisiin, ja koska ei ole tehty sitä ikään kuin
ennakkotyötä, jossa olisi katsottu tätä tutkimusasetelmaa, niin siinäkin mielessä on järke-
vämpää katsoa sitä tutkimusasetelmaa tämän kokeilun aikana eteenpäin ja sen lisäksi pi-
dentää sitä kokeiluaikaa. Ja varsinkin jos maakuntahallinto viivästyy, niin silloin meillä on
hyvät perusteet pidentää sitä aikaa. Toivon, että tämä viesti menisi ministerille läpi, koska
sen takana oli koko valiokunta ja koska ennen muuta, voisi sanoa, ehkä hallituspuolueet
vielä kiihkeämmin halusivat tätä kokeilua pidentää, mutta se jäi sinne ponnen tai toivo-
muksen tasolle.

15.38 Anna Kontula vas: Arvoisa puhemies! Edustaja Hoskonen, kyllä minä ihmettelen
valitusta siitä, että täältä ammutaan kaikki alas, kun me olemme parhaillaan 10. kohdassa
päivän epistolaa ja tähän mennessä kaikki on nuijittu yksimielisesti läpi. Ei kaikkea ammu-
ta alas, mutta ne kaikkein huonoimmat esitykset yritetään edes torpata.

Kokeilun lyhyys: Minä en usko, että kukaan, joka oikeasti on ollut kuntouttavan työtoi-
minnan, sen oikean kohderyhmän, kanssa tekemisissä, uskoo, että nämä ihmiset ehtivät tä-
män kokeilun aikana sellaiseen kuntoon, että he työllistyvät avoimille työmarkkinoille.
Tämä ei vain ole realismia tässä maailmassa. Ja jos siellä joku sellaisessa kunnossa onkin,
niin sitten hän on väärässä paikassa: sitten hänen ei kuuluisi olla kohderyhmässä lainkaan.
Siinä on niin monta steppiä kuntouttavan työtoiminnan ja avoimien työmarkkinoiden vä-
lillä, että ihmiset eivät vain juokse sitä matkaa näin lyhyen kokeilun aikana.

Minä ajattelen samoista lähtökohdista juuri toisinpäin kuin edustaja Filatov tässä äsken.
Minä ajattelen, että työelämäkokeilu itsessään on niin iso periaatteellinen ongelma — se on
pieni osa tätä kokeilua, ja se on pieni osa valtiosta käsin, mutta se on hirvittävän iso asia nii-
den yksittäisten työttömien oikeuksien, elämänhallinnan ja mahdollisuuksien näkökulmas-
ta — että sen takia minun mielestäni tämä painoi vaakakupissa enemmän kuin kokeilusta
mahdollisesti saatavat hyödyt, jotka tosiaan huonon suunnittelun vuoksi todennäköisesti
jäävät vähäisiksi ainakin asiantuntijakuulemisten perusteella.

15.40 Merja Mäkisalo-Ropponen sd: Arvoisa puhemies! Edustaja Hoskoselle haluan to-
deta sen verran, että tuskin tällaista kokeilua on Ilomantsissa tehty, sillä tähän saakka laki
on määritellyt, ettei kuntouttavaa työtoimintaa ole saanut tehdä yrityksissä. Kuntouttavaa
työtoimintaa on tähän saakka toteutettu kunnissa ja yhdistyksissä, ja henkilöllä on ollut tä-
män ansiosta koko ajan tuki, kuntoutus ja ohjaus mukana tässä kuntouttavassa työtoimin-
nassa, ja nyt kun tämä siirtyy yrityksiin osittain, niin se tarkoittaa, että nämä työkyvyttö-
mät henkilöt vain heitetään sinne yrityksiin ja he saavat siellä hengailla omalla tavallaan.
Tämä on se syy, minkä takia myöskin työnantajat valiokunnan kuulemisissa sanoivat, että
6



Pöytäkirjan asiakohta PTK 76/2017 vp
ei heillä ole mahdollisuutta ottaa näitä työkyvyttömiä ihmisiä sinne yrityksiin hengaile-
maan ja olemaan eikä heillä ole mahdollisuutta antaa sitä tukea, ohjausta ja kuntoutusta,
mitä nämä ihmiset tarvitsisivat.

15.41 Hannu Hoskonen kesk: Arvoisa puhemies! Missään nimessä en ole tarkoittanut si-
tä, että kukaan lähetettäisiin roikkumaan jonnekin työpaikalle väkisin, ei tietenkään, kyllä-
hän siinä omaa tahtoakin pitää olla. [Välihuuto] Kotikunnassani Ilomantsissa meillä on ol-
lut... — Arvoisa edustaja Järvinen, te tunnutte kaiken tietävän, mikä on tietysti erittäin hie-
no asia, koska itse en sellainen tunne olevani. — Joka tapauksessa kunta on Ilomantsissa-
kin toiminut aktiivisesti omilla rahoillaan. Niitähän saa käyttää yleisen toimivallan puit-
teissa, mitä lämpimästi kannatan, perustuslain mukaan. Me olemme tehneet monta sem-
moista yhteistyöprojektia muun muassa yrittäjien kanssa, saaneet ihmisille töitä jonkun
verran. Ei tietenkään kaikessa ole onnistuttu, mutta ennakkoluulottomasti asioita on katsot-
tu ja etsitty, ja monta tapausta on onnistunut, siitä olen iloinen. Siellä on myös tämä Hon-
kalampi-säätiön Kaski-toimintakeskus ollut käytössä, ja kun se on ollut hyödyllinen toimi-
piste joskus, niin sellaista toimintaa tuen. On myös Lähimmäispalvelukeskus Iljala, joka
toimii ja auttaa pulassa olevia ihmisiä. Elikkä olemme omalla aktiivisuudellamme olleet
mukana tässä työssä, ja siksi kannatan lämpimästi sitä, että tällaisia kokeiluja tehdään. 

Kokeilu on näin lyhyt, ja edustaja Filatov aivan oikein totesi, että valiokunta on tässä
asiassa käynyt pitkän keskustelun siitä, voisiko kokeilu olla pidempi. Sitä kyllä kannatan,
että se olisi pidempi. Mutta tärkeää on kuitenkin, että se iso kuva menee siinä, että saisim-
me tähän maahan ihmisille aidosti töitä, poistaisimme byrokratiaa mahdollisimman pal-
jon, saisimme uusia työpaikkoja, minkä jälkeen niitä vähemmän ammattitaitoa vaativia
töitäkin tulisi siinä ikään kuin kylkiäisenä. Hyvin menestyvä yritys esimerkiksi voi vaikka
haluta palkata henkilön piha-alueita siistimään, koska monella yrityksellä sekin on merkit-
tävä imagokysymys, että kaikki näyttää hyvältä.

Tämä on yksi mahdollisuus, ja sitä älkäämme vastustako. Ymmärrän toki, että näihin
liittyy ongelmia, mutta kuten ihmiselämässä yleensäkin, enpä niitä ongelmattomia asioita
kovin paljon tiedä.

15.43 Markku Pakkanen kesk: Arvoisa puhemies! Tärkeintähän tässä on ymmärtää, että
tässä on kyse kokeilusta, ja niin kuin tässä edustaja Filatov asiantuntevasti kertoi, kuntien
kokemuksista tässä asiassa voidaan jo jotain oppia, mutta tärkeä tilanne ja uusi tilannehan
tässä on myös se, että tämä uusi kokeilu on mahdollisuus myös yrityksille, eikä niin kuin
täällä on annettu ymmärtää, että nämä kaikki siirtyvät nyt yrityksien vastuulle. Kyllähän
tässä selkeästi kunnat kantavat edelleen suuren vastuun, ja siksi en oikein ymmärrä, että
ideologisista syistä tätä kokeilua nyt sitten vastustetaan. Annetaan mahdollisuus näihin
tehtäviin, ja työllistämiskokeiluun pitää tietenkin semmoiset ihmiset laittaa, joille se mah-
dollisesti sopii, niin että kyllähän tässä harkintaa käytetään monilla osilla. Ja kyllä sitten
sen verran pidän yrittäjienkin puolta, että ne yrittäjät, jotka ottavat henkilön kokeiluun, tot-
ta kai katsovat, että heillä on myös resurssit ja aikaa hoitaa sitä vastuullista tehtävää. Ei sin-
ne hengailemaan kukaan ketään ota.

15.44 Heli Järvinen vihr: Arvoisa puhemies! En lainkaan kuvittele tietäväni kaikkea,
mutta sen verran olen saanut työttömiä kouluttaa tässä elämässä, että tiedän, että pakolla ei
vaan hyvää tule. Edustaja Hoskonen, juuri siinä piilee yksi iso ongelma, että tähän työelä-
7



Pöytäkirjan asiakohta PTK 76/2017 vp
mäkokeiluun työkyvyttömän pitkäaikaistyöttömän on pakko lähteä karenssin uhalla.
STTK esimerkiksi sanoo, että kokeilu voisi olla ihan kannattavakin, jos työttömällä olisi
oikeus kieltäytyä työkokeilusta ilman seuraamuksia, mutta kun tätä ei ole, toivon, että teet-
te tämän muutosesityksen.

Mitä tulee yrityksiin, niin olen iloinen, että se nousi esiin, koska itselläni ei ole mitään
ideologista painolastia, ja itse asiassa ihmettelen sitä, onko todella yrittäjiä kuultu ja minkä
verran, kun moni yrittäjä tuntuu olevan kohtuullisen sekaisin nyt erilaisista mahdollisuuk-
sista — meillä on koulutussopimuslaisia, meillä on rekrytointikokeilussa olevia, nyt meil-
le tulee vielä työelämäkokeilussa olevia. Ja kun yrityksen päätehtävä usein on, ja yleensä
on, kuitenkin tuottaa voittoa eikä huolehtia suomalaisten koulutuksesta, työllistämisestä ja
vielä työkyvyttömien kuntouttamisesta, niin yritykselle asetetaan vaan aika isoja haasteita,
ja toivoisin, että yrittäjiä kuunneltaisiin myös entistä vahvemmin näissä kysymyksissä.

15.45 Anna Kontula vas: Arvoisa puhemies! Edustaja Hoskonen, teidän mielestänne ei
ketään pidä väkisin laittaa, mutta siitähän nimenomaan tässä on kysymys. Ainoa uusi asia,
joka tähän työkokeiluun liittyy, on se, että ihmisiä voidaan nyt laittaa myös väkisin näihin
palveluihin. Sosiaalihuoltolain 17 § on antanut tähänkin asti kyllä mahdollisuuden kuntou-
tukseen aidoissa työympäristöissä, se ei ole se ongelma, mutta nyt ihmisiä voidaan pakot-
taa sinne minimitoimeentulotuen menetyksen uhalla, mikä on kuitenkin yhtä lailla sama
kuin väkisin. Puhutaan ihmisen viimesijaisesta toimeentulosta.

Edustaja Pakkanen, te uskotte, että vain ne laitetaan näihin aitoihin työympäristöihin,
jotka sinne sopivat, eikä ketään hengailemaan. Se perusongelma onkin se, mihin laitetaan
sitten ne, jotka eivät sovi, kun kuntouttava työtoiminta näistä kunnista lopetetaan. Miten
heille käy? Mihin he menevät? Mitä heille tarjotaan? Vai eikö mitään? [Heli Järvinen:
Hyvä kysymys!]

15.47 Tarja Filatov sd: Arvoisa puhemies! Mielestäni tämä edustaja Kontulan lopussa
esittämä kysymys on juuri se oleellinen asia. Tämä on kuntienkin näkökulmasta hieman
hankala tilanne: Monet kunnat ja yritykset meillä valiokuntakuulemisissa totesivat, että on
todennäköisesti hyvin vaikea löytää sellaisia yrityksiä, jotka ottaisivat työelämäkokeiluun
kuntouttavan työtoiminnan kriteerit täyttäviä henkilöitä. Sen sijaan halua voisi olla ottaa
niitä henkilöitä, jotka eivät täytä niitä kriteereitä, ja silloin ajauduttaisiin taas tilanteeseen,
jossa tätä työelämäkokeilua käytettäisiin väärin. Silloin ennemminkin pitäisi käyttää palk-
katuettua työtä, joka ikävä kyllä on kärsinyt vähän inflaatiosta viime aikoina, koska resurs-
seja palkkatyöhön tai palkkatukirahoja on ollut liian vähän, ja erityisesti järjestöjen koh-
dalla, jotka useimmiten työllistävät juuri niitä työttömiä, jotka ovat vielä hiukan kauempa-
na niistä avoimista työmarkkinoista ja kilpailluimmista työmarkkinoista. 

Itse asiassa samaa tavoitetta voitaisiin paremmin lähestyä sitä kautta, että lisättäisiin jär-
jestöjen palkkatukirahoja. Silloin kun ihminen on lähempänä työmarkkinoita mutta hänel-
lä on vielä niitä esteitä, että hän ei kelpaa ikään kuin kovasti kilpailuille markkinoille, palk-
katuki on ollut oivallinen keino auttaa ihmistä eteenpäin. Mutta nyt meillä järjestöjen rahat
ovat vähissä ja järjestöjen varsinaiselle, sataprosenttiselle tuelle on asetettu jopa katto ja
olemme tilanteessa, jossa monessa kunnassa ei ole ollenkaan käytetty näitä järjestöjen työl-
listämismahdollisuuksia sen vuoksi, että rahat ovat olleet jo viime vuoden puolella sidotut.

Mutta mitä tulee tähän kokeiluun kuntouttavan työtoiminnan mahdollisuudesta yrityk-
sissä, niin sitä hakivat kunnat itse. Toivon, että he ovat oikeasti miettineet sen, miten tä-
8



Pöytäkirjan asiakohta PTK 76/2017 vp
män polun rakentavat, koska silloin kun ei ole tätä perinteistä kuntouttavaa työtoimintaa
käytössä, voidaan joutua tilanteeseen, että ei löydy minkäänlaisia palveluita tälle kohde-
ryhmälle, ja se olisi mielestäni kaikkein surullisin lopputulema. Mutta se riski tässä todella
on olemassa.

15.49 Maria Tolppanen sd: Arvoisa puhemies! Jos kuntouttavaa työtoimintaa todellakin
ryhdytään tekemään yrityksissä, niin ensimmäinen kysymys on se, mistä se yritys löytyy.
Se on hyvin kaunis ajatus, mutta myös hyvin utopistinen ajatus, että yrittäjät ottavat hyvää
hyvyyttään työntekijöitä sinne. Varmasti joku saattaa ottaakin, mutta ei suuressa mittakaa-
vassa, koska yrityksissä täytyy tehdä sitä yrityksen perustyötä ja siellä ei riitä ohjaajia.
Tämä on se iso ongelma siinä. Tämä on sen kaltainen asia, että tässä on olemassa iso vaara,
että nämä ihmiset, jotka tarvitsisivat kuntouttavaa työtoimintaa, huomaavat, että he eivät
enää kelpaa mihinkään. He eivät ole minkään arvoisia. Kukaan ei ota heitä, kukaan ei ha-
lua heitä. Mitä se tekee ihmiselle itselleen? 

Nyt täytyy muistaa se, mitä yrittäjät sanoivat tässä olisiko nyt ollut kolme vai neljä viik-
koa sitten, että emme me tarvitse työpaikoilla ilmaista työväkeä, me tarvitsemme osaavaa
työväkeä. Ja kun siellä nyt on koulutuspuolelta työssäoppijoita ja sitten on kuntouttavan
työtoiminnan tekijöitä, niin kertokaa minulle, mitkä ovat niitä yrityksiä, minkä kaltaiset
yritykset pystyvät selviytymään tästä asiasta. Onko yrityksiltä kysytty? Onko sieltä sanot-
tu, kuinka monta työpaikkaa tai kuntouttavaa työpaikkaa tätä kautta löytyy? 

Palkkatuki on se asia, mitä me tarvitsisimme tässä maassa. Se hyödyttää kumpaakin. Se
yleensä hyödyttää sitä järjestöä, missä tehdään palkkatuettua työtä, ja se hyödyttää sitä
henkilöä, joka tekee sitä palkkatuettua työtä. Siinä kumpikin saa jotakin, mutta tässä nyt
tuntuu siltä, että on pantu silmät kiinni ja sanotaan, että nyt yrityksiin ilmaista työvoimaa
saadaan tällä, saadaan Suomi nousuun. Mutta ilmainen työvoima ei ole sama kuin osaava
työvoima, joka pystyy tekemään ja selviytymään siitä työstä, mitä siinä täytyy tehdä. 

Näitä asioita pitäisi ajatella vähän pitemmälle. Tämä on jälleen kerran asia, joka näyttää
paperilla hyvältä mutta käytännössä varmasti kaatuu.

15.51 Markku Pakkanen kesk: Arvoisa puhemies! Onko yrittäjiä kuultu — kyllä tässä
ainakin työelämä- ja tasa-arvovaliokunta on omassa mietinnössään kuullut Suomen Yrit-
täjiä, ja heidän lausuntonsa on siellä huomioitu. Se on selvä, että tämä kuntouttava työtoi-
minta on yrityksille haasteellinen tilanne, mutta itse tiedän, että kyllä palvelualoilla aina-
kin, kaupan alalla, yrittäjät ottavat sinne jonkun verran. Ei tällä toki työttömyysongelmaa
poisteta, mutta pidän tärkeänä, että tämäkin kokeilumahdollisuus yrityksille annetaan, ja
he sitä myös jossain määrin kyllä käyttävät.

Ensimmäinen varapuhemies Mauri Pekkarinen:  Ja vielä edustaja Järvinen.

15.51 Heli Järvinen vihr: Arvoisa puhemies! Itse toivon vilpittömästi, että tämän kokei-
lun turvin löytyy niitä helmiä, löytyy sellaisia onnistumisia, joissa jotkut kuntouttavaa työ-
toimintaa kaipaavat pitkäaikaistyöttömät, elämänhallinnaltaan hieman hukassa olevat ih-
miset, löytäisivät elämälleen uuden uran ja yritys saisi osaavaa työvoimaa. Mutta harmil-
lista on se, että vaikka näitä helmiä löytyisi, ne löytyvät nyt niiden toisten kuntalaisten sel-
känahasta eli niiden kuntalaisten, jotka kaipaavat kuntouttavaa työtoimintaa vielä kipeäm-
min, jotka eivät pääse työelämäkokeiluun yrityksiin mutta joilta kuitenkin viedään erilai-
9



Pöytäkirjan asiakohta PTK 76/2017 vp
set kuntoutus- ja terveys- ja sosiaalipalvelut sen tiimoilta pois, että muunlainen
kuntouttava työtoiminta näissä kokeilukunnissa loppuu, ja siihen toivoisin muutosta. Rin-
nakkain nämä voisivat vielä toimia hyvin.

Mitä tulee tähän itse kokeiluun, kokeilut ovat ilman muuta hyviä, mutta kuten hyvin
moni asiantuntija ja myöskin valiokunta kuultuaan kaikki asiantuntijat on todennut, tämän
kokeilun pitäisi olla pidempi. Tällaisena esityksenä se kestää vain ensi vuoden eli vuoden
2018 loppuun asti, kun moni on esittänyt, että sitä voitaisiin jatkaa vähintään vuoden 2020
loppuun asti. Sitä toivoo myös työelämävaliokunta.

15.53 Merja Mäkisalo-Ropponen sd: Arvoisa puhemies! Nyt kun kuuntelen tätä, niin
minä luulen, että kuntouttava työtoiminta ja palkkatuettu työ jotenkin nyt sekoittuvat kes-
kenään tässä keskustelussa.

Palkkatuetussa työssä olevat ihmiset ovat kuitenkin työkykyisiä sillä tavalla, että osa
heistä jopa siirtyy avoimille työmarkkinoille oltuaan jonkun aikaa tässä palkkatuetussa
työssä tai sitten jatkaa siellä yhdistyksessä yhteiskunnallisesti tärkeitä tehtäviä vanhusten,
nuorten tai lasten parissa. Mutta nyt kun me puhumme kuntouttavan työtoiminnan asiak-
kaasta, niin kuntouttavan työtoiminnan asiakas on todellakin ihan jotain muuta. Hän on siis
työkyvytön henkilö, jonka voimavarat ovat todella pieniä. Voi olla, että hän joutuu opette-
lemaan päihteetöntä elämää tai sitä, miten siellä jossakin yhteisössä jaksaa olla kaksi tai
kolme tuntia, ja sekin voi viedä jo kaikki voimat tältä ihmiseltä.

Minä nyt luulen, että me emme puhu samasta ihmisryhmästä, kun täällä käydään tätä
keskustelua, kuka voi siirtyä yrityksiin tekemään kuntouttavaa työtoimintaa. Minun mie-
lestäni tämä asia pitäisi nyt selkeyttää ennen kuin tätä keskustelua jatketaan. Me puhumme
kahdesta aivan täysin eri asiasta.

15.54 Anna Kontula vas: Arvoisa puhemies! Edustaja Pakkanen, Suomen Yrittäjiä to-
siaan kuultiin työelämä- ja tasa-arvovaliokunnassa, ja Suomen Yrittäjät totesi, että he suh-
tautuvat erittäin skeptisesti siihen, että sellaisia yrityksiä löytyisi, joihin näitä henkilöitä
sitten voitaisiin sijoittaa varsinkin tässä tilanteessa, kun yrityksiin on tarjolla paljon muu-
takin erilaista yhteisen hyvän puolesta tehtävää työtä ja harjoittelutoimintaa.

Minäkin ehkä haluaisin takaisin semmoiseen maailmaan, jossa työelämä oli sama kuin
elämä ja kaikki osallistuivat siihen kykyjensä mukaan, jossa oli hyvin poikkeuksellista,
että joku jäi työelämän ulkopuolelle. Mutta jonkin aikaa sitten tuli moderni kapitalismi ja
vaihtosuhteinen työ, ja sen jälkeen viimeiset vuosisadat me olemme eläneet semmoisilla
työmarkkinoilla ja semmoisessa maailmassa, jossa ei tahdo olla tilaa muille kuin satapro-
senttisesti, ehkä jopa satakymmenprosenttisesti työskenteleville ihmisille. Tilanne ei ole
ihanteellinen, siitä pitää päästä pois, mutta ratkaisu löytyy jostakin muualta kuin työkyvyt-
tömien ihmisten painostamisesta minimitoimeentuloturvan menettämisen uhalla aidoille
työpaikoille.

Keskustelu päättyi ja asian käsittely keskeytettiin.
10


