















































DEM3B33.tmp.xml


Pöytäkirjan asiakohta PTK 68/2018 vp
Pöytäkirjan asiakohta 

PTK 68/2018 vp

Täysistunto

Maanantai 18.6.2018 klo 13.59—15.30

8. Hallituksen esitys eduskunnalle laeiksi ammatillisesta koulutuksesta annetun lain, ope-
tus- ja kulttuuritoimen rahoituksesta annetun lain sekä yksityisistä turvallisuuspalveluista 
annetun lain muuttamisesta

Hallituksen esitys HE 57/2018 vp
Valiokunnan mietintö SiVM 3/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on sivistysvaliokunnan mietintö SiVM 3/2018 vp. Nyt päätetään la-
kiehdotusten sisällöstä.

Keskustelu

15.24 Jani Toivola vihr: Arvoisa rouva puhemies! Kiitos puheenvuorosta. — Esitys on
sinällään hyvä, ja myöskin valiokunta on esityksessään yksimielinen. Myöskin itse mietin-
tö on aika lyhyt ja ytimekäs. Ei ole välttämättä kyse ihan kauhean merkittävistä tai isoista
muutoksista, enemmänkin siitä, että joustavoitetaan ja helpotetaan asioita. Toivottavasti
voidaan myöskin esimerkiksi ammatillisen koulutuksen rahoitusjärjestelmässä lisätä no-
peampaa reagointikykyä ja joustoa ja näin poispäin.

Mutta ehkä nimenomaan strategiarahoituksen osuus tässä esityksessä on se, mikä valio-
kunnan kuulemisessa herätti eniten keskustelua, jos miettii esimerkiksi asiantuntijalausun-
toja. Siellä oli aistittavissa jonkinlaista huolta varmasti siitä, että ei kai ikään kuin synny-
tetä uutta polkua ja taas ikään kuin tämmöistä uutta hankerahoituskanavaa, joka sitten kou-
lulle, yksittäiselle oppilaitokselle, on aina myös hallinnollisesti aika iso rasite. Varmaan
laajemmin tuo keskustelu nosti esille sen, että edelleen tätä ammatillisen koulutuksen ra-
hoitusjärjestelmää tulee kehittää. Siihen toivottiin vielä tulevaisuudessa lisää läpinäky-
vyyttä, joustoa, muun muassa opiskelijoiden osallisuutta.

Kaikki tämäkin tukee sivistysvaliokunnan aikaisempaa lausuntoa, missä myös sivistys-
valiokunta on velvoittanut, että joka syksy seurataan ja saadaan selvitystä siitä, miten tämä
rahoitusmalli toimii. Ja nyt valiokunta tässä omassa mietinnössään nostaa esiin, että myös-
kin tämä uusi, strategiarahoitukseen liittyvä, lisätalousarvion kautta tuotava mahdollinen
rahoitus olisi osa tätä selvitystä. Eli pystytään koko ajan sitä seuraamaan, ja ehkä myöskin
niitä asiantuntijoita, jotka tästä esityksestä olivat huolissaan, rauhoittaa tämä tieto, että
myöskin valiokunta tätä tilannetta seuraa, niin että myöskään mitkään ne uhat eivät toteu-
du, mitä nostettiin esiin.

Toinen, mikä kuulemisessa tuli esille ja mikä liittyy tähän esitykseen, liittyy opiskelija-
palautteisiin. Tämä oli enemmän tekninen huoli. Asiantuntijat oppilaitoksista nostivat esil-
le, että nyt, kun opiskelijapalautesysteemi tulee voimaan, tällä hetkellä järjestelmä on vielä
 Tarkistettu
4.0



Pöytäkirjan asiakohta PTK 68/2018 vp
aika heikko, ja oli kokemus tai tuntemus siitä, että tällä hetkellä oppilaitoksissa se saattaa
vaatia jopa ihan manuaalista työtä, mikä on sitten jälleen kerran aina muista resursseista
pois. Eli siellä toivottiin pikaisia toimia sen suhteen, että järjestelmä saadaan valtakunnal-
liseksi ja toimivaksi — nimenomaan tämmöinen sähköinen järjestelmä, jotta sen opiskeli-
japalautteen, jota tälläkin hetkellä jo paljon kerätään, tuottaminen olisi mahdollisimman
sujuvaa. Se nähtiin arvokkaana, mutta järjestelmältä toivottiin vain lisää ketteryyttä, jotta
se ei ikään kuin aiheuta ylimääräistä, turhaa työtä. — Kiitos.

15.27 Markku Eestilä kok: Arvoisa puhemies! Voisin kysyä edustaja Toivolalta, kun
hän tietää paremmin näitä asioita. 

Tapasin jokin aika sitten Ylä-Savon ammatillisen koulutuksen rehtorin, ja hänen huo-
lensa oli se, että heiltä häviää rahoitusta, koska rahoitus osittain lasketaan nuorisoikäluok-
kien perusteella. Heille tulee opiskelijoita 130 kunnasta, ja siellä on yksi Suomen kovim-
pia vientiteollisuuskeskittymiä, joten elinkeinoelämällä siellä on vakava ammattitaitoisen
työvoiman krooninen pula. Ja nyt kun tämä rahoitus tulee nuorisoikäluokkien perusteella
ja siellä Itä-Suomessa tietenkin on vähemmän nuorisoikäluokkia ja lapsia, niin se taval-
laan ei kyllä palkitse sitä hyvää työtä, mitä Ylä-Savon ammatillisen koulutuksen kuntayh-
tymä tekee, koska siellä on niin vetovoimaista se koulutus, että opiskelijoita tulee ympäri
Suomea, ja sellaista, mitä elinkeinoelämä vaatii. 

Miten te käsittelitte: onko tämä oikeudenmukainen rahoitusjärjestelmä, kun se osittain
tulee tämän perusteella, vai nousiko tämä kuulemisessa jollakin tavalla esille?

15.28 Jani Toivola vihr (vastauspuheenvuoro): Arvoisa rouva puhemies! Tämä varsinai-
nen kysymys ei ikään kuin näin konkreettisella tasolla tullut esille. Itse ajattelisin — en
tunne juuri tätä tapausta niin tarkkaan — että tässä strategiarahoituksessa on oikeastaan
kyse nimenomaan siitä. Ehkä voisi sopia myös tämmöiseen tilanteeseen, että jos kesken
kauden ikään kuin todetaan tarve reagoida mahdollisimman nopeasti ja tarvitaan sitä var-
ten lisää rahoitusta, niin silloin lisätalousarvion kautta nimenomaan eduskunnalla olisi
mahdollisuus tätä rahoitusta myöskin lisätä. Ja tämä on tärkeätä varmaan myös oppilaitos-
ten näkökulmasta, koska varmasti kuulemisissa oli myös se huoli, että ministeriöön siirtyi-
si enemmän tämmöistä aika kasautunutta valtaa siitä, miten rahaa jaetaan. Myös valiokun-
nan oli tärkeä nostaa esille, että nimenomaan eduskunta on se, joka sitten lisätalousarvion
kautta tämän päätöksen tekisi. Mutta tämä on varmasti kysymys, jota myöskin valiokun-
nan tulee seurata siinä syksyn arviossa.

Yleiskeskustelu päättyi.

Eduskunta hyväksyi hallituksen esitykseen HE 57/2018 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


