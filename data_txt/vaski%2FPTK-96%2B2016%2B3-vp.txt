















































DEM243A.tmpSave.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

3. Hallituksen esitys eduskunnalle laiksi esitutkintalain muuttamisesta ja eräiksi siihen liit-
tyviksi laeiksi

Hallituksen esitys HE 99/2016 vp
Valiokunnan mietintö LaVM 9/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on lakivaliokunnan mietintö LaVM 9/2016
vp. Nyt päätetään lakiehdotusten sisällöstä.

Keskustelu

17.01 Antero Laukkanen kd: Arvoisa herra puhemies! Ensinnäkin kiitokset lakivalio-
kunnalle, joka hyvin perusteellisesti suhtautui tähän Euroopan neuvoston direktiivin täy-
täntöönpanoon, joka hyvin merkittävällä tavalla lisää rikoksesta epäillyn oikeussuojaa ja
parantaa sitä, sekä myös avustajan käytön selkeytyminen kuulusteluissa on hyvin keskei-
senä asiana tässä esityksessä.

Esityksessä ehdotetaan muutettavaksi esitutkintalakia, poliisien säilyttämien henkilöi-
den kohtelusta annettua lakia, sakon ja rikesakon määräämisestä annettua lakia, rangaistus-
määräysmenettelystä annettua lakia, rikesakkomenettelystä annettua lakia ja rikoksen joh-
dosta tapahtuvasta luovuttamisesta Suomen ja muiden Euroopan unionin jäsenvaltioiden
välillä annettua lakia sekä oikeusapulakia.

Esityksellä pannaan täytäntöön direktiivi oikeudesta käyttää avustajaa rikosoikeudelli-
sissa menettelyissä ja eurooppalaista pidätysmääräystä koskevissa menettelyissä. Esitut-
kintalain säännöksiä, jotka koskevat epäillyn avustajan läsnäoloa kuulustelussa, täydennet-
täisiin. Epäillyn avustajan läsnäolo kuulustelussa voitaisiin kieltää vain, jos se olisi välttä-
mätöntä rikoksen selvittämisen merkittävän vaarantumisen estämiseksi.

Arvoisa puhemies! Lakivaliokunta kuuli lukuisia asiantuntijoita, joiden huolellisen
kuuntelemisen seurauksena tämä mietintö on valmistunut. Erityisesti kohta "Epäillyn
avustajan läsnäolo kuulustelussa" oli laajan keskustelun kohteena. Täällä sanotaan näin:
"Esityksessä ehdotetaan tiukennettavaksi edellytyksiä, joilla epäillyn avustajan läsnäolo
kuulustelussa voidaan kieltää. Voimassa olevan lain mukaan avustajan läsnäolo kuuluste-
lussa on mahdollista kieltää painavista rikostutkinnallisista syistä. Nyt ehdotetaan, että
avustajan läsnäolo saadaan kieltää vain, jos se on välttämätöntä rikoksen selvittämisen
merkittävän vaarantumisen estämiseksi." Poliisi ei tästä muutoksesta ollut kovin innostu-
nut, koska he kokivat, että se ikään kuin rajaa heidän harkintavaltaansa tässä kuulusteluti-
lanteessa.
 Tarkistettu
4.0



Pöytäkirjan asiakohta PTK 96/2016 vp
Kuitenkin merkittävää on se, että epäilty, kunnes toisin todistetaan, saa sen kaiken mah-
dollisen tuen, mitä hän tarvitsee tässä tilanteessa, joka voi monelle olla hyvinkin ainutlaa-
tuinen kokemus. Välttämättä aina ei edes ihan heti lähtötilanteessa tiedä, miksi on joutunut
epäillyksi, joten nämä tarkennukset tähän lakiin ovat erittäin tärkeitä ja merkittäviä. Lisäk-
si avustajan aktiivisuustasoa määriteltiin uudella tavalla: ei tarvitse passiivisena enää istua
hiljaa vaan voi keskustella epäillyn kanssa, mikä sekin oli hyvin merkittävä uudistus tähän
lakiin.

Tässä vain muutama asia, jotka halusin nostaa. Uskon ja toivon, että täällä monet muut
edustajat nostavat näitä hyviä asioita esiin, mitä tähän mietintöön on kirjattu. — Kiitoksia.

17.05 Antti Kurvinen kesk: Arvoisa herra puhemies! Kun rikos tapahtuu, niin rikoksen
selvittämisessä kaikkein tärkein vaihe on esitutkinta. Siinä esitutkinnassa se, mitä selvitys-
tä saadaan, mitä todisteita saadaan rikospaikalta, mitä saadaan kuulusteluissa rikoksesta
epäillyltä, todistajilta, on sellainen työ, jota ei voi paikata enää jälkikäteen. Meillähän on
ollut julkisuudessa tiettyjä tapauksia, missä rikoksen selvittäminen on muuttunut lähes
mahdottomaksi, kun virheitä on esitutkintavaiheessa tehty. Syyttäjä tai mikään tuomiois-
tuin ei niitä virheitä pysty enää korjaamaan, ja siksi on erittäin tärkeää, että esitutkintaan
laitetaan panoksia poliisin ja syyttäjän toiminnassa, niin henkilöresursseja kuin riittävä
osaaminen, ja on erittäin tärkeää, että syyttäjät ovat, varsinkin vakavissa ja monimutkaisis-
sa rikostapauksissa, mukana siinä esitutkintavaiheessakin ja tätäkin kehitetään.

Koska esitutkinta on tärkein vaihe rikoksen selvittämisessä, on erittäin tärkeää, että ih-
misellä on aina mahdollisuus saada ammattitaitoista apua siihen kuulustelutilanteeseen.
Kuten edustaja Laukkanen totesi, se on hyvin haastava ja vaikea tilanne ihmiselle, ja eri-
tyisesti kun kyseessä on alaikäinen henkilö tai psyykkisesti häiriintynyt, psyykkisesti sai-
ras henkilö, on erittäin tärkeää, että aidosti on mahdollisuus jo ensimmäiseen kuulusteluun
saada avustaja paikalle. Nämä ovat näitä länsimaisen oikeusvaltion ihan perusperiaatteita.
Itse näen, että on kaikkien osapuolten, myös poliisin, etu, että siellä kuulustelussa paikalla
on ammattitaitoinen ja eettisesti korkeatasoinen avustaja, joka hallitsee nämä rikosasiat ja
prosessuaaliset asiat. Tässä kohtaa kannan huolta siitä, että varsinkin tuolla maakuntien
Suomessa käytännössä alkaa rikosasioita hoitavien asianajajien ja lakimiesten saatavuus
olla vähentynyt aika paljon, ja tämä on sellainen asia, mistä täällä eduskunnassakin kan-
nattaa olla huolissaan. Kuitenkin tarvitaan myös avustajia oikeusvaltiossa rikosasioihin,
(Puhemies koputtaa) ei vain liikejuridiikkaa.

17.08 Kari Kulmala ps: Arvoisa puhemies! Hallituksen esityksessä ehdotetaan muutetta-
vaksi esitutkintalakia. Tällä esityksellä pantaisiin täytäntöön Euroopan parlamentin ja neu-
voston direktiivi, joka koskee epäillyn ja syytetyn oikeutta käyttää avustajaa rikosoikeu-
dellisissa menettelyissä ja eurooppalaista pidätysmääräystä koskevissa menettelyissä. Esi-
tutkintalain säännöksiä täydennettäisiin niiltä osin, jotka koskevat epäillyn avustajan läs-
näoloa kuulustelussa. Epäillyn avustajan läsnäolo kuulustelussa voitaisiin kieltää vain, jos
se olisi välttämätöntä rikoksen selvittämisen merkittävän vaarantumisen estämiseksi. Läs-
näolokieltoa koskeva päätös voitaisiin saattaa myös tuomioistuimen tutkittavaksi. Esitut-
kintalakiin otettaisiin lisäksi säännökset avustajan käyttöä koskevasta oikeudesta luopumi-
sesta.

Vuonna 2011 voimaan tulleeseen esitutkintalakiin sisältyy jo tälläkin hetkellä varsin
kattavat säännökset epäillyn oikeudesta käyttää avustajaa. Kansallinen lainsäädäntömme
2



Pöytäkirjan asiakohta PTK 96/2016 vp
täyttää direktiivin vaatimukset muutamaa kohtaa lukuun ottamatta. Hallituksen esitykses-
sä ehdotetaan tiukennettavaksi edellytyksiä, joilla epäillyn avustajan läsnäolo kuulusteluis-
sa voidaan kieltää. Nykyisen lain mukaan avustajan läsnäolo kuulustelussa on mahdollista
kieltää "painavista rikostutkinnallisista syistä". Tässä esityksessä ehdotetaan, että avusta-
jan läsnäolo saadaan kieltää "vain, jos se on välttämätöntä rikoksen selvittämisen merkit-
tävän vaarantumisen estämiseksi". Näissä sanamuodoissa on huomattava ero. Omaan työ-
kokemukseeni viitaten olen sitä mieltä, että nämä tiukennukset ovat tarpeettomia ja pelkäs-
tään haittaavat esitutkintaviranomaisen työtä. Avustajalla on jo nyt riittävät mahdollisuu-
det olla kuulustelussa mukana. Myös valiokunnan kuulemat asiantuntijat ovat tuoneet
esiin, että edellytys rikoksen selvittämisen niin sanotusta merkittävästä vaarantumisesta on
tarpeettoman korkea ja rajoittaa viranomaisten harkintavaltaa ja toimintamahdollisuuksia.
Esitutkintaviranomaisten mukaan riittävää tulisi olla, että avustajan läsnäolon kieltäminen
on välttämätöntä rikoksen selvittämiseksi. Olen tässä asiassa heidän kanssaan täysin sa-
maa mieltä. Kuitenkin ehdotettu sanamuoto vastaa direktiivin vaatimuksia, eikä direktii-
vissä tältä osin ole kansallista liikkumavaraa, joten saamme tästäkin uudistuksesta kiittää
EU:ta — joten kiitos, EU!

17.10 Timo Heinonen kok: Arvoisa herra puhemies! Olen edustaja Kulmalan kanssa sa-
maa mieltä, että tiukennukset ovat turhia. Tässä rikoksesta epäillyn oikeusturvaa ollaan
edelleen vahvistamassa. Mielestäni tämä on toiminut varsin hyvin, ja tämä sama rikokses-
ta epäillyn oikeusturva nyt ihan tuoreiden tilastojen mukaan jopa vaarantaa osan rikosten
selvittelystä. Tuore selvitys osoittaa esimerkiksi sen, että kotietsinnät on monessa tilan-
teessa jätetty tekemättä sen takia, että meillä tämän hetken lainsäädäntö vaatii rikoksesta
epäillyn oikeusturvan vahvistamiseksi, että poliisin on varattava kohteelle mahdollisuus
olla läsnä kotietsinnän aikana. Nyt kun henkilö otetaan kiinni vaikkapa Turussa ja hänen
kotinsa on Rovaniemellä, niin Turusta tämä henkilö täytyy kuljettaa kotietsintää varten
Rovaniemelle, ennen kuin kotietsintä voidaan toteuttaa. Tänään on osoitettu se, että näitä
kotietsintöjä ei sen takia tehdä, että se on niin byrokraattista, niin hankalaa, niin vaikeasti
toteutettavaa, ja silloin voi kysyä, meneekö rikoksesta epäillyn oikeusturva jo itse rikoksen
selvittelyn edelle.

Keväällä juuri ennen viime eduskuntavaaleja sisäministeriössä tehtiin arviomuistio, jon-
ka mukaan poliisilla pitäisi lisäksi tietyissä tapauksissa olla oikeus tehdä kotietsintä jopa
salassa, ja lisäksi etsintöjä pitäisi ehdotuksen mukaan voida tehdä jo ennen kuin rikos on
tapahtunut, siis tiedonhankintatarkoituksessa. Tällöin rikos voitaisiin estää ennalta. Itse
toivon, että maamme hallitus ottaa tämän edellisen hallituksen aikana tehdyn sisäministe-
riön arviomuistion nyt vielä pöydälle ja katsoo kertaalleen, meneekö rikoksesta epäillyn oi-
keusturva nyt rikoksen selvittelyn edelle.

17.12 Ben Zyskowicz kok: Arvoisa herra puhemies! Edustaja Laukkanen puheenvuoros-
saan sanoi, että tässä tehdään parannuksia rikoksesta epäillyn oikeusturvaan, ja hän piti
näitä tiukennuksia hyvänä asiana.

Minä taas henkilökohtaisesti olen kurkkuani myöten täynnä rikoksesta epäillyn oikeus-
turvan parantamista ja erilaisia tiukennuksia, joilla vaikeutetaan rikoksen selvittämistä. Tä-
män sanon sen vuoksi, että mielestäni Suomessa rikoksesta epäillyn ja myös rikoksesta
syytetyn oikeusturva on jo tänä päivänä, ennen tätä uudistusta, aivan riittävällä tasolla.
Aina pitää arvioida, että tämän rikoksesta epäillyn oikeuksien vahvistamisen vastapunnuk-
3



Pöytäkirjan asiakohta PTK 96/2016 vp
sena on rikoksen selvittämisen intressi. Jos me jatkuvasti vain katsomme tätä rikoksesta
epäillyn oikeusturvaa ja eri tavoin vahvistamme sitä ja vaikeutamme poliisin työtä, niin sil-
loin me myös vaikeutamme rikoksen selvittämistä ja sysäämme rikoksen selvittämisen int-
ressin sivummalle, vaikka se koko yhteiskunnan kannalta on erittäin tärkeä tekijä. Tietys-
tikään en kannata sitä, että epäillyillä ei olisi mitään oikeuksia, päinvastoin kannatan, että
heillä on ne oikeudet, jotka tällaisessa sivistyneessä oikeusvaltiossa pitääkin olla. Mutta se,
että tuijotetaan jatkuvasti vain sitä puolta ja tätä kautta vaikeutetaan rikosten selvittämistä,
ei mielestäni ole järkevää.

Esimerkiksi mainitsen, että nykyisin tätä vapaudenmenetyksestä ilmoittamista kiinni-
otetun läheisille voidaan lykätä, mikäli ilmoittamisesta on erityistä haittaa rikoksen selvit-
tämiselle. No, sehän on ihan järkevä argumentti, että pitää voida lykätä, jos tästä ilmoitta-
misesta on erityistä haittaa rikoksen selvittämiselle. — Jatkan pöntöstä.

Ensimmäinen varapuhemies Mauri Pekkarinen: Juuri näin.

Herra puhemies! Totesin siis, että nykylainsäädännön mukaan vapaudenmenetyksestä
ilmoittamista kiinniotetun tai pidätetyn läheiselle voidaan lykätä, mikäli ilmoittamisesta on
erityistä haittaa rikoksen selvittämiselle. No, minä koen, että tämä on erittäin järkevä ja pe-
rusteltu syy lykätä, koska pyrkimyksenähän on selvittää rikos, ja jos siitä on erityistä hait-
taa rikoksen selvittämiselle, niin mikä on sen parempi syy lykätä tätä ilmoittamista?

No, nyt kuitenkin EU-direktiivin pohjalta muutetaan niin, että tämä ei riitäkään syyksi
tämän ilmoittamisen lykkäämiselle vaan nyt voidaan lykätä vain, jos se on välttämätöntä
rikoksen selvittämisen merkittävän vaarantumisen estämiseksi. No, en tietystikään pysty
etukäteen sanomaan, missä se raja käytännössä sitten menee, mutta kai jotain merkitystä
näillä erilaisilla sanamuodoilla on. Eli kyllä se kynnys sille, milloin voidaan lykätä tätä il-
moittamista, tämän lainmuutoksen myötä nousee. Onko tämä järkevää? No, ei tietystikään
ole järkevää, ei ainakaan rikoksen selvittämisen intressin kannalta, ja minun mielestäni se
on tärkeä intressi koko yhteiskunnalle.

Herra puhemies! Eilen tai toissa päivänä ulkoasiainvaliokunnassa oli kuultavana korkea
poliisiviranomainen, joka totesi, että poliisin voimavarat ovat todella tiukoilla, ja hän myös
totesi, että ne muutokset, jotka esitutkinta- ja pakkokeinolainsäädäntöön on viime aikoina
tehty, ovat huomattavasti lisänneet poliisin voimavarojen tarvetta. Kun meillä ei ole mah-
dollisuutta riittävästi antaa rahaa poliisille ja poliisin palvelujen turvaamiseksi — ei ole
mahdollisuutta antaa niin paljon kuin mitä me täällä eduskunnassa varmasti kaikki haluai-
simme — niin eikö olisi järkevää käydä läpi poliisin sellaisia toimintoja, jotka ovat perus-
teettomia, jotka aiheettomasti vievät voimavaroja ja joista voidaan luopua ilman, että se
rikkoo Euroopan ihmisoikeussopimusta tai mitenkään muutenkaan virheellisellä tavalla
kaventaa epäillyn, kiinniotetun tai syytetyn oikeusturvaa? Edustaja Heinonen puheenvuo-
rossaan toi esiin hyvän esimerkin tästä kotietsinnästä.

Loppujen lopuksi, herra puhemies, haluan sanoa, että ei enää rikoksesta epäillyn, kiin-
niotetun ja syytetyn oikeusturvan parantamista, vaan rikoksen selvittämisen intressistä
mieluummin poliisin toimintaedellytysten vahvistamista.

17.18 Antti Kurvinen kesk: Arvoisa puhemies! Tämä on laadukkaimpia keskusteluja,
mitä tässä salissa käydään. Olisi mukavaa, jos enemmänkin käytäisiin tämmöisiä ihan pe-
4



Pöytäkirjan asiakohta PTK 96/2016 vp
rusasioitten äärelle ja meidän yhteiskunnan perusarvoihin meneviä keskusteluja semmoi-
sen perinteisen kuittailun sijaan.

Haluan kommentoida edustaja Heinosen puheenvuoroa siinä, että kyllä tämä kotietsin-
täsäännöstö täytyy käydä läpi. Nämä ovat tietysti aivan järjettömiä ja elämälle vieraita ti-
lanteita.

Samoin koen huolta, niin kuin edustaja Zyskowiczkin, rikoksen uhrin asemasta. Varsin-
kaan väkivalta- ja seksuaalirikosten uhrien asema ja varsinkaan se tuki sitten myöhemmin
ja paluu normaaliin elämään eivät vieläkään Suomessa ole kunnossa. Mutta itse kun olen
ollut mukana kuulusteluissa, avustanut rikoksesta epäiltyä ja istunut siellä hiljaa vieressä
seuraamassa, että kaikki menee niin kuin pitää oikeusvaltiossa mennä, niin en voi kyllä
ymmärtää esimerkiksi edustaja Kulmalan ja Zyskowiczin kritiikkiä: Mitenkä se, että ihmi-
nen voi saada ammatillisesti ja eettisesti oikein toimivan avustajan paikalle sinne kuulus-
teluihin, voisi vaarantaa rikoksen selvittämistä? Ja jos on epäily, että se vaarantaa rikoksen
selvittämistä, niin herää kysymys, selvitetäänkö rikos jotenkin sillä tavalla, miten poliisi ei
sitä voi selvittää. Kaikki me tiedämme sen, että ylilyöntejä ja todisteitten keksimistä ja
mutkien oikomista ei koskaan saa esitutkinnassa tehdä. Ja itselleni ei ainakaan tule mie-
leen sellaista tilannetta, jossa ammattitaitoinen ja fiksu avustaja olisi voinut jotenkin vaa-
rantaa sen rikoksen selvittämisen — aika erikoinen ajatus.

Mutta semmoisia tilanteita valitettavasti, puhemies, tiedän, että on ollut vaikka alaikäi-
nen henkilö ja häntä on kuulusteltu aika vakavistakin rikosepäilyistä ilman, että oikeudel-
lisesti pätevä avustaja on ollut paikalla. Minusta se ei ole asianmukaista: jos on 15—16-
vuotias ihminen, jota epäillään jopa vankeuteen johtavasta rikoksesta, niin kyllä siellä pi-
täisi minusta avustajan olla paikalla ja tämä pitäisi taata.

17.20 Antero Laukkanen kd: Arvoisa herra puhemies! Kiitos kaikille edustajille todella-
kin tästä hyvästä keskustelusta, ja erityisesti edustaja Kulmalan puheenvuoro oli kyllä joka
sana harkittua ymmärrystä.

On tietysti ihan selvää, että poliisi vastustaa tätä esitystä ja omien toimintojensa rajoit-
tamista kuulustelutilanteessa. Direktiivin taustalla kuitenkin on se, että poliisin on koettu
olevan kohtuuton toimissaan epäiltyjä kohtaan ja tämä oikeuslaitoksen keskeinen oikeus-
periaate "kunnes toisin todistetaan" ei aina toteudu siinä kuulustelutilanteessa. Pidän erit-
täin tärkeänä sitä, että kaikki tässä maassa voivat kokea, niin epäilty kuin poliisikin, että jos
hänen kohdalleen tulee vastaava tilanne, voisi saada asianmukaista oikeusapua ja oikeus-
suojaa — kyllä se on jokaisen sivistysvaltion velvollisuus. (Antti Kurvinen: Asiallinen pu-
he!)

17.21 Joona Räsänen sd: Arvoisa puhemies! Nyt todella tässä keskustelussa ollaan oike-
usjärjestelmän toimivuuden kannalta keskeisten asioiden äärellä, ja niin kuin täällä on hy-
vin usean kollegan suusta sanottu, tässähän epäillyn oikeusturvan — mikä sinällään on
erittäin tärkeä asia, että sitä myös parannetaan ja siitä pidetään kiinni — lisäksi on kuiten-
kin syytä aina muistaa, millä tavalla me myös tuemme heitä, ketkä tätä tutkintaa tekevät, ja
annamme heille myös ne resurssit ja mahdollisuudet suorittaa sen rikoksen tutkinnan, jotta
tämä sujuu mallikkaasti.

Nyt kun todella tilanne on se, että tutkinnan puolella resurssipula poliisilla tuntuu ja po-
liisi tästä aika ajoin varmasti meitä jokaista muistuttaa, niin voitaisiinko pohtia, olisiko
ehkä muuten, muussa lainsäädännössä, sellaisia asioita, mitä me voisimme helpottaa, jotta
5



Pöytäkirjan asiakohta PTK 96/2016 vp
tämä tutkinta onnistuisi paremmin? Eräs asia, mikä mieleeni tulee, voisi olla pohdinnan
paikka: kun meillä on kuitenkin lainsäädännössä tämä esitutkintapakko, ja jos nyt ajatel-
laan hyvin isoja keissejä, missä on saattanut tapahtua muutamia lievempiä rikoksia ja sit-
ten näitä törkeämpiä rikoksia, niin poliisin pitää tässä samassa tapauksessa myös nämä lie-
vemmät rikokset tutkia ja esitutkinta tulee suorittaa mallikkaasti, vaikka olisi kyseessä
sama tekijä ja niin edelleen, ja välttämättä näillä lievemmillä rikoksilla ei sitten tästä tör-
keämmästä rikoksesta saatuun tuomioon olisi juurikaan vaikutusta. Ehkä tämäntyyppistä
keskustelua olisi hyvä käydä, että olisiko muussa lainsäädännössä mahdollisuuksia lieven-
tää niitä paineita, mitkä kohdistuvat nimenomaan rikoksen tutkintaan, jotta me takaamme
myös poliisille ne parhaat mahdollisuudet, jotta pystyvät sitten tätä tutkintaa tekemään.

17.23 Ben Zyskowicz kok: Arvoisa herra puhemies! Ensinnäkin kiitän sitä edustajaa —
nyt en muista, kuka se oli — joka toi esiin tämän rikoksen uhrin näkökulman. Omassa ko-
vin spontaanissa puheenvuorossani en sitä korostanut, kun puhuin rikoksen selvittämisen
intressistä. Eli toki näen asian niin, että koko yhteiskunnan kannalta rikoksen selvittämisen
intressi on voimakas, mutta varsinkin rikoksen uhrin kannalta on välttämätöntä, että myös
hän voi kokea, että meidän oikeusvaltio suhtautuu oikeudenmukaisesti myös hänen perus-
teltuihin odotuksiinsa siitä, että häntä vastaan rikoksen tehnyt henkilö saa rikoksestaan
asianmukaisen seuraamuksen.

Täällä todettiin, että ymmärretään, että poliisi vastustaa. Minä en usko, että poliisi vas-
tustaa tätä itsensä vuoksi, vaan ymmärrän asian niin, että poliisi kokee tehtäväkseen rikos-
ten selvittämisen monen muun tehtävän ohella ja varmasti kokee, että sen tehtävän kannal-
ta, siis rikoksen selvittämisen kannalta, tämä uudistus ei ole askel oikeaan suuntaan.

Täällä todettiin, että oikeusvaltiossa, joka Suomi on ja joka Suomen pitää jatkossakin
aina olla, pitää antaa kaikille asianmukainen oikeussuoja. Tästä olen täysin samaa mieltä.
Eri mieltä olemme vain siitä, että minun mielestäni jo nykyinen Suomen esitutkinta- ja
pakkokeinolainsäädäntö ja esimerkiksi mainitsemani esimerkki siitä, milloin läheiselle il-
moittamista henkilön kiinniotosta voidaan lykätä, antavat riittävän oikeussuojan esimer-
kiksi tässä tapauksessa rikoksesta epäillylle, koska totta kai sitä pitäisi voida lykätä, jos il-
moittamisesta on erityistä haittaa rikoksen selvittämiselle, kuten nykyinen laki säätää.

Lopuksi totean, että on hyvä, että täällä on ollut laaja yhteisymmärrys siitä, että pitäisi
käydä läpi poliisin nykyisiä toimintavelvoitteita ja katsoa, olisiko siellä (Puhemies koput-
taa) korjaamisen tilaa.

17.25 Mari-Leena Talvitie kok: Arvoisa herra puhemies! Kiitos tosiaan tästä hyvästä
keskustelusta. Kun nyt on nimenomaan kyse esitutkintalain muutoksesta, muutamasta py-
kälästä, nimenomaan muun muassa poliisin säilyttämien ihmisten kohtelusta ja tämän oi-
keusapulain muutoksesta, niin itsekin lakivaliokunnan jäsenenä nostan vain pari pientä
kohtaa esiin.

Nimenomaan tässä poliisin säilyttämien henkilöiden kohtelussa lakiin otettaisiin myös
säännökset alle 18-vuotiaiden vapaudenmenetyksen ilmoittamisesta heidän huoltajilleen ja
sosiaaliviranomaisille, mitä pidän hyvänä asiana.

Ja toinen asia liittyen tähän oikeusapulakiin: Täällä on ollut hyvää keskustelua avusta-
jan tarpeellisuudesta ja muusta, mutta myöskin ehdotetaan tässä yhteydessä muutettavaksi
sitä, että avustajan palkkio voidaan jättää korvaamatta, jos asian hoitamisessa on ollut erit-
täin vakavia avustajasta johtuvia laiminlyöntejä ja puutteita. Tämä ei siis perustu niihin di-
6



Pöytäkirjan asiakohta PTK 96/2016 vp
rektiivin vaatimuksiin, vaan sen taustalla on oikeudenhoidon uudistamisohjelma ja tavoit-
teena myöskin lisätä niitä keinoja valvoa.

Mutta mitä sitten tulee tähän arviointiin esitutkintalain toimivuudesta kokonaisuudes-
saan, mikä heräsi myöskin tässä keskustelussa esiin, niin olen kyllä edustaja Heinosen ja
Zyskowiczin, samaten edustaja Räsäsen, puheenvuorojen kanssa samaa mieltä siitä, että
meidän on tällä kaudella kyettävä arvioimaan, miten esitutkintalaki kokonaisuudessaan
toimii, koska poliisien resursseja emme pysty lisäämään sitä vastaavasti, mikä se palvelun
tarve ja paine tällä hetkellä siellä on. Resurssit eivät riitä. Joten on kyettävä — vaikka ei ole
kuin muutama vuosi niistä muutoksista, niin on kuitenkin uusi eduskunta — arvioimaan,
miten sitä palvelun tarvetta voidaan vähentää. — Kiitos.

17.27 Antti Kurvinen kesk: Herra puhemies! Tahdon myös osallistua tähän erittäin hy-
vään keskusteluun liittyen poliisin velvollisuuksiin suorittaa aina esitutkinta, kun syytä on
epäillä rikosta. Olen kyllä täysin samaa mieltä edustaja Joona Räsäsen ja edustaja Talvi-
tien kanssa siitä, että kyllä tässä talossa meidän pitäisi tähän asiaan tarttua. Tällä hetkellä
poliisi kipuilee ja poliisimiehet ja poliisinaiset kokevat huonoa omaatuntoa siitä, että asioi-
ta on selvittämättä, ja he eivät voi oikeastaan laillisesti priorisoida, mitä tutkitaan, mitä ei
tutkita. Esimerkiksi kun olemme tuolla hallintovaliokunnassa kaikki, edustaja Räsänen,
minä ja Talvitie, niin siellä on meille tuotu esiin esimerkki, että jos on iso talousrikosvyyh-
ti, niin siellä voi olla runsaasti lieviä petoksia, ja sitten on niitä petoksia ja törkeitä petok-
sia, ja näiden lievien petosten selvittäminen ei vaikuta siihen kokonaistuomioon millään ta-
valla, mutta virallisesti ja nykyisen lain mukaan ne pitäisi tutkia. Kyllä meidän pitäisi us-
kaltaa täällä talossa tehdä rohkeita valintoja ja tehdä sitä lainsäätäjän perustyötä ja suunna-
ta niitä poliisin esitutkintaresursseja oikeaan suuntaan isojen, monimutkaisten, vakavien ri-
kosten selvittämiseen. Tässä kyllä pitää lopettaa kaikkien poliitikkojen pään laittaminen
pensaaseen, ja pitää ihan oikeasti meidän ottaa vastuuta tästä, eikä niin, että arjessa poliisi
ottaa sitä vastuuta.

Kuitenkin olen vähän huolissani tästä keskustelun sävystä, että me voisimme tinkiä oi-
keusturvasta, jotta rikokset selviävät. Se on aika vaarallinen polku, arvon kollegat. Itse ai-
nakin uskon ihan viimeiseen asti siihen periaatteeseen, että mieluummin yhdeksän syyllis-
tä henkilöä kävelee vapaaksi kuin yksi syytön tulee tuomituksi. Se on erittäin vaarallista,
jos me alamme tinkiä oikeusturvasta, jotta saataisiin rikosten selviämistilastot kuntoon.
Tämähän ei tietenkään tarkoita sitä, etteikö poliisille pitäisi antaa riittäviä resursseja, ja sen
me haluamme varmasti kaikki yli puoluerajojen täällä antaa.

17.29 Ben Zyskowicz kok: Arvoisa herra puhemies! Tämähän perustuu EU:n direktii-
viin, ja kyllä tässä vähän tulee mieleen se, että kun EU:ssa on paljon jäsenmaita ja voi sa-
noa, että myös poliisin ja syyttäjien ja tutkinnanjohtajien toiminta eri EU-maissa on vähän
eritasoista, niin olisiko tässä käynyt niin, että Suomessa me joudumme tiukentamaan omaa
lainsäädäntöämme sellaisten ongelmien takia, joita on esiintynyt ja esiintyy ehkä joissakin
muissa EU-maissa. Mutta toisaalta olen hyvin tyytyväinen siitä, että täällä esimerkiksi
edustajat Räsänen ja Kurvinen toivat vahvasti esiin sen tarpeen, että poliisi voisi tietyissä
tilanteissa jättää täysin merkityksettömät, pienet sivurikkeet tutkimatta omalla päätöksel-
lään ja keskittyä oleelliseen. Esimerkiksi juuri voi olla joku valtava huumejuttu, jossa on
sitten lukuisia käyttörikoksia, niin kuinka pitkälle näitä pitää tutkia, jos ja kun se on pois
sitten oleellisemmasta? Nythän syyttäjä voi tehdä näitä ratkaisuja, mutta poliisi ei voi. Ja
7



Pöytäkirjan asiakohta PTK 96/2016 vp
toivon, herra puhemies, että hallintovaliokunnassa ja tietysti sisäministeriössä ja oikeusmi-
nisteriössä tätä asiaa nyt edistettäisiin.

Edustaja Kurvisella oli erinomainen puheenvuoro. Valitettavasti se loppua kohti vähän
huononi. (Naurua) Eli en tietystikään minä eikä kukaan tässä salissa ole sillä kannalla, että
mitkä tahansa toimet olisivat oikeutettuja, kunhan vain rikokset selviäisivät. On ihan sel-
vää, että täällä ei hyväksytä kidutusta eikä myöskään esimerkiksi sellaisia pidätysaikoja,
jotka vielä silloin, kun tulin eduskuntaan aikoinaan, olivat ihan luonnollisia. Mutta minä
olen sitä mieltä, että nykyinen oikeusturva olisi ollut ihan riittävä.

17.31 Antero Laukkanen kd: Arvoisa herra puhemies! Edustaja Zyskowicz tässä kyllä
osui ihan naulan kantaan, kun hän pohti tätä oikeuskäytäntöä muissa EU-maissa ja sitä,
kuinka ikään kuin tässä tulemme hieman kuin direktiivin yliajamaksi. Uskon, että jos tätä
liikkumavaraa tässä olisi ollut, niin valiokunnan mietintö olisi ollut ehkä hieman toisenlai-
nen, mutta kun sitä ei ollut, niin jouduimme harkiten sitten menemään sen mukaan kuin oh-
jeet ovat tulleet, ja tämä on tätä uutta EU-aikaa.

Vielä yhden asian tässä nostaisin esiin, ja se on tämä avustajan uusi aktiivinen rooli. Kun
hänellä on nyt ollut mahdollisuus vain istua ja kysyä joitakin kysymyksiä, niin nyt hän voi
osallistua keskusteluun niin tämän epäillyn kanssa kuin syyttäjänkin kanssa. Vaikka hän ei
voi ohjata sitä keskustelua, hän voi silti olla aktiivinen, ja tämä on kyllä hyvin merkittävä
turvallisuustekijä koko tähän prosessiin. Mutta niin kuin täällä on todettu, tämä esitutkin-
talain kokonaisarviointi ja katsominen on varmasti meillä edessäpäin. — Kiitos.

17.32 Timo Heinonen kok: Arvoisa herra puhemies! En ole varma, viittasiko edustaja
Kurvinen minun aiempaan puheeseeni (Antti Kurvinen: Kehuin sitä!) — kiitos, hyvä näin
— kun puhuttiin tästä oikeusturvasta ja siitä, vaarantuuko se. Me suomalaiset tuoreimman
poliisibarometrin mukaan luotamme poliisiin vielä enemmän kuin hetki sitten luotimme,
eli luottamus poliisiin on vahvistunut. Silloin itse lähestyn kyllä tätä kysymystä juuri niin,
että rikoksesta epäillyn oikeusturva, niin kuin edustaja Zyskowicz toi esille, nykyisellä ta-
solla olisi varmasti riittävä, ja kun toin nämä kotietsinnät esille, niin kyllä tämäntyyppises-
sä kysymyksessä en näe itse, että millään tavalla rikoksesta epäillyn oikeusturva vaarantuu
siinä, että meillä poliisi — johon suomalaiset luottavat enemmän kuin mihinkään muuhun
ammattikuntaan, ehkä palomiehet taisivat olla edellä ja sairaanhoitajat — menee tekemään
tämän kotietsinnän vaikkapa Rovaniemellä, kun rikoksentekijä on pidätettynä Turussa,
kun tämän päivän laki vaatii, että tämä rikoksentekijä täytyy laittaa autoon ja kuljettaa Tu-
rusta Rovaniemelle ja hän saa seistä paikalla siinä asunnossa, kun kotietsintä tehdään, ja tä-
män jälkeen hänet palautetaan takaisin Turkuun. Onhan se täysin järjetöntä käyttää mei-
dän poliisiresursseja tämäntyyppiseen, ja sen takia toivon, että tämä sisäministeriön viime
kaudella tekemä selvitys, viime maaliskuussa 2015 esitelty muistio, otetaan nyt huolelli-
seen käyttöön ja arvioidaan uudelleen myös tätä kotietsintää rikoksesta epäillyn oikeustur-
vankin näkökulmasta.

17.34 Joona Räsänen sd: Arvoisa puhemies! Tässä keskustelussa on hyvin laaja yhteis-
ymmärrys löytynyt siitä, että ehkä laajemminkin tätä esitutkintalakia tulisi nyt sitten uudel-
leen läpikäydä. Tästähän on paljon selvityksiä poliisin ja sisäministeriön toimesta tehty sii-
tä, minkälaisia asioita siellä olisi ehkä mahdollista muuttaa. Oikeastaan nytten tässä kyllä
vetoan hallituspuolueisiin, että se viesti myös sitten ministereille menisi, jotta oikeusminis-
8



Pöytäkirjan asiakohta PTK 96/2016 vp
teriö, kenen hallinnonalaan tämänkin lain muuttaminen kuuluu, lähtisi työstämään näitä
muutoksia, jotta saataisiin poliisille paremmat valtuudet siihen, että he pystyisivät esimer-
kiksi esitutkintavaiheessa priorisoimaan, mitkä ovat nyt todella niitä tutkintoja, joista niitä
tuloksia saadaan, ja mitkä ovat sitten ehkä niitä, joilla ei ole ehkä sitten niin merkitystä tai
joita tehdään sitten, kun on hieman parempi päivä. Toivomme, totta kai, että jossain vai-
heessa pääsemme myös näitä poliisin resursseja nostamaan, mutta kun se päivä ei taida
ihan huomenna olla, niin olisi hyvä käydä tämä lainsäädäntöpuoli nyt ainakin läpi.

17.36 Hannu Hoskonen kesk: Arvoisa herra puhemies! Käsittelyssä oleva lakiesitys ja
valiokunnan mietintö tässä asiassa ovat hyvin perusteltuja. Tällähän pannaan täytäntöön
näitä meidän rakastamiamme Euroopan unionin direktiivejä, mutta tässä asiassa nämä di-
rektiivit kyllä takaavat kansalaisen oikeusturvan tilanteessa, jossa hän on sitten pidätettynä
ja epäiltynä rikoksesta: miten hän saa käyttää avustajaa, ja onko sitten perusteltua jossakin
tilanteessa esimerkiksi, että kuulustelussa tämä avustajan käyttäminen kielletään. On ym-
märrettävää, että esimerkiksi kaikista törkeimmissä huumausainerikoksissa, missä on
mahdollisuus, että avustajan käyttäminen saattaisi aiheuttaa vaikeuksia tälle kyseiselle tut-
kimukselle, kokonaisetua tarkastellaan, mutta pitää muistaa myös, että aina ovat voimassa
Euroopan alueella ihmisoikeussopimukset ja näiden ihmisoikeussopimuksien määräyksiä
tulee kunnioittaa. Mutta pitää olla aina se kokonaisharkinta siitä, ovatko tämä saavutettu
etu ja tapahtuva rajoitus oikeassa suhteessa toisiinsa nähden, niin kuin perustuslakivalio-
kunta asioita aina tarkastelee. Tämän takia tämä lakiesitys on hyvä ja perusteltu, että saa-
daan tähän asiaan selkeyttä nimenomaan niin, että näitä vakavimpiakin rikoksia pystytään
selvittämään ilman, että tulee sen suurempia vaikeuksia, kun laki on selkeäsanainen ja yk-
siselitteinen.

Yleiskeskustelu päättyi.

Eduskunta hyväksyi hallituksen esitykseen HE 99/2016 vp sisältyvien 1.-7. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
9


