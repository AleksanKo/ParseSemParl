















































DEM61A7.tmpSave.xml


Pöytäkirjan asiakohta PTK 14/2016 vp
Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

5. Lakialoite laiksi sähkö- ja maakaasumarkkinoiden valvonnasta annetun lain 6 §:n muut-
tamisesta

Lakialoite LA 3/2016 vp Hanna Sarkkinen vas ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

17.35 Hanna Sarkkinen vas (esittelypuheenvuoro):  Arvoisa puhemies! Vasemmistolii-
ton eduskuntaryhmä ehdottaa tällä lakialoitteella määriteltäväksi sen, mikä on kohtuulli-
nen sähkön siirtohinnan vuosikorotustason enimmäismäärä. Taustalla on tietysti se, että
Suomen suurin sähköverkkoyhtiö Caruna Oy ilmoitti 18.1.2016 sähkön siirtohintojen mas-
siivisista korotuksista. Yrityksen tiedotteen mukaan korotuksen vaikutus siirtolaskun ve-
rolliseen loppusummaan on Caruna Oy:n alueella keskimäärin 27 prosenttia ja Caruna Es-
poo Oy:n alueella keskimäärin 22 prosenttia. Paikoin korotukset ovat olleet vielä tätäkin
suurempia.

Jätimme lakiesityksen ennen kuin meillä oli tieto siitä, että ministeri Rehn lupasi puut-
tua asiaan ja teki esityksen lakiesityksemme mukaisista rajoituksista sähkön siirtohintojen
korotukseen — tai ministeri lupasi tuoda tällaisen esityksen eduskuntaan. Suurkiitos mi-
nisterille siitä, että hän on luvannut tarttua toimeen ja tähän tärkeään asiaan. Eduskunnassa
tuntuu vallitsevan suuri yksimielisyys siitä, että tähän tilanteeseen ja näihin kohtuuttomiin
sähkön siirtohintojen korotuksiin täytyy puuttua.

Arvoisa puhemies! Lakialoitteemme mukaan Energiaviraston tehtävänä on erityisesti
vahvistaa sähkön siirtohinnan kohtuullisuus, mikä aloitteemme mukaan merkitsisi sitä, että
sähkön siirrosta kuluttajalta perittävän hinnan vuosittainen korotus ei saisi ylittää 10:tä
prosenttia eikä 15:tä prosenttia Energiamarkkinaviraston nelivuotisella tarkasteluajanjak-
solla. 

Sähkömarkkinalaki hyväksyttiin eduskunnassa vuonna 2013. Asiasta mietinnön anta-
nut talousvaliokunta kiinnitti huomiota sähkömarkkinalain velvoitteiden aiheuttamiin kus-
tannuksiin kuluttajille. Sähkömarkkinalakiin säädettiin silloin 15 vuoden siirtymäaika,
jonka aikana sähköverkkoyhtiö toteuttaa lain edellyttämät uudistukset kuten maakaape-
loinnit. Missään vaiheessa lainvalmistelua ei otettu huomioon eikä ennakoitu tilannetta,
jossa kuluttajien maksamiin sähkön siirtohintoihin kohdistuisi nyt ilmoitetun suuruisia val-
tavia kertakorotuksia. Ottaen huomioon, että lakia säätäneen eduskunnan ja talousvalio-
kunnan tahto oli ehkäistä kohtuuttomia hinnankorotuksia, on katsottava tapahtuneiden säh-
 Tarkistettu
4.0



Pöytäkirjan asiakohta PTK 14/2016 vp
kön siirtohintojen korotusten olevan lainsäätäjän tahdon ja näin ollen lain hengen vastai-
sia. Siksi esittämämme lainmuutos on perusteltu ja toivottavasti ministerin lupaama esitys
lain muutoksesta olisi samansuuntainen.

Myös muita mahdollisia lainsäädännöllisiä muutoksia tulisi tehdä sähkön siirtohintojen
kohtuullistamiseksi ja kohtuuttomien korotusten estämiseksi. Muun muassa pitäisi rajoit-
taa yhtiöille sallittuja liikevoittoprosentteja, pitäisi tarkastella uudestaan sähkömarkkina-
lain huoltovarmuusvelvoitteiden oikeasuhteisuutta sekä määritellä sähkönsiirtoverkkojen
tapainen perusinfrastruktuuri kuuluvaksi valtion strategiseen omistukseen, jota ei tule yk-
sityistää.

Arvoisa puhemies! Tässä kyseisen Carunan tapauksessa törkeää on lisäksi vielä se, että
kyseinen yhtiö harjoittaa aggressiivista verosuunnittelua ja konsernin sisäisillä järjestelyil-
lä minimoi veronmaksun Suomeen. Kiitänkin tässä lopuksi edellisessä asiakohdassa käsi-
teltyä edustaja Tolppasen aloitetta, jossa pyritään osaltaan suitsimaan verovälttelyä. Toi-
vonkin, että hallitus puuttuu Carunan ja muiden suuryhtiöiden harjoittamaan verovältte-
lyyn, mitä tehdään esimerkiksi siirtohinnoittelulla, ja toivon, että tähän puututaan yhtä pää-
määrätietoisesti kuin on nyt luvattu puuttua sähkön siirtohintojen kertakorotusten kohtuut-
tomuuksiin.

17.39 Jani Mäkelä ps: Arvoisa puhemies! Kaikki nykyiset oppositiopuolueet, jotka näky-
män mukaan puuttuvat tällä hetkellä salista lähes totaalisesti, olivat siunaamassa sähkön-
siirron monopoliyhtiön myyntiä, (Hanna Sarkkisen välihuuto) ja kaikille nykyisille oppo-
sitiopuolueille tuli yllätyksenä se, että tämän monopoliaseman turvin on helppo nostaa hin-
toja. Perussuomalaisille se ei tullut yllätyksenä, ja nytkin olemme olleet kärjessä vaatimas-
sa asian korjausta. Demareissa myönnettiin, että peiliin katsomisen paikka on. Vähitellen
alkaa ymmärrys lisääntymään, että koko edellinen hallituskausi meni metsään ja opposi-
tioasema on siten täysin ansaittu. 

Ylipäänsä oppositiopuolueista henkii voimakkaasti edellisen hallituskauden teema: tuh-
rataan ensin ja viisaus seuraa perässä. Demaritkin ovat jo keksineet, kuinka työpaikkoja
tehdään hallitusta paremmin, vaikka edellisen kauden aikana loivat pelkkää työttömyyttä.
Nyt vasemmistoliitto seuraa tässä samaa linjaa sähköasioissa. Tätä kutsutaan jälkiviisau-
deksi: tehdään ensin virheet ja löydetään oikeita ratkaisuja jälkikäteen, kun ei enää olla val-
lassa eikä puheiden perusteella vastuussakaan. On kuitenkin hyvä, että koko opposition
siunaama monopoliyhtiön myynti on herättänyt halua katsoa peiliin mutta myös muuttaa
lainsäädäntöä. Harmi kuitenkin, ettei vasemmistoliitto herännyt tähän tarpeeseen myynnin
jälkeen ollessaan vielä hallituksessa.

Arvoisa puhemies! Jos näin olisi menetelty, laki olisi voinut ehtiä voimaan ja estää yli-
suuret korotukset, jotka nyt pääsivät tapahtumaan. Kolmisen vuotta sitten Juha Sipilä antoi
edustaja Arhinmäelle vihjeen osinkoveroasiassa, ja hän ymmärsi silloin, mitä tuli päätet-
tyä. Helmikuun 4. päivä tänä vuonna ministeri Olli Rehn lupasi puuttua sähkönsiirron ko-
rotuksiin lailla. Seuraavana päivänä, siis 5.2. — tämä on tarkistettu — vasemmistoliitto jät-
ti tämän lakiehdotuksen. Olisiko vasemmistoliiton ollut tyylikkäämpää olla jo edeltä vii-
sas?

17.41 Hanna Sarkkinen vas (vastauspuheenvuoro):  Arvoisa puhemies! Edustaja Mäke-
län kannattaa tarkistaa pöytäkirjat, mitä viime hallituskaudella hallituksessa tapahtui. Ta-
louspoliittisessa ministerivaliokunnassa vasemmistoliitto vastusti Fortumin sähköverkko-
2



Pöytäkirjan asiakohta PTK 14/2016 vp
jen myymistä Carunalle. Jätimme asiasta eriävän mielipiteen, se löytyy sieltä pöytäkirjois-
ta. Tekin sen voitte sieltä löytää ja voitte huomata, että vasemmistoliitto ei siis hallitukses-
sa ollessaan siunannut Fortumin sähköverkkojen myymistä Carunalle. Tämä on fakta, ja
tämä löytyy historiankirjoituksesta. Siinä mielessä koen, että on todellakin aivan täysin oi-
keutettua, että me täällä myös sitten arvostelemme tätä, koska pystyimme ennakolta näke-
mään, mitä tämäntyyppisen luonnollisen monopolin yksityistäminen tarkoittaa. Mutta se
täytyy myöntää, että sähkömarkkinalakia valmisteltaessa ei osattu nähdä sitä, minkälaisia
suuria kertakorotuksia tehtäisiin, eikä sinne riittäviä rajoituksia silloin osattu näille kerta-
korotuksille laittaa, mutta nyt on hyvä, että sähkömarkkinalakia (Puhemies koputtaa) sit-
ten ryhdytään korjaamaan näiltä osin.

17.42 Markku Pakkanen kesk:  Arvoisa puhemies! Puuttumatta nyt paremmin siihen,
ovatko uuden lain esittäjät ajan tasalla vai miten, onko edellinen hallitus tehnyt virheitä,
itse koen tämän sähkömarkkinalain muutoksen tärkeänä ihan kuluttajan kannalta. Sellai-
sen monopoliomaisuuden osalta, jota mielestäni sähköverkot Suomessa ovat, pitäisi erityi-
sen tarkkaan tulevaisuudessa miettiä, kenelle se omistus kuuluu ja kuinka paljon niillä voi-
daan hinnoittelua ja kuluttajien tilannetta vaikeuttaa. Koska tämä siirtohinta-asia on sellai-
nen asia, jota ei käytännössä voi kilpailuttaa, niin sehän on selvää, että silloin näissä asiois-
sa pitää oikeudenmukaisuuden toteutua. Siinä mielessä pidän tätä lakialoitettakin ihan tar-
peellisena, ja hyvä, että hallitus nyt puuttuu näihin epäoikeudenmukaisuuksiin, joita tässä
on havaittu.

17.43 Jani Mäkelä ps: Arvoisa puhemies! Edustaja Sarkkiselle kommenttina, että täällä
salissa keskustellessa on useisiin otteisiin todettu, että hallituksen päätökset ovat hallituk-
sen yhteisiä päätöksiä, myös ne epämieluisat päätökset. Tämä on tuotu monta kertaa esille
myös perussuomalaisten kohdalla. Hallitus on tehnyt monia asioita, jotka eivät ole olleet
kenties meille mieleen, mutta päätökset ovat yhteisiä hallituksessa. Pisteiden kerääminen
asialla on varsin onttoa, kun vasemmistoliitto kuitenkin jatkoi hallitusrintamassa mukana,
kunnes myöhemmin katsoi tarpeelliseksi erota.

Keskustelu päättyi.

Asia lähetettiin talousvaliokuntaan.
3


