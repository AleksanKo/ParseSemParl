















































DEM43DC.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

5. Hallituksen esitys eduskunnalle laiksi asunto-osakeyhtiölain muuttamisesta
Hallituksen esitys HE 210/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään ympäristövalio-
kuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

18.25 Oikeusministeri Antti Häkkänen (esittelypuheenvuoro): Arvoisa puhemies! Oma
koti on liian monelle ihmiselle tällä hetkellä liian kallis. Asumisen hinnasta uhkaa muodos-
tua Suomessa useilla, varsinkin suurimmilla, kasvavilla kaupunkiseutualueilla jo talous-
kasvun ja yritystoiminnan ongelmia. Ihmiset eivät ota vastaan työpaikkoja, jos asumisen
hinta on muodostunut liian kalliiksi. Tämän takia meidän täytyy tehdä valtiovallan puolel-
la toimenpiteitä, joilla erityisesti kaupunkiseudut kykenevät yhä parempaan asuntopolitiik-
kaan, jotta asumisen hinta ja laatu kyetään pistämään nykyistä paremmaksi. Eli meidän
täytyy uudistaa asuntokantaa, vastata asuntojen kysyntään, lisätä asumisen valinnanvapa-
utta sekä vastata asuntotarpeen rakenteen muutokseen. Näitä tavoitteita voidaan edistää nyt
tällä oikeusministeriössä valmistellulla uudistuksella asunto-osakeyhtiöiden päätöksente-
on helpottamiseksi purkavasta uusrakentamisesta.

Purkava uusrakentaminen tarkoittaa käytännössä sitä, että kasvukeskuksien taloyhtiöt
purkavat tai luovuttavat isojen peruskorjausten tarpeessa olevia rakennuksiaan ja tilalle ra-
kennetaan huomattavasti enemmän uusia koteja ja muita huoneistoja. Tonttien sijainnilla
hyvien liikenneyhteyksien varrella on uusrakentamisen mielekkyyden kannalta oleellinen
merkitys. Tämä uudistus on merkittävä asunto- ja kaupunkipoliittinen laki. Käsiteltävässä
lakiesityksessä on erilaisia keinoja, joilla taloyhtiöissä voidaan edistää purkavaa uusraken-
tamista, mutta samalla turvataan myös osakkaiden asuminen, asuntovarallisuuden arvo
sekä yhtiön ja osakkaiden velkojien asema.

Lakiesitys helpottaa erityisesti kehittyvien kaupunkialueiden maankäyttö- ja asuntopo-
litiikan toteutusta. Esimerkiksi Helsingin asuntostrategian tavoitteena on, että asuntora-
kentamisesta 40 prosenttia on täydennysrakentamista. Yli 40 prosenttia myös Suomen kan-
sallisvarallisuudesta on asuinrakennuksissa ja niiden kiinteistöissä. Puolet koko maan
asunnoista on asunto-osakeyhtiöissä. Noin 30 prosenttia asunto-osakeyhtiöiden asunnois-
ta on taas pääkaupunkiseudulla ja neljännes muissa yli 100 000 asukkaan kaupungeissa.
Väestöennusteiden, varovaistenkin sellaisten, mukaan esimerkiksi pääkaupunkiseudun ja
 Tarkistettu
4.0



Pöytäkirjan asiakohta PTK 111/2018 vp
Oulun seudun väestö kasvaa noin 20 prosenttia ja muiden kasvualueiden 10—16 prosent-
tia vuoteen 2040 mennessä. Samaan aikaan vanhojen taloyhtiöiden vuosittainen korjaus-
tarve on miljardiluokkaa.

Arvoisa puhemies! Tämä ehdotus on siis hyvin merkittävä asunto- ja kaupunkipoliitti-
nen uudistus. Purkavassa uusrakentamisessa on mahdollisuuksia aivan uudenlaiseksi alue-
rakentamiseksi, jossa kasvualueiden maankäyttöä voidaan merkittävästi tehostaa ja samal-
la parantaa alueen asuntojen ja muiden huoneistojen käytettävyyttä. On selvää, että taloyh-
tiöt tarvitsevat myös tietoa, toimintamalleja ja yhteistyötä erityisesti kuntien, rakentajien ja
rahoittajiensa kanssa.

Purkavan uusrakentamisen ja muun täydennysrakentamisen yleistymisen kannalta on
tärkeää, että kuntien kaavoitus-, maankäyttömaksu-, autopaikka- ja muissa vaatimuksissa
otetaan myös huomioon täydennysrakentamista harkitsevien taloyhtiöiden realistiset mah-
dollisuudet ja vaatimusten ennustettavuus ottaen huomioon näiden uusrakennushankkei-
den pitkän keston. Purkavaa uusrakentamista koskevan lakimuutoksen onnistumiseksi on
välttämätöntä, että yhteiskunnallisten tavoitteiden rinnalle otetaan huomioon taloyhtiön
osakkaiden tarpeet ja perustellut odotukset, jotka liittyvät omaisuudensuojaan ja asumis-
turvaan. Nämä vaateet toteutuvat tässä lakiehdotuksessa.

Arvoisa puhemies! Esityksen tarkoituksena on joustavoittaa rakentamista erityisesti
kasvukeskuksissa. Tosiasia on, että ihmiset hakeutuvat kaupunkeihin. Suomessakin jo lä-
hes 80 prosenttia ihmisistä asuu kaupungeissa. Tarvitsemme uusia tapoja luoda kaupun-
geista yhä houkuttelevampia asuinympäristöjä. Meidän pitää huolehtia siitä, että rakenta-
miseen liittyvä sääntely on samalla oikeudenmukaista ja mahdollistavaa.

Kasvukeskusten kehittäminen ei myöskään ole pois maaseudulta tai pienemmiltä kun-
nilta. Liikenneyhteyksien, kaavoituksen ja asuntorakentamisen kokonaisuutta tulee sekä
alueellisesti että kansallisesti tarkastella erityisesti ihmisten viihtyvyyden, talouskasvun ja
työllisyyden kautta. Pyrimme siis tällä esityksellä tarjoamaan lisää keinoja, miten voisim-
me helpottaa täydennysrakentamista. Uskon, että tällä olisi merkitystä erityisesti kasva-
vien kaupunkien asuntorakentamista helpottamaan.

Arvoisa puhemies! Kiitän myös edustaja Talvitietä ansiokkaasta aloitteesta liittyen
asian käynnistämiseen.

18.31 Pauli Kiuru kok: Arvoisa puhemies! Kiitokset edustajakollega Talvitielle aktiivi-
suudesta ja ministerille hallituksen esityksen eteenpäinviemisestä ja aloitteellisuudesta sen
suhteen, tämä taisi olla hallitusohjelmassakin.

Tässä taustalla megatrendit tietysti vaikuttavat, niihin on kovin vaikea vaikuttaa yksit-
täisillä päätöksillä. Väki valuu kaupunkeihin, sille me emme oikein voi mitään, mutta sen
me voimme tehdä, että me reagoimme oikealla tavalla. Se, että helpotetaan purkamista ja
uudisrakentamista ja täydentämisrakentamista, on oikea keino. Asuntomarkkinat eivät ole
kaikilta osin terveet Suomessa. Juuri eilen luin Savonlinnan tapauksesta Rossilahden ra-
porttia, jossa kerrotaan, että Suomessa on yli 200 kuntaa, joissa arava- ja ARA-tuetut vuok-
ra-asunnot ovat kalliimpia neliötä kohti kuin vapailla markkinoilla olevat. Se kertoo surul-
lista kieltä siitä, missä tilanteessa monessa kunnassa ollaan.

Asunnot jäävät vajaalle käytölle. Se täyttöaste, että nenä pysyy pinnalla, on jossain siel-
lä 90 prosentin paikkeilla, mutta sitten kun ruvetaan menemään siitä alaspäin jopa 50 pro-
senttiin, että puolessa asunnoista on asukkaita, niin tämmöiset aavetalot ovat taloudellisis-
sa vaikeuksissa. Ja kun puhutaan näistä aravalainoista ja ARA-tuetuista asunnoista, jos ne
2



Pöytäkirjan asiakohta PTK 111/2018 vp
sitten lähtevät kaatumaan, niin siitä ei kyllä kukaan hyödy: siitä ei hyödy valtio, korot jää-
vät saamatta ja maksut jäävät hoitamatta, ja ihmiset menettävät omaisuutensa. Semmoinen
purkava, järjestelmällinen ja johdonmukainen, suunnitelmallinen eteneminen on varmasti
paras tapa asuntopolitiikan suhteen, ja tämä on nyt yksi täsmäkeino tässä kokonaisuudessa.

18.32 Mari-Leena Talvitie kok: Arvoisa puhemies! Kiitos ministeri Häkkäselle nyt jo
kolmannen perättäisen hyvän hallituksen esityksen tuomisesta tänne saliin.

Kuten me kaikki tiedämme, kasvavat kaupunkiseudut ja niissä erityisesti kohtuuhintai-
nen asuminen tulevat tulevaisuudessa vaikuttamaan sekä meidän työllisyystilanteeseem-
me että ihmisten sujuvaan arkeen ja siihen, minkälainen kuva tulevaisuudesta tulee.

Lähes päivälleen kaksi vuotta sitten kävimme lähetekeskustelua lakialoitteestani, jonka
teimme yhdessä oululaiskollegojen kanssa ja joka siis koski nimenomaan tätä asunto-osa-
keyhtiölain muutosta. Aivan aluksi haluan myöskin kiittää kaikkia niitä kollegoita, teitä
105:tä, jotka allekirjoititte aloitteen, ja kun lakialoite sai pari vuotta sitten sattumalta nu-
meron 105/2016 ja siten se on ollut myöskin helppo muistaa, niin ajattelin, että sillä voisi
olla jotain mahdollisuutta sitten vaikuttaa vielä erityisesti siihen, että tämä asia etenee.
Toki lakialoite myöskin pohjaa hallitusohjelmaan, jossa yhtenä kirjauksena on asunto-osa-
keyhtiöiden päätöksenteon sujuvoittaminen.

Tosiaan tämä lakiesitys asunto-osakeyhtiölain muuttamisesta lähtee tarpeesta mahdol-
listaa ja selkeyttää asunto-osakeyhtiöiden sujuvampaa päätöksentekoa, ja toteutuessaan se
uudistaa vanhaa asuntokantaamme vastaamaan paremmin muun muassa liikuntaesteisille,
senioreille ja lapsiperheille merkityksellisiä asioita, kuten esteettömyyttä, ja samalla se to-
teutuessaan vauhdittaa yhden merkittävän kansallisomaisuutemme eli kiinteistökannan ke-
hitystä.

Omalta osaltani tämä asia tuli vastaan jo toimiessani Oulun kaupunginhallituksen pu-
heenjohtajana vuosina 11—12. Kun edistimme nimenomaan kiinteistökannan kehittämis-
tä sekä kaupungin keskustassa että kaupunkikeskustan ulkopuolella, niin kohtasimme hy-
vin erilaisia tarpeita, jotka monet kiteytyvät tähän asunto-osakeyhtiölain muutostarpee-
seen.

Mikä näissä hankkeissa oli siis muodostunut ja on vielä tälläkin hetkellä muodostunut
ongelmaksi, kun lakia emme ole saaneet voimaan? Se, että asunto-osakeyhtiölaissa yhtiön
purkamiseen on vaadittu yksimielisen yhtiökokouksen lisäksi jokaisen osakkaan suostu-
mus. Yhtiön purkaminen on monestikin viime vuosikymmeninä tullut ja tulevina vuosi-
kymmeninä tulee kyseeseen silloin, kun vanhaa kiinteistökantaa ei ole kokonaistaloudelli-
sesti järkevää korjata tai oikeastaan ainut vaihtoehto on rakentaa uusi tai purkaa osa tai sit-
ten myydä tämä rakennusoikeus.

Miten isosta asiasta on kyse? Meidän asuntokantamme muodostuu siis yli miljoonasta,
1,3 miljoonasta, rakennuksesta ja lähes 3 miljoonasta, 2,9 miljoonasta, asunnosta, ja asun-
noista 40 prosenttia on nimenomaan asunto-osakeyhtiöissä. Eli siinä mielessä tämä mer-
kittävä osuus suomalaisten asunnoista sijaitsee rakennuksissa, jotka ovat asunto-osakeyh-
tiön muodostamia, ja tietenkin päätöksentekoa sitten säätelee asunto-osakeyhtiölaki.

Mikä nyt sitten muuttuisi tässä hallituksen esityksessä? Hallituksen esityksen mukaan
yhtiökokous voisi siis päättää neljän viidesosan määräenemmistöllä sellaisesta purkami-
sesta ja uusrakentamisesta, jossa osakkaiden yhdenvertaisuusperiaate toteutuu eikä osak-
keiden tuottamaa osakehuoneiston hallintaoikeutta ja muita osakkeiden yhtiössä tuottamia
oikeuksia ja velvollisuuksia muuteta. Lakialoitteemme lähti aikanaan siitä, että esitimme
3



Pöytäkirjan asiakohta PTK 111/2018 vp
yhdeksän kymmenesosan enemmistöä, elikkä siinä mielessä oikeusministerin johdolla teh-
ty esitys, joka tietenkin pohjaa myöskin näiden tutkimusten ja selvitysten tuloksiin, joita
VTT on tehnyt, ja asiantuntijatyöryhmään, joka viime keväänä teki esityksen tästä neljästä
viidesosasta, on jopa hieman rohkeampi, ja hyvä näin.

Lisäksi hallituksen esityksessä ehdotetaan säännöksiä tällaista päätöksentekoa varten
laadittavasta suunnitelmasta ja sitä koskevasta riippumattoman asiantuntijan lausunnosta
sekä näiden nähtävänä pidosta ja lähettämisestä osakkeenomistajille ja velkojille ennen yh-
tiökokousta.

Vielä lopuksi: Jo lakialoitteessamme totesimme, että on tärkeää huolehtia ja kantaa vas-
tuuta jokaisen osakkaan oikeussuojasta. Purkamista ja uusrakentamista vastustavan osak-
keenomistajan nimenomaan ensisijaiseksi oikeussuojakeinoksi ehdotetaan siis oikeutta
vaatia osakkeidensa lunastamista käypään hintaan määräajassa yhtiökokouksen päätökses-
tä.

Kiitos vielä kaikille kollegoille ja oikeusministerin johdolla oikeusministeriön lainsää-
däntövalmistelulle. Kun tämä nyt sitten ympäristövaliokunnan käsittelyyn tässä lähiviik-
koina tulee — toivottavasti myös saan siellä itsekin olla sitä varajäsenenä käsittelemässä ja
kuulemassa — niin olen jo keskustellut puheenjohtaja Hassin kanssa, että työtehtävät mah-
dollistaisivat mahdollisimman nopean aikataulutuksen, koska laaja tuki on myös ympäris-
tövaliokunnan jäsenissä, ja silloin olisi mahdollista, että laki astuisi voimaan 1.1.2019, ku-
ten hallituksen esityksessä on esityksenä. — Kiitos.

18.39 Antero Laukkanen kd: Arvoisa herra puhemies! Tämä lakiesitys on sillä tavalla
hyvin ajoitettu, että tämä on, voisi sanoa, tämmöinen valmistautumislaki siihen, mitä tu-
lossa on. Eli erityisesti nyt pääkaupunkiseudulla meillä on valtaisa määrä 60-luvulla raken-
nettuja taloja, jotka ovat tulossa elinkaarensa päähän. Osa niistä on hoidettu hyvin, ja niillä
on vielä paljon elinvuosia jäljellä, ja osa niistä on hoidettu huonommin, ja ne ovat käytän-
nössä purkukunnossa. Osa on taas sellaisia, että ne on aikanaan rakennettu sillä tavalla, että
vaikka niitä on hoidettu hyvin, ne on joka tapauksessa purettava.

Sanoisin, että tämä lakimuutos luo nyt puitteita sille, että nämä juridiset raamit ja kehyk-
set, viitekehykset, ovat selkeitä ja taloyhtiöt pääsevät sitten näitä ratkaisuja tekemään.
Näissä olemassa olevissa taloissa on ihmisten omaisuus kiinni, joten heillekin on varmaan
hyvä uutinen se, että heidän omaisuutensa voi tällä tavalla purkamisen ja uudelleenraken-
tamisen kautta säilyä, ja se hankittu omaisuuskin, josta joskus on varmaan myös ajateltu,
että se lapsille jätetään perintönä, tässä turvataan.

Tämä lakiesitys on huomattavasti merkittävämpi aloite kuin salissa olevien edustajien
määrästä voisi päätellä, mutta onneksi laatu tässä nyt korvaa sitten määrän, koska harvoin
näkee tällaista lakiesitystä, jonka ikään kuin kauaskantoisuus on niin selkeä kuin se tässä
tapauksessa on. Eli tästä kyllä kiitokset kaikille asianosaisille.

Valitettavasti tämä ei tule kyllä poistamaan meidän kohtuuhintaisten asuntojen tarvetta;
siihen tarvitaan sitten vielä toisenlaisia toimenpiteitä. Edes se määrä, kuinka paljon raken-
netaan asuntoja, ei tällä hetkellä tuota halpoja tai edullisiakaan asuntoja, vaan jokainen uusi
asunto, joka pääkaupungissa tehdään, on entistä asuntokantaa kalliimpi, myös vuokra-
asunnot, valitettavasti.

18.41 Sari Essayah kd: Arvoisa puhemies! Tätä lakiesitystä voi pitää erittäin kannatetta-
vana, ja tietysti tämä koskee nyt erityisesti kasvukeskuksia, joissa tämä uudisrakentamisen
4



Pöytäkirjan asiakohta PTK 111/2018 vp
tarve on suuri. Tässä yhteydessä haja-asutusalueen asukkina täytyy muistuttaa siitä, että
siellä asunto-osakeyhtiöillä on sellainen tilanne, että ne eivät enää saa lainaa edes siihen
pieneenkään korjausrakentamiseen, millä saataisiin pidettyä asunnot kohtuukunnossa.

Tässä jokunen aika sitten taidettiin kuntaliitoksien yhteydessä mainita muun muassa
Nilsiä, jossa oli tällainen jo ikääntyneitten ihmisten asunto-osakeyhtiö, josta pankki vain
totesi, että lainaa ei enää heru niihin korjaustarpeisiin, mitä siellä on. Täytyy sanoa, että
nämä ihmiset ovat kyllä melkoisessa loukussa sen oman asuntonsa kanssa, kun sen omai-
suuden arvo on käytännössä täysin romahtanut ja menetetty.

Mutta takaisin tähän lakiesitykseen. Tässä on tietenkin tärkeätä se, että juridinen kehys
on nyt sitten saatu näihin lunastustilanteisiin ja niissä tilanteissa, joissa sitten tosiaan osak-
keenomistaja vastustaa tätä purkamista tai uudisrakentamista, on selkeästi nämä oikeus-
suojakeinot otettu esille ja myöskin nämä käyvän hinnan lunastamiset määräajassa. Us-
kon, että tämä tuo sellaista selkeyttä, joka sitten näissä tilanteissa saa asiat eteenpäin. Näis-
sä asunto-osakeyhtiöissä, ei pelkästään tämäntyyppisissä tilanteissa vaan aika usein jo pal-
jon pienemmissäkin korjaustarpeissa ja muissa, hyvin herkästi sitten on mahdollista niin
sanotusti hankalien osakkaitten jarruttaa näitten asioitten eteenpäinviemistä ja riitauttaa
niitä. Siinä mielessä on hyvä, että tässä asiassa on ministeriössä liikuttu eteenpäin.

18.43 Mari-Leena Talvitie kok: Arvoisa puhemies! Kiitos edustaja Laukkaselle ja Es-
sayah’lle ja erityisesti Laukkaselle siitä kokonaiskuvan maalaamisesta vielä edelleen, että
meillä on todellakin monessa asunto-osakeyhtiössä sellaisia tilanteita, että pohditaan, mitä
voidaan tehdä, ja tämä on ollut tämmöinen tavallaan aika hiljainen ja vaiettukin ongelma
sen takia, että lehtien palstoilla ne asunto-osakeyhtiöt, joissa on ollut ongelmia tai riitata-
pauksia, eivät ole halunneet tuoda sitä julki, koska se ei ainakaan olisi edistänyt sitä asiaa.

Kiitän myöskin kansalaisia ja taloyhtiöiden hallituksien puheenjohtajia ja useita erilai-
sia tahoja, jotka ovat olleet tästä asiasta viimeisten kahden kolmen vuoden aikana yhtey-
dessä, koska se on myöskin tavallaan antanut voimaa viedä asioita eteenpäin ja puhua niis-
tä. Kun se yksikin osakas on vastustanut sitä hanketta — tai senhän ei ole välttämättä tar-
vinnut olla edes osakas, vaan se on voinut olla vaikka perikunta, joka ei ole päässyt yksi-
mielisyyteen siitä asiasta — siinä on ollut vastakkain tavallaan niiden henkilöiden, jotka
ovat enemmistönä, omaisuus ja sen turvaaminen ja sitten sen yhden osakkaan tai perikun-
nan tai perikunnan yksittäisen osakkaan omaisuus. Nämä tilanteet ovat olleet aika valitet-
taviakin.

Vaikka suurin osa näistä kerrostaloasunnoista ja meidän rakennuskannasta on tietenkin
kasvavalla kaupunkiseudulla, näen, että tämä hallituksen esitys asunto-osakeyhtiölain
muuttamisesta edistää ja helpottaa myöskin pienempien kuntien yksittäisiä kiinteistökan-
nan kehityskohteita, koska kyseessä voi olla esimerkiksi hissitön talo, joita melkein puolet
on edelleen meidän kerrostaloistamme, ja nämä esteettömyysasiat tulevat myöskin lähi-
vuosina kyseeseen. — Kiitos.

Keskustelu päättyi.

Asia lähetettiin ympäristövaliokuntaan.
5


