















































DEMECF8.tmp.xml


Pöytäkirjan asiakohta PTK 173/2018 vp
Pöytäkirjan asiakohta 

PTK 173/2018 vp

Täysistunto

Perjantai 8.3.2019 klo 13.02—16.33

10. Hallituksen esitys eduskunnalle laiksi rikoslain muuttamisesta ja eräiksi siihen liittyvik-
si laeiksi

Hallituksen esitys HE 212/2018 vp
Kansalaisaloite KAA 3/2015 vp
Lakialoite LA 14, 21, 45/2015 vp, 19, 96/2017 vp, 10, 18/2018 vp
Valiokunnan mietintö LaVM 24/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on lakivaliokunnan mietintö LaVM 24/2018 vp. Nyt päätetään lakieh-
dotusten sisällöstä.

Keskustelu

15.51 Ben Zyskowicz kok: Arvoisa rouva puhemies! Tässä on kyse lapsiin kohdistuvien
seksuaalirikosten rangaistusten kiristämisestä, ja tämä uudistus on erittäin tervetullut.
Näistä rikoksista, jotka iljettävimmillään ovat aivan kauhistuttavia, on tultava nykyistä
tuntuvammat rangaistukset.

Olen erittäin tyytyväinen siitä, että tässä aikataulupaineessa eduskunnan lakivaliokunta
on saanut tämän asian tänne saliin päätettäväksi. Ja olen erittäin tyytyväinen siitä, että mi-
nisteri Antti Häkkänen on aikanaan tuonut tämän esityksen lapsiin kohdistuvien seksuaa-
lirikosten rangaistusten kiristämiseksi. Ministeri Häkkäsen oikeuspoliittinen tai, sanotaan,
kriminaalipoliittinen linja, jossa asetetaan uhrin kokemus ja oikeusturva entistä enemmän
keskiöön sen rikollisen oikeusturvan suojelemisen rinnalle ja jossa pyritään rangaistuksia
tällaisista iljettävistä väkivaltarikoksista ja seksuaalirikoksista kiristämään, on ehdotto-
masti perusteltu ja hyvä.

En malta olla kiinnittämättä huomiota siihen, että julkisessa keskustelussa ja myös tääl-
lä lähinnä vihreiden ja vasemmistoliiton toimesta usein korostetaan sitä, että kovemmat
rangaistukset eivät auta mitään ja vankila ei paranna ketään. Mutta annas olla, kun tulee
kyse lapsiin ja naisiin kohdistuvista seksuaalirikoksista, niin silloin nämä punavihreät oi-
keustieteilijät ja täällä heidän hengenheimolaisensa kääntävät kelkkansa ja näissä lapsiin ja
naisiin kohdistuvissa rikoksissa sitten kuitenkin rangaistusten koventaminen auttaa.

Sama koskee vähän uhrin asemaa. Kun on puhuttu paljon uhrin aseman parantamisesta,
niin siitä ei olla oltu hirveän kiinnostuneita ja on korostettu rikoksesta epäillyn rikoksente-
kijän oikeusturvaa. Mutta nyt kun tehtiin selvitys siitä, miten valitettavan onneton on rais-
kausten uhrien asema, niin nyt ymmärretään, että nimenomaan uhrien oikeusasemassa on
paljon parannettavaa. Ne eivät ole pelkästään raiskausten uhrit, jotka kärsivät siitä, että uh-
rin asemaa ei riittävästi oteta huomioon, vaan myös aivan tavallisten puukotusten tai mui-
 Tarkistettu
4.1



Pöytäkirjan asiakohta PTK 173/2018 vp
den pahoinpitelyiden tai omaisuusrikosten uhrit ovat aivan samalla tavalla asemassa, [Pu-
hemies koputtaa] jossa joutuvat yksin itseään edustamaan, ja siellä veronmaksajien juristit
kyllä pitävät huolta rikollisen puolustamisesta.

15.54 Ville Tavio ps: Rouva puhemies! Lakivaliokunnassa oli tahtoa korottaa seksuaaliri-
kosten rangaistuksia hallituksen esitystä enemmänkin. Eduskunnan lakivaliokunta esittää-
kin, että eduskunta päättää edellyttää tulevaa hallitusta kiristämään lapsiin kohdistuvien
seksuaalirikosten rangaistuksia. Vaatimus sisältyy lausumaehdotukseen lakivaliokunnan
mietinnössä.

Tässä esityksessä on hyvää. Esityksessä toteutuu törkeä lapsenraiskauksen tekomuoto
siten, että se osaltaan koventaa rangaistuksia, vaikka sen käyttömäärä jää vasta tulevaisuu-
dessa nähtäväksi. Rikoksesta tuomitaan kuitenkin jatkossa se, joka syyllistyy samalla teol-
la törkeään raiskaukseen ja törkeään lapsen seksuaaliseen hyväksikäyttöön.

Perussuomalaiset ovat tyytyväisiä siihen, että tämä törkeä lapsenraiskauksen tekomuoto
lisätään lakiin ja sen vähimmäisrangaistukseksi tulee neljä vuotta. Tämä on askel oikeaan
suuntaan. Se on kuitenkin perussuomalaisille pettymys, että törkeän lapsen seksuaalisen
hyväksikäytön vähimmäisrangaistus ei nyt nousekaan. Syynä on muiden puolueiden he-
rääminen asiaan vasta vaalien alla. Seuraavan hallituksen tulee toteuttaa rangaistusten ko-
vennukset heti vaalikauden alussa.

Perussuomalaisethan jättivät asiasta lakialoitteen jo vuonna 2015, ja aloite saikin tuol-
loin eduskunnan enemmistön tuen. Pääministeri Sipilän hallitus ei kuitenkaan koskaan an-
tanut asiasta hallituksen esitystä. Lakivaliokunta ei nyt sitten voinut nostaa eduskuntaryh-
mien sopimalla tavalla törkeän lapsen seksuaalisen hyväksikäytön vähimmäisrangaistusta
kahteen vuoteen. Syynä oli, että perustuslakiasiantuntijat näkivät noston mahdollisesti pe-
rustuslain vastaisena. Perustuslakivaliokunta ei enää ehtinyt käsitellä asiaa, koska näiden
sote- ja maakuntalainsäädäntöjen käsittely vei valiokunnan ajan, vaikka tiedämme kaikki,
mitä näille sote- ja maakuntalaeille nyt sitten kävi — se oli hukkaan heitettyä aikaa — mut-
ta näin ollen ei kuitenkaan lakimuutosta voitu toteuttaa, koska sen perustuslainmukaisuu-
desta ei ollut varmuutta. Törkeän lapsen seksuaalisen hyväksikäytön rangaistuksen nosto
jäi vielä toteuttamatta. Perussuomalaiset näkevät pääasiallisena syynä näihin aikatauluon-
gelmiin sen, että Sipilän hallitus ei tehnyt asiasta esitystä aiemmin ja muutkin puolueet he-
räsivät tilanteeseen vasta vaalien alla sekä Oulun tapahtumien jälkeen.

Puhemies Paula Risikko:  Otetaan vastauspuheenvuoroja: edustaja Zyskowicz ja edusta-
ja Kymäläinen.

15.57 Ben Zyskowicz kok (vastauspuheenvuoro): Arvoisa rouva puhemies! En malta olla
sanomatta, että mitä minä juuri äsken sanoin perustuslain tulkinnasta. Suomi on — ja näin
uskallan väittää, vaikken ole asiaa tutkinut — varmaan maailman ainoa maa maailmassa,
jossa lapsiin kohdistuvien seksuaalirikosten rangaistusten kiristäminen nähdään perustus-
laillisena kysymyksenä. [Ville Tavio: Niinpä!] Tätä juuri tarkoitin. Meillä yhä useampia
asioita pidetään perustuslaillisina kysymyksinä ja niissä nähdään perustuslaillisia ongel-
mia. Tämä, että lakivaliokunnassa ovat käyneet perustuslakiasiantuntijat — näin nyt ym-
märsin — sanomassa, että tähän lapsiin kohdistuvien seksuaalirikosten rangaistusten kiris-
tämiseen liittyy perustuslaillisia ongelmia, on aivan käsittämätöntä. Lakien oikeudenmu-
2



Pöytäkirjan asiakohta PTK 173/2018 vp
kaisuuden ja oikeasuhtaisuuden harkinta kuuluu täällä lakivaliokunnalle, ei perustuslaki-
valiokunnalle.

15.58 Suna Kymäläinen sd (vastauspuheenvuoro): Mistähän tässä alkaisi? Mielestäni on
kohtuutonta, että edustaja Tavio syyttää tässä kaikkia muita puolueita, että tämä alarajojen
nostaminen, näiden lapseen kohdistuvien seksuaalirikosten rangaistusten koventaminen,
olisi kaikkien muiden puolueiden vika, ja sen sijaan perussuomalaisilla tämä olisi tullut
hoidetuksi. Muistutan, että perussuomalaisilla oli oikeusministeri tämän hallituskauden
alusta kaksi seuraavaa vuotta ja tämä kansalaisaloite alarajojen nostosta, joka myös on täs-
sä käsittelyssä, tuli jo vuonna 2015 tähän eduskuntaan. Valitettavasti perussuomalainen
ministeri ei sitä silloin lähtenyt käsittelemään.

15.59 Antero Laukkanen kd (vastauspuheenvuoro): Arvoisa rouva puhemies! Sen ver-
ran tarkennukseksi, että perustuslakiasiantuntijat eivät nähneet ongelmaa siinä, että tätä
rangaistusasteikkoa nostettaisiin, vaan siinä, että sitä nostettaisiin niin paljon suhteessa
muihin rangaistuksiin. Ja niin kuin edustaja Zyskowicz hyvin tietää, tässä tulee tämä oikea-
suhtaisuusperiaate mukaan, eli he näkivät, että muutos on niin merkittävä muuhun lainsää-
däntöön nähden, että sitä pitää arvioida perustuslaillisesta näkökulmasta.

16.00 Ben Zyskowicz kok (vastauspuheenvuoro): Arvoisa rouva puhemies! Sanon edel-
leen: Suomi on varmaan maailman ainoa maa, jossa pohdittaessa sitä, kuinka paljon voi-
daan kiristää lapsiin kohdistuvien seksuaalirikosten rangaistuksia suhteessa muihin rikok-
siin kohdistuviin rangaistuksiin, tästä kysymyksestä tehdään perustuslaillinen kysymys.
En tiedä mitään toista maata enkä usko, että sellaista on. Kysymys siitä, mikä on oikeuden-
mukainen rangaistus, mikä on oikeasuhtainen rangaistus, on juuri sitä harkintaa, jota var-
ten täällä on olemassa eduskunnan lakivaliokunta. Ja viime kädessä siitä, mikä on oikea-
suhtainen rangaistus ja mikä on oikeudenmukainen rangaistus, päättää eduskunta, jolle
kansanvaltaisuusperiaatteen mukaisesti kuuluu lainsäätäminen. Nyt en puhu mistään teo-
reettisesta ääritapauksesta, että joku ehdottaisi kuolemantuomiota tai muuta — unohde-
taan tämmöinen ääriajattelu — vaan normaalista lainsäädännöstä: lakivaliokunta päättää,
sali päättää.

Puhemies Paula Risikko: Vastauspuheenvuoro edustaja Laukkaselle. Oliko myöskin
edustaja Karimäellä vastauspuheenvuoropyyntö? — Otetaan ensin Laukkanen ja sitten Ka-
rimäki.

16.01 Antero Laukkanen kd (vastauspuheenvuoro): Arvoisa rouva puhemies! Siis edel-
leen toistan sen, että kyse oli vain oikeasuhtaisuudesta muuhun rangaistusasteikkoon ja
muihin rikoksiin nähden — ei siitä, voidaanko nostaa näitä rangaistuksia. Koko lakivalio-
kunta oli täysin yksimielinen, että pitää nostaa, sen takia kirjasi nämä ponnet. Mutta
useampi asiantuntija nosti esiin sen, että sen pitää olla sitten suhteessa muihin rangaistus-
säännöksiin. Tämä oli se sisältö. Eivät nämä edes ottaneet kantaa siihen, pitäisikö lapsiin
kohdistuvia rangaistusasteikkoja nostaa, vaan siihen, että muutos on niin merkittävä ja sii-
hen pätee muihin rangaistuksiin nähden jonkinlainen suhteellisuusperiaate. Tästä oli kyse
— että ei jää kuulijalle nyt väärä kuva tästä asiasta. En nyt puolusta tässä ketään. Minä vain
3



Pöytäkirjan asiakohta PTK 173/2018 vp
totean tämän siitä keskustelusta. [Ben Zyskowicz ja Ilmari Nurminen pyytävät vastauspu-
heenvuoroa]

Puhemies Paula Risikko:  Edustaja Karimäellä on vastauspuheenvuoro ensin.

16.02 Johanna Karimäki vihr (vastauspuheenvuoro): Arvoisa puhemies! Koko lakiva-
liokunnalla oli vahva tahto ja halu suojella lasta, ja olisimme halunneet tehdä kaikki muu-
tokset ja kiristykset samalta istumalta, mutta kun käsittelyn viime hetkillä tuli tämä perus-
tuslakiasiantuntijoiden näkemys, että asia pitäisi tarkistuttaa perustuslakivaliokunnalla,
niin kuin edustaja Laukkanen totesi, niin olimme siinä mielessä pakotettuja lähettämään
kansalaisaloitteen perustuslakivaliokuntaan. Lopulta päädyimme sen sieltä sitten vetä-
mään pois, koska halusimme, että tämä eduskunta vielä käsittelee nämä kysymykset ja te-
kee ne muutokset, jotka nyt parantavat lapsen asemaa jossain määrin, ja evästämme tule-
vaa eduskuntaa tekemään vielä suuremmat parannukset, jotta herkkiä ja haavoittuvia lap-
sia voidaan suojella tältä iljettävältä väkivallalta.

16.03 Ilmari Nurminen sd (vastauspuheenvuoro): Arvoisa rouva puhemies! Itsekin ha-
luan kommentoida tätä. Mielestäni on kuitenkin vähän kohtuutonta syyttää perustuslakiva-
liokuntaa ja perustuslakiasiantuntijoita tästä, sillä viittasitte aikaisemmin soteen, esimer-
kiksi asiakassuunnitelmaan ja muuhun, ja esitykset ovat olleet vaillinaisia ja on tullut sel-
vät esitykset perustuslakiasiantuntijoilta, millä tavalla ne esitykset pitää korjata — esimer-
kiksi meillä StV:ssä useaan kertaan on todettu, että eiväthän vaikka valinnanvapaus ja
maakuntahallinto ole perustuslain vastaisia vaan tapa, millä esitykset on tehty — ja niitä ei
ole korjattu, vaikka moneen kertaan ne ongelmat on tuotu esille. Samalla tavalla tässä esi-
tyksessä Häkkänen on tuonut vain pienen osan eikä tuonut kokonaisuudistusta, eli esityk-
sen pitäisi olla kokonaisuudessaan tehty ja hyvin laadittu, mutta nyt se, että tässä tuodaan
osia ja muuta, asettaa näitä perustuslaillisia haasteita kokonaisuuden kannalta. Eli kun on
parempaa valmistelua ja tämä otetaan huomioon, niin vältytään tältä poukkoilulta.

Puhemies Paula Risikko: Sitten oli Taviolla myöskin vastauspuheenvuoropyyntö, olkaa-
pa hyvä, ja Zyskowiczillakin ja kaikilla oli — hienoa! [Naurua]

16.04 Ville Tavio ps (vastauspuheenvuoro): Rouva puhemies! Tämä vähimmäisrangais-
tuksen nosto kahteen vuoteen: siinä tosiaan se ehdottoman vankeuden raja lähenee niin pal-
jon, että nämä asiantuntijat katsovat, että se sen takia muuttaisi sitten tätä dynamiikkaa.
Tämä oli se heidän perustelunsa sikseen, ei minun. Ja näen sen ongelmallisena, ja perus-
suomalaisetkin näkevät sen ongelmallisena, että perustuslakia tulkitaan jo lähestulkoon
ideologisista lähtökohdista, ja joudutaan näihin ihmeellisiin tilanteisiin, joissa nämä perus-
tuslakiasiantuntijat ikään kuin kaappaavat demokratian itselleen. [Suna Kymäläisen väli-
huuto] Kuitenkin me noudatamme tätä järjestelmää siis, ja tilanne on se, että emme voineet
tätä esitystä saliin tuoda, koska silloin puhemies olisi toiminut niin, että sitä ei olisi otettu
äänestykseen.

16.06 Ben Zyskowicz kok (vastauspuheenvuoro): Arvoisa puhemies! En arvostele lain-
kaan eduskunnan lakivaliokuntaa. Sanon vain omana käsityksenäni, että kysymys siitä,
mikä on oikeudenmukainen rangaistus jostakin teosta, kysymys siitä, onko se oikeasuhtei-
4



Pöytäkirjan asiakohta PTK 173/2018 vp
nen suhteessa joihinkin muihin rangaistuksiin, on juuri sellaista harkintaa, jota jokainen
parlamentti tekee säätäessään rikoslakia, ja meidän järjestelmässämme tämän harkitsemi-
nen kuuluu eduskunnan lakivaliokunnalle ja viime kädessä päätös kuuluu tänne, eduskun-
nan suureen saliin. Se, että siitä on tehty perustuslakikysymys, että perustuslakivaliokun-
nan pitäisi harkita, onko oikea rangaistus suhteessa muihin rangaistuksiin vuosi vai kaksi
vuotta vai kolme vuotta, on aivan järjetön ajatus. Mitä perusoikeuksia siinä loukataan?
Onko sillä rikoksentekijällä, sillä lapsen raiskaajalla, joku oikeus tiettyyn maksimiin, niin
että jos jätetään kovempi rangaistus, niin loukataan hänen perusoikeuksiaan? Naurettava
ajatus.

Puhemies Paula Risikko:  Ja sitten oli vielä vastauspuheenvuoroja. Kuka haluaa käyttää?
[Antero Laukkanen: Nyt riitti!] — Nytkö riitti? Sitten mennään puhujalistalle.

16.07 Suna Kymäläinen sd: Arvoisa rouva puhemies! Näihin edellisiin vastauspuheen-
vuoroihinkin vielä viitaten: Olemme varmasti täysin samaa mieltä tässä salissa, jokainen,
että mikään ei ole iljettävämpää kuin kajota seksuaalisesti lapseen, etenkin hyvin pieniin
lapsiin. Sillä on vaikutukset tuon lapsen loppuelämään, ja se voi olla hyvinkin vaurioitta-
vaa. Siksi on erittäin tärkeää, että näitä lapseen kohdistuvien seksuaalirikosten rangaistuk-
sia kiristetään. Kiristetään niitä sitten yläpäästä tai alapäästä, se on selkeä signaali, että se ei
ole millään tavalla hyväksyttävää ja siitä ei voi vähällä selvitä. Nyt valitettavan usein on
päässyt käymään niin, että lopulta tuomiot ovat olleet ehdonalaisia, eivät edes vankeusran-
gaistuksia, lapsi on vaurioitunut ja toki siinä myös joutunut uhriksi. Mutta sitten uskalle-
taan yhä uudelleen ja uudelleen näitä riskejä näiden seksuaalisesti hyväksi käyttävien ta-
holta ottaa sen vuoksi, että nuo rangaistukset ovat kovin pieniä.

Tämän koko lainsäädännön tarve syntyi julkisuudessa olleesta, vahvasti meidän jokai-
sen oikeustajua ravisuttaneesta tapauksesta, jossa kymmenenvuotias lapsi raiskattiin mut-
ta tämä tulkittiin lain kirjainta noudattaen hyväksikäytöksi, koska lapsi ei ollut itse kieltä-
nyt tätä seksuaalista kanssakäymistä. Sen vuoksi olemme tässä lakivaliokunnan työssä pi-
täneet hyvin tärkeänä sitä, että suostumuksen puute tulee kirjatuksi tuohon lakiin. Ja se oli-
si ollut erittäin tärkeää, mikä myös ponsiin kirjattiin, että aina seksuaalinen yhteys, seksin
harrastaminen, lapsen kanssa on raiskaus, kun on kyse selkeästi pienestä, keskenkasvuises-
ta lapsesta.

Se, mikä on surullista, on se, että tämä esitys tosiaan oli vaillinainen, tähän ei sisältynyt
alarajojen nostoa. Muistan, että silloin kun tämä esitys oli täällä eduskunnassa lähetekes-
kustelussa, itse henkilökohtaisesti kysyin tästä ministeri Häkkäseltä, miksi alarajoja ei nos-
teta. Tällä hetkellä tästä lapsen törkeästä seksuaalisesta hyväksikäytöstä alaraja on yhdestä
vuodesta eteenpäin, mikä tarkoittaa käytännössä ehdollista vankeusrangaistusta. Jos tuo
raja nostettaisiin kahteen vuoteen, mistä meillä lakivaliokunnassa oli yksimielisyys, niin
silloin saataisiin käytännössä vankeustuomioita tämän osalta. Hallituksella oli kolme ja
puoli vuotta aikaa valmistella tätä lakiesitystä, ja oli tosi surullista, että jouduimme sitä pe-
rustuslakivaliokunnalta kysymään. Tässä oli kaikkien puolueiden [Puhemies koputtaa] pu-
heenjohtajien yhteinen tahtotila taustalla. — Puheenjohtaja, saanko juosta pönttöön jatka-
maan?

Puhemies Paula Risikko:  No, puhukaa sieltä.
5



Pöytäkirjan asiakohta PTK 173/2018 vp
Kiitoksia. — Todellakin tämän soten priorisoinnin vuoksi perustuslakivaliokunnalla ei
ollut mahdollisuutta tätä hyvinkin pientä nostoa sitten käsitellä ja ottaa listoilleen. Mutta
me otimme sen pois sieltä ja kirjasimme ponsiin, jotta saamme edes jonkinnäköisiä ran-
gaistusten kiristyksiä. Ja kun tuolla ponsissa on kirjattu kiirehtimisestä, niin luotamme sii-
hen, että tuo valmistelu lähtee käyntiin välittömästi ja että hyvin pian seuraavan hallitus-
kauden aikana saamme nämä lapsiin kohdistuvat rikokset kuntoon.

Myöskin se on tärkeää, että koko seksuaalirikoslainsäädäntö, tuo rikoslain 20 §, uudis-
tetaan. Tästä myös ministeri Häkkänen on puhunut, mutta harmittaa, että tuo ajankohta,
jolloin tähän herätään, on tässä hallituskauden vaihtuessa ja vieläkään tuota työryhmää,
joka tätä selvittäisi, ei käsittääkseni ole nimetty.

Mutta vielä sanon sen, että erittäin tärkeää on huolehtia siitä, että tukipalvelut uhrille ja
uhrin omaisille ovat riittävät. Tällä hetkellä lapset jäävät valitettavaan tilanteeseen odotta-
maan pitkään tuomioita, he joutuvat kertomaan useille eri tahoille tästä tapahtuneesta, ja se
trauma ikään kuin uusiutuu aina joka kerta uudelleen, kun tätä asiaa joudutaan muistele-
maan.

16.11 Ilmari Nurminen sd: Arvoisa rouva puhemies! Ensinnäkin on tärkeätä, että esitys
on tuotu tänne ja tässä kiristetään kuitenkin selvästi rangaistuksia kohdistuen lasten seksu-
aaliseen hyväksikäyttöön. Toisaalta täytyy miettiä tätä prosessia. Kuten edustaja Kymäläi-
nenkin toi esille, jo vuonna 2015 on tuotu kansalaisaloite eduskuntaan, ja tätä on odotettu,
me olemme odottaneet hallituksen esitystä tästä asiasta jo usean vuoden ajan.

No, nyt kun minä olen itse aika tuore lakivaliokunnan jäsen — olen puolet tästä vaali-
kaudesta ollut — niin odotin kuitenkin tältä hallituksen esitykseltä, että tämä laajasti nyt
puuttuisi näihin törkeisiin, julkisuudessakin keskustelussa olleisiin asioihin. Edustaja Ky-
mäläinen muun muassa viittasi tähän tapaukseen, jossa kymmenvuotiaaseen on kohdistu-
nut kamalia tekoja ja ne rangaistukset eivät millään täytä yleistä oikeustajua. Itselleni ai-
nakin tuli yllätyksenä, että tämä hallituksen esitys ei puutu millään tavalla kiristävästi esi-
merkiksi näihin hyvin nuoriin, kymmenvuotiaisiin, lapsiin kohdistuneisiin seksuaalirikok-
siin, eli tämä esitys ei kohdistu näihin, ja tämä on sen iso puute. Tämä kyllä kiristää ran-
gaistuksia sitten varttuneempien nuorten kohdalla, mutta ei puutu näihin lapsiin kohdistu-
neisiin, ja se on äärettömän iso puute tässä esityksessä. Sen takia me lakivaliokunnassa
kokonaisuutena vaadimme — varsinkin oppositiossa aivan kalkkiviivoille pidettiin tästä
kiinni — perustuslakivaliokunnasta lausuntoa liittyen tähän kansalaisaloitteeseen, koska
me olisimme halunneet sen tänne saliin, me olisimme halunneet sen käsittelyyn tänne.
Mutta edellispäivänä me jouduimme vetämään sen esityksen pois, että me saimme tämän
esityksen tuotua tänne saliin, koska tämä on kuitenkin parempi kuin ei mitään. Mutta tähän
jäi erittäin paljon epäkohtia, ja siinä mielessä itse olen henkilökohtaisesti pettynyt tähän,
että erityisesti näihin erittäin nuoriin lapsiin kohdistuneisiin rikoksiin tällä esityksellä ei
tehty kiristyksiä, vaikka täysi poliittinen ja myös maalaisjärki sanoo, että ne olisi ollut pak-
ko tehdä. Joten jäin kuitenkin kummaksumaan, minkä takia hallitus ei suostunut tuomaan
sitä esitystä, vaikka sitä itsekin tivasin moneen, moneen otteeseen.

Mutta nyt kuitenkin on tyydyttävä siihen, että meillä on vahvat ponnet jatkoselvittelyyn
ja tämä asia ei kuitenkaan jää tähän, ja varmasti yhteistä tahtotilaa tämän asian korjaami-
selle on. Ja kuten sanoin, tähän vaaditaan selvästi vahvempia rangaistuksia mutta myös
muita toimenpiteitä, näitä ennaltaehkäiseviä keinoja, joita on hyvä pitää jatkossa esillä. —
Kiitos.
6



Pöytäkirjan asiakohta PTK 173/2018 vp
16.15 Johanna Karimäki vihr: Arvoisa puhemies! On hyvä, että olemme saaneet tämän
hallituksen esityksen käsittelyyn ja nyt ratkaisuvaiheeseen tänne eduskunnan istuntosaliin.
Tällä esityksellä lapsiin kohdistuvien törkeiden seksuaalirikosten rangaistusten ylärajoja
korotetaan. Se on vahva signaali, että näistä iljettävistä teoista on tuomittava ankarampia
tuomioita. Yksikin teko voi haavoittaa lapsen koko loppuelämäksi.

Eduskuntaan annettiin kansalaisaloite koskien lapsiin kohdistuvien seksuaalirikosten
rangaistusten kiristämistä jo vuonna 2015. Silloin hallitus ryhtyi erinäisiin selvityksiin ja
jäimme odottamaan hallituksen esitystä, joka olisi ollut vastaus kansalaisten odotuksiin ja
oikeustajuun. Kun lopulta ministeri Häkkänen toi esityksensä lokakuussa ja lakivaliokunta
alkoi sitä käsittelemään, niin täytyy sanoa, että olin itsekin pettynyt siitä, että esitys ei riit-
tävän vahvasti puuttunut annettaviin rangaistuksiin. Ylärajan nosto toki vaikuttaa jossakin
määrin mutta ei riittävästi. Keskeistä olisi juurikin korottaa myös rangaistusten alarajoja,
koska nyt tällä hetkellä liian paljon annetaan ehdollisia tuomioita lapsiin kohdistuvista tör-
keistä seksuaalirikoksista. Se jos mikä sotii oikeustajua vastaan.

Tämä hallituksen esitys joka tapauksessa hyväksyttiin yksimielisesti, koska se on askel
oikeaan suuntaan, ja on tärkeätä, että tuleva eduskunta heti ensi töikseen ja tuleva hallitus
heti ensi töikseen toteuttavat rikoslain 20 luvun kokonaisuudistuksen. Koko sitä rikoslain-
säädäntöä, joka koskettaa raiskaus- ja seksuaalirikoksia, täytyy tarkastella kattavasti kiris-
täen tuomioita, sekä tuomioiden vähimmäisrangaistuksia että rangaistusten ylärajoja.

Lapsen iän merkitys on erityisen tärkeä kysymys siinä, että suojellaan pieniä lapsia. Tu-
lee selvittää myös suostumuksen puute raiskausmerkistön kriteeristöön, sillä nyt tällä het-
kellä tekoja tarkastellaan siitä näkökulmasta, onko käytetty väkivaltaa tai sen uhkaa. Mo-
nasti uhrit voivat olla kovin lamaantuneita, tai jos kyseessä on nuori lapsi, hän ei edes ym-
märrä, mitä on tapahtumassa. Hänellä ei voi olla sitä käsitystä, mitä tulee tapahtumaan ja
minkälaisesta teosta on kysymys. Siltikin nämä teot, joissa kajotaan ihmiseen vakavim-
malla, raaimmalla mahdollisella tavalla, haavoittavat ihmisen loppuelämäksi.

16.18 Antero Laukkanen kd: Arvoisa rouva puhemies! Tämä esitys oli todella kova pon-
nistus lakivaliokunnassa, ja tämä ei ollut helppo asia kokonaisuutenakaan arvostella ja kat-
soa, vaikka päämäärä oli hyvin selkeä. Pöydällä oli kansalaisaloitteita, oli yksittäisien
edustajien tekemiä lakialoitteita ja sitten hallituksen esitys, josta kävi ilmi heti, että se ei ol-
lut riittävä. Se jo tullessaan viesti sitä, että tämä asia on nyt keskeneräinen, ja se myös jäi
keskeneräiseksi. Onneksi valiokunta teki huolellista työtä ja kirjoitti niin raskaat ponnet tä-
hän, se tulee seuraavalta eduskunnalta tätä edellyttämään ja vielä sillä tavalla, että on pai-
notettu sen kiireellisyyttä.

Täällä on aivan oikein kysytty — edustaja Zyskowicz nosti kysymyksen esiin — mikä
on oikea rangaistus lapsen seksuaalisesta hyväksikäytöstä, mikä on raiskauksen ja suostu-
muksen välinen tila, mikä on se ero näiden välillä, missä nämä rajapinnat kulkevat. Sitten
on tämä kansalaisten oikeustaju ja lain soveltamiskäytäntö oikeuden antamissa tuomiois-
sa. Ne ovat kovasti etääntyneet toisistaan. Kansalaisten oikeustaju on selkeästi ankarampi
kuin näistä rikoksista annetut tuomiot. Ollaan tilassa, jossa myös eduskunnan enemmistö
on sitä mieltä, että nämä rangaistukset ovat liian alhaisia. Liikaa annetaan näitä ehdollisia
tuomioita.

Tämä valiokunnan mietintö on varsin hyvää tekstiä, hyvää luettavaa. Siinä käydään tätä
koko kokonaisuutta huolellisesti läpi. Siinä myös kiinnitetään huomiota tarpeeseen rikos-
7



Pöytäkirjan asiakohta PTK 173/2018 vp
lain 20 luvun kokonaisuudistukselle, jossa nämä kaikki näkökulmat voitaisiin ottaa huo-
mioon.

Varmaa on se, että lapselle, joka joutuu kohteeksi, se on ainutkertainen ja elämää, jopa
koko loppuelämää, tuhoava tapahtuma. Ja tätä ei lainsäätäjän pitäisi unohtaa, että kysymys
ei ole yksittäisestä pahasta teosta vaan koko loppuelämään vaikuttavasta teosta. Se on
myös erään ihmisen merkittävimmän yksityisyyden piiriin kuuluvan asian — seksuaali-
nen koskemattomuus, puhtaus ja se oman ruumiin ainutlaatuisuus — säilymiseen ja taval-
laan siihen vapaaehtoisuuteen liittyvä oikeus, että voin itse päättää, milloin haluan nämä
asiat toiselle henkilölle antaa. Sillä on suuri syvällinen merkitys.

Tämä viesti on myös yhteiskunnallisesti tärkeä. Vaikka me lainsäätäjät ymmärrämme,
että kovemmat tuomiot [Puhemies koputtaa] eivät välttämättä johda siihen tilanteeseen,
että tapahtuisi tälle raiskaajalle elämänmuutos, niin kuitenkin yhteiskunnan pitää lähettää
[Puhemies koputtaa] se viesti, että raiskaus ja lapsen hyväksikäyttö ovat vakavia rikoksia.

16.21 Ben Zyskowicz kok: Arvoisa rouva puhemies! Tässä on käytetty hyviä puheenvuo-
roja. Itse haluan vielä tälle kuulijakunnalle yrittää selventää, miten perustuslain tulkinta on
aina tulkintaa. Mikäköhän on se säännös perustuslaissa, joka sanoo, että perustuslakivalio-
kunnan pitää perustuslakikysymyksenä miettiä, onko rangaistus oikeasuhteinen ja onko se
oikeudenmukainen, ja että perustuslakivaliokunta sitten estää, jos niin katsoo, epäoikea-
suhteisten rangaistusten säätämisen? No se pykälä on 8 §, jossa julkilausutaan yleinen le-
galiteettiperiaate, ja 8 § kuuluu näin: ”Ketään ei saa pitää syyllisenä rikokseen eikä tuomi-
ta rangaistukseen sellaisen teon perusteella, jota ei tekohetkellä ole laissa säädetty rangais-
tavaksi. Rikoksesta ei saa tuomita ankarampaa rangaistusta kuin tekohetkellä on laissa sää-
detty.” Siinä se on, meidän oikeusjärjestelmään kuuluva legaliteettiperiaate.

Tästä pykälästä — kuuntelitte kai tarkkaan? — on sitten oikeusopissa osa oikeustietei-
lijöistä ollut kehittämässä sellaista doktriinia, että rangaistusten kiristäminen ja vapaustuo-
mion tai sakkotuomion tuomitseminen entistä ankarampana on jotenkin perustuslakikysy-
mys. Aivan kuin näillä raiskaajilla ja muilla roistoilla olisi olemassa joku perusoikeus, että
heitä ei saa tuomita esimerkiksi törkeästä raiskauksesta kuin korkeintaan johonkin tiettyyn
rangaistukseen. No tämähän on aivan naurettavaa. Ja tämä doktriini on aika uusi, se on ke-
hitetty viimeisten vuosien aikana, ja toivon, että ensi vaalikauden perustuslakivaliokunta
tämän kelvottoman doktriinin todellakin hylkää. Sehän on aivan eri asia tämmöinen ää-
riesimerkki, että jollekin ehdotettaisiin näpistyksestä vaikka elinkautista, ja silloin varmas-
ti tämänkaltaiset kysymykset voivat tulla pohdittaviksi. Mutta mikä tekee perustuslakiky-
symyksen tämmöisissä normaalioloissa normaalirangaistusten kiristämisestä, jota täällä
kaikki tuntuvat kannattavan? Ei mikään, mutta nämä asiantuntijat ovat nyt kehittäneet täm-
möisen doktriinin, että kyllä se asia kuuluu perustuslakivaliokunnan arvioitavaksi, onko
rangaistus oikeasuhteinen ja oikeudenmukainen suhteessa tekoon ja suhteessa muihin ran-
gaistuksiin. Mutta tämähän on juuri sitä, mitä lakivaliokunnan pitää miettiä ja mistä edus-
kunnan tulee päättää, eikä niin, että perustuslakivaliokunnassa kaksi kolme asiantuntijaa
päättää eduskunnan puolesta.

Mitä sitten edustaja Nurmisen puheenvuoroon tulee, niin varmasti tulee paljon puutteel-
lista lainsäädäntöä, jossa tämmöinen poliittinen ”puute” on mukana, niin kuin tässä ym-
märsin, että ei oltu kiristämässä alarajoja. Mutta se on aivan muuta kuin se yleinen väärin-
käsitys, että kaikki nämä perustuslakiin törmäämiset johtuisivat siitä, että meidän virka-
8



Pöytäkirjan asiakohta PTK 173/2018 vp
kunta on niin kelvotonta, että he esittävät jatkuvasti perustuslain vastaisia lakeja tänne
eduskuntaan.

16.24 Johanna Karimäki vihr: Arvoisa puhemies! Tässä hallituksen esityksessä ehdote-
taan muutettavaksi rikoslain seksuaalirikoksia koskevaa lukua. Lapsen seksuaalisen hy-
väksikäytön enimmäisrangaistus korotettaisiin neljästä vuodesta kuuteen vuoteen vankeut-
ta, ja lisäksi rikoslakiin lisättäisiin törkeää lapsenraiskausta koskeva uusi rangaistussään-
nös. Eli kyllä tässä esityksessä on myös merkittäviä parannuksia ja uutena tämä törkeä lap-
senraiskaus. Mutta ongelma tässä esityksessä on se, että koska tämä on tällainen pieni osit-
taisuudistus, joka on osin heikosti valmisteltu, niin asiantuntijoiden mukaan tämäkään ei
ole merkittävä parannus nykytilaan. Ja täytyy sanoa, että lakivaliokunta on kyllä tehnyt täs-
sä huolellista, hyvää työtä. Tähän mietintöön on kirjattu kaikki ne tärkeimmät ja merkittä-
vimmät korjaustarpeet.

Nyt keskiviikkona myös Amnesty julkaisi tärkeän raporttinsa Oikeuksien arpapeli, joka
nostaa esiin erityisesti uhrin heikon aseman, raiskatun uhrin tilanteen. Ja haluan itsekin ko-
rostaa sitä, että uhrille tarjottavaa apua ja ymmärrystä tulee lisätä ja vahvistaa ja näitä ri-
kosoikeusprosesseja nopeuttaa, jotta uhri ei joudu kerrasta toiseen elämään niitä samoja
kauhistuttavia tilanteita yhä uudelleen ja uudelleen.

Itse uskon niin, että jos tämän esityksen käsittely ei olisi jäänyt näin viime tippaan ja jos
ministeri Häkkänen olisi pystynyt tuomaan esityksensä aikaisemmin eduskunnalle ja mi-
käli perustuslakivaliokunta olisi ehtinyt käsittelemään tuon kansalaisaloitteen, niin kuin la-
kivaliokunta joutui esittämään, niin myös näitä rikosten rangaistusten alarajoja olisi voitu
nostaa. Oma oikeustajuni sanoo sen, että näitä rangaistuksia pitää voida ja voi vielä kiris-
tää uudelleen, ja uskon, että käsittely perustuslakivaliokunnassa olisi siksi ollut tämän
asian osalta hyvinkin nopea ja selkeä.

Mutta jatkotyö, jatkoparannukset — suostumuksen puutteen arvioiminen, koko rais-
kauslainsäädännön uudistaminen, raiskauksen tunnusmerkistön kriteeristön uudistaminen
ja tuomioiden entisestään kiristäminen — jäävät uudelle eduskunnalle, ja se työ jatkuu vie-
lä. 

16.27 Antero Laukkanen kd: Arvoisa rouva puhemies! Valiokunta katsoi, että rikoslain
20 luvun säännökset koskien lapsiin kohdistuvia hyväksikäyttöjä ja raiskausrikoksia tulee
uudistaa siten, että kiristetään rangaistuksia, erityisesti vähimmäisrangaistuksia, sekä arvi-
oidaan sääntelytekniikka ja rikosnimikkeet. Tämä on merkittävä viesti ja hyvin päättäväi-
nen sellainen. Tämä ei ole ”jos” tai ”ehkä” tai ”kun” tai ”kun sattuu sellainen tilanne”, vaan
edellytetään, että tähän asiaan nyt kerta kaikkiaan puututaan.

Valiokunnassa kävimme laajan keskustelun siitä, mitä tarkoitetaan ikärajoilla ”10-vuo-
tiaaseen” tai ”alle 13-vuotiaaseen” tai ”15-vuotiaaseen”, miten tällainen seksuaalinen hy-
väksikäyttö vaikuttaa eri iässä lapsen kehitykseen, siihen turvaan, jota hän normaalisti ko-
kee vanhemman läsnä ollessa, ja siihen, kuinka tämä turvan tunne sitten tässä tilanteessa
murretaan.

Tämän keskustelun seurauksena tähän mietintöön kirjattiin myös se, että tulee lisätä
kouluissa ja jo aivan varhaiskasvatuksessa valistusta siitä, mikä on lapsen itsemääräämis-
oikeus, mikä on tunne-, elämän- ja ilmaisuntaito, kiinnittää huomiota siihen, mitä tarkoit-
taa se, kun aikuinen tulee ja menee lapsen kehossa sellaisille alueille, joihin ei tule mennä.
Tästä käytiin laaja keskustelu. Se haluttiin kirjata selkeästi näkyviin. Kouluihin tulee lisätä
9



Pöytäkirjan asiakohta PTK 173/2018 vp
resursseja juuri siitä syystä, että kun lapsi joutuu tämmöisen kohtelun kohteeksi, hän ei
yleensä ymmärrä, mitä siinä tapahtuu, mutta jos hänelle kerrottaisiin jo hyvin varhaisessa
vaiheessa, mikä on sopivaa ja mikä ei, niin hän olisi rohkeampi kertomaan, että nyt hänelle
on tehty jotakin sellaista, mikä ei ole sopivaa. Lähiystävän, lähisukulaisen, vanhempien,
veljien, sisarien kohdalla ei ole helppoa lapsena lähestyä jotain virallista henkilöä tai ulko-
puolista henkilöä ja tuoda ilmi se, että minulle on käynyt niin kuin on käynyt. Minusta oli
upeaa, että valiokunta kävi niin hyvän keskustelun tästä ja tehtiin selkeä kirjaus koulutuk-
sesta, valistuksesta ja myös opettajakunnan kouluttamisesta tällä alueella tunnistamaan,
milloin lapsella on ollut vaikeuksia.

Yleiskeskustelu päättyi.

Eduskunta hyväksyi hallituksen esitykseen HE 212/2018 vp sisältyvien 1.-8. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen kansalaisa-
loitteen KAA 3/2015 vp hylkäämisestä ja lakialoitteisiin LA 14, 21, 45/2015 vp, 19, 96/
2017 vp, 10, 18/2018 vp sisältyvien lakiehdotusten hylkäämisestä. Lakiehdotusten ensim-
mäinen käsittely päättyi.
10


