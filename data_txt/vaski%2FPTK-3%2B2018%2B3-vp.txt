















































DEM7857.tmp.xml


Pöytäkirjan asiakohta PTK 3/2018 vp
Pöytäkirjan asiakohta 

PTK 3/2018 vp

Täysistunto

Torstai 8.2.2018 klo 16.01—17.58

3. Hallituksen esitys eduskunnalle laiksi jätelain muuttamisesta
Hallituksen esitys HE 195/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään ympäristövaliokuntaan, jolle hallintova-
liokunnan ja talousvaliokunnan on annettava lausunto.

Keskustelu

17.01 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa rouva puhemies! [Hälinää — Puhemies koputtaa]

Puhemies Paula Risikko: Rauhoitutaanpa nyt siellä salissa ja kuunnellaan, mitä hyvää sa-
nomaa ministeri Tiilikaisella on.

Kiitoksia, rouva puhemies! Hyvääpä sanomaa hyvinkin, nimittäin minulla on ilo esitel-
lä hallituksen esitys jätelain uudistamisesta. — Taustallahan tässä jätelain uudistamisessa
on hallitusohjelman kirjaus, jossa hallitusohjelman mukaisesti jätelakia muutetaan siten,
että kunnille jätelaissa annetut yksinoikeudet rajataan asumisessa syntyviin jätteisiin alu-
eelliset erityispiirteet huomioiden. Ja totta kai tässä valmistelussa on otettu huomioon
myös tällä vaalikaudella uudistettu hankintalaki, jonka käsittelyn yhteydessä eduskunta
edellytti, että valtioneuvosto ryhtyy lainsäädäntöä täsmentäviin toimiin nimenomaan tällä
jätetoimialalla. Nyt se asia on ympäristöministeriössä valmisteltu, on tehty vaikutusarvioi-
ta, erillisselvityksiä sekä yhteistyötä työryhmässä keskeisten sidosryhmien kanssa.

Esityksen tavoitteet voidaan kiteyttää kahteen asiaan. Toisaalta tavoitteemme on var-
mistaa jätehuollon toimivuus koko maassa sekä pikkuhiljaa tiukkenevien kierrätystavoit-
teiden saavuttaminen, ja toinen tavoite on parantaa jätealan kilpailuneutraliteettia ja edis-
tää kilpailua ja yritystoiminnan mahdollisuuksia jätehuollon saralla.

Arvoisa puhemies! Vastuunjakoa yhteiskunnassa syntyvistä jätteistä muutettaisiin sillä
tavalla, että kuntien yksinomaiselle vastuulle jää jatkossakin asumisessa syntyvä yhdys-
kuntajäte sekä kunnan hallinto- ja palvelutoiminnassa syntyvä yhdyskuntajäte. Se muutos,
mitä kunnan vastuulta poistuu, liittyy siihen, että sosiaali- ja terveyspalveluiden ja koulu-
tustoiminnan yhdyskuntajäte siirtyy nyt pois tästä kunnan yksinoikeuden piiristä. Kun ar-
vioidaan tuota, kuinka suuri muutos tämä nyt sitten on jätelaitosten toiminnan kannalta,
niin tuo volyymi, mikä tästä vastuunrajauksesta aiheutuu, on noin 230 000 tonnia yhdys-
kuntajätettä, joka nyt lähtee pois kuntien yksinoikeuden tai monopolin piiristä. Se vastaa
 Tarkistettu
4.1



Pöytäkirjan asiakohta PTK 3/2018 vp
karkeasti noin kymmentä prosenttia kuntien jätehuollon sekä määrällisestä että rahallises-
ta volyymista.

Paitsi että on tämä kuntien yksinoikeuden piiriin kuuluva jätehuolto, kunnat edelleen
ovat velvollisia vastaamaan jätehuoltopalveluitten tarjoamisesta niin sanotun toissijaisen
vastuun perusteella myös yrityksille silloin, kun markkinaehtoista palvelua ei ole saatavil-
la. Tässä lainsäädännössä tavoitteena on nimenomaan täsmentää tuota määritelmää ja
markkinapuutteen todentamista, milloin on tilanne, jossa kuntien yksinoikeuden ulkopuo-
lella oleva jätehuolto voidaan toteuttaa markkinaehtoisesti, ja milloin sitä toimivaa mark-
kinaa ei ole, jolloin kunnalla on sitten velvollisuus tuo jätehuolto järjestää.

Tämän lisäksi meillä on sitten kokonaan markkinaehtoisesti toimivaa jätehuoltoa, ja sii-
hen tämä jätelaki asettaa nyt nuo hankintalain edellyttämät rajoitukset. Kuntien jätehuolto-
yhtiöt on usein yhtiöitetty, mutta ne ovat niin sanottuja sidosyksiköitä, ja tämän sidosyk-
sikköaseman säilyttäminen, jolloin kunnan yhtiö voi kuntien jätehuollon järjestää, edellyt-
tää sitä, että yli 10 prosenttia tästä jätehuollon liiketoiminnasta ei tule tältä kilpaillulta sek-
torilta. Tämä 10 prosentin raja on voimassa pitkän siirtymäkauden ajan aina vuoteen 2030.
Sen jälkeen se putoaa hankintalain yleiseen ulosmyyntirajaan, 5 prosenttiin. Kuitenkaan
hankintalaissa olevaa 500 000 euron euromääräistä rajaa ei tänne jätehuollon alueelle so-
velleta.

Kaiken kaikkiaan tällä esityksellä varmistetaan siis jätehuollon toimivuus kaikkialla
maassa, parannetaan yksityisten toimijoitten osuutta, lisätään hieman sitä markkinoille tu-
levaa volyymiä täällä jätehuollossa. Ja mielestäni tässä on aivan avainasemassa jatkossa se,
että julkiset toimijat ja yksityiset toimijat pelaavat hyvin yhteen, ja näin itse asiassa käy-
tännössä valtaosin tälläkin hetkellä käytännön jätehuolto tapahtuu. Tätä yhteistoimintaa,
toimivaa sellaista, perään juuri sen takia, että kun Suomi tavoittelee kiertotalouden kärki-
asemaa maailmassa — sellaisessa asemassa tietyllä lailla olemmekin jo, se asema täytyy
säilyttää — siihen liittyy oleellisesti se, että jätteitten materiaalista kierrätystä voidaan
edelleen lisätä. Myös EU:n kierrätystavoitteet tiukentuvat. Niissä pysyminen edellyttää hy-
vää yhteistyötä julkisen toimijan ja yksityisen toimijan välillä.

Osittain tähän tarpeeseen tulee sitten jätelain uudistuksen toinen vaihe. Nyt kuluvana
vuonna valmistelemme esitystä, jossa tuodaan jätealalle markkinapaikka, digitaalinen
markkinapaikka. Tämän markkinapaikan toinen tehtävä on osoittaa markkinan toimivuus
tai toimimattomuus, jolloin ratkaistaan se, tuleeko kunnan vastuulle toissijaisen vastuun
perusteella myös yksityisen jätehuollon palveluitten järjestämistä. Jos markkinapaikalla on
todennettavissa, että markkina ei toimi, kunta tulee peliin ja hoitaa homman. Jos taas mark-
kinapaikalla voidaan todeta, että markkina toimii, hieno juttu.

Mutta tämä markkinapaikka voi olla paljon enemmän kuin vain jätelain markkinapuut-
teen todentaminen. Siitä voidaan kehittää markkinapaikka, joka palvelee laajemmin kier-
totaloudessa erilaisten sivuvirtojen markkinaa, materiaalien toissijaista käyttöä, jossa sivu-
virtojen tuottajat ja niitä mahdollisesti tarvitsevat yritykset kohtaavat toisensa. Tämänkal-
taista digitaalista markkinapaikkaa kaipaamme kiertotalouden edistämiseksi, ja sitä koske-
vaa lainsäädäntöä valmistellaan jatkossa.

Arvoisa puhemies! Tässä pääpiirteissään jätelain sisältö. — Kiitoksia.

Puhemies Paula Risikko: No niin, sitten mennään puheenvuoroihin, ja siellä on edustaja
Kulmala. — Olkaa hyvä.
2



Pöytäkirjan asiakohta PTK 3/2018 vp
17.10 Kari Kulmala sin: Arvoisa puhemies! Esityksessä ehdotetaan muutettavaksi yh-
dyskuntajätehuollon vastuunjakoa koskevia jätelain säännöksiä hallituksen ohjelman mu-
kaisesti siten, että kunnille säädetty vastuu rajattaisiin pääosin vain asumisessa syntyvään
jätteeseen. Mielestäni tämä olisi kunnille hyvä ja myönteinen esitys.

Esityksessä jätelakiin ehdotetaan tehtäväksi hallitusohjelman toimeenpanemiseksi tar-
peelliset yhdyskuntajätehuollon vastuunjakoa koskevat muutokset. Jätelain 32 §:n mu-
kaan kunnan on järjestettävä asumisessa syntyvän jätteen jätehuolto. Kunnan vastuulle
kuuluvat myös asumisessa syntyvän vaarallisen jätteen vastaanotto ja käsittely, ja näin tu-
lee olla jatkossakin. Voin kokemuksesta kertoa, että erityisesti myrkkyjen ja happojen
kanssa on oltava erityisen varovainen. Kunnan järjestämisvastuu muodostaakin yhteiskun-
tajätehuollon perustan, millä turvataan asianmukainen jätehuolto kaikissa olosuhteissa
joka puolella maata.

Jätteiden asianmukaiseen kierrätykseen on panostettava. Esityksenkin mukaan kierrä-
tys saattaa lisääntyä erityisesti sellaisilla jätteen haltijoilla, joiden toiminnassa syntyy sekä
yhdyskuntajätettä että muuta jätettä, mikäli yksityinen jätehuoltoyritys pystyy tarjoamaan
jätehuollon kokonaispalveluna esimerkiksi monipuolisia lajittelu- ja kierrätyspalveluja.
Tämä seikka on syytä huomioida.

Kesämökeille on tyypillistä, että niitä käytetään vain keskikesällä. Kun mökillä kuluu
vuodessa vain muutama viikko, satoja euroja maksava jätemaksu ärsyttää. Vaikeakulkui-
silla seuduilla, esimerkiksi saaristossa, aluekeräyspiste on heille usein ainoa vaihtoehto.
Muualla mökkiläisen tulee hankkia oma tai kimppa-astia. 

Yksi huomioitava seikka, joka liittyy tähänkin hallituksen esitykseen, on, miten paljon
autiotalo tuottaa jätettä. Autiotalot ja mökit lisääntyvät koko ajan. Näidenkin omistajat
ovat velvoitettuja liittymään järjestettyyn jätehuoltoon. Otan esimerkin: Asukkaat ovat
muuttaneet asunnostaan pois 15 vuotta sitten. Siitä lähtien talo on ollut tyhjillään. Tyhjänä
olevan talon käytöstä ei siis tule jätettä. Jätemaksu on kuitenkin maksettava sopimuksen
mukaan.

Mikäli asuinkiinteistön jätemaksuun haetaan kohtuullistamista kiinteistöllä olevan ra-
kennuksen asuinkelvottomuuden takia, on hakemukseen liitettävä erillinen kirjallinen sel-
vitys asuinkelvottomuuden perusteista. Kun soittaa alueellisen jätelautakunnan toimis-
toon, niin sieltä saa lomakkeen, jolla voi anoa niin sanottua armoa perusmaksusta. Talon
asumiskelvottomuus on selvitettävä, ja mukaan on liitettävä terveystarkastajan ja todennä-
köisesti myös kiinteistönvälittäjän, karrikoidusti sanottuna lääkärin, psykiatrin ja kunnan-
johtajankin, lausunnot. Ainakin osa näistä on maksullisia lausuntoja.

Kymmenkunta vuotta sitten yritettiin rakennuttaa joka taloon kalliit jätevesisysteemit,
ettei Itämeri saastuisi mummonmökin jätteistä. Järki onneksi lopulta voitti. Olisikohan
syytä vapauttaa myös autiotalot ja mökit jätemaksuista, mikäli niissä ei jätettä ole eikä tu-
le? Ainakin itse maksan mielelläni palveluista, joita tarvitsen, mutta en sellaisista palve-
luista, joita en tarvitse ja jotka tuntuvat vain rahastukselta ja mielivallalta.

17.14 Silvia Modig vas: Arvoisa rouva puhemies! On yksi hallituksen tavoite, jota kanna-
tan vahvasti ja jota tuen loppuun asti, ja se on se, että me olisimme ja pysyisimme kierto-
talouden kärkimaana. Se on valtava mahdollisuus meille. Se on meille ratkaisu moniin
haasteisiin, mitä tulee ympäristöön, ja se on meille myös valtava mahdollisuus kestävään
talouskasvuun. Ja kiertotalouden näkökulmasta minä kannan huolta tämän esityksen osal-
ta juuri tästä muutoksesta, mitä tapahtuu kunnan vastuulle. Kun kunnan vastuulta poistuu
3



Pöytäkirjan asiakohta PTK 3/2018 vp
niin monta osa-aluetta — sote-palveluiden, koulutustoiminnan ja julkisen hallinnon ja pal-
veluiden jätteet — niin on riskinä, että se itse asiassa voisi toimia kiertotalouden edellytyk-
siä vastaan, kun se kenttä pirstoutuu ja koko se kokonaisuus ja sen suunnitelmallisuus ha-
joaa. Onko tätä otettu huomioon? Onko ajateltu sitä siirtymävaihetta, miten varmistetaan
se, että se ei toimi tätä erittäin tärkeää päämäärää vastaan? Se on aito huoli.

Toinen kysymys, kun nyt on mahdollisuus saada ministeriltä näkemystä, tästä sidosyk-
siköiden ulosmyynnistä: Miten sen on arvioitu vaikuttavan kuntalaisten jätemaksuihin?
Kun tietyt [Puhemies koputtaa] kaupanteon ja asiakasmahdollisuudet poistuvat, niin voiko
siitä esimerkiksi syrjäisemmillä seuduilla seurata paine jätemaksujen korottamiseen?

17.15 Pauli Kiuru kok: Arvoisa rouva puhemies! Ensinnäkin kiitos ministeri Tiilikaisel-
le asian valmistelusta ja siitä, että olette pitänyt tässä matkan varrella ainakin ympäristöva-
liokunnan hallituspuolueen jäseniä hyvin kartalla, missä mennään ja miten valmistelu ete-
nee. Se on arvokas asia, että olemme saaneet eri vaiheista kuulla ja soveltuvin osin sitten it-
sekin vaikuttaa siihen valmisteluun.

Se, mitä edustaja Modig sanoi: kierrätys on tärkeätä, ja lopullinen tavoite on tietysti se,
että jätteitä ylipäätään syntyisi vähemmän ja sitten jos niitä syntyy, niin ne käytetään te-
hokkaasti raaka-aineena hyödyksi.

Muutama kysymys ja kommentti tästä esityksestä ministeri Tiilikaiselle.
Ensinnäkin täällä hallituksen esityksessä sivulla 16 puhutaan siitä, että jätteentuottajan

vastuulle siirtyvät jätevirrat saattavat päätyä energiakäyttöön, joissakin tapauksissa ulko-
maille. Kauhean todennäköistä se ei nyt tiettävästi ole, mutta miten ministeri arvioi sitä,
onko tässä riskiä tämmöisestä jätteen ulkomaille siirtymisestä ja pahimmassa tapauksessa
dumppaamisesta epämääräisiin kohteisiin, yleensä kehitysmaihin? Miten tähän on varau-
duttu? Varmasti on varauduttu, mutta jos siihen saisi vähän tarkennusta.

Toinen kysymys koskee sivulla 15 olevaa ympäristövaikutusten arviointia. Täällä puhu-
taan, että jätehuoltokapasiteetin supistuminen voisi heikentää huoltovarmuutta erilaisissa
häiriötilanteissa, kuten epidemioiden tai kuljetuslakkojen yhteydessä. Sitä hieman jäin
pohtimaan, että jos kunnan kapasiteetti joiltain osin pienenee, niin eikö sitten vastaavasti
yksityistä tule tilalle, ja sitä kautta tämä huoltovarmuus saattaa jopa parantua, kun toimi-
joita on markkinoilla Suomessa enemmän, sekä yksityisiä että kunnallisia. Eli kysymys tä-
hän huoltovarmuuteen ja häiriötilanteisiin.

Edelleen täällä puhutaan siitä, että huoltovarmuuden turvaamiseksi on vireillä häiriöti-
lanteiden varalle jätehuoltoa koskevaa säädösvalmistelua. Olisiko siitä mahdollista saada
jonkinlaista tietoa, mitä se mahdollisesti pitää sisällään?

Sitten nostan yhden lehtiartikkelin huolen. Aamulehti kirjoitti tammikuussa 8. päivä au-
keaman jutulla otsikolla "Siivu kuntien jätehuoltoa yksityisille". Ja täältä löytyy sitten joi-
takin tämmöisiä uhkia, joita on maalailtu, ja yksi on se — suora sitaatti — että "kuntien jä-
telaitokset ovat arvioineet, että jätemaksuja täytyy nostaa 10—30 prosenttia". Tämä siis ly-
hyenä otteena tästä jutusta. Ja ymmärtääkseni tämä korotus, mikäli näin tapahtuisi, koskisi
lähinnä kotitalouksia. Onko tämä huoli aiheellinen, ja koskeeko se koko Suomea vai pel-
kästään Pirkanmaata? Miten ministeri tämän asian näkee?

Kokonaisuutena pidän esitystä hyvänä, ja varmasti perehdymme asiaan tarkemmin ym-
päristövaliokunnassa, joka tästä tekee mietinnön. — Kiitos.
4



Pöytäkirjan asiakohta PTK 3/2018 vp
17.19 Eeva-Maria Maijala kesk:  Arvoisa puhemies! Jätelain tavoitteena ihan siinä
1 §:ssä kirjoitettuna on vähentää jätteiden määrää ja haitallisuutta ja edistää luonnonvaro-
jen kestävää käyttöä ja varmistaa toimiva jätehuolto. Tästähän tässä esityksessä on ihan
puhtaimmillaan kysymys, ja varmasti tämä on vain pieni osa tätä kokonaisuutta, missä
koko ajan mennään eteenpäin.

Hyvää on, että tässä laissa on nyt tuotu selvästi esille, että tavoitteena on varmistaa, että
koko maassa jätteiden asianmukainen hoitaminen on kunnossa jatkossakin, vaikka tässä li-
sätään kilpailua, aika paljonkin. Tärkeää on se, että meillä on koko maassa toimiva järjes-
telmä, mutta nyt sitten meidän pitää kuitenkin pyrkiä entistä parempien systeemien järjes-
tämiseen. Nyt tällä hetkellä on tilanne se, että meidän tulee parantaa kilpailua kaikissa
asioissa, ja EU-lainsäädäntö, hankintalaki ynnä muut velvoittavat meitä myös kilpailun li-
säämiseen. Mutta ei pelkkä kilpailu ole se syy, että näitä asioita tehdään, vaan se, että mei-
dän pitää miettiä, millä tavalla me voisimme kierrättää jätteitämme. Me muutenkin käsit-
telemme niitä ihan kokonaan uudella tavalla.

Yksityisten toimijoiden osuus tulee jatkossa lisääntymään, ja se on varmasti tarpeelli-
nenkin asia, että sillä puolella mennään eteenpäin. Tärkeää ja hyvää on se, että jatkossakin
julkiset ja yksityiset toimivat yhdessä, ja yhä enemmän varmasti myöskin yksityisten suun-
taan tullaan siirtymään sillä tavalla, että heillä on vastuu myöskin meidän yhteisistä asiois-
tamme.

Uusia toimintamalleja tulee varmasti esille, ja mitä ne uudet toimintamallit nyt sitten
ovat? Miten on kierrätyksen laita, ja miten jätteitä käsitellään, mitä niistä tulee tuotteina?
Kun puhun tuotteista, niin ilman, että me muutamme tätä järjestelmää ja systeemejä, me
emme pääse jätehuollossa eteenpäin.

Mitä vaikutuksia tällä esityksellä on sitten meidän toimiviin järjestelmiin? Meillähän on
tällä hetkellä jätehuoltopuolella todella toimivat järjestelmät. Ei tällä hetkellä Suomessa
missään jää jätteitä nurkkiin lojumaan, vaan ne menevät eteenpäin. Mutta jäte — onko se
loppujen lopuksi jätettä, vai onko se raaka-aine? Meillä on pelko, että tämä kuntien perin-
teinen, hyvin hoidettu jätehuoltosysteemi romuttuu tässä. Mutta miten me saamme varmis-
tettua tätä asiaa eteenpäin? Onhan se tämän lain valmisteluvaiheessa ollut meillä paljon
esillä, miten me tässä eteenpäin menemme: Onko tämä varmasti järkevä systeemi? Kuinka
kalliiksi tulee kuntien tehtävien hoitaminen jatkossa? Miten mikäkin jäteasia hoidetaan?
Kyllä minä uskon, että tällä lailla saamme kuitenkin varmistettua sen, että me saamme
myöskin kuntien perinteiset palvelut hoidettua kohtuullisilla kustannuksilla, että me taval-
liset kuluttajat emme joudu maksamaan älyttömiä maksuja jatkossakaan. Kunnilla säilyy
onneksi toissijainen vastuu, etteivät kenelläkään jätteet jää nurkkiin lojumaan.

Mutta mitä tämä jäteala on sitten tulevaisuudessa? Toivon mukaan, kun tässä menee
kymmenen vuotta eteenpäin, emme käytä enää sanaa ”jäte”, vaan puhumme sanasta ”raa-
ka-aine”. Eli meidän tehtävämmehän on pitää raaka-aineesta hyvää huolta. Meidän jätteet-
hän ovat muuten tällä hetkellä jo aika puhtaita raaka-aineita. Ei meillä ole näissä kylmissä
olosuhteissa oikein todellisia jätteitä enää paljoakaan, meillä on mahdollisuudet käsitellä
niitä hyvinkin hyvällä tavalla ja katsoa, mitä kaikkea niistä voitaisiin saada aikaiseksi —
mitä ja millä tavalla kenenkin kannattaa kerätä, mitä tuotteita pystymme jätteistä saamaan
aikaiseksi? Se, että ne poltetaan, tulee energiaa, on varmasti viimeinen vaihtoehto. Kyllä
niistä raaka-aineista saa kaikkia järkeviä toimintojakin aikaiseksi, elikkä voimme kierrät-
tää, uudelleenkäyttää ja löytää sieltä myös ihan uudenlaisia raaka-aineita.
5



Pöytäkirjan asiakohta PTK 3/2018 vp
17.24 Harri Jaskari kok: Arvoisa rouva puhemies! Kiitos arvoisalle ministerille tämän
hallituksen esityksen esittelystä. Esittäisin muutamia kysymyksiä ja kommentteja ministe-
rille.

Olen samaa mieltä kuin edellinen puhuja, edustaja Maijala, että jos me ajattelemme ny-
kytilannetta mutta myöskin lähitulevaisuutta, niin jäte ei todellakaan enää ole jäte vaan se
on raaka-aine. Nyt ollaan Suomessa jo aika edistyksellisessä vaiheessa kaikkien niitten tek-
nologioiden osalta, joilla pystytään jätteet jakamaan erilaisiin fraktioihin. Ne voivat olla
lääkeaineita, ne voivat olla sitä energiaa, ne voivat olla kierrätystuotteita, vastaavia. Tämä
täytyy mielestäni nyt huomioida myöskin tässä jätelain esittelyssä, ja siinä oikeastaan
haastan, että onko se riittävästi huomioitu, että jäte ei enää ole jätettä vaan ainoastaan tie-
tyllä pienellä fraktiolla.

Kun me talousvaliokunnassa kävimme lävitse hankintalakia, me halusimme tehdä hy-
vinkin tiukat rajat siinä, miten paljon markkinoilla voivat toimia kunnalliset yhtiöt —
markkinoilla voivat toimia, mutta pitäisi toimia markkinoiden ehdoilla, jos oletetaan sel-
lainen tilanne, että jäte ei olekaan enää jäte vaan raaka-ainetaustainen — ja sen takia me
teimme jopa erittäin tiukat rajat siitä, että toimitaan samoilla ehdoilla, koska näyttää, että
jäte on tulossa sellaiseksi raaka-aineeksi, että siitä saa myöskin hintaa. Sen seurauksena ol-
laan talousvaliokunnan puolella hiukan huolissaan siitä, että ollaan tehty hyvinkin pitkät
siirtymäajat, jotka kenties hukkaavat sellaisen mahdollisuuden, mitä tässä voisi tehdä, että
me olisimme tietyllä tavalla ennakkoon ja aivan eturivissä maailmassa siinä, mitenkä tule-
vaisuudessa jätteitä käsitellään, ja liittyen tähän kiertotalouteen se polttaminen on lähes
viimeinen asia, mitä pitäisi tehdä. Me tarvitsemme Suomessa aidosti sellaisia pilotteja ja
aidosti sellaisia hankkeita, joilla me pystymme maailmalle näyttämään, että suomalaisen
teknologian avulla pystytään tekemään jätteestä jotain aivan muuta eli kiertotalouden eri-
laisia tuotteita.

Sen takia tämä ensimmäinen kysymys liittyy oikeastaan siihen, olivatko näin pitkät siir-
tymäajat tarpeen sen takia, että julkinen sektori, kunnalliset jätehuoltoyhtiöt sopeutuisivat
jotenkin tähän, ja toiseksi, liittyykö siihen sellainen, että me menetämme tietyllä tavalla
edelläkävijäaseman. Silloin tulee kysymys, edistääkö tämä hallituksen esitys aidosti kier-
totaloutta. Tämä on hyvä uudistus liittyen tähän markkinapaikkaan, jos me pystymme
näyttämään tämän markkinapaikan avulla, että se jäte menisi — tai niin sanottu jäte, ny-
kyinen raaka-aine — oikeaan paikkaan, jossa aidosti olisi arvoa enempi kuin polttamalla.
Tällaisen keskustelun haluan, arvoisa ministeri, myöskin nostaa tänne esille, että me yh-
dessä analysoimme, mikä olisi se oikea tilanne Suomen jätehuollon osalta. Maailmalla
kenties ei bioa riitä tarpeeksi, kun puhutaan biotaloudesta, mutta jätettä riittää. Jos täällä
osataan ensimmäisenä tehdä ne jätteet sellaiseen muotoon tai laittaa sellaiseen kiertoon,
että se aidosti säästää myöskin luontoa, niin se kannattaisi mielestäni tehdä. Ja tämä laki —
haastan: edistääkö se tätä tarpeeksi hyvin?

Puhemies Paula Risikko: Otetaan yksi puheenvuoro, sen jälkeen ministeri vastaa, ja sit-
ten jatketaan. Eli seuraavaksi edustaja Adlercreutz, olkaa hyvä. 

17.28 Anders Adlercreutz r: Ärade talman! Tämä esityshän juontaa juurensa niin sanot-
tuun strategiseen hallitusohjelmaan, jossa on kyllä yllättävästi tällaisia hyvin teknisiä kir-
jauksia siitä, miten asiat tulee suorittaa. Näkisin, että tällainen tavoite, jossa puhutaan suo-
raan vaikka nyt kuntien jätehuollosta ja siitä, mitä siihen kuuluu, ei kovin strategiselta ta-
6



Pöytäkirjan asiakohta PTK 3/2018 vp
voitteelta tunnu. Sen sijaan kiertotalouden edistäminen sellaisenaan on toki strateginen ta-
voite. No, sitä on rajattu jo hallitusohjelmassa tällä tavalla, joka nyt saa seurauksia tässä
esityksessä, jolla on seurauksia, joista monet ovat sitä mieltä, että ne eivät edistä kiertota-
loutta ja järkevää jätehuoltoa.

Tällaiset jätteenkäsittelylaitoksethan ovat hyvin raskasta infraa, johon kunnat ovat sat-
sanneet paljon rahaa. Niitten tulevaisuus on nyt osittain epäselvä, kun rajataan kunnan
markkinaehtoista toimintaa, joka pääsääntöisesti on syntynyt tarpeesta eri puolille Suo-
mea. Meillä on hyvin erilaisia paikkakuntia, joilla yksityisiä toimijoita on tarjolla erilaisia
määriä, ja pakosta on sitten syntynyt kunnallista markkinaehtoista toimintaa, koska sille on
ollut tarvetta. No, nyt sitä rajataan 5 prosenttiin — ensin 10:een, sitten 5:een — ja sillä voi
olla yllättäviä seurauksia, jotka eivät välttämättä tätä kiertotaloutta edistä. Eli toivon, että
kun tätä nyt arvioidaan — ja tietenkin talousvaliokunnalla on ollut tässä ehkä elinkeinonä-
kökulma, ympäristövaliokunnalla tässä on ollut toinen näkökulma, ehkä enemmän keskit-
tynyt ympäristöasioihin elikkä kiertotalouteen — niin näiden pitäisi nyt jollain tavalla olla
yhteensovitettavissa.

Nyt kun puhutaan siitä, [Puhemies koputtaa] ollaanko eturivissä vai ei, niin voi todeta,
että Suomi ja Puola ovat ne kaksi maata Euroopassa, [Puhemies: Aika!] jotka ovat poik-
keamassa tästä 20 prosentin rajasta. Eli siinä eturintamassa ollaan.

Puhemies Paula Risikko: Ministerin vastaus, 3 minuuttia, olkaa hyvä.

17.30 Asunto-, energia- ja ympäristöministeri Kimmo Tiilikainen:  Kiitoksia, arvoisa
puhemies! Muutamiin kysymyksiin ja huoliin, mitä tässä tuli.

Aloitan tuosta edustaja Modigin kysymyksestä, pelosta, ettei tässä nyt pirstaloidu liikaa
rajausten myötä tuo jätehuolto. Sama liittyy näihin huoliin siitä, nousevatko maksut, tai toi-
saalta sitten siirtymäaikojen pituuksiin. Siis nyt täytyy huomioida, että 90 prosenttia tällä
hetkellä kunnallisten monopoliyhtiöitten piirissä olevasta jätehuollosta säilyy siellä ja noin
10 prosenttia tästä volyymista ei automaattisesti ole enää kuntien yksinoikeudella, mutta
markkinapuutteen takia myös näistä jätteistä iso osa varmasti jatkossakin päätyy kunnal-
listen yhtiöitten käsiteltäväksi jossain päin maata. Eli kovin suurta pirstaloitumista tässä ei
ole, ja siitä osaltaan myös pitää huolen tämä pitkä siirtymäaika, mistä edustajat Jaskari ja
Adlercreutz puhuivat täysin toisistaan eriävästä näkökulmasta samaa ongelmaa lähestyen.
Toisen mielestä pitkä siirtymäaika jäykistää liikaa, ja toinen pohtii, riittääkö tämä pitkä-
kään siirtymäaika, kun 5 prosentin ulosmyyntiraja on siellä takana, turvamaan kunnallis-
ten investointien kannattavaa pyörittämistä ja poistoa. Tässä on monen eri näkökulman vä-
lillä tuota herkkää tasapainoa ja kultaista keskitietä etsitty, ja olen itse hyvin tyytyväinen
tähän esitykseen.

Huoli tuosta maksujen noususta: Jotkut jätelaitosyhdistykset arvelivat, että pari prosent-
tia, jotkut heittivät jopa, että 30 prosenttia nyt jätemaksut kasvavat. Itse lähden nyt tämmöi-
sestä tulitikkuaskilaskelmasta. Jos 10 prosenttia liikevaihdosta poistuu, samalla poistuvat
myös sen 10 prosentin liikevaihdon aiheuttamat kustannukset. Järkeni ei riitä selittämään,
että tämänkaltaisesta muutoksesta tulisi kovin suuria korotuspaineita. Toki olosuhteet ovat
erilaiset, mutta erityisesti siellä, missä markkina ei toimi, missä ei ole näitä yksityisiä pal-
veluita, kunnat tai kunnalliset yhtiöt edelleen tuon toissijaisen vastuun nojalla todennäköi-
sesti käsittelevät saman määrän jätteitä kuin aiemminkin, jolloin sitä hintojen nousupainet-
ta ei tämän lain myötä tule laisinkaan. Olen hyvin maltillinen ja luottavainen tuon suhteen,
7



Pöytäkirjan asiakohta PTK 3/2018 vp
että tämän lain ei pitäisi aiheuttaa hintojen korotuspaineita, ellei sitten tämän varjolla ha-
luta lähteä hintoja nostamaan.

Puhemies! Jos vielä sallitaan, niin tämä pohdinta kiertotalouden edistymisestä. Tämä-
hän on luonnollisesti vain yksi lainsäädäntöhanke, että kiertotaloutta olemme edistäneet.
Valtakunnallinen jätesuunnitelma on uudistettu, esimerkiksi suuria sivuvirtavolyymeita
koskeva maanrakentamisasetus on muutettu, missä teollisuuden tuhkien, kuonien, erilais-
ten murskeiden käyttöä rakentamisessa helpotetaan kiertotalouden hengessä. Edelleen yh-
dyskuntajätteitten kierrätyksessä olemme rahoittaneet erilaisia kokeiluhankkeita, on eril-
liskeräysvelvoitteiden valmistelua sen lisäämiseksi. Eli tämä on ainoastaan yksi osa, missä
varmistetaan toimiva jätehuolto, ja samalla myös avataan hieman mahdollisuuksia lisää
yksityisille toimijoille.

Puhemies Paula Risikko: Puhujalistalle.

17.34 Markku Pakkanen kesk: Arvoisa rouva puhemies! Itse myös kannan hiukan huol-
ta tästä esityksestä ja olenkin pikkusen kriittinen niin edustaja Jaskarin puheenvuoroon
kuin myös ministerin äsken antamaan vastaukseen, esimerkiksi tähän, että vaikuttaako hin-
taan, että jos on 10 prosenttia liikevaihdosta pois, niin kustannuksistakin lähtisi 10 prosent-
tia pois. Eihän se näin toimi yrityselämässä. Kyllä ne kiinteät kustannukset säilyvät siellä.
Henkilöstökulut säilyvät, ellei ihmisiä irtisanota. Kalustokustannukset säilyvät, ellei kalus-
toa myydä. Tuolla yritysmaailmassa näinhän se menee.

Itse kannan huolta myös tästä huoltovarmuuskysymyksestä. Kun alueelta, missä kunnal-
linen jätehuoltoyhtiö hoitaa, viedään mahdolliset edellytykset hoitaa sitä toimintaa, niin
kyllähän se on huoltovarmuuskysymys. Näin on tuolla haja-asutusalueilla, missä useasti
pienyrittäjät hoitavat tätä jätehuollon keräystä ja kunnallinen jäteyhtiö sitten kantaa siitä
jälkikäsittelystä vastuun.

Kotitalouksille tämä saattaa tarkoittaa hinnankorotuspaineita, mikäli kuntien jäteyhtiöil-
tä viedään toimintaedellytyksiä pois, mutta totta kai tässä on mahdollisuuksia myös. Tämä-
hän tarjoaa yksityiselle suurelle jätehuoltoyritykselle tämän bisnesmahdollisuuden, mitä
täällä edustajat Jaskari ja Maijala omissa puheenvuoroissaan toivat esiin. Se on totta, että
jäte on tulevaisuudessa raaka-ainetta ja tulee olemaan kovan luokan bisnestä, ja kuka sen
bisneksen sitten ottaa, varmasti tekee sitä markkinaehtoisesti, mutta se ei tule tekemään sitä
sellaisilla alueilla, missä niitä markkinoita ei synny, mutta sinne jää tälle kunnalliselle yh-
tiölle edelleen se velvollisuus hoitaa jätehuolto.

Että tämä on kyllä monella tavalla kinkkinen kysymys, ja toivon, että valiokuntakäsitte-
lyssä näihin asioihin kiinnitetään erityistä huomiota.

17.36 Ari Torniainen kesk: Arvoisa rouva puhemies! Hallituksen esityksen tavoitteena
on tukea kiertotaloutta, ja uudistuksella pyritään edistämään jätealan kilpailua ja myöskin
yritystoimintaa. Tosiasia on varmaankin se, että nykyisin jätteeksi luokiteltavat aineet voi-
vat olla tulevaisuuden raaka-aineita ja niillä voidaan myös tulevaisuudessa jopa korvata
luonnonvarojamme.

Eri puolilla Suomea ollaan hyvinkin erilaisessa tilanteessa, ja siksi uskon, että jätealan
tulee olla julkista palvelua ja se voi olla myöskin yritystoimintaa. On hyvä, että tässä laissa
turvataan se julkinen palvelu, jos ei sitä yritystoimintaa ole siellä alueella. Yhteistyötäkin
8



Pöytäkirjan asiakohta PTK 3/2018 vp
tällä alalla tarvitaan, jotta pääsemme noihin asetettuihin kierrätystavoitteisiin, mitä Suo-
messa on asetettu.

Täällä edustaja Jaskari omassa puheenvuorossaan hieman kritisoi muutamaa asiaa.
Omasta mielestäni taas on hyvä se, että hallituksen esityksen mukaan kunnan jätehuolto-
yhtiö voi harjoittaa vuoden 2029 loppuun saakka markkinaehtoisesti enintään 10 prosent-
tia liiketoiminnastaan vaarantamatta sidosyksikköasemaansa. Se on hyvä asia, ja tästä on
käyty keskustelua, ja uskon, että tämän lakiesityksen, mikä nyt on täällä meillä esillä, tu-
leminen hieman pitkittyi myöskin tästä asiasta johtuen, mutta on hyvä, että se on näin.

Samoin on myöskin hyvä omasta mielestäni, että hankintalain mukaista 500 000 euron
rajoitusta ei sovelleta nyt tähän jätelakiin. Erittäin hyvä asia. Tästä oli paljonkin kritiikkiä.

Tämä jätelain uudistus on kaiken kaikkiaan kaksiosainen. Ministeri Tiilikainen, te tuos-
sa omassa avauspuheenvuorossanne [Puhemies koputtaa] jo oikeastaan viittasitte tähän
toiseen tulevaan, tämän vuoden aikana valmisteltavana olevaan hallituksen esitykseen, jos-
sa kehitetään jätealan markkinoita perustamalla jätteiden ja [Puhemies: Aika!] sivuvirto-
jen markkinapaikka sekä täsmentämällä kunnalliseen jätehuoltoon liittyviä kirjanpitovel-
voitteita. Kun nimenomaan tästä kiertotaloutta [Puhemies: Aika!] on kritisoitu, niin onko
tämä nyt ratkaisu siihen asiaan?

17.39 Krista Mikkonen vihr: Arvoisa puhemies! Lain tavoitteet ovat hyvät: se, että kehi-
tetään jätealan markkinoita, jätehuollon etusijajärjestyksestä pidetään kiinni ja lisätään
kierrätystä. Mutta on kyllä totta, että kyllä tämä harvaan asutuilla alueilla todennäköisesti
tulee kustannuksia kotitalouksille lisäämään. Kun edellinen jätelaki astui voimaan, olin
itse töissä jätehuoltoyhtiössä varmistamassa, että toimitaan lain mukaisesti, ja siihen liitty-
viä muutoksia valmistelemassa. Kyllähän silloin jo näki sen, että nämä yritykset, jotka toi-
mivat alalla, halusivat vain kerätä sen kerman päältä ja jättivät kunnan vastuulle ne paikat,
mistä oli hankala hakea tai missä jätemäärät olivat pieniä. Luulen, että tässä käy ihan sa-
moin, ja sen takia toivoisin, että tätä pystyttäisiin miettimään myös alueellisesti, kun me
tiedämme tietyiltä alueilta, esimerkiksi nyt tulevien maakuntien pohjalta, miten tätä 5 ja 10
prosentin markkinaehtoisen ulosmyynnin rajaa voitaisiin soveltaa, sillä on aivan selvää,
että tietyt kulut ovat kiinteät, ja vaikka silloin 10 prosenttiin osuus markkinoista pienenee,
niin ne kulut siihen liittyen eivät pienene samassa suhteessa. Kaatopaikkojen ylläpito on
todella kallista, kalusto on kallista, se kiertää siellä samat reitit, vaikka se ei sitten joka pai-
kasta sitä jätettä keräisi. Ja kyllä tämä valitettavasti, luulen, tulee aiheuttamaan kotitalouk-
sien jätemaksujen kasvamista, koska jätelaki yksiselitteisesti toteaa, että jätteenkäsittely-
maksut tulee kerätä jätteen aiheuttajalta, niitä ei voi kunta subventoida. Silloin tullee käy-
mään näin. Tämähän nähtiin myös siinä, että ihmiset haluavat kierrättää, mutta kun pak-
kausjätteen kierrätys meni tuottajien vastuulle, niin kierrätyspisteethän poistuivat [Puhe-
mies koputtaa] harvaan asutuilta alueilta. Yritys ja markkinat ottavat sen, mistä saa suurim-
mat massat, [Puhemies: Aika!] ja silloin kunnan vastuulle jää muu, ja se tulee kallistamaan
kyllä hintoja.

17.41 Satu Taavitsainen sd:  Arvoisa puhemies! Hyvät kollegat! Nyt tässä hallituksen
esityksessä on selkeitä sellaisia kohtia, joilla on ihan todella merkittäviä vaikutuksia kun-
tiin ja erityisesti kuntien asukkaisiin sekä julkisiin jätettä tuottaviin toimijoihin, kuten vaik-
ka sairaaloihin, sekä myöskin ihan yrityksiin. Tässä hallituksen esityksessä kiristetään tätä
sallittua ulosmyyntiä huomattavasti tiukemmaksi kuin mitä EU:n hankintadirektiivi edel-
9



Pöytäkirjan asiakohta PTK 3/2018 vp
lyttäisi elikkä rajataan tuo ulosmyynti 10 prosenttiin viimeiseen päivään joulukuuta 2029
saakka ja sitten pysyvästi 5 prosenttiin 1.1.2030 alkaen, kun tässä EU:n hankintadirektii-
vissä on sallittua olla ulosmyyntiä 20 prosenttia liikevaihdosta. Mielestäni tätä EU-direk-
tiiviä tiukempi raja ei ole ollenkaan tarkoituksenmukainen eikä myöskään perusteltu.
Tämä hallituksen esitys on myös hyvin poikkeuksellinen suuremmassa, eurooppalaisessa
mittakaavassa, eikä ole ollenkaan tietoa, että mikään muu EU-maa olisi ottamassa käyt-
töön näin tiukkoja rajoja ulosmyynnille. Vai onko ministerillä tästä parempaa tietoa? Otan
esimerkiksi vaikka meidän Mikkelin tilanteen. Se on Itä-Suomessa oleva 55 000 asukkaan
kaupunki, jolla on omassa omistuksessaan oleva jäteasema. Nyt tämän lain myötä heiken-
netään meidän kunnallisen jäteaseman toimintamahdollisuuksia ja tällä hallituksen esityk-
sellä lisätään jätehuoltokustannuksia ihan tässä koko ketjussa.

Olen myös sitä mieltä, että kun tässä on puhuttu kierrätystavoitteiden saavuttamisesta,
niin tämä, että kuntavastuuta heikennetään, ei kyllä kierrätystä myöskään edistä. Tästä on
ihan kokemusta ja todistusaineistoa muualta maailmasta, elikkä esimerkiksi Ruotsissa,
Tanskassa ja Itävallassa on laajalla kuntavastuulla nostettu kierrätysastetta, sen sijaan Ir-
lannissa ja Norjassa, joissa on suppea kuntavastuu, on jarrutettu kiertotaloutta. Kyllä ihan
nämä meidän kunnalliset jätehuoltoyhtiöt voivat olla ja ovatkin monien innovaatioiden
alustoina ja vetureina kiertotaloudelle, mikäli vain lainsäädäntö sen niille mahdollistaa.

Olen myös sitä mieltä, että kuntien jätelaitosten markkinaehtoisen toiminnan rajaami-
nen tämän esityksen mukaisesti vähentää meillä monessakin kunnassa jätettä tuottavien
yritysten mahdollisuuksia valita, mihin jäte menee, ja myöskin niitä edellytyksiä tähän
toissijaiseen vastuuseen elikkä tähän TSV-palveluun. Tämän hallituksen esityksen hyöty-
jinä tulevat olemaan suuret jätteenkäsittelyn palvelutuottajat sekä kuljetusyritykset, joilla
varmasti kuljetukset sitten kasvavat, mutta meillä muilla sitten kustannukset kasvavat. Täl-
lä hetkellä meillä on paikallisesti mahdollisuus ottaa jätettä vastaan ja saada siitä liikevaih-
toa sekä työtä alueelle. Nyt tämän esityksen myötä uhkana on, että tämä työ ja eurot siirty-
vät pois paikkakunnalta isojen toimijoiden kautta muualle. Nyt me olemme voineet pitää
myöskin asumisen jätteiden vastaanottohinnat hyvin maltillisella tasolla juuri siitä syystä,
että on voitu ottaa sitä jätettä vastaan asukkailta, yrityksiltä, laitoksilta ja niin edelleen.
Tämä mahdollisuus nyt sitten jää pois, ja silloin myöskin kunnallisten jätehuoltoyhtiöitten
tulos pienenee ja mahdollisuus myöskin investoida lisää heikkenee.

Tämä tarpeettoman tiukka rajaus vie myöskin pohjan pois monilta yhteistyömalleilta.
Kun tällä hetkellä tehdään kunnallisissa jätehuoltoyhtiöissä todella laajasti erilaista yritys-
yhteistyötä — ja sitä voisi vielä nykyisestään laajentaakin, jos tulisi enemmän materiaali-
virtaa — niin nyt sitten tällä hallituksen esityksellä tämä asia menee aivan vastakkaiseen
suuntaan.

En pidä tätä esitystä hyvänä ja toivon, että valiokunnassa näihin asioihin, joita tässä nos-
tin esille, kiinnitetään huomiota sekä yritettäisiin valiokunnan työssä tehdä tästä esitykses-
tä parempi ja varmistaa myöskin se, sillä tässä laissa on kuitenkin tarkoituksena varmistaa
jätteiden asianmukainen hoito.

17.47 Markku Pakkanen kesk: Arvoisa rouva puhemies! Ihan vielä lopuksi haluan mai-
nita, että tämä pitkä siirtymäaika on kuitenkin mielestäni äärimmäisen hyvä asia tässä esi-
tyksessä ja välttämätön, jotta kunnalliset jätehuoltoyhtiöt, pienyrittäjät, jotka tekevät yh-
teistyötä näiden kunnallisten jätehuoltoyhtiöiden kanssa, pystyvät valmistautumaan tähän
muutokseen, mikä väistämättä on kuitenkin jätealalla ja tulevaisuuden bisnesraaka-aine-
10



Pöytäkirjan asiakohta PTK 3/2018 vp
alalla edessä, ja se varmaan antaa toki lisämahdollisuuksia ja uusia vaihtoehtoja, ja siksi
tämä siirtymäaika on tärkeä. Tällä hetkellähän kunnallinen jätehuolto Suomessa mielestä-
ni toimii erittäin hyvin, ja siinäkin mielessä on tärkeää, että tämä yhteistyö pienyrittäjien
kanssa, jotka siellä tekevät näiden yhtiöiden kanssa yhteistyötä, saa jatkua.

Haluan tähän loppuun vielä tuoda tämän pienen yrittäjän näkökulman, että tämä kilpai-
lutilanne ei menisi siihen, että isot kansainväliset jäteyhtiöt tulevat markkinoille hoita-
maan tämän asian yksistään, vaan tässä suomalaiselle pienelle yrittäjälle suotaisiin se mah-
dollisuus vielä olla mukana.

17.49 Pauli Kiuru kok: Arvoisa rouva puhemies! Vielä tästä siirtymäajasta jatkan.
Vuonna 2011 eduskunnassa käytiin kiivasta keskustelua kaivoslaista, ja sen yhteydessä

loppumetreillä tuli kovaa vääntöä myös siirtymäajasta nimenomaan Lemmenjoen kansal-
lispuiston osalta. Siellä kysymyksessähän oli se, saako kansallispuistossa harjoittaa ko-
neellista kullankaivuuta. No, periaatteessa kansallispuistossa ei pitäisi harrastaa koneella
yhtään mitään, mutta koska kysymyksessä oli yrittäjien toiminta, he olivat investoineet ko-
neisiin ja laitteisiin merkittäviä summia, koko perheen elinkeino monella on siinä kiinni ja
tulevaisuus, niin on tietysti kohtuullista, että heille annettiin siinä tapauksessa noin yhdek-
sän vuoden siirtymäaika, jolloin he saivat poistoina sitten ottaa tämän laitekantansa. Se on
tällaiseen oikeusvaltioon liittyvä periaate, että yritystenkin edut huomioidaan, lainsäädän-
tö on ennustettavaa ja huomioidaan myös kansantalouden näkökulmasta se, että kun on
tehty isoja investointeja, niin ne investoinnit käytetään loppuun. Ymmärtääkseni tässä on
aivan samasta asiasta kysymys. Kunnalliset jäteyhtiöt ovat investoineet miljoonia ja mil-
joonia kalliisiin laitteisiin ja rakennuksiin, ja sitä taustaa vasten siirtymäaika vuoden 2029
loppuun vaikuttaa kyllä aivan perustellulta.

17.50 Ari Torniainen kesk: Arvoisa rouva puhemies! Tässä on useammassa puheenvuo-
rossa kiinnitetty huomiota kunnallisten jäteyhtiöiden toimintakykyyn myöskin tulevaisuu-
dessa, ja itse myöskin haluan painottaa sitä, että niiden pitää pystyä myöskin toimimaan te-
hokkaasti ja hyvin tulevaisuudessa.

Kun on puhuttu asiakasmaksuista ja niiden mahdollisesta korottamisesta, itse toivon,
että tämä hallituksen esitys ei ainakaan edesauta niitten maksujen korottamista. Pikemmin-
kin uskon, että tämä tulevaisuudessa mahdollistaa niiden maksujen säätymisen hyvin al-
haiselle tasolle, kun siitä tulee markkinaehtoista kilpailua.

Täällä on puhuttu myöskin tästä markkinaehtoisesta toiminnasta tällä hetkellä kuntayh-
tiövetoisissa jätehuoltoyhtiöissä. Tosiasia on, että suurin osa kuntayhtiöistä toimii jo nyt-
ten tuon 10 prosentin rajan alapuolella, ja taitaa olla noin puoli tusinaa kuntayhtiötä, jotka
ylittävät tuon 10 prosentin rajan tällä hetkellä. Se on kuitenkin tilastollinen tosiasia.

Tietysti on myöskin huomionarvoista tällä hetkellä se asia, miten nuo jätehuoltoyhtiöt
kirjanpitoaan pitävät ja miten sieltä saa esille sen, mikä on ulosmyyntiä ja sitä perustoimin-
taa, ja sitä tulisi myöskin selventää jatkossa.

17.52 Eeva-Maria Maijala kesk: Arvoisa puhemies! Esittäisin ministerille vielä pari ky-
symystä.

Elikkä ensinnäkin se, että sehän meitä mietityttää eniten, miten varmistetaan kohtuuhin-
taisuus jätteiden keräilyssä jatkossakin, muun muassa meillä Savukoskella, niin kuin
muuallakin haja-asutusalueella.
11



Pöytäkirjan asiakohta PTK 3/2018 vp
Toinen asia sitten, mikä mietityttää minua itseäni hyvin paljon, on jätelain 1 §:ssä. Elik-
kä lain tavoitehan on se, että tällä lailla pitäisi pyrkiä vähentämään jätteiden muodostumis-
ta ja määrää, ja totuushan meillä on tällä hetkellä se, että voimassa oleva jätelaki ei todel-
lakaan kannusta riittävästi vähentämään jätteiden muodostamista ja muodostumista. Onko
nyt työn alla vielä joitakin jätelain muutoksia, asioita, miten saataisiin todellista vaikutusta
siihen, että jätettä alkaisi muodostumaan kaikkialla Suomessa vähemmän kuin aikaisem-
min?

Puhemies Paula Risikko: Ja sitten vielä ministerin vastaus, 3 minuuttia, kiitos.

17.53 Asunto-, energia- ja ympäristöministeri Kimmo Tiilikainen:  Arvoisa puhe-
mies! Edustaja Kiurulle muutama huomio: Kysyitte jo aiemmin, onko tässä riski tällaiseen
viennin tai dumppauksen kasvuun. Meillä on jätesiirtosääntely, joka estää tämänkaltaisen
toiminnan, eli siinä mielessä ei ole huolta. Pohditte myös huoltovarmuutta häiriötilanteis-
sa, ja siitä on ympäristöministeriössä erillistä säädösvalmistelua käynnissä. 

Kiitän edustajia hyvin tällaisesta tasapainoisesta lähetekeskustelusta ja monia näkökul-
mia tuovasta keskustelusta. Tässä on se julkisten jätehuoltolaitosten näkökulma, tässä on
yritysten näkökulma, esityksessä on haettu parasta mahdollista keskitietä, jossa turvataan
julkisen toimijan mahdollisuudet myös jatkossa. Tuo 10 prosentin ulosmyyntiraja, josta
jotkut edustajat puhuivat, vastaa aika lailla sitä keskimääräistä nykyistä tilannetta. Eli se ei
muuta radikaalisti, ei pienennä sitä liiketoiminnan mahdollisuutta välittömästi, ja tuo siir-
tymäaika todellakin on pitkä, jotta ne kiinteät kulut pystytään kattamaan ja näille isoille in-
vestoinneille, mitä on tehty, saadaan riittävästi käyttöä.

Edustaja Torniainen otti tämän kirjanpitoasian esille, ja se on markkinapaikan ohella
tässä kakkosvaiheessa asia, mitä täsmennetään, jotta pystytään todentamaan se markkinan
puute tai sen olemassaolo.

Vielä muutama huomio:
Jätteen synnyn ehkäisy tai sen määrän vähentäminen on ehkä sitten paljon isomman toi-

menpidekokonaisuuden tulos. Valtakunnallisessa jätesuunnitelmassa, joka on juuri hiljat-
tain uusittu, esitetään kymmenkunta toimenpidettä, tavoitetta, jotka sitten tätä isoa pää-
määrää ajavat hyvin eteenpäin.

Tämä huoli harvaan asuttujen alueitten palveluista tai sitten just tasapaino pienten yri-
tysten ja suurempien yritysten kesken, mitä useampi edustaja pohti: Oikeastaan pienten
yritysten näkökulma on tässä tärkeä jätehuoltopalvelun asiakkaina mutta myös toimijoina.
Juuri tuo toissijainen vastuu, missä kunnalla on aina vastuu järjestää se jätehuoltopalvelu
myös niillä alueilla toimiville yrityksille, missä sitä markkinaehtoista palvelua ei ole tar-
jolla, on erittäin tärkeä palvelu isolle joukolle suomalaisia yrityksiä eri puolilla maata.
Mutta toisaalta sitten tämä mahdollisuus olla toimijana myös jatkossa yhteistyössä niin sen
julkisen toimijan kanssa kuin yksityisten toimijoitten kanssa, esimerkiksi näissä kuljetuk-
sissa, on tärkeä näkökulma, ja sen usea edustaja otti esille.

Vielä näistä nyt rajattavista sairaanhoidon ja koulutuksen jätteistä: Ne siis otetaan pois,
niin että ne eivät ole enää kuntien yksinoikeus, mutta toki nämä kunnalliset laitokset saa-
vat olla siinä kilpailussa mukana tarjoamassa niitä palveluita edelleen. Ja ei ole niinkään
helppo yritysten tulla välttämättä tälle markkinalle. Uskon, että nämä jätelaitokset tulevat
näissäkin pärjäämään. Toki sitten siellä tulee ajastaa nämä rajat, kuinka paljon sitä kilpail-
tua ulosmyyntiä saa olla.
12



Pöytäkirjan asiakohta PTK 3/2018 vp
Näillä eväillä valiokunnalla on varmasti hyvät mahdollisuudet käsitellä tämä monipuo-
lisesti ja tehdä hyvä mietintö, joka sitten auttaa lain toimeenpanoa. Ja tuo pitkä siirtymäai-
ka takaa sen, että mitään radikaalia tässä kentässä ei tule tapahtumaan.

Keskustelu päättyi.

Asia lähetettiin ympäristövaliokuntaan, jolle hallintovaliokunnan ja talousvaliokunnan on
annettava lausunto.
13


	3
	17.01
	17.10
	17.14
	17.15
	17.19
	17.24
	17.28
	17.30
	17.34
	17.36
	17.39
	17.41
	17.47
	17.49
	17.50
	17.52
	17.53


