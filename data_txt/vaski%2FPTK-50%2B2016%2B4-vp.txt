















































DEM3D02.tmpSave.xml


Pöytäkirjan asiakohta PTK 50/2016 vp
Pöytäkirjan asiakohta 

PTK 50/2016 vp

Täysistunto

Keskiviikko 11.5.2016 klo 13.59—15.30

4. Hallituksen esitys eduskunnalle laeiksi yliopistolain 8 §:n ja ammattikorkeakoululain 
12 §:n muuttamisesta

Hallituksen esitys HE 36/2016 vp
Valiokunnan mietintö SiVM 4/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on sivistysvaliokunnan mietintö SiVM 4/2016 vp. Nyt
päätetään lakiehdotusten sisällöstä.

Keskustelu

14.02 Ritva Elomaa ps: Arvoisa puhemies! Hallituksen esityksessä ehdotetaan ammatti-
korkeakoulujen ja yliopistojen hakemusten käsittelymaksun poistamista 1.7.2016 alkaen.
Kyseinen esitys tukee periaatetta... (Hälinää)

Toinen varapuhemies Paula Risikko: Anteeksi, edustaja Elomaa, pieni hetki. (Puhemies
koputtaa) Pyydän niitä edustajia, jotka haluavat kuunnella, keskittymään tähän Elomaan
esitykseen, ja niitä, jotka haluavat pitää kokouksia, siirtymään pois tästä salista. — Olkaa
hyvä, edustaja Elomaa.

Kiitos, arvoisa puhemies! Hallituksen esityksessä ehdotetaan ammattikorkeakoulujen ja
yliopistojen hakemusten käsittelymaksun poistamista 1.7.2016 alkaen. Kyseinen esitys tu-
kee periaatetta koulutuksen maksuttomuudesta Suomessa ja lisää samalla kansalaisten ta-
savertaisia mahdollisuuksia kouluttautua. Sen vuoksi pidänkin kyseistä esitystä kannatet-
tavana.

Hallitus asetti aikaisemmin lukukausimaksut EU- ja Eta-alueen ulkopuolelta tuleville
opiskelijoille. Tämä oli tarpeellinen ja hyväkin uudistus, joka monipuolistaa tasokkaiden
korkeakoulujemme rahoituspohjaa. Monet korkeakoulut ovatkin nähneet lukukausimaksu-
jen asettamisen positiivisena asiana. Osittain lukukausimaksuista johtuen pystymmekin
nyt poistamaan hakemusten käsittelymaksut.

Hakemusten käsittelymaksujen poistamisen ja lukuvuosimaksujen käyttöönoton vaiku-
tuksia on kuitenkin seurattava tarkoin. Käsittelymaksun poistuessa nimittäin on olemassa
myös mahdollisuus, että hakemusten määrä lisääntyy huomattavasti, koska haku on ilmais-
ta. Kuten sivistysvaliokunnan lausumaehdotuksessa todetaan, on ensiarvoisen tärkeää, että
uudistusten vaikutuksia hakijoiden tasoon ja korkeakoulujen kansainvälistymiseen seura-
taan. Myös Opetushallituksen rahoitus on turvattava hakupalveluiden varmistamiseksi.
 Tarkistettu
4.0



Pöytäkirjan asiakohta PTK 50/2016 vp
Korkeakoulumme tulevat jatkossakin olemaan kansainvälisiä ja tasokkaita opinahjoja,
joissa koulutuksen maksuttomuudella on tärkeä sija. — Kiitos.

14.04 Kari Kulmala ps: Arvoisa rouva puhemies! Esityksessä ehdotetaan muutettavaksi
yliopistolain ja ammattikorkeakoululain opetuksen maksuttomuutta koskevia säännöksiä
siten, että hakemuksen käsittelymaksua ei perittäisi enää otettaessa opiskelijoita elokuussa
2017 tai sen jälkeen alkavaan koulutukseen. Hakemuksen käsittelymaksusta luopumista
koskevan hallituksen esityksen antamisesta on sovittu hallituksen osaamisen ja koulutuk-
sen ministerityöryhmässä syksyllä 2015 sen käsitellessä EU- ja Eta-alueen ulkopuolisilta
opiskelijoilta perittäviä lukuvuosimaksuja koskevaa hallituksen esitystä.

Hakemuksen käsittelymaksusta luopumisen tarkoituksena on yksinkertaistaa EU- ja
Eta-alueen ulkopuolisiin opiskelijoihin kohdistuvien maksujen kokonaisuutta, ja jo tämä
on kaikin puolin tavoiteltava asia. Yliopistolain 10 §:n ja ammattikorkeakoululain 13 a §:n
mukaan yliopistot ja ammattikorkeakoulut voivat vuodesta 2016 alkaen periä lukuvuosi-
maksuja EU- ja Eta-alueen ulkopuolisilta opiskelijoilta alempaan tai ylempään korkea-
koulututkintoon, ammattikorkeakoulututkintoon taikka ylempään ammattikorkeakoulutut-
kintoon johtavassa vieraskielisessä koulutuksessa. Lukuvuosimaksuja koskevia säännök-
siä sovelletaan korkeakouluja velvoittavina 1.8.2017 tai sen jälkeen opintonsa aloittaviin
opiskelijoihin. Lukuvuosimaksun määrä on vähintään 1 500 euroa lukuvuodessa. Korkea-
koulut määrittelevät lukuvuosimaksun suuruuden, ja se voi vaihdella korkeakoulujen vä-
lillä ja korkeakoulujen eri koulutuksissa. Korkeakouluilla on oltava apurahajärjestelmä,
jolla tuetaan maksulliseen tutkintokoulutukseen osallistuvien opiskelijoiden opiskelua.

Muualla Euroopassa on hyvin erilaisia käytäntöjä liittyen lukukausimaksuihin ja erilai-
siin hakemusmaksuihin. Pääsääntöisesti ilmaisia opiskeluja ei ole. Ruotsissa peritään sekä
lukukausimaksuja että hakijamaksuja. Tanskassa ei ole lainsäädäntöön perustuvaa yhte-
näistä hakemusmaksua, mutta korkeakoulut voivat itse päättää maksun perimisestä ja sen
suuruudesta. Maksu kuitataan lukuvuosimaksusta, jos hakija tulee valituksi. Norjassa pe-
ritään vain ilmoittautumismaksuja.

Kyse on kansallisesta ratkaisusta sen suhteen, minkälaisia maksuja EU- ja Eta-alueen ul-
kopuolelta suomalaisiin korkeakouluihin hakevilta ja niissä opiskelevilta halutaan periä.
Mielestäni tämä hallituksen esitys on hyvä ja tarkoituksenmukainen, ja ymmärtääkseni täl-
lä on pääsääntöisesti myös yliopistojen ja ammattikorkeakoulujen tuki takana.

14.08 Sanna Lauslahti kok: Arvoisa puhemies! Edustaja Elomaa piti jo erinomaisen pu-
heenvuoron, ja muutamia näkökulmia tästä. Me kävimme kovin keskustelua siitä, että
onko hyvä asia vai huono asia, että hakumaksut poistetaan, ja löysimme, että puolensa, ku-
ten kolikollakin on kaksi puolta, on hyvät asiansa ja huonot asiansa, ja siltä osin totesim-
me, että tässä on paikka myöskin laittaa valiokunnan lausuma, jossa sitten seurataan, että
miten tilanne kehittyy.

Muutamia pohdintoja lukukausimaksuista.
Ensinnäkin on erinomainen asia, että olemme vihdoin viimein tämän hallituksen aikana

saaneet lukukausimaksut meidän korkeakouluille EU- ja Eta-maiden ulkopuolelta tulevil-
le opiskelijoille. Näin, kuten edustaja Elomaa totesi, pystymme myöskin monipuolista-
maan meidän korkeakoulujen rahoituspohjaa, ja se myös johtaa suomalaisten opiskelijoi-
den näkökulmasta siihen, että jotta näitä meidän koulutustuotteita voidaan myydä, niin nii-
2



Pöytäkirjan asiakohta PTK 50/2016 vp
den pitää olla riittävän korkealaatuisia, jotta ne sitten myöskin kävisivät kaupaksi, ja tästä
laadusta myöskin tulevat meidän suomalaiset nuoret nauttimaan.

Itse näihin hakumaksuihin liittyen. Kuten täällä edellisessäkin puheenvuorossa todet-
tiin, eri maissa on erilaisia käytäntöjä: on maita, joissa kerätään lukukausimaksuja ja myös-
kin hakumaksuja, ja on maita, joissa kerätään lukukausimaksuja mutta ei itse hakumaksu-
ja. Toisaalta voi ajatella näinkin päin, että ehkä se on hyvä, että Suomessa on valittu linja,
jossa luovutaan hakumaksuista, koska meidän tehtävähän on madaltaa sitä kynnystä mah-
dollisesti meidän maksavilta asiakkailta meidän korkeakouluille ja näin ollen pidämme
oven vähän enemmän avoinna meidän mahdollisille maksaville opiskelijoille. Siltä osin
varmasti esitys on erinomainen.

Toisaalta tähän tietenkin liittyy se, että tähän päivään asti tässä on Opetushallitus saanut
kerättyä myöskin käsittelyänsä ja sitä taustatyötä varten rahoitusta ja nyt se rahoituspohja
jää pois. Siltä osin on tietenkin paikka miettiä, että miten näitä opiskelija- ja hakupalveluja
sitten pystytään kehittämään, ja siltä osin se asiallinen huoli on kirjattu myöskin valiokun-
nan mietintöön.

Näen, että asia on erittäin tärkeä, ja tämä on tietenkin viesti siitä, että tervetuloa Suo-
meen, tervetuloa Suomeen opiskelemaan meidän loistaviin opinahjoihin muualta maail-
maa, EU- ja Eta-maiden ulkopuolelta. Näin myöskin pystymme kansainvälistämään mei-
dän korkeakoulujamme.

14.11 Anne Kalmari kesk: Arvoisa rouva puhemies! Tässä on tullutkin jo erittäin hyviä
puheenvuoroja, mutta kokonaisuutena tässä minusta mennään juuri sille tielle, että terve-
tuloa kansainvälisyys, tervetuloa yhä laadukkaampi opetus, ja minusta on erittäin hyvä asia
— mitä edustaja Lauslahtikin tuossa sanoi — että annetaan mahdollisuus ulkomaisille tul-
la ja annetaan mahdollisuus yliopistoille kehittää sellaista koulutusta, josta muualta, EU-,
Eta-maiden ulkopuoliset henkilöt ovat valmiita maksamaan. Tähän suuntaan meidän tulee
mennä, ja tätä yliopistot ja ammattikorkeakoulut ovat toivoneet.

Totta kai tässä voidaan uhkiakin nähdä — että miten jos maksuja ei tule, niin mistä ra-
hoitusta, mutta mielestäni kaikkinensa tämä laki on hyvä, ja hyvä, että sivistysvaliokunta
sitten halusi laittaa tähän lausuman, jossa seurataan juuri tämän lainsäädännön vaikutusta.

14.12 Antero Laukkanen kd:  Arvoisa rouva puhemies! Tämä esitys on varsin hyvä, ja
valiokunta on tehnyt siinä sillä tavalla huolellista työtä, että on hyvin kirjoittanut auki nämä
mahdolliset uhat, mitä tähän on liittynyt.

Yhden asian täältä haluaisin nostaa, kun täällä todetaan näin, että "yliopistojen ja am-
mattikorkeakoulujen lukuvuosimaksut ohjautuvat suoraan asianomaiselle korkeakoululle,
joten niillä ei kateta osittainkaan Opetushallituksen erityisiä kustannuksia hakupalvelui-
den ylläpitämisestä ja kehittämisestä". On erittäin hyvä, että on suoraan ääneen sanottu täs-
sä mietinnössä, jotta tähän voi sitten aikanaan palata, kun tiedämme, että sellaista taipu-
musta on, että jos johonkin instituutioon ylimääräistä rahaa jää, niin sitten se tuonne val-
tiovarainministeriön kassaan jollakin tavalla ohjataan. Minusta on hyvä, että tämä lause on
täällä tekstissä ja voidaan todeta, että näin on eduskunnalle tämän päätöksen yhteydessä lu-
vattu.

14.13 Jukka Gustafsson sd: Arvoisa puhemies! Nämä käsittelymaksuthan tulivat nimen-
sä mukaisesti EU- ja Eta-maiden ulkopuolisille opiskelijoille, koska heitä oli määrällisesti
3



Pöytäkirjan asiakohta PTK 50/2016 vp
paljon, pitkälti yli 10 000 hakijaa. Asiantuntijat ovat antaneet ymmärtää, että näiden jou-
kossa on myöskin verrattain paljonkin hakijoita, jotka koettavat kepillä jäätä. Osan intres-
sit ja halut tulla Suomeen eivät ihan välttämättä olleet opiskeluun suuntautuvia. Mutta yli-
päätänsä aikanaan nähtiin hyväksi asettaa tällainen käsittelymaksu, joka oli suuruusluokal-
taan 100 euron tienoilla.

Kun tätä asiaa valiokunnassa käsiteltiin, niin olin ja olimme myöskin sosialidemokraat-
tisen sivistysvaliokunnan edustajina kallellaan siihen suuntaan, että kun tämä käsittely-
maksu nyt on ollut käytössä vasta vuoden, niin jatkettaisiin sitä. Myöskin osa asiantunti-
joista oli tätä mieltä, muun muassa Opetushallitus ja Oulun yliopisto ja eräät muut, mutta
päädyimme sitten kuitenkin siihen, koska esimerkiksi yliopistoja edustava yhteisjärjestö
UNIFI ja samaten ammattikorkeakoulujen kattojärjestö Arene olivat yksimielisesti sitä
mieltä, että kun tämä lukuvuosimaksu tulee, niin sen vaikutukset ovat kuitenkin välillisesti
ja osin suoraankin sen kaltaisia, että käsittelymaksuja ei sitten välttämättä tarvita. Itse
asiassa tämän asiantuntijakuulemisen aikana päädyttiin siihen, että hyväksytään tämä, ja
teimme sitten hyvässä yhteistyössä hallituspuolueitten kanssa lausuman, että tämän asian
vaikutuksia seurataan. Tämäkin on hyvä esimerkki siitä, että eivät oppositiopuolueet suin-
kaan aina sano ei, ei, ei, vaan kun on perusteita, niin sanomme kyllä, kyllä, kyllä. (Olavi
Ala-Nissilä: Hauska kuulla!)

14.16 Jari Myllykoski vas:  Arvoisa rouva puhemies! Nyt tulee tämmöinen papukaija-
efekti, kun edustaja Gustafsson käytti tuossa lopussa melkein juuri sen puheenvuoron,
minkä aioin käyttää. On hyvä, että käydään valiokunnissa rakentavaa keskustelua ja pyri-
tään siihen yhteiseen näkemykseen, ei pakottavasti, vaan että kun aidosti todetaan asioiden
näin olevan, niin sitten tehdään sellaisia yksimielisiä mietintöjä, jotka tuodaan tänne isoon
saliin tämmöiseen rakentavaan keskusteluun.

Mutta toki täällä taustalla edelleen kummittelee se — kun meille tulevat nämä lukukau-
simaksut — kuinka tällä voidaan subventoida sitä, jos meillä kuitenkin tulee tapahtumaan
se, että ulkolaisten, Eta-alueen ulkopuolisten, opiskelijamäärät putoavat, koska se on nyt
esimerkkien osalta nähtävissä, että näin tulee käymään. Siinä vaiheessa, kun pohditaan,
kuinka sitten yliopistojen rahoitusta voidaan tavallaan sitä kautta kehittää ja, kuten edusta-
ja Lauslahti sanoi, tarjota suomalaisillekin sitä korkeatasoista opetusta, jos ei meillä ole
imua tänne kansainvälisten opiskelijoiden osalta tulla, olen melko vakuuttunut siitä, että
myös se korkeatasoisen opetuksen houkuttelevuus tulee madaltumaan.

Keskusteltuani tuolla Kiinan-matkalla suomalaisen Tekesin edustajan kanssa ei tullut
kovin positiivinen näkemys: jos me olemme tavallaan sulkemassa maksuilla ovia tänne tu-
lemiselle, en kyllä näe, että tämä käsittelymaksun poistaminen voisi tehdä siitä houkutte-
levamman. Eli kyllä nämä ovat vähän semmoiset tuli ja vesi, mutta sinällään arvostan tätä
seurantalauseketta erityisesti.

14.18 Kai Mykkänen kok: Arvoisa puhemies! Myöskin minusta on erittäin hyvä, että täs-
sä on ilmeisesti laajalla yhteistyöllä pystytty valiokunnassa viemään eteenpäin tätä asiaa ja
suomalaisen korkeakoulutuksen rahoitusjärjestelmää ja myöskin tavallaan niitä tapoja,
joilla opiskelija siihen kytkeytyy. Mahdollistetaan uudet menettelyt.

Ehkä toisin tähän vielä lisänä vain sen huomion, että meidän pitää myös pikkuhiljaa yhä
enemmän valmistautua sentyyppiseen maailmaan, jossa itse asiassa yliopisto- ja vaikkapa
ammattikorkeakoulutason koulutuskokonaisuuksia ei ikään kuin paketoida vain niin, että
4



Pöytäkirjan asiakohta PTK 50/2016 vp
tulet lukuvuodeksi tai tutkinnoksi yhteen oppilaitokseen ja fyysisesti noin suunnilleen siel-
lä sen suoritat, vaan niin, että saattaa olla konsortioita, joissa on mukana Suomesta yksi tai
kaksi oppilaitosta ja jostain muusta maasta joku, paketoidaan erilaisia oppimiskokonai-
suuksia, joihin sitten tartutaan itse asiassa aika laajasti esimerkiksi verkko-oppimisenkin
metodein. Näissä konsortioissa olen usein törmännyt tapauksiin, joissa haasteena on ollut
se, että suomalainen korkeakoulu ei voi lukukausimaksuja ottaa ja muut konsortion jäsenet
voivat. Toivon, että kun järjestelmää kehitetään eteenpäin, niin tämä on askel siihen, että
me emme vain sulje ovia suomalaiselta huipputason osaamiselta ja koulutusjärjestelmältä
olla mukana kehittymässä myös tässä uudessa, ikään kuin osin verkkopohjaiseen oppimi-
seen ja osin globaaleihin oppimiskokonaisuuksiin perustuvassa maailmassa. Se osuus ei
tietenkään tule pitkään aikaan olemaan merkittävä verrattuna niihin, jotka kiinnittyvät yh-
teen oppilaitokseen, opiskelevat siellä kokonaisuuden, mutta jos katsotaan meidän lastem-
me ikäisten sukupolvea, niin yhä useampi tekee niin ja yhä enemmän merkitystä sillä on
meidän yliopistojärjestelmän kehittymiselle, että myöskin tämmöisiä polkuja suomalaiset
voivat olla mukana rakentamassa.

14.20 Sanna Lauslahti kok: Arvoisa puhemies! Juuri näin, kuten edustaja tässä totesi: tu-
lee nähdä muutakin kuin pelkät lukukausimaksut. Sipilän hallituksessa on tehty lainsää-
däntöä korkeakouluille, mikä mahdollistaa myös muualla annettavan tutkintopohjaisen
korkeakouluopetuksen. Meillä on tietenkin paikka laajentaa tätä. Meillä on ammatillisella
puolella nälkää lähteä maailmalle myymään niitä loistavia ammatillisia tutkintoja. Eli
meillä on mahdollisuuksia vaikka kuinka paljon. Vaatii kylläkin vuosia ja kovaa työtä ja
myöskin kykyä valikoida ne oikeat markkinat, mihin viedä mitäkin tutkintoa.

Edustaja Myllykoskelle: Juuri näin. Jos me ajattelemme lukukausimaksuja ja täällä ko-
timaassa annettavaa opetusta EU- ja Eta-maiden ulkopuolella oleville nuorille, niin totta
on, että kun lukukausimaksut tulevat, niin kyllähän sieltä ne hakijamäärät varmasti tippu-
vat jo senkin takia, että meillä on ollut tällainen vetovoimatekijä, maksuton koulutus, mut-
ta asiallista on kysyä, miksi me maksamme intialaisen nuoren opetuksen, kun meillä rahaa
on yhä vähemmän. Miksi me emme tuotteista sitä korkeatasoista opetusta ja saa lisää ra-
hoituspohjaa, jolla me kehitämme meidän yliopistoistamme ja ammatillisista oppilaitok-
sistamme entistä vahvempia?

Sitten edustaja Gustafsson, on hienoa, että me pystymme sivistysvaliokunnassa käy-
mään sitä keskustelua. Me tunnistamme niitä hyviä asioita, vahvoja asioita ja myöskin kir-
jaamme ne ylös, koska maailma ei ole kuitenkaan yhden totuuden mukainen ja joissain
kohdin on hyvä tunnistaa ne riskitekijät, kirjata ne ylös ja tehdä myös seurantalausumat sii-
hen mukaan, jotta sitten voidaan tarvittaessa tehdä niitä korjaavia toimenpiteitä.

Ja kiitän tässä edustaja Gustafssonia ja (Puhemies koputtaa) meidän oppositiotamme
muutenkin siitä yhteistyöstä.

14.22 Marisanna Jarva kesk: Arvoisa rouva puhemies! Tässä esityksessähän puhutaan
tästä käsittely- tai hakemusmaksusta, josta korkeakoulut myös itse toivoivat, että tätä vie-
dään eteenpäin. Tämä maksu poistetaan ja maksujärjestelmää yksinkertaistetaan. On hyvä,
että on nyt edetty tässä koko maksujärjestelmässä siihen, että myös Suomi tulee tähän sa-
maan linjaan, mitä yleisesti länsimaissa on: että EU- ja Eta-maiden ulkopuolisille opiske-
lijoille myös meillä tulevat nämä maksut. Mutta meillä kuitenkin sitten myös vähävaraisil-
5



Pöytäkirjan asiakohta PTK 50/2016 vp
le opiskelijoille turvataan se opiskelumahdollisuus: jos kerran on halukkuutta ja pystyy
pääsykokeissa pärjäämään, niin silloin on mahdollisuus opiskella edelleen myös täällä.

Edustaja Mykkänen tuossa toi esiin tätä, että pitäisi miettiä enemmän myös kokonai-
suuksia myös näihin asioihin liittyen ja sitä, miten me saamme näitä kansainvälisiä osaajia
Suomeen enemmän. Tätähän me kaikki toivottavasti toivomme. Tarvitsemme tänne osaa-
jia, että Suomi menee eteenpäin. Tarjotaan niitä mahdollisuuksia. Ja kannustaisinkin miet-
timään, että olisiko mahdollista, että esimerkiksi korkeakoulutetut saisivat esimerkiksi
oleskeluluvan jatkossa, että pystyisivät Suomeen jäämään automaattisesti sen jälkeen kun
ovat valmistuneet. Sillä tavalla saisimme heidät tänne jäämään. Meidän koulutusjärjestel-
mämmehän on ollut siinä mielessä vähän erikoinen, että on tarjottu koulutusta ilmaiseksi
mutta sitten me emme ole saaneet Suomeen jäämään näitä osaajia. Ja tähän meidän pitäisi
panostaa.

14.24 Jari Myllykoski vas:  Arvoisa rouva puhemies! Juuri näin, kuten edellä kuultiin.
Meillä on hirvittävä haaste siinä, että me pystymme hyödyntämään sen osaamispotentiaa-
lin, jota koetamme tänne saada. Eli nyt kysymys kuuluu, mietimmekö asiaa siten, että mik-
si koulutamme meillä yliopistoissa ja ammattikorkeakouluissa osaajia — yhteys siihen,
että elinkeinoelämän tarpeet ja meidän yhteiskunnan rakenteet edellyttävät sitä, että meillä
on huippuosaamista, ja tässä keskustelussa pitää enemmän tuoda juuri edellä mainitun kal-
taisia asioita. Kuten edustaja Mykkänen toi esille, mikä on se tarve, miksi me tarvitsemme
korkeaa osaamista, on se, että me voimme pitää elinkeinorakenteita ja hyvinvointivaltiota
pystyssä, ja sitä kautta meidän tarvitsee saada jatkossa tänne myös kansainvälistä osaamis-
ta, niitä uusia ihmisiä, jotka avaavat meille ovia globaalille, jopa viennille, koska juuri jo-
kainen maasta tänne tuleva opiskelija, jolla on oma kanavansa jo omaan yhteiskuntaansa,
kulttuurin tuntemus, voi edistää sitten omalta osaltaan meidän vientiteollisuuden ja mei-
dän sitä kautta rakenteitten parantamista.

Mutta nimenomaan ei unohdeta sitä, että opiskelu sinällään on itseisarvo, mutta pitää se
kansallinen itsekkyys pitää siellä taustalla, että minkä vuoksi me tätä teemme. Ja siinä mie-
lessä pitää uskaltaa ajatella sitä, että tämä ei ole uhrilahja elinkeinoelämälle, vaan tämä on
sitä varten rakennettu järjestelmä, jotta me pystymme olemaan tässä globaalissa kilpailus-
sa mukana, ja se tapahtuu vain huippuosaamisella.

14.26 Hannu Hoskonen kesk: Arvoisa rouva puhemies! Nyt käsittelyssä oleva hallituk-
sen esitys ja siitä tullut mietintö kuvaavat hyvin sitä, että tätä byrokratian purkua olisi ehkä
kannattanut harjoittaa jo vakavammin tuumin aikaisemminkin, koska tässä tavallaan het-
ken aikaa on ollut laki voimassa, nyt se sitten kumotaan tai muutetaan lakia niin, että ha-
kemuksen käsittelymaksua ei enää ole. Olkoon tämä esimerkki siitä, että hieman pitkäjän-
teisempään toimintaan olisi hyvä päästä. Se nimittäin vie turhan... Niin kuin tässä valio-
kunnan mietinnöstä hyvin käy ilmi, täällä on kuitenkin rahaa palanut turhassa ja monia tur-
hia kokouksia istuttu. Toivon mukaan pääsemme tällaisista tapauksista virtaviivaisem-
paan menettelyyn.

Se on hyvä periaate, että opiskelu on edelleen Suomessa maksutonta ja nimenomaan
niin, että kaikki yhteiskuntaluokkaan ja asemaan ja kukkaron paksuuteen katsomatta pää-
sevät opiskelemaan, jos muuten vain halut ja tahto riittävät. Siitä pidettäköön aina kiinni.

Ja sitten kun tässä mietinnössä mainitaan mahdollisuus siitä, että tuleeko turhia hake-
muksia, kun käsittelymaksu poistuu: Järjestelmiä pitää kehittää niin, että tämmöinen turha
6



Pöytäkirjan asiakohta PTK 50/2016 vp
tyhjäkäynti poistuu ja opiskelijat hakeutuvat vain sellaisille aloille, joihin he todella halua-
vat. Sehän on ihan tuommoinen normaali sääntömenettely, ei siinä tarvita käsittelymaksu-
ja.

Ja toinen asia: Meillä ei ole ongelma se, onko hakijoita. Ongelma on varmaan siinä, että
hyvin monella alalla tänä päivänä puuttuu ammattitaitoista työvoimaa, mutta toisaalta sit-
ten koulutetaan sellaisiin tutkintoihin, sellaisia tutkintoja tulee tehtyä, jotka eivät johda
koskaan ammattiin. Elikkä kyllä meidän koulutuksen sisällä pitää näiden yliopistojen ja
ammattikorkeakoulujen ja ammattiopistojen käydä sitä keskustelua, että mihin ammattei-
hin koulutamme, että ammattityövoimaa riittää kaikille aloille.

Ja lopuksi sitten vielä tämä Eta-alueen ulkopuolelta tulevien opiskelijoiden lukukausi-
maksu. On aivan perusteltua, että niitä peritään, sieltä tulevilta opiskelijoilta peritään luku-
kausimaksu. Tätä asiaa ei pidä sotkea tähän Suomen tilanteeseen, mutta kuten edustaja
Lauslahti omassa puheenvuorossaan totesi, niin sieltä tulee joka tapauksessa meille opis-
kelijoita, jolloin on aivan oikein, että heiltä peritään kohtuullinen maksu, koska kysyntää
on.

14.28 Sanna Lauslahti kok:  Arvoisa puhemies! On selvää, että tämä tuntuu hieman
poukkoilevalle, että ensin meillä on hakemuksen käsittelymaksu ja sitten ei ole, mutta sa-
noisin näin, että tilanne, jossa nämä hakemusmaksut tulivat, oli eri kuin nyt. Ja tässä koh-
din, kun tuli meidän uusi hallitus, joka lähti viemään tarmokkaasti eteenpäin koulutusvien-
tiä ja koulutusvientiesteiden poistamista, josta esimerkkinä on nyt mahdollisuus kerätä lu-
kukausimaksuja, se on tehnyt eräällä tavalla myöskin turhaksi sen hakemusmaksun, koska
jo lukukausimaksujen kerääminen sellaisenaan on viesti, että meillä on maksullista koulu-
tusta tarjolla EU-, Eta-maiden ulkopuolelta tuleville. Eli siltä osin hakemusmaksut olivat
paikallansa aikaisemmin, joilla pystyttiin sitten turhat hakijat käytännössä seulomaan pois
ja saatiin ne vakavimmat. Se oli siihen aikaan ihan perusteltu ja hyvä laki.

Sitten liittyen huippuosaajiin ja huippuosaajien pitämiseen: Edustaja Satonen teki viime
kaudella lakialoitteen, johon tuli, oliko siellä yli sata nimeä siellä perässä, ja sen lakialoit-
teen sisällä oli myöskin pohdittu sitä, millä näitä lukukausimaksuja maksavia nuoria sitten
saataisiin pysymään Suomessa. Siellä oli ajateltu tämäntyyppistä järjestelmää, että jos nuo-
ri sitten valmistuessaan jää Suomeen, niin hän voisi vähentää maksamansa lukukausimak-
sut verotuksessa pois ja siltä osin voitaisiin houkutella jäämään Suomeen.

Selvää on, että tulevaisuudessakin suomalaisten nuorten opintojen tulee olla maksutto-
mia.

14.30 Jukka Gustafsson sd: Arvoisa puhemies! En halua pitkittää tätä keskustelua, joka
sinällään on arvokasta ja tärkeää, kun koulutuksesta ja osaamisesta puhutaan, mutta mie-
lelläni totean, että edustaja Hoskonen oli kyllä siltä osin ihan oikeassa, että kyllä nämä kä-
sittelymaksut olisivat voineet kohtuudella tulla jo aikaisemminkin voimaan ja käyttöön.
Tässä kohtaa voi ihan semmoista itsekritiikkiäkin suorittaa niitten kohdalta, jotka nyt val-
lan kahvassa ovat olleet, mutta meillä on tunnetusti herkkyyttä tehdä sellaisia päätöksiä,
jotka nyt esimerkiksi tässä tapauksessa kohdentuvat EU- ja Eta-maiden opiskelijoille, jois-
ta kuitenkin hyvin monet lähtevät aika ankeista olosuhteista, mutta sen takia se käsittely-
maksu asetettiin myöskin varsin maltilliselle tasolle. Mutta niin kuin tuossa pääpuheen-
vuorossani sanoin, niin meistä ei kukaan ihan tarkkaan tiedä, kuinka paljon näitä kepillä
jäätä koettelevia hakijoita on tullut, mutta mieluummin puhutaan tuhansista kuin sadoista,
7



Pöytäkirjan asiakohta PTK 50/2016 vp
jotka eivät välttämättä pyrikään ammattikorkeakouluun tai yliopistoon vaan haluavat tulla
Suomeen, mikä nyt ei sinälläänkään väärä asia ole.

14.31 Heli Järvinen vihr:  Arvoisa rouva puhemies! On ymmärrettävää, että silloin kun
yliopistomaksuja, opiskelumaksuja ei ollut, näitä hakemusmaksuja käytettiin, koska muu-
ten olisi ollut selkeä vaara siitä, että näitä hakemuksia olisi tullut röykkiöittäin maahan. Eli
tässä suhteessa hallitus toimii mielestäni nyt loogisesti näiden maksujen poistamisen suh-
teen.

Mitä sitten tulee siihen, miksi meidän kannattaa hankkia intialaisia opiskelijoita ilmai-
seksi Suomeen. No, se pelko on tietysti se, että me emme saa niitä intialaisia opiskelijoita
tänne, jos koulutuksemme on maksullista. Valtion taloudellinen tutkimuskeskus teki kaksi
vuotta sitten tutkimuksen siitä, minkä verran ulkomaalaisia opiskelijoita Suomessa on: hei-
tä oli noin 20 000. VATTin tutkimuksen mukaan yli kaksi kolmasosaa näistä opiskelijoista
oli edelleen Suomessa vuosi valmistumisensa jälkeen, ja näistä maahan jääneistä yli kaksi
kolmasosaa oli työllistynyt. VATTin arvio on se, että tutkimukset pääosin puoltavat väitet-
tä siitä, että ulkomaalaisten opiskelijoiden kouluttamisesta maalle koituvat hyödyt ylittä-
vät siitä aiheutuvat kustannukset. Ja tämä on ollut se tausta-ajatus sille, miksi olemme ha-
lunneet pitää koulutuksen maksuttomana.

Toinen on tietysti sitten se, että emme missään tapauksessa halua, että koulutusmaksut
leviävät myös suomalaisille opiskelijoille. Onneksi moni hallituksesta on sanonut ja luvan-
nut, että näin ei käy. Toivottavasti siihen voimme luottaa.

14.33 Simon Elo ps: Arvoisa rouva puhemies! Perussuomalaisten idea tässä kysymykses-
sä on ollut selvä: suomalaisille ei lukukausimaksuja, EU- ja Eta-alueen ulkopuolisille opis-
kelijoille kyllä.

Vähän ihmetyttää tässä keskustelussa se, että samaan aikaan sanotaan, että suomalainen
koulutus on laadukasta — ja niin se minun mielestäni onkin — mutta sitten annetaan ym-
märtää, että siitä ei kukaan kuitenkaan olisi valmis maksamaan, jos lukukausimaksut on.
Tätä pidän hieman kummallisena ajatteluna. Jos meillä on laadukas koulutus, ja itse näen,
että on, jota kelpaa myydä, vientiäkin tehdä, niin kyllä siitä silloin joku on sitten myös val-
mis maksamaan. Sitten on kyse lähinnä markkinoinnista ja muusta, osataanko sitä myydä
vai ei.

Mitä tässä muuten on päätetty lukukausimaksujen osalta? Vähimmäisvaatimus on, että
1 500 euroa laitetaan lukukausimaksuksi, muuten sen suuruuden voi sitten opinahjo itse
päättää. Tietysti jos ajatellaan esimerkiksi Helsingin yliopistoa, niin he päättivät, että se
suuruus tälle maksulle on 10 000—25 000 euroa. He olisivat halutessaan voineet päättää
tämmöisestä hyvin pienestäkin maksusta, mutta tietysti ymmärtävät sen, että sehän ei kata
niitä kustannuksia, mitä opiskelusta tulee. Eli kyllä tässä edelleen viimekätinen valta on
opinahjoilla päättää pitkälti siitä, miten toimivat.

Myös tärkeää on huomata se, että näille henkilöille, joille nyt tosiaan tulee sitten tämä
maksu tähän tutkintoon, pitää lain mukaan tarjota myös apurahaohjelma. Kyllä valtio tulee
edelleen hätiin silloin, jos on ansioituneita ja muuten nämä ehdot täyttäviä henkilöitä, eli
huojennuksia lukukausimaksuun — joka nyt tosiaan sitten tulee — joka tapauksessa voi
saada ja stipendejä sitten elämiseen. Tämäkin tässä keskustelussa olisi syytä ottaa huo-
mioon.
8



Pöytäkirjan asiakohta PTK 50/2016 vp
Mutta kaikkein tärkeintä minusta olisi se, että jos sanotaan, että meillä on laadukas kou-
lutus, jota kelpaa myydä, niin kyllähän siitä silloin voi hintaakin maksaa.

14.35 Hannu Hoskonen kesk: Arvoisa puhemies! Täydentäen tuota aikaisempaa puheen-
vuoroani: Missään nimessä en halua moittia aikaisempia päätöksentekijöitä tästä synty-
neestä tilanteesta. Se on totta, niin kuin edustaja Lauslahti sanoi, tietäen, että hän on erin-
omainen sivistyspuolen asiantuntija, samoin edustaja Gustafsson. Heillä on tällä puolella
aivan huippuosaamista allekirjoittaneeseen verrattuna. Tärkeää on, että järjestelmät kehit-
tyvät. Se on totta, että aina tulee virheitä, kun maailma muuttuu. Se muutos, mikä aikanaan
kesti 30 vuotta, voi tänä aikana muuttua yhdessä vuodessa, elikkä elämme erittäin hektistä
aikaa. Se, mikä viime vuonna oli hyvää, saattaa olla vuoden kuluttua aivan toivottoman
vanhanaikaista. Eli älkäämme niistä ottako kukaan nokkiimme, jos maailma muuttuu, vaan
pyrimme mukautumaan tähän tilanteeseen. Tässähän sitä on tehty, ja hyvä, että näin men-
nään.

Mitä tulee ulkomailta tuleviin opiskelijoihin, kuten Kiinasta tuleviin opiskelijoihin Suo-
meen päin suuntautuvaan opiskeluun, niin Kiinassa on tällä hetkellä noin 300 miljoonaa ih-
mistä, joilla on paljon paljon enemmän rahaa kuin keskivertoeurooppalaisella. Siellä on
valtava määrä miljonäärejä, joilla on kyllä varaa maksaa se pieni lukukausimaksu tänne.
Heillä itsellään valmistuu noin 3 miljoonaa insinööriä, diplomi-insinööriä ja opistoinsinöö-
riä vuosittain, elikkä kyllä siellä potentiaalia on. Hyvin moni näistä nuorista ja niistä per-
heistä, joilla on varallisuutta maksaa, haluaa tulla Suomeen kokemaan, mitä on ulkomailla
opiskelu, ja nimenomaan näkemään näitä meidän tietojärjestelmiä ja ennen kaikkea länsi-
maista tietoutta ja kielitaitoa hankkimaan. Se on meille rikkaus, mutta jos he ovat siitä val-
miita pikkuisen maksamaan, niin se on meidän yliopistoille vain hyvä lisä.

14.37 Heli Järvinen vihr:  Arvoisa rouva puhemies! On ihan selvää, että koko tämä sali
pitää suomalaista koulutusta laadukkaana ja arvokkaana. Toinen kysymys on sitten se,
mitä kannattaa myydä. Toki voi yrittää myydä vaikka hiekkaa Saharaan tai lunta eskimoil-
le, mutta kun ajatellaan nyt vaikkapa niitä kiinalaisia miljonääriopiskelijoita ja kun tiede-
tään tosiasia, että maapallo on pyöreä, Kiinasta Suomeen on kovin pitkä matka, on paljon
maailmalla arvostetumpia yliopistoja kuin Suomen yliopistot, on maailmalla paljon puhu-
tumpia kieliä kuin suomen kieli ja on paljon suurempia markkina-alueita kuin Suomi, niin
tässä kilpailussa maksullisilla yliopistoilla meidän on hankala kilpailla. Toivon, että tämä
joka tapauksessa onnistuu näistä hankaluuksista huolimatta.

14.38 Sanna Lauslahti kok:  Arvoisa puhemies! Näin on, että tulee tunnistaa ne omat
koulutustuotteet, tunnistaa ne maat, joista löytyy kysyntää kyseenomaisille koulutustuot-
teille. Otetaan esimerkkinä meidän opettajankoulutuksemme. Opettajankoulutus on maail-
man parasta opettajankoulutusta ja siihen löytyy myös maailmalta kysyntää. Sitten on ky-
symys, millä tavalla me pystymme tuotteistamaan sen sellaiseksi paketiksi, jolla se on sit-
ten myytävissä ulkomailla. Se ei ole pelkästään sitä, että tänne Suomeen tullaan opiskele-
maan. Se voi olla osa ajasta Suomesta tai sitten ei laisinkaan. Kuten edustaja Mykkänen
nosti, verkko-opinnotkin ovat mukana, mutta yhä enemmän meidän pitäisi pohtia niitä
konsteja, joilla me skaalaamme ne meidän koulutustuotteet, esimerkiksi lisensioinnin tai
franchisingin kautta.
9



Pöytäkirjan asiakohta PTK 50/2016 vp
14.39 Heli Järvinen vihr: Arvoisa rouva puhemies! Olen samaa mieltä siitä, että suoma-
laisen laadukkaan koulutuksen paras tae on se, että meillä on laadukas opettajankoulutus.
Nyt on ihan pakko kysyä, kun hallitus on lakkauttamassa Savonlinnan opettajankoulutus-
laitosta: jos kerran opettajankoulutus on näin laadukasta ja myyntivaltti Suomelle, kuinka
tällainen oppilaitos kannattaa missään tapauksessa lakkauttaa?

Muistutan mieliin, kuinka kansainvälisen viestinnän laitos siirrettiin joitakin vuosia sit-
ten Joensuuhun. Siitä kokonaisuudesta Joensuussa, ystävät hyvät, on jäljellä enää 20 pro-
senttia. Eli on suuri vaara, että opettajankoulutus menee pesuveden mukana, jos emme pidä
laadukasta taito- ja taideaineiden opetusta yllä Savonlinnassa, missä se on mahdollista teh-
dä edullisesti, jopa 40 prosenttia halvemmalla kuin esimerkiksi Helsingin yliopistossa tääl-
lä Helsingissä. Nyt olisi se näytön paikka, jolla voitte osoittaa sananne todeksi.

14.40 Katri Kulmuni kesk: Arvoisa rouva puhemies! Pyysin oikeastaan repliikkiä edus-
taja Järvisen puheenvuoroon: kysymyshän ei ole siitä, että hallitus on lakkauttamassa Sa-
vonlinnan opettajankoulutuslaitosta, vaan kyllä sen päätöksen lakkauttamisesta on tehnyt
Itä-Suomen yliopiston hallitus aivan itse. Suomen hallitus sen sijaan on koettanut kaikin
keinoin käydä neuvotteluja yliopistoautonomian piiriin kuuluvan yliopiston kanssa. Ja
edelleenkin sen kanssa käydään neuvotteluja, että onko tälle asialle enää mitään tehtävissä,
koska Suomen hallitus kyllä hyvin tietää, että jos Savonlinnasta lähtee opettajankoulutus-
laitos, niin se on kohtalokasta sille kaupungille, ja siinä ei ole kyllä kokonaistaloudellises-
tikaan mitään järkeä, koska Savonlinnan OKL:n uusista rakennuksista on sitten laitettu jo
Aralle sisään vetämään 35 miljoonan euron avustus, ja samaan aikaan Savonlinnaan jäisi
sitten tyhjät kiinteistöt. Niin että tarkkuutta toivon kyllä puheenvuoroissa. Suomen hallitus
ei ole Savonlinnan OKL:ää lakkauttamassa.

14.41 Jari Myllykoski vas:  Nyt mua viedään linnasta linnaan, arvoisa rouva puhemies!
(Naurua) Mutta täytyy todeta, että en nyt sotkeennu tähän tematiikkaan, että mitä ja kuka
on mitenkään lopettamassa, mutta toki ei voi olla sanomatta sitä, että tietyillä rahoituspää-
töksillä on ollut vaikutusta siihen, että Savonlinnassa on ryhdytty tällaisiin toimenpiteisiin.
Onko se sitten kana vai muna, kiistelkää te siitä.

Mutta lähinnä edustaja Lauslahdelle haluan sanoa, että yleensä markkinointi on sellais-
ta, että sinulla on tuote, joka hinnoitellaan, ja sitten sitä ruvetaan markkinoimaan. Ja jotta
voidaan olla varmoja, että meillä on sellainen tuote, niin kyllä sen kysynnän ja tarjonnan
osalta pitäisi olla selvä näkemys siitä, missä me olemme kilpailukykyisiä tämän korkea-
kouluopetuksemme kanssa ja millekä asiakasryhmälle me voimme tätä markkinoida. En
usko todellakaan, että kiinalainen miljonääriperheen lapsi suuntautuu suomalaiseen yli-
opistoon. Hänelle varmasti on tarjolla joitakin houkuttelevampia vaihtoehtoja, ehkä Atlan-
tin toisella puolella, mihinkä halutaan sijoittautua ennemmin kuin tulla Suomeen, pieneen
kulttuuriin, pieneen markkina-alueeseen. Sen takia olisi erityisen tärkeää, että me huoleh-
dimme siitä, että me voimme saada yleensä kansainvälisiä, kyvykkäitä opiskelijoita tänne
ja juurruttaa heitä tänne meidän elinkeinoelämämme hyödyksi. Me emme voi saada niitä
rahalla tänne tulijoita niin, että olisimme niin kilpailukykyinen maa kansainvälisessä yli-
opistomaailmassa. Me olemme hyviä, mutta emme ole maailman parhaita.

14.43 Sanna Lauslahti kok:  Arvoisa puhemies! Edustaja Myllykoskelle: Haulikolla ei
kannata ampua vaan tehdä se täsmäiskuin oikeisiin markkinoihin oikeilla tuotteilla.
10



Pöytäkirjan asiakohta PTK 50/2016 vp
Oikeastaan en ota kantaa, missä opettajankoulutusta järjestetään, vaan mieluumminkin
sanoisin näin, että meidän tulisi tehdä selvitys, kuinka paljon tulevaisuudessa tarvitaan
opettajia — ei pelkästään meidän maamme tarpeita ajatellen, meidän lapsiamme ja nuo-
riamme, jotka ovat peruskoulussa tai päiväkodeissa tai ammatillisessa oppilaitoksessa,
vaan samalla arvio myös siitä, kuinka paljon me tarvitsemme opetusalan ammattilaisia
koulutusvientisektorilla. Näiden osalta voisi sitten tehdä johtopäätöksen siitä, kuinka pal-
jon meidän tulee kouluttaa opetusalan ammattilaisia. Kun nyt jo nähdään, kuinka kysyntää
löytyy — otan esimerkkinä Kolumbian, joka tuntuu kovin kaukaiselle maalle, Haaga-He-
lia on järjestänyt maassa onnistuneesti opettajankoulutusta — voisi kysyä, pitäisikö itse
asiassa tulevaisuudessa kouluttaa entistä enemmän opetusalan ammattilaisia. Mutta näki-
sin, että tässä on selvityksen paikka.

14.44 Heli Järvinen vihr: Arvoisa rouva puhemies! Edustaja Kulmunille: Nyt täytyy pi-
tää tarkkaan mielessä, kuka kantaa vastuun mistäkin. Yliopisto kantaa vastuun siitä, missä
opetusta ja koulutusta antaa, mutta maan hallitus kantaa aina vastuun siitä, että päteviä am-
mattilaisia riittää ympäri Suomea niin, että yhteiskuntavastuuta kannetaan tasaisesti.

Nyt voi hyvin kysyä, miten maan hallitus on kantanut yhteiskuntavastuuta esimerkiksi
Itä-Suomen yliopiston osalta: Te sanotte tarjoavanne 8 miljoonaa euroa erityisrahoitusta
mutta samaan aikaan vedätte 10 miljoonaa euroa pois. Minun vanhan matikkapääni mu-
kaan tämä tarkoittaa kyllä miinus 2:ta miljoonaa eikä mitään ylimääräistä rahaa.

Jos hallituksella on halu pitää Savonlinnan opettajankoulutuslaitos olemassa, siihen on
kaikki mahdollisuudet. Ensi viikolla käydään tulosneuvottelut — se on aina ministeriö,
joka antaa tutkinnonanto-oikeudet yliopistolle, yksikään Suomen yliopisto, edustaja Kul-
muni, ei voi itse päättää, mitä tutkintoja tässä maassa antaa, vaan niistä päättää aina minis-
teriö. Elleivät nämäkään keinot tehoa ja auta, niin aina on vielä viimeinen mahdollisuus, ja
se mahdollisuus on se, että voidaan perustaa Savonlinnaan oma yliopisto. Olen todella iloi-
nen, jos hallitus on tähän valmis, niin kuin edustaja Kulmunin puheenvuorosta käy ilmi.

14.46 Hannu Hoskonen kesk: Arvoisa rouva puhemies! Vielä tähän keskusteluun lisänä
sen verran, mitä tulee tähän Savonlinnan opettajankoulutussysteemiin ja siihen tehtyihin
päätöksiin, että todellakin yliopistot ovat itsenäisiä, kuten tässä talossa aikanaan on päätet-
ty, siihen ei ole enää meillä pelimerkkejä.

Voin kertoa kokemuksesta: Ilomantsissa oli Itä-Suomen yliopistolla tutkimusasema,
josta vannottiin, että se jää sinne ja pysyy ja kehittyy, sitähän rakennettiin. Mitä teki Itä-
Suomen yliopisto? Yhtenä päivänä vain tuli kuntaan puhelu, että se loppuu huomenna, ja
kahden päivän päästä oli jo huutokauppa ja tavarat myytiin pois, että ei vain varmasti laitos
kehity. Syynä oli tietenkin keskittäminen, ja toinen syy siihen oli tämä järjetön yliopisto-
kiinteistöjen vuokrapolitiikka. Se on aivan samaa politiikkaa, mitä Senaatti-kiinteistöt val-
tioiden kiinteistöissä noudattaa, aivan älyttömät vuokrat sellaisilla alueilla — jokainen tie-
tää, että Ilomantsissa normaalimarkkinoiden vuokrataso ei ole kymmenettä osaa siitä, mitä
se tämän kaupungin keskustassa on. Jokainen sen tietää, että siellä on vuokrataso varmasti
pienempi, mutta kun siellä keinotekoisesti pidettiin laskennalliset vuokrat Helsingin tasol-
la, niin totta kai, hyvänen aika, mikään koulutus ei kannata.

En tunne Savonlinnan tapausta, mutta olen surullinen sen puolesta ja tunnen myötätun-
toa niitä ihmisiä kohtaan, jotka tämän päätöksen kohteena ovat, mutta yliopistot tekevät it-
senäisiä päätöksiä. Mutta tässä maassa on kaksi asiaa, jotka pitäisi panna kuntoon: Senaat-
11



Pöytäkirjan asiakohta PTK 50/2016 vp
ti-kiinteistöjen järjetön politiikka, joka lopettaa tästä maasta kaiken järkevän toiminnan
vuokrapolitiikalla, siinä hommassa ei ole järjen hiventä, ja yliopistokiinteistöt kuuluvat va-
litettavasti tähän samaan porukkaan. Ei taida olla yhtä paha, mutta aika lähelle pääsee.

Yleiskeskustelu päättyi.

Eduskunta hyväksyi hallituksen esitykseen HE 36/2016 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
12


