















































DEM71EF.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

4. Hallituksen esitys eduskunnalle laiksi lääkelain muuttamisesta
Hallituksen esitys HE 295/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Lähetekeskustelua varten varataan enintään 30 minuuttia. Asian käsittelyssä noudate-
taan aikataulutettujen asioiden osalta sovittuja menettelytapoja.

Ministeri Mattila, olkaa hyvä, esittelypuheenvuoro.

Keskustelu

14.34 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Lähetekeskustelussa on hallituksen esitys laiksi lääkelain muuttamisesta, ja
esitys on niin sanottu toinen osa lakipakettia, jolla toteutetaan hallituksen apteekkityöryh-
män linjauksia.

Tällä hetkellä reseptilääkkeisiin ja itsehoitolääkkeisiin sovelletaan yhtenäishintaa, eli
lääkevalmisteella on kuluttajalle sama hinta kaikissa apteekeissa. Lääkkeen vähittäis-
myyntihinta määräytyy valtioneuvoston antaman lääketaksa-asetuksen mukaisesti. Esityk-
sessä ehdotetaan, että jatkossa itsehoitolääkkeelle asetettaisiin enimmäishinta. Hintasään-
tely koskisi itsehoitolääkkeiden vähittäismyyntihintaa, ja apteekit voisivat myydä itsehoi-
tolääkkeitä enimmäishintaa edullisemmin pienentämällä lääkkeen toimittamisesta saata-
vaa apteekin katetta. 

Muutos mahdollistaisi itsehoitolääkkeiden hintakilpailun apteekkien välillä. Enim-
mäishinnasta säädettäisiin tarkemmin valtioneuvoston asetuksessa lääketaksasta. Kaikki
itsehoitolääkkeet olisivat uuden enimmäishintasääntelyn piirissä. Laissa mahdollistettai-
siin myös itsehoitolääkkeiden rajaaminen pois enimmäishintasääntelyn piiristä, jos myö-
hemmin katsottaisiin, ettei itsehoitolääke sovellu hintakilpailuun. Syyt voisivat perustua
lääkevalmisteen edellyttämään lääkeneuvontaan, lääkkeen mahdollisiin haittavaikutuk-
siin tai kansanterveydellisiin syihin. Tällöin enimmäishintasääntelyn ulkopuolelle rajattui-
hin itsehoitolääkevalmisteisiin sovellettaisiin valtakunnallista yhtenäishintaa.

Nykyisin lääkelain 41 §:n mukaisista päätöksistä tehdään ensin oikaisuvaatimus, jonka
jälkeen on mahdollista valittaa hallinto-oikeuteen. Esityksessä ehdotetaan, että Fimean te-
kemien lääkelain 41 §:n mukaisten päätösten — eli uuden apteekin perustaminen kuntaan
tai sen osaan, apteekin sijaintialueen muuttaminen, apteekin siirtäminen tai apteekin lak-
kauttaminen — ensimmäiseksi muutoksenhaun vaiheeksi tulisi hallinto-oikeuteen tehtävä
valitus. Oikaisuvaatimusmenettely poistettaisiin välivaiheena. Kyseiset Fimean päätökset
perustuvat perusteelliseen selvitystyöhön, eikä oikaisuvaatimuksen tutkiminen olisi näihin
 Tarkistettu
4.0



Pöytäkirjan asiakohta PTK 128/2018 vp
päätöksiin tarkoituksenmukainen ensivaiheen muutoksenhakumenetelmä. Oikaisuvaati-
musvaiheen poistaminen nopeuttaisi päätösten toimeenpanoa.

Esityksellä halutaan vahvistaa apteekkiasioinnin uusia palveluväyliä ja -muotoja. Ap-
teekeilla on jo käytössään noutolokerikkoja, joista lääkevalmisteita voi noutaa esimerkiksi
apteekin aukioloaikojen ulkopuolella, mikäli jokin lääke on jäänyt apteekkiasiointikerralla
toimittamatta. Noutolokerikkojen osalta lääkelaissa säädettäisiin noutolokerikon sijainnis-
ta, turvallisuus- ja laatuvaatimuksista ja apteekkarin vastuusta. Apteekin noutolokerik-
koon voi toimittaa ja välittää lääkevalmisteita noutamista varten. Lokerikon tulee sijaita
apteekin sijaintialueella, jotta apteekkari pystyy tosiasiallisesti hoitamaan ja vastaamaan
lokerikon toiminnan asianmukaisuudesta. Fimea voisi antaa tarkempia määräyksiä lokeri-
kon sijainnista, toiminnasta, lääkkeiden säilytyksestä, lääkkeiden kuljetuksesta sekä lääk-
keiden toimittamisesta ja välittämisestä noutolokerikkoon.

Apteekeissa ja sivuapteekeissa voidaan harjoittaa jo nyt terveyden ja hyvinvoinnin edis-
tämiseen ja sairauksien ehkäisyyn liittyvää palvelutoimintaa, esimerkiksi lääkehoidon ar-
viointia. Esityksessä pykälän soveltamisalaa laajennettaisiin siten, että se on jatkossa mah-
dollista myös apteekin palvelupisteessä.

Lisäksi esityksessä täsmennettäisiin verkkoapteekkivalvontaa koskevaa sääntelyä.

Puhemies Paula Risikko: Sitten puhujalistaan.

14.37 Tytti Tuppurainen sd: Arvoisa rouva puhemies! Esityksessä ehdotetaan muutetta-
vaksi lääkelakia siten, että itsehoitolääkkeille asetettaisiin enimmäishinta, jonka puitteissa
apteekit voisivat kilpailla pienentämällä lääkkeen toimittamisesta saatavaa apteekin katet-
ta. 

Esitys on, ihan totta, askel oikeaan suuntaan. On kuitenkin aihetta ihmetellä, miksei uu-
distuksessa uskallettu askeltaa yhtään tämän pidemmälle. Itsehoitolääkkeiden myynti val-
votusti päivittäistavarakaupassa olisi kyllä voitu ottaa mukaan tämän esityksen valmiste-
luun. Erityistä ihmetystä tämä aiheuttaa, kun muistamme istuvan hallituksen kyllä tuoneen
aiempaa väkevämmät alkoholijuomat kauppoihin. [Oikealta: Ja mikä muuttui?] Siis, mi-
nisteri Mattila, limuviinat sopivat, mutta flunssalääkkeet eivät. Teidän kyseenalaiseksi
kunniaksenne jää, arvoisa ministeri, se, että Suomessa kymmenen vuotta laskussa ollut al-
koholin kulutuksen määrä on nyt käännetty THL:n viimeisimpien tilastojen mukaan nou-
suun.

Arvoisa puhemies! Lääkelain uudistuksessa olisi pitänyt myös kiinnittää huomiota lääk-
keiden saatavuuteen. Nimittäin tuoreen tutkimustiedon perusteella noin 80 prosentilla ap-
teekeista oli lääkkeiden saatavuusongelmia päivittäin tai lähes päivittäin. Saatavuusongel-
mia oli tavanomaisissa, yleisesti käytetyissä lääkeryhmissä, kuten hermostoon vaikuttavis-
sa lääkkeissä sekä sydän- ja verisuonisairauksien lääkkeissä. Näistä saatavuuskatkostapa-
uksista kolmasosa aiheutti raportoituja ongelmia. Nämä saatavuusongelmat koskevat ihmi-
sille tarkoitettujen lääkkeiden lisäksi myös tuotanto- ja lemmikkieläinten lääkkeitä, ja täs-
tä esimerkki viime kesältä: kesällä 2018 esimerkiksi kyyn pureman hoitoon tarvittavaa
seerumia ei ollut eläimille saatavilla juuri ollenkaan Pohjois-Suomen alueella, ja tällainen
puute voi johtaa jopa vaikeaan myrkytystapaukseen tai lemmikin kuolemaan. 

Tähän eduskuntaan tuotuun esitykseen olisi siis pitänyt liittää toimenpiteitä lääkkeiden
saatavuuden turvaamiseksi. Tiedonkulkua lääkeyrityksiltä ja lääketukkukauppiailta ap-
teekkeihin tulisi parantaa ja varautumis- ja kriisiviestintäsuunnitelmia myöskin edellyttää.
2



Pöytäkirjan asiakohta PTK 128/2018 vp
Puhemies Paula Risikko: Myönnän kaksi vastauspuheenvuoroa — edustajat Wallinhei-
mo ja Myllykoski — ja sen jälkeen puhujalistalle.

14.39 Sinuhe Wallinheimo kok (vastauspuheenvuoro): Arvoisa puhemies! Se, että mal-
tillinen uudistus nyt tehdään apteekkien suhteen, on tietenkin hyvä asia. Se, että edustaja
Tuppurainen nyt tässä sekoittaa yhtäkkiä lääkkeet ja alkoholin... [Timo Heinonen: Se on
vaarallista! — Naurua] En tiedä, kannattaisiko näin tehdä, koska meillä oli kuitenkin his-
torian suurin uudistus, ja tämä maltillinen nousu, mikä tässä on nyt tullut, voi olla täysin
kausiluontoista, koska tällä hetkellä kysymys on aivan pienestä, mitättömästä muutoksesta
suhteessa siihen, että THL muun muassa arvioi tähän 4—6 prosentin nousun. Asiantuntijat
ovat olleet täysin väärässä.

Minä jäin tässä apteekkiuudistuksessa ihmettelemään sitä, että todellakin esimerkiksi
Heinixiä, astmakohtauksiin olevaa lääkettä, ei jatkossa nyt välttämättä saa sitten kaupois-
ta, ja jos apteekit ovat 40—50 kilometrin päässä, niin onko sitä kautta todellakin näin, että
sitä on jatkossakin pakko hakea sieltä kaukaa apteekeista, kun olisi ollut paljon itsehoito-
lääkkeitä, joita olisi voinut saada paljon lähempää päivittäistavarakaupoista. 

14.40 Jari Myllykoski vas (vastauspuheenvuoro): Arvoisa rouva puhemies! On pakko
kiittää tätä maltillista askelta, koska itse näen, että mikäli itsehoitolääkkeet ja yleensä pal-
velut siirtyvät päivittäistavarakauppaan, tarkoittaa se pienten paikkakuntien apteekkien lii-
kevaihdon ja katteen niin kovaa laskua, että ne ovat kannattamattomia, eikä siihen auta
edes apteekkariveron tuoma ehkä noin 1 000 euroa näillä pienillä apteekkarituloilla, mitä
on. Kiitän kyllä tässä kohtaa sitä ja osoitan kyllä arvosteluni edustaja Tuppuraiselle siinä
mielessä, että pienillä paikkakunnilla apteekkien itsehoitolääkepalvelujen tuottaminen
mahdollistaa sen, että meillä on laaja, kattava apteekkiverkosto. Pitää toki uudistaa toimin-
toja niin, että meillä esimerkiksi keskussairaaloissa olisi jo automaattisesti saatavissa mu-
kaan lääkkeitä, ettei tarvitse ajaa hakemaan niitä sieltä lähiapteekista.

14.42 Päivi Räsänen kd: Arvoisa puhemies! Itsehoitolääkkeiden enimmäishinnoittelu,
jota tässä ehdotetaan, tarkoittaa apteekkien välisen hintakilpailun mahdollistamista. Itse-
hoitolääkkeiden kohdalla hintakilpailua on ollut tähänkin asti jo lääkevalmisteiden välillä,
ja se on johtanut esimerkiksi allergialääkkeiden, joihin täällä puheenvuorossa viitattiin, vä-
hittäishintojen laskemiseen. Mutta täytyy muistaa, että ihan voimassa olevan lainsäädän-
nönkin mukaan lääkkeiden markkinointi ei kuitenkaan saa houkutella lääkkeen tarpeetto-
maan käyttöön, ja tätä on syytä seurata tämän lainsäädännön tultua voimaan.

Olen kyllä jyrkästi eri mieltä edustaja Tuppuraisen kanssa tästä itsehoitolääkkeiden päi-
vittäistavarakauppoihin myyntiin saattamisesta. Pidän tärkeänä, että jatkossakin lääkkeet
— siis nimenomaan lääkkeet, myös itsehoitolääkkeet — säilyvät apteekkien myynnissä,
koska silloin niihin voi yhdistyä myös asiantunteva neuvonta. Eivät siellä kaupoissa myy-
jät osaa neuvoa esimerkiksi asetyylisalisyylihapon tai parasetamolin käytöstä.

Kiinnitän huomiota vielä myös siihen, että muutama vuosi sitten Fimea teki väestöky-
selyn, jonka mukaan suomalaiset lääkkeidenkäyttäjät kokevat, että itsehoitolääkkeitä on
helppo hankkia tarvittaessa — näin vastasi 93 prosenttia suomalaisista — ja että apteekke-
ja on riittävän lähellä, jotta itsehoitolääkkeitä saa vaivattomasti. Eli eivät suomalaiset ole
lääkkeitä sinne kauppojen hyllyille haluamassa, vaan kyllä niitä saa apteekeista, ja siinä saa
samalla myös sitä neuvontaa, joka on tarpeen aina kun lääkkeitä myydään.
3



Pöytäkirjan asiakohta PTK 128/2018 vp
14.44 Antero Laukkanen kd: Arvoisa rouva puhemies! Suomalainen apteekkiala on
murroksessa, ja siksi tällainen maltillinen muutos on hyvä tapa edetä, parempi kuin se, että
tehtäisiin jotain merkittäviä, suuria muutoksia kertarysäyksellä. Suomalainen lääketurva ja
saatavuus ovat maailman huippuluokkaa, vaikka tässä onkin ollut jakelussa ongelmia nyt
viimeisen vuoden, puolentoista sisällä.

Hintojen kohtuullisuus, jota tässäkin tavoitellaan kilpailutuksen kautta, eli lisätään kil-
pailua, jotta hinnat kohtuullistuisivat, on myös tervetullut asia. Jakeluunkin on kiinnitetty
huomiota ja sitä parannetaan, ja tällainen luukkujakelu, jota tässä myös avataan, jotta ei
olla kiinni vain apteekkien aukioloajoissa, on myös tervetullut uudistus.

On vaikea nähdä tässä esityksessä huonoja puolia. Varmaan valiokunnassa se sitten pa-
ranee, ja nekin puutteet, mitä siinä on, korjataan, mutta pidän tätä esitystä kyllä hyvänä.

14.45 Matti Torvinen sin: Rouva puhemies! Keskustelu apteekkitoiminnan vapauttami-
sesta on keskustelua 8 miljardin euron jakamisesta vähittäiskaupalle, kauppiasketjuille ja
monikansallisille yrityksille. Näin se selkeästi ja lyhyesti ja yksinkertaisesti on. Tuppurai-
nen siis edustaa demareissa linjaa, että monikansalliset yritykset vievät apteekkitoiminnan
omaan haltuunsa, niin kuin Norjassa, eli siirryttäisiin sitten tämmöisten monikansallisten
yritysten toimintaan. Tuloksena ei tutkimusten mukaan ole eikä ole ollut hintakilpailun sel-
laista muotoa, josta hyötyisi asiakas. Näin on ollut Norjassa, ja näin on ollut Ruotsissa.
Tätä toimintaa on pyritty sitten haalimaan erilaisilla työryhmillä. Viimeksi päivittäistava-
rakauppa kokosi tällaisen ryhmän, joka sitten selvitti, kuinka tuo 8 miljardia siirretään vä-
hittäiskauppaan, jossa lähtökohta on tietysti kaupan maksimointi, voiton maksimointi.

Me suomalaiset olemme kuitenkin sellaisia, että meille on tärkeää lääkkeiden turvalli-
suus, ja tutkimusten mukaan merkittävin eli suurin osa suomalaisista on halukas ostamaan
lääkkeensä sillä tavalla, että ne ovat turvallisia. Erityisesti kun otetaan huomioon käsikaup-
palääkkeet, tulee muistaa, että Yhdysvalloissa arvioidaan, että viisi ihmistä vuorokaudessa
kuolee yhteisvaikutusten aikaansaannoksiin, ja sellaista siis täysin villi ja vapaa toiminta
on. Eli suomalainen haluaa neuvontaa myös käsikauppalääkkeille. Vähittäiskaupassa hyl-
lykilometrien kohdalla saattaa olla, ettei ole kuin yksi myyjä eikä hänellä ole aikaa. Hänen
pitää tietää JVC-näyttöpäätteistä ja samaan aikaan tarjota Buranaa tai omenoita, ja näinhän
se ei voi olla. Myös Ruotsi on ollut ikävä esimerkki siitä, kuinka itsehoitolääkkeet ovat joh-
taneet parasetamolimyrkytyksiin.

Nyt, kun on tutkittu tuota saatavuutta, vastaisin sillä tavalla Wallinheimolle, että tällä
hetkellä, kun pienillä paikkakunnilla Suomessa on apteekki, tilanne on se, että varsinaises-
ti vain syrjäisimmät suomalaiset kylät ja erilliset talot ovat tuollaisen 45 kilometrin päässä
keskimäärin. Että se on hyvin vähäistä. [Sinuhe Wallinheimo pyytää vastauspuheenvuo-
roa] No, ymmärrän tietysti, että kokoomus haluaa sitten sitä isoille firmoille. 

Itse olen sitä mieltä, että parasta tässä uudistuksessa on se, että jakelua voidaan parantaa
sillä tavalla, että tulee noutolokeroita, ja siihen tulee lainsäädäntö ja selkeytetään sitä, kuin-
ka noutolokeroista sitten voidaan lääkkeitä jakaa.

Kiitoksia ministerille, joka on tätä vienyt ponnekkaasti eteenpäin ja estänyt villin ja va-
paan 8 miljardin jakamisen kapitalisteille.

Puhemies Paula Risikko: Jatkamme puheenvuoroilla.
4



Pöytäkirjan asiakohta PTK 128/2018 vp
14.48 Kimmo Kivelä sin: Puhemies! Maassamme on todellakin tahoja, jotka haluavat uu-
distaa apteekkialaa todella radikaalisti, ei vähiten sen vuoksi, että apteekkiala on ollut hy-
vin säänneltyä. Hyvä niin. Se on ollut kansalaisten suojaksi. Toki tähän sääntelyyn on liit-
tynyt lieveilmiöitä.

Esimerkiksi taksialalla, kun vapauttamista ei tehty vuosien saatossa askel askeleelta
vaan kerralla 180 astetta, kyllä siitä on seurannut monella tapaa kaoottisia tilanteita, jotka
eivät ainakaan palvelun käyttäjän näkökulmasta ole olleet hyväksi. [Jukka Gustafsson: Si-
niset oli hallituksessa!] — Kyllä vain, mutta operatiivisella tasolla me emme tietenkään
toimi. [Jukka Gustafsson: Lailla johdetaan!]

Täällä on tuotu esiin kysymyksiä siitä, missä suomalainen apteekkialan järjestelmä on
hyvä ja toimiva. Näistä fundamenteista on pidettävä kiinni. Ei ole suotavaa, että suuntaus
johtaa siihen, että apteekkien omistus keskittyisi nimenomaan kansainvälisille toimijoille.
Ei olisi suotavaa myöskään se, että harvaan asutuilta alueilta vietäisiin apteekkipalvelut.
Nykyisellään tilanne on hyvä, ja lääkkeitä, myös itsehoitolääkkeitä, on saatavilla. Myös
siellä meidän pienessä vajaan 2 000 asukkaan taajamassa Vehmersalmella on apteekki ja
laadukkaat apteekkipalvelut.

Kun tässä edustaja Tuppurainen puheenvuorossaan vertasi alkoholilainsäädännön uu-
distusta ja tätä ja sanoi, että alkoholinkulutus on kasvussa, niin olisiko edustaja Tuppurai-
nen sitten huolissaan siitä, että samalla tavalla, saman logiikan mukaan kasvaisi myös itse-
hoitolääkkeiden käyttö? Sehän ei nyt tietenkään joka tilanteessa olisi hyvä asia.

14.50 Kari Kulmala sin: Arvoisa rouva puhemies! Esityksessä ehdotetaan muutettavaksi
lääkelakia. Esityksessä ehdotetaan, että itsehoitolääkkeille asetettaisiin enimmäishinta,
josta apteekit voisivat poiketa alaspäin. Apteekit voisivat siis myydä itsehoitolääkkeitä
enimmäishintaa alhaisemmalla hinnalla apteekin katteesta tinkien. Tämä tuo hintakilpai-
lua, ja mielestäni se on oikein.

Esityksessä ehdotetaan myös, että lääkelaissa tunnistettaisiin lääkkeiden toimittaminen
ja välittäminen noutolokerikoista. Lokerikoita on jo nyt, mutta niiltä puuttuu sääntely si-
jainnista, turvallisuus- ja laatuvaatimuksista sekä apteekkarin vastuusta.

Pidän erittäin hyvänä, että jatkossa Fimean tekemien apteekkipäätösten muutoksenha-
kusääntelyä muutetaan niin, että oikaisuvaatimusmenettely poistetaan ja muutoksenhaun
ensimmäinen vaihe on jo hallinto-oikeuteen tehtävä valitus. Oikaisuvaatimusmenettely on
nähty turhana, koska Fimean tekemät apteekkipäätökset perustuvat jo nyt kattavaan selvi-
tystyöhön, jolloin oikaisuvaatimusmenettely on turha välivaihe ennen hallinto-oikeuteen
tehtävää valitusta. Tämä muutos voi lyhentää uuden apteekin aloittamista jopa puolella
vuodella, koska nyt lähes kaikkiin uusiin apteekkilupiin haetaan oikaisua, mikä hidastaa
uusien apteekkien syntyä.

En pidä hyvänä, että lääkkeiden myynti vapautettaisiin päivittäistavarakauppoihin. Lää-
keturvallisuuden vuoksi on ensiarvoisen tärkeää, että lääkkeiden oston yhteydessä on mah-
dollista saada lääkeneuvontaa farmasian ammattilaiselta. Tämä tapahtuu kunnolla vain ap-
teekissa, ei kesätyöntekijän toimesta marketeissa. On myös tiedostettava, että itsehoito-
lääkkeitäkin voi käyttää väärin. Ruotsissa itsehoitolääkkeiden myynti kaupoissa johti pa-
rasetamolimyrkytyksiin. Sitäkö haluamme myös meille? Kuluttajan näkökulmasta lääk-
keiden saatavuus ei ole ongelma. Minkä takia myyntiverkon laajentaminen radikaalisti
kauppoihin olisi perusteltua?
5



Pöytäkirjan asiakohta PTK 128/2018 vp
14.53 Merja Mäkisalo-Ropponen sd: Arvoisa puhemies! Lääkkeet ovat tärkeä osa sosi-
aali- ja terveyspalveluita. Ne eivät ole samanlaisia kulutushyödykkeitä kuin esimerkiksi
elintarvikkeet tai muuten kaupasta ostettavat tavarat. Käsikauppalääkkeetkään eivät ole
vaarattomia, vaikka usein niin kuvitellaan ja luullaan, ja sen takia mielestäni lääkkeet on
pidettävä apteekissa.

Myös lääkkeiden hinnalla kilpailussa on oltava tarkkana ja varottava sitä, ettei lääkkeitä
mainosteta väärällä tavalla, esimerkiksi että nyt on alennusmyynti tai joku muu vastaava.
Tämä laki todennäköisesti halpuuttaa käsikauppalääkkeiden hintoja siellä, missä apteekke-
ja on paljon, mutta harvaan asutulla seudulla halpuuttavaa vaikutusta ei todennäköisesti
synny.

Arvoisa puhemies! Sosiaali- ja terveydenhuollon uudistuksessa tulisi apteekkeja hyö-
dyntää nykyistä enemmän, sillä apteekit pystyisivät hoitamaan monia uudenlaisiakin pal-
veluja, joita siellä ei tällä hetkellä toteuteta. Esimerkiksi hyviä kokemuksia on saatu sai-
raanhoitajapalveluista tai sairaanhoitajan työstä siellä apteekkien sisällä, ja tämänkaltaisia
kokeiluja kannattaisi kyllä lisätä ja mahdollistaa. Myös uusien digitaalisten palveluiden ja
valvottujen lokerikkojen avulla voidaan parantaa palveluja harvaan asutuilla seuduilla.

14.54 Maria Tolppanen sd: Arvoisa puhemies! Haluaisin kysyä ministeriltä nyt sellaista
asiaa, että miksi tässäkin asiassa vaikuttaa olevan hyvin kaksinaismoralistinen lähtökohta.
Nimittäin samaan aikaan kun kauppoihin ei haluta antaa käsikauppalääkkeitä, ollaan val-
miit pitämään käsikauppalääkkeet baareissa ja esimerkiksi lentokentillä, lentokenttien kah-
viloissa. Siellä ei ole yhtään ainutta farmaseuttia. Siellä kuka tahansa kahvilatyöntekijä voi
myydä käsikauppalääkkeitä. Toki lääkkeet ovat lukitussa kaapissa, ja myyjä avaa sen kaa-
pin ja myy sen lääkkeen sieltä kaapista silloin kun ostaja haluaa ostaa.

Sitten toinen asia, johon haluaisin kiinnittää huomiota nyt kun ylipäätään lääkelaki on
ollut auki, on se, miten määritellään niin sanotut Kela-korvattavat lääkkeet. Siinä on nimit-
täin hyvin epätasa-arvoista menettelyä Suomessa tänä päivänä, ja se on yksien lääkkeiden
kohdalla, ja ne lääkkeet ovat hormonilääkkeet — oikeat lääkkeet, en tarkoita nyt sitä, millä
kasvatetaan lihasta, vaan tarkoitan hormonilääkkeitä. Hormonitaso laskee ihmisellä varsin
nuoresta iästä lähtien, ja se aiheuttaa erilaisia ongelmia.

Tällä hetkellä tilanne on se, että miehille suunnatut hormonivalmisteet ovat niin sano-
tusti Kela-korvattavia, muun muassa sellaiset lääkkeet, jotka on tarkoitettu kaljuuntumi-
seen, vaikka sitä voitaisiin pitää enempi esteettisenä haittana — paitsi minusta kaljut mie-
het ovat aivan yhtä komeita. Tämä lääke on joka tapauksessa Kela-korvattava lääke. Sen
sijaan naisille suunnatut hormonilääkkeet eivät ole Kela-korvattavia. Esimerkiksi naisten
intiimialueilla tarvitsemat ja vanhetessaan käyttämät lääkkeet ovat kaikki Kela-korvausten
ulkopuolella, ja tässä ei ole minun mielestäni minkäänlaista tasa-arvoa.

Jos näitä lääkkeitä käytetään ja katsotaan, että ne ovat turvallisia, kun ne lääkäri määrää
ja ne reseptillä haetaan, niin kyllä niistä kaikista pitäisi saada se Kela-korvaus. No, näissä
naisten lääkkeissä on tietenkin olemassa semmoinen juttu, että niitä saattaa saada, tai saa-
kin, myös ilman reseptiä. No silloinhan ei tietenkään Kela-korvausta saa, mutta kun meillä
on olemassa korvaussysteemi, niin minkä takia myös naiset eivät pääse sen korvaussystee-
min piiriin?

14.57 Timo Heinonen kok: Arvoisa rouva puhemies! Tämä on varsin maltillinen ja ihan
tervetullut uudistus. Itsehoitolääkkeiden hintakilpailu ei varmasti mullista alaa mutta on ai-
6



Pöytäkirjan asiakohta PTK 128/2018 vp
van järkevä uudistus, kuten myös noutolokerikkojärjestelmän vahvistaminen ja siihen pe-
lisääntöjen luominen. 

Mutta itse kun tulen maaseudulta, kyllä hivenen ajattelen niin, että Suomea pitää katsoa
vähän erilaisilla silmillä, kun puhutaan maaseudusta ja kun puhutaan kaupungeista, ja vält-
tämättä se, mikä toimii kaupungissa, ei toimi maaseudulla, ja sen takia olen itse hivenen
maltillisempi kuin ehkä osa puoluekollegoistanikin tämän avaamisen suhteen, sillä aina-
kin itse koen, että mieluummin saan sieltä läheltä itselleni apteekista ammattilaiselta...
Vaikkapa tällä viikolla lapselleni haettiin lääkkeet, jotka ovat siedätyshoitoa, kallis lääke-
kokonaisuus, ja sain sen lähiapteekista. Jos Burana ja tämäntyyppiset siirtyisivät sinne S-
marketin puolelle, niin epäilenpä, olisinko saanut piskuisesta Lopen kunnasta enää sen jäl-
keen niitä kalliimpia erikoislääkkeitä, jotka sinne itse asiassa nytkin jouduttiin tilaamaan
erikseen. Sen takia itse olen hivenen maltillisempi ja rauhallisempi tämän uudistuksen suh-
teen, ja yritin tätä samaa itse asiassa jonkun verran pitää myös taksien kohdalla esillä, että
voisimme tehdä kokeiluja, tuoko se sitten parannusta vaikkapa tänne pääkaupunkiseudulle
— kokeiluna Helsinki, Espoo, Vantaa, ja katsottaisiin, mitä siellä sitten tapahtuu. 

En haluaisi ainakaan kovin nopealla askeleella tehdä sellaista ratkaisua, joka vaarantaa
myös muiden lääkkeiden saatavuuden maaseudulla ja aiheuttaisi jälleen turhaa kulkemista
esimerkiksi kaupunkikeskuksiin tai muualle. Eli mieluummin haen Ässän viereisestä oves-
ta aidosta apteekista Buranan ja sen reseptilääkkeen kuin en saisi sieltä maaseutukunnasta
muuta kuin Buranan tulevaisuudessa.

Puhemies Paula Risikko: Aikataulusyistä, koska joudumme lopettamaan ja ministerikin
joutuu sitten lähtemään, tarjoan tässä vaiheessa vastauspuheenvuoron niille henkilöille,
jotka ovat varanneet puheenvuoron, ja he voivat silti jättää puheenvuoropyynnön tuonne
myöhäiseen iltaan. — Räsänen, Wallinheimo, Puska.

14.59 Päivi Räsänen kd (vastauspuheenvuoro): Arvoisa rouva puhemies! Todellakin
edustaja Heinonen on mielestäni oikeassa siinä, että mikäli itsehoitolääkkeet vapautettai-
siin päivittäistavarakauppoihin, niin kyllä se heikentäisi apteekkien kannattavuutta. Se
ohentaisi apteekkiverkostoa ja samalla myös sitten reseptilääkkeiden saatavuutta, koska
nehän kuitenkin säilyisivät apteekeilla.

Haluan vielä muistuttaa siitä, että esimerkiksi tulehduskipulääkkeiden hyvin yleiseen
haittavaikutukseen, ruuansulatuskanavien verenvuotoihin, kuolee Suomessa vuosittain sa-
toja ihmisiä, ja nehän ovat niitä hyvin tavallisia, juuri käsikaupasta saatavia lääkkeitä.

Kun tässä lakiehdotuksessa on mahdollisuutena, että asetuksella voidaan säätää tietty-
jen valmisteiden kohdalla, että se hinta on kuitenkin sama kaikissa apteekeissa, niin kysyn
ministeriltä vielä: onko teillä antaa jotakin esimerkkiä, minkä lääkkeiden kohdalla tätä
mahdollisesti tullaan käyttämään?

15.01 Sinuhe Wallinheimo kok (vastauspuheenvuoro): Arvoisa puhemies! Kyllä kokoo-
mus, kuten koko hallituskin, on tietenkin tämän uudistuksen takana, ja tästä maltillisesta
uudistuksesta mielestäni kiitinkin jo ministeriä edellisessä puheenvuorossani.

Mikä minua jäi kuitenkin hieman askarruttamaan ja harmittamaan tässä uudistuksessa,
on se, että kuitenkin tämä hallituspuolueiden yhteinen apteekkityöryhmä, jossa ministeri-
kin oli jäsenenä, linjasi myös sen, että eräät lääkerasvat voisivat olla jatkossa myynnissä
myös kaupoissa. Vaikka täällä eräät edustajat maalailevat taas kauhukuvia tällaisesta uu-
7



Pöytäkirjan asiakohta PTK 128/2018 vp
distuksesta, jossa itsehoitolääkkeitä olisi kaupoissa, en usko, että esimerkiksi lasten peppu-
rasvojen tuonti kauppoihin tätä maatamme turmioon kuitenkaan veisi. [Sosiaalidemokraat-
tien ryhmästä: Aivan!] Siis kysyisin ministeriltä vielä kerran: mitä tapahtui tälle maltilli-
selle itsehoitolääkkeiden, kuten lääkerasvojen, vapauttamiselle?

Puhemies Paula Risikko: Vielä edustaja Puska, vastauspuheenvuoro, ja sen jälkeen mi-
nisteri vastaa.

15.02 Pekka Puska kesk (vastauspuheenvuoro): Arvoisa puhemies! Ministeriä täytyy to-
della kiittää tästä esityksestä. Apteekit ovat palveluverkko, jota suomalaiset arvostavat, ja
tässä sote-mullistuksessa on hyvä, että edetään maltillisesti eikä rikota sitä, mikä on hyvää.

Varmaan on hyvä pohtia tiettyjä uudistuksia, voidaanko tiettyjä lääkkeitä viedä vähit-
täiskauppaan. Samalla pitää toki pohtia myöskin toisinpäin: tupakkatyöryhmässä mietit-
tiin vakavasti sitä, pitäisikö nikotiinikorvauslääkkeet vetää takaisin apteekkiin, koska väi-
töskirjatutkimuksen mukaan, vaikka niitä myydään siis valtavat määrät, ei ole mitään näyt-
töä siitä, että se olisi vaikuttanut suomalaisten tupakoinnin lopettamiseen.

Apteekithan ovat palveluverkko, jossa on neuvontaa ja ohjausta. Kun tässä keskustelus-
sa viitattiin myöskin alkoholiin, niin minusta on hyvä, että niin lääkkeitä kuin vahvoja al-
koholeja myydään apteekissa tai Alkossa vastuullisesti verrattuna siihen, että niitä myy-
dään markkinaehtoisesti tuhansissa kaupoissa ja kioskeissa.

Tämä on hyvä esitys, ja varmaan valiokunta pohtii tätä ja myöskin sitten sitä, miten jat-
kossa voidaan asiaa viedä eteenpäin, mitenkä apteekkeja voidaan kytkeä läheisemmin
myöskin meidän terveydenhuollon verkostoon.

Puhemies Paula Risikko: Ja ministerin vastaus, 2 minuuttia.

15.03 Sosiaali- ja terveysministeri Pirkko Mattila: Arvoisa rouva puhemies! Ensinnä-
kin on todettava, että monissa tutkimuksissa juuri apteekki on todettu hyvin luotettavaksi.
Suomalaiset luottavat apteekkiin matalan kynnyksen palveluna, ja saatavuusverkko tällä
hetkellä on hyvä. Ymmärtääkseni joka kunnassa on apteekki — paitsi onko Utsjoella ja
Hailuodossa sitten sivuapteekki — ja hyvä näin. 

Sitten täällä kysyttiin lääkkeiden saatavuusongelmista, joita on ollut viime kesänäkin.
Edustaja Tuppurainen, se ei sinänsä liity tähän lääkelakiin, vaan meillä on siihen muu lain-
säädäntö, jonka puitteissa pitää toimia. Mutta on totta, että kun iso tukku tekee järjestelmä-
muutoksen, niin siitä aiheutuu heijastusvaikutuksia sitten moneen muuhun toimijaan. Mut-
ta myös täytyy taas todeta se, kuinka apteekit ja apteekkarit toimivat tässä hyvin joustavas-
ti ja rakentavasti ja palvelevasti niin, että lääkkeitä toimitettiin sitten tavallaan tukkujärjes-
telmän lisäksi, mutta siis asianmukaisesti tietenkin. 

Sitten edustaja Räsäsen kanssa olen täsmälleen samaa mieltä, että lääkkeet ja neuvonta
kuuluvat yhteen. Lääkkeitä ei voi myydä niin kuin mitä tahansa tuotetta, kuten edustaja
Mäkisalo-Ropponen totesi. Mutta sitä lääkeluetteloa, jota voitaisiin vielä harkita tässä ja
nyt, minulla ei ole. Fimea on se asiantuntijaorganisaatio, ja voimme varmaan palata tähän
kysymykseen myöhemmin. 

Sitten edustaja Wallinheimolle toteaisin, että eivätkö ne tavalliset rasvat todellakin ole
ihan tavallisella kaupan hyllyllä ja erikseen ovat sitten lääkkeet, jotka lääkkeeksi luokitel-
laan. 
8



Pöytäkirjan asiakohta PTK 128/2018 vp
Edustaja Tolppanen kysyi korvattavista hormonilääkkeistä. Ne eivät ole tämän lääke-
lain puitteissa, vaan sv-korvauslaissa, sairausvakuutuskorvauslaissa, joten se ei ole auki
tässä esityksessä. 

Sitten jatkan vielä lääkkeitten jakelun ongelmista: Meillä on tämä yksikanavainen jake-
lujärjestelmä, joka on todettu myös edulliseksi, mutta kieltämättä siinä varmasti voi olla
haavoittuvia kohtia, mutta varmasti haavoittuvia kohtia voi olla monikanavaisessakin ja-
kelujärjestelmässä. Varmasti asianomaiset viranomaiset tälläkin hetkellä, totta kai, tutki-
vat, että mistä nämä johtuvat, että tällaista ei toistu tulevaisuudessa.

Tässä ilmeisesti tulivat vastaukset.

Keskustelu päättyi.

Asia lähetettiin sosiaali- ja terveysvaliokuntaan.
9


