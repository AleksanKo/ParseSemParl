















































DEM1216.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.6. Suullinen kysymys seuratoiminnan kehittämistuesta (Paavo Arhinmäki vas)
Suullinen kysymys SKT 178/2017 vp

Suullinen kyselytunti

Puhemies Maria Lohela: Seuraavaksi edustaja Arhinmäki.

Keskustelu

16.13 Paavo Arhinmäki vas: Arvoisa rouva puhemies! Jatkan edustaja Ihalaisen tärkeää
kysymystä siitä, miten lasten ja nuorten syrjäyttämiseen pystytään puuttumaan. Täällä
nousi aivan oikein esille se, että yksinäisyys on yksi isoimpia kysymyksiä. Entistä nuorem-
pana lapsia jo syrjäytetään pois harrastustoiminnasta. Kun esimerkiksi liikunnan osalta sel-
vitettiin, niin noin 30 prosenttia perheistä ilmoittaa, että harrastemaksut ovat niin korkeat,
että lapset eivät voi osallistua. Ei voi olla niin, että meidän lapsilla ei ole oikeutta harrastaa
vain sen vuoksi, että harrastusmaksut ovat niin korkeita.

Arvoisa rouva puhemies! Kataisen hallituksen aikana liikunnan hallinnosta leikattiin ja
raha ohjattiin suoraan ruohonjuuritasolle seuratuen muodossa. Nyt täällä sanottiin, että ha-
lutaan harrastustakuun kautta kannustaa seuroja ja laskea kustannuksia — mutta te olette
leikanneet seuratukea. Se nostettiin alle 2 miljoonasta 5 miljoonaan, ja te olette leikanneet
sen 4 miljoonaan. Ministeri Terho, teillä on kaikki valta veikkausvoittovaroista päättää.
Voitteko luvata, että te nostatte tämän määrärahan ensin 4:stä 5 miljoonaan jo ensi vuonna?

16.14 Eurooppa-, kulttuuri- ja urheiluministeri  Sampo  Terho  (vastauspuheenvuo-
ro): Arvoisa puhemies! Kiitos edustajalle tästä tärkeästä kysymyksestä. Meillä todella on
harrastustakuu, jossa paljolti työskennellään kuntien kanssa yhteistyössä, mutta sen lisäksi
konkreettisena eteenpäinvievänä projektina, joka on nimenomaan minun ministeriössäni
käynnissä, olen käynnistänyt tällaisen harrastuspassihankkeen: nuori esimerkiksi hankki-
malla jonkinlaisen applikaation saisi käydä yhteistyökumppaneina toimivissa harrastus-
paikoissa, usein vaikka liikuntapaikoissa, todella maksuttomasti tutustumassa ja joitakin
kertoja, useitakin kertoja, hyödyntämässä näitä palveluja, jolloin pääsisi varallisuudesta
riippumatta harrastuksen makuun ja alkuun. Konkreettisia rahallisia lupauksia en tästä suo-
ralta kädeltä tee, mutta tulen tekemään kaikkeni tänä minun käytettävissäni olevalla toi-
miaikana, että nuoriso saa mahdollisimman laajat mahdollisuudet harrastaa riippumatta
varallisuudesta.

Kysymyksen käsittely päättyi.


