















































DEM78DB.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

7. Hallituksen esitys eduskunnalle rahankeräyslaiksi ja eräiksi siihen liittyviksi laeiksi
Hallituksen esitys HE 214/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan, jolle sivistysvalio-
kunnan on annettava lausunto.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksessä seuraa-
vaan, 8. asiakohtaan.

Ministeri Mykkänen esittelee. — Olkaa hyvä.

Keskustelu

16.00 Sisäministeri Kai Mykkänen (esittelypuheenvuoro): Arvoisa puhemies! Esityk-
sessä ehdotetaan annettavaksi uusi rahankeräyslaki. Jatkossa rahankeräys olisi mahdollis-
ta järjestää laillisesti kahta vaihtoehtoista menettelyä hyödyntäen: joko rahankeräykseen
haetaan Poliisihallitukselta pysyvä lupa tai tehdään ilmoitus poliisilaitokselle pienkeräys-
ten tapauksissa. Lisäksi säädetään eräistä kokonaan lain soveltamisalan ulkopuolelle jää-
vistä rahankeräyksistä, erityisesti vaalikeräyksistä, joihin ei tarvitse hakea lupaa eikä tehdä
ilmoitusta.

Pysyvän rahankeräysluvan osalta merkittävä uudistus on se, että rahankeräyslupa myön-
nettäisiin aina toistaiseksi voimassa olevana. Nykyisistä määräaikaisista luvista luovuttai-
siin. Lupamenettelyä myös sujuvoitettaisiin keventämällä hakemusmenettelyä huomatta-
vasti nykyisestä. Rahankeräyksen järjestäjä kuitenkin tekisi vuosittain Poliisihallitukselle
vuosi-ilmoituksen. Rahankeräyksen järjestämisestä, keräystuotosta, tuoton käyttämisestä
ja tulevan tilikauden keräyksistä ilmoitetaan suuntaa-antavalla vuosisuunnitelmalla.

Rahankeräyslain tavoitteena olisi siis kolmannen sektorin toimintaedellytysten tukemi-
nen, ja tästä syystä luvan myöntämisen edellytyksenä olisi edelleen pääsääntöisesti rahan-
keräyksen järjestäjän ja keräystarkoituksen yleishyödyllisyys.

Lisäksi pienkeräyksen järjestäjälle mahdollistetaan ilman lupaa, siis ilmoituksenvarai-
sesti, toteutettavat kansalaiskeräykset, myös ilman yleishyödyllisyysarviointia. Pienkerä-
yksessä sallittuja keräystarkoituksia rajoitettaisiin kuitenkin siten, että yrityksellä ei ole oi-
keutta järjestää pienkeräystä — siihen on sitten joukkorahoituslainsäädännön mukaiset
keinot, jos mennään sille puolelle. Myöskään elinkeinotoiminnan tukemiseen tai oikeus-
henkilön varallisuuden kartuttamiseen ei rahankeräyslain mukaisia keräyksiä voi järjestää.
 Tarkistettu
4.0



Pöytäkirjan asiakohta PTK 110/2018 vp
Laissa säädettäisiin, että pienkeräyksellä olisi mahdollista kerätä enintään 10 000 euroa
yhdellä keräyksellä ja se saisi kestää yhteensä kolme kuukautta. Keräyksiä voisi sama yh-
teisö järjestää kalenterivuoden aikana enintään kaksi. Ja pienkeräyksistäkin tulisi tehdä ti-
litys poliisilaitokselle kaksi kuukautta keräyksen loppumisen jälkeen, vaikka siis varsinais-
ta lupaa ei tarvitse hakea.

Lisäksi laissa varmistetaan korkeakoulujen oikeus järjestää rahankeräyksiä ja vahviste-
taan yliopistoille ja ammattikorkeakouluille — kuten itse asiassa kaikille muillekin rahan-
keräyksen järjestäjille — jatkuva oikeus kerätä varoja myös pääomittamistarkoituksessa,
jos ne täyttävät rahankeräysyhteisön edellytykset.

Arvoisa puhemies! Tällä esityksellä siis toteutettaisiin pääministeri Juha Sipilän halli-
tuksen hallitusohjelmaan sisältyvä tavoite vapaaehtoistoiminnan merkittävästä helpottami-
sesta hallinnollista taakkaa keventämällä ja lupaprosesseja sujuvoittamalla rahankeräyk-
sen kautta — se on todella osaltaan yhteydessä myös arpajaislain eräisiin uudistuksiin.

Esityksellä lisättäisiin kolmannen sektorin toimintamahdollisuuksia rahankeräyksen
järjestämisessä luomalla erityisesti tämä viranomaismenettely, jossa rahankeräyksiä jatku-
vasti järjestävien tahojen kohdalla tarvitaan vain pysyvä lupa ja kertaluontoisia keräyksiä
järjestävät tahot olisivat ilmoitusmenettelyn piirissä näissä pienkeräyksissä. Uudella ra-
hankeräyslailla edistetään lisäksi kansalaisyhteiskunnan toimintaa myös rekisteröimättö-
mässä muodossa, siis pop-up-tyyppisten hankekeräysten osalta, pienkeräysten ja myös näi-
den pysyvän luvan sujuvoittamistoimenpiteiden kautta.

Esityksellä pyritään vastaamaan myös digitalisaation mahdollistamiin uusiin, kevyem-
piin toimintatapoihin kehittämällä sähköistä asiointia Poliisihallituksen kanssa, luopumal-
la rahankeräyksiin liittyvästä alueellisesta toimivallan jaosta ja myös keräystapojen sään-
telyä yksinkertaistamalla.

16.04 Antero Laukkanen kd: Arvoisa herra puhemies! Tämä rahankeräyslain uudistus
on mitä tervetulluin uudistus. Tämä uudistushan viime hallituskaudella vietiin melkein
loppusuoralle saakka, kunnes sitten ministeriryhmien välisissä neuvotteluissa hallitukses-
sa sosiaalidemokraatit yllättäen asettuivat silloista esitystä vastaan ja se valtava työ, joka
silloin tehtiin, jäi kokonaan toteutumatta. Nyt tässä esityksessä on hyödynnetty sitä työtä ja
on parannettu, ja aivan erityisen kiitoksen haluamme antaa ministerille ja ministeriölle sii-
tä, että tässä on käyty laaja ja perusteellinen keskustelu kansalaisyhteiskunnan kanssa. Eli
tämä on erittäin monipuolisesti huomioitu monesta eri suunnasta katsottuna, eli on todella
paneuduttu ja haluttu tehdä huolellista työtä tämän lain eteen. Voisin sanoa, että tämän hal-
lituksen tuotoksista tämä on varmaan tällä kaudella yksi huolellisimpia ja parhaiten tehty-
jä.

Kristillisdemokraatit pitävät tätä kokonaisuutta ja siinä olevia ratkaisuja hyvinä. Keskei-
sen tavoitteen uudistuksen toteuttamisessa tulee olla rahankeräyksen luotettavuuden tur-
vaaminen, ja se on nyt tässä toteutunut. Kaikki muistamme ja olemme lukeneet uutisista,
kuinka rahankeräyksen takana saattaakin olla paljonkin vilpillisiä tarkoituksia, vaikka ne
näyttävät ulospäin hyviltä ja kunnioitettavilta.

Myös käytännön sujuvoittaminen ja turhan byrokratian karsiminen ovat erittäin terve-
tulleita. Myös uusi pienkeräyslupa ja -mahdollisuus ovat kertakaikkisen tervetulleita ja
palvelevat monien pienten yhdistysten tarvetta toimia ja näin tukevat myös kansalaisjärjes-
töjen toimintaa.
2



Pöytäkirjan asiakohta PTK 110/2018 vp
Myös yleishyödyllisyyden käsite, joka on erittäin paljon aiheuttanut ongelmia viimeis-
ten vuosien aikana — tulkinnat siitä, mikä on yleishyödyllistä — nyt tässä selkeytetään ja
määritellään hyvin, joten enää viranomaisen ei tarvitse arpoa mielessänsä työryhmissä,
milloin mikäkin toiminta on yleishyödyllistä, vaan tässä esityksessä se hyvin avataan.

Toinen erittäin keskeinen asia on se, että nyt tavallinen yhdistys voi myös omilla inter-
netsivuillaan, kun kertoo omasta toiminnastaan, yhteystietoihinsa laittaa pankkitilitiedot.
Tämän oli Poliisihallitus aikaisemmin estänyt ja ilmoittanut, että näitä tilitietoja ei saa olla
siellä ilman rahankeräyslupaa. Ja tästä syntyi hyvin mielenkiintoinen tilanne, kun Patentti-
ja rekisterihallitus taas hyväksyessään yhdistyksen säännöt sallii rahankeräyksen ja sen,
että yhdistys voi toimintansa tueksi kerätä varoja. Nyt nämä tulkintaongelmat poistuvat,
mikä selkeyttää tätä tilannetta ja on varmasti monelle yhdistykselle merkittävä asia.

Myös Suomessa rekisteröidyn yhdistyksen tai säätiön järjestämään yleisölle avoimeen
maksuttomaan tilaisuuteen osallistuvien keskuudessa yhdistyksen tai säätiön toiminnan
tarkoituksen tukemiseksi järjestettävä rahalahjoitusten keräys, kun tilaisuus järjestetään si-
sätiloissa, poistetaan nyt rahankeräysluvan piiristä ja annetaan oikeus kerätä rahaa. Tämä
on erityisen merkittävä tieto ja uutinen kaikille yhdistyspohjaisesti toimiville seurakunnil-
le, joita tässä maassa on yli 800. Nyt myös nämä yhdistykset, jotka ovat seurakuntatoimin-
taa järjestäneet — siellä on siis seurakuntatoiminnan takana juridisena henkilönä yhdistys
— tulevat niin sanotun kolehdinkannon piiriin. Aikaisemmin tämä kolehdinkanto oli rajat-
tu vain yhdyskuntien oikeudeksi. Nyt tässä laissa tämä muutetaan niin, että yhdistys, joka
järjestää jumalanpalvelusta, voi osana jumalanpalvelustaan järjestää myös kolehdinkerä-
yksen ilman rahankeräyslupaa. Kun me katsomme suomalaista seurakuntakenttää, me ym-
märrämme, että valtaosa näistä toimijoista on tämmöisiä 50—70 henkilön yhdistyksiä,
joille on ollut täysin käsittämätöntä, että ne ovat tarvinneet rahankeräysluvan jumalanpal-
veluksen yhteydessä kerättävään kolehtiin. Nyt tämä asia selkeytyy, ja tästä lämpimät on-
nittelut, että näitä yhdistyksiä on kuultu.

Ja ihan kuriositeettina, että meidän valtakirkkoon ja ortodoksiseen kirkkoon kuuluu alle
600 seurakuntaa, ja näitä pieniä yhteisöitä, jotka yhdistysmuodossa toimivat, on yli 800, eli
ne eivät ole ihan pieni ryhmä. Jos olisi vanhan rahankeräysluvan mukaan menty ihan kir-
jaimellisesti, se olisi tarkoittanut vielä sitä, että kahden vuoden välein olisi pitänyt nämä
kolehtikipot rekisteröidä Poliisihallituksessa, ja tässä valmistelun yhteydessä kysyin avoi-
mesti, onko tosiaan näin, että Poliisihallitus haluaa työkseen kahden vuoden välein 10 000
uhrikoppaa leimattavaksi, ja kuinka monta työntekijää se aikoo siihen palkata. Puhemies,
nämä ovat käytännön asioita, jotka nyt tässä yhteydessä hienosti tulevat selkeytetyiksi.

Myös määräaikaisuuden poistaminen on tervetullut uutinen.
Sanottakoon nyt, että tämä ei poista sitä velvollisuutta, että kerääjän täytyy pitää kirjaa

siitä, mihin rahat on kerätty ja miten ne on käytetty. Se säilyy tässä laissa erittäin selkeänä,
ja minusta se on hyvä. Suomalaisten täytyy tietää, mihin he rahansa antavat ja menevätkö
ne sinne, mihin ne on kerätty, ja tämä on tässä laissa erittäin hyvin huomioitu.

Arvoisa puhemies! Nyt päätän tähän ja palaan, jos tarvetta syntyy. Vielä kerran haluan
ihan vilpittömästi lähettää terveiset sinne valmistelevalle organisaatiolle. Tämä on ollut
vaativa työ, mutta se on onnistunut. Kiitos siitä.

16.11 Anne Kalmari kesk: Arvoisa herra puhemies! Ihan halusin varta vasten jäädä tän-
ne saliin kiittämään ministeriä siitä, että tämä vapaaehtoistyön tukiryhmän pitkäaikainen
toive on nyt menossa maaliin. Meillä tällä hallituskaudella ei ollut kauheasti mahdollisuuk-
3



Pöytäkirjan asiakohta PTK 110/2018 vp
sia järjestötoiminnan tukemiseen rahallisesti, mutta sen sijaan otettiin tavoitteeksi se, että
poistetaan kaikkea turhaa normia ja estettä vapaaehtoistyön tieltä. Nykypäivänä vapaaeh-
toistyötä voi nyt sitten tehdä vatsa täynnä pelkäämättä siitä seurauksia ja työtön voi osal-
listua vapaaehtoistyöhön pelkäämättä siitä seurauksia. Lupaviidakkoa on monin osin ke-
vennetty, ne ovat aina yksittäisen sektorinkin asioita. Esimerkiksi tienvarsia voi vähän vä-
hemmällä byrokratialla siivota kerätäkseen rahaa, eikä hygieniapassia enää tarvitse samas-
sa laajuudessa kuin ennen — monia tämän tyyppisiä toimia.

Ehkä suurimpia asioita on kuitenkin tämä rahankeräyksen selkeyttäminen. Tässähän oli
aika isoja pelkoja siitä, että kun rahankeräys helpottuu, niin tulevat jotkut villit päivät ja
mitä sitten tapahtuu, mutta mielestäni erittäin hyvin tässä lakiesityksessä on onnistuttu sii-
nä, että rekisteröidyt vanhat järjestötoimijat, joilla on yleishyödyllinen tarkoitus, voivat
saada luvan toistaiseksi ja heillä näin menettelyt kevenevät, ja sitten taas mahdollistetaan
pientenkin toimijoiden rahankeruu. Nykypäivän maailma on mennyt vähän toisen tyyppi-
seksi: ei haluta välttämättä pönöttää kokouksissa ja osallistua hallintotoimintaan, mutta ih-
misillä on silti tahto tehdä hyvää, ja nyt tällainen pop-up-tyyppinenkin toiminta on paljon
helpommin mahdollista.

Kun pelättiin, mitä tästä seuraa, niin me voimme oikeastaan miettiä jotain tori.fi-ele-
menttiä. Sielläkinhän voisi tapahtua rikollista toimintaa, mutta siellä tavallaan ihmiset var-
tioivat toinen toistaan, ja nyt kun tulee tällainen ilmoitusmenettely ja tämä listaus on ilmei-
sesti julkinen, niin jos siellä väärinkäytöksiä syntyy, näihin päästään aika mukavasti kan-
san tietoisuudella kiinni. Käytännössä nyt pystyy esimerkiksi kymppitonnin jopa kaksikin
kertaa vuodessa keräämään.

Ihan mietin tällaista käytännön pientä asiaa, kun elinkeinotoiminnan tukemiseen tai oi-
keushenkilön varallisuuden kartuttamiseen ei rahankeräystä saa olla. [Puhemies koputtaa]
Itselleni tulee ihan parikin esimerkkitapausta mieleen, esimerkiksi maahanmuuttaja, joka
ahkerasti tekisi työtään, mutta toimeentulokynnys perheellä ei ylittyisi. Olisi todella hie-
noa, [Puhemies koputtaa] jos ihmiset voisivat tällaista perhettä auttaa. Voiko näin toimia?

16.15 Antero Laukkanen kd: Arvoisa herra puhemies! Yhtä asiaa hieman jäin ihmettele-
mään. Uskon, että puhemiesneuvosto on tehnyt ihan hyvää harkintaa, mutta kun tässä lais-
sa myös viitataan rikoslain uudistuksiin ja siellä oleviin pykäliin, niin hieman jäin ihmet-
telemään, miksi ei lausuntoa pyydetty lakivaliokunnalta, jonka alaan tämä kuuluisi näiltä
osin. Olin oikeastaan aika varma, että tämä menisi myös sinne, mutta ehkä sitten hallinto-
valiokunta päättää itse pyytää lausunnon. Tätä jäin hieman pohtimaan, että näin oli. En ha-
lua tietenkään arvostella mitenkään puhemiesneuvoston toimintaa, mutta tähän vain tässä
kiinnitin huomiota. 

Sitten tässä esityksessä on vielä yksi asia, josta toivon, että hallintovaliokunta sen erityi-
sesti huomioi. Se on se, että mietintötekstiin tulee vielä selkeästi, tarkkarajaisesti avattua
yleishyödyllisyyden tarkoitus, koska esimerkiksi poliisihallinto tulkitsee yleishyödylli-
syyttä sillä tavalla, että seurakunnallinen toiminta ei olisi yleishyödyllistä. Tätä on kovasti
ihmetelty. Viimeisin ratkaisu tästä on vuodelta 2016 Turun hallinto-oikeudesta, joka kat-
soi, että seurakunnan toiminta on yleishyödyllistä, ja näin ollen rahankeräysluvan rahoja
sai käyttää myös seurakunnan hallintoon ja pastorin palkkaan, mutta poliisihallinto oli täs-
tä eri mieltä. Toivoisin, kun lähetekeskustelussa ollaan, että hallintovaliokunta erityisesti
huomaisi, että joskus pitää sen tekstin olla tarkkarajaista, ettei näitä tulkintamahdollisuuk-
sia tänne jäisi.
4



Pöytäkirjan asiakohta PTK 110/2018 vp
16.17 Anne Kalmari kesk: Arvoisa herra puhemies! Sen käsityksen mukaan, minkä itse
olen saanut, ilman muuta seurakunnallinen toiminta olisi yleishyödyllistä. Näin meille ai-
nakin on vapaaehtoistyön tukiryhmässä asiaa esitelty.

Ajattelin vielä, että ihan lyhyesti mainitsen myös sen hyvän teon, että nämä vapaaehtois-
työn pelisäännöt kaikkinensa on koottu demokratia.fi-sivustolle. Tulkoon tämäkin kirja-
tuksi eduskunnan pöytäkirjaan, jos joku niitä joskus lukee.

Ensimmäinen varapuhemies Mauri Pekkarinen: Ja vielä ministeri, 2 minuuttia.

16.17 Sisäministeri Kai Mykkänen: Arvoisa puhemies! Ensinnäkin kiitokset erittäin ra-
kentavista, oleellisista huomioista. Ja täytyy sanoa, että varmasti monella teistä on vähin-
tään yhtä suuret ansiot tämän lakihankkeen tähän vaiheeseen tuomisessa ja saamisessa
kuin allekirjoittaneella, myöskin allekirjoittaneen edeltäjillä tämän vaalikauden aikana.
Hyvä, että tässä hyvin laajassa yhteisymmärryksessä olemme asiaa nyt eteenpäin viemäs-
sä.

Edustaja Kalmari nosti esiin elinkeinotoiminnan varallisuuden kartuttamisen kiellon
esimerkiksi haavoittuvassa asemassa olevien, vaikkapa maahanmuuttajatilanteessa ole-
vien, hyväksi, jos on tämmöinen erityinen tapaus, jota halutaan auttaa. Siinä tietysti tulee
sitten se haaste, miten tavallaan rajata tämäntyyppinen, kun kuitenkin lähdetään siitä, että
se yleishyödyllisyysvaatimus turvaa kolmannen sektorin toimintaa ja myöskin luotetta-
vuutta sen suhteen, mihin rahat käytetään. Näissähän väistämättä olisi vaikeampi estää
väärinkäytöstapauksia yksityishenkilön kohdalla, koska meitä on aina moneen lähtöön.

Yleishyödyllisyyden tarkkarajaisuudesta, johon viittasi erityisesti edustaja Laukkanen,
joka on asiassa muutenkin ollut aivan erityisen aktiivinen — siitä kiitokset myös : Varmas-
ti on hyvä, jos valiokunta vielä kampaa läpi tämän perustelupuolen tältä osin. Tietty kul-
mahan tähän asti on ollut se, että jos on veronkeruuoikeutettuja yhteisöjä, siis esimerkiksi
kuntia, niin on katsottu, että niiden toimintaan kuuluviin asioihin ei voi erikseen rahanke-
räysluvan myötä kerätä rahaa. Sitäkin on nyt tässä pyritty hakemaan niin, että kunta ei si-
nänsä itse voi itselleen kerätä rahaa, mutta jos on tarkoituksia, jotka ovat lähellä kunnankin
tehtäväkenttää, niin niihin kuitenkin voitaisiin nykyistä joustavammin ja varmemmin ra-
hankeräystä saada.

Esimerkiksi tämä lastensairaalahanke, josta olen keskustellut hankkeen keskeisten toi-
mijoiden kanssa, on tietysti ollut sen tyyppinen, että sehän kyllä onnistui, mutta sitä ei ollut
aiemman rahankeräyslain aikana kovin yksinkertaista saada onnistumaan. Ja tietysti tuom-
moisessa tilanteessa aktiviteetin olisi hyvä mieluummin suuntautua siihen itse asiaan eikä
luvan hankkimiseen. Mutta tietysti seurakunnillahan tämä on myöskin väärä tulkinta, jos
on ajateltu, että veronkeruu liittyy tähän, koska kyseessähän on käytännössä vapaaehtoi-
nen, jäsenyyteen liittyvä maksu, myöskin kirkollisveron puolella, eikä sinänsä verovelvol-
lisuus, jolloin tältä osin todella on tarkoitus, että seurakunnat jatkossa ovat eri asemassa
kuin kunnallinen, julkisen palvelun tuottamiseen liittyvä rahankeräys.

Mutta kiitokset todella jo tässä vaiheessa [Puhemies koputtaa] rakentavasta keskustelus-
ta, ja toivon, että valiokunta jatkaa hyvää työtä.

16.20 Eeva-Maria Maijala kesk: Arvoisa puhemies! Olisin vielä hieman jatkanut liit-
tyen edelliseen hallituksen esitykseen, joka oli arpajaislakiasia, koska kyse on kuitenkin
tässä kokonaisuudessa samasta asiasta elikkä tämmöisestä yleishyödyllisten yhteisöjen
5



Pöytäkirjan asiakohta PTK 110/2018 vp
pienestä rahankeräyksestä. Myös tämä lakialoitteeni, jonka edellisessä kohdassa esittelin,
liittyy tähän samaan kokonaisuuteen.

Elikkä miten yleishyödylliset yhteisöt pystyvät keräämään varoja erilaisissa toiminnois-
sa? Tällä hetkellähän ne pystyvät joissain tietyissä tilaisuuksissa keräämään alle 2 000 eu-
rolla arpajaisvoittoja, mutta se voisi toimia sillä tavalla, että ne voisivat tämmöisellä pie-
nellä kirjanpidolla eli ilmoitusmenettelyllä kerätä varoja. Sitä varojenkeruuta varmasti hel-
pottaisi se, että siinä olisi mukana pientä arpajaistoimintaa. Sen takia tämä esitys sopii
myöskin tähän varainkeruukokonaisuuteen, elikkä annettaisiin nyt sitten näille yleishyö-
dyllisille yhdistyksille mahdollisuus — pieni vastike tulee siinä vastaan, kun on mahdolli-
suus saada arpajaisvoittoja. Elikkä ilmoitusvelvollisuudella, ilmoitusmenettelyllä, yhdis-
tykset voivat harjoittaa tällaista toimintaa eli kerätä varoja oman toimintansa ylläpitämi-
seen.

Kyse on todellakin pienistä yhdistyksistä, mutta miten muuten ne pystyisivät sitten ra-
hoja saamaan? Itse tiedämme, me kansanedustajat, sen, minkälaista tämä paperishow on,
kun aletaan varoja keräämään. Se on aivan älytöntä paperishow’ta kokonaisuudessaan. Jos
arpajaiset järjestetään, niin pitää valtavat lupa-asiat hakea siinä hommassa, ja ainakaan
minä en meinaa näissä seuraavissa eduskuntavaaleissa alkaa järjestämään arpajaisia, kos-
ka se on niin valtavan iso show. Ja minä olen sentään juristi. Entä sitten semmoiset taval-
liset maallikot, joilla ei todellakaan ole taustalla varoja ja joilla ei ole ammattitaitoa näiden
hommien pyörittämiseen? Kuinka vaikea heidän on näitä asioita alkaa tekemään?

Tällä vaalikaudella meidän, kun meidän teemanamme oli byrokratian purkaminen, pi-
täisi vielä löytää uusiakin toimintamalleja, mahdollisuuksia varainkeruuseen näille pienil-
le yhdistyksille. Ja sen takia toivoisin, että tämä lakialoitteeni pienten arpajaisten järjestä-
misestä varainkeruuna olisi mahdollinen tässä kokonaisuudessa. Toivottavasti valiokunta
ottaa myöskin tämän lakialoitteen tässä kokonaisuudessa mukaan käsiteltäväksi.

16.23 Antero Laukkanen kd: Arvoisa puhemies! Totean, että tässä laissa hienoa on juuri
se, että tässä tulee nyt tämä ilmoitusmenettelyyn perustuva pieni keräyslupa, joka on
10 000 euroon saakka. Eli paikalliselle poliisiasemalle voi vain ilmoittaa, että aloittaa pien-
keräyksen, vastuuhenkilön tilinumerot ynnä muut, ja asia lähtee sillä rullaamaan.

Keskustelu päättyi.

Asia lähetettiin hallintovaliokuntaan, jolle sivistysvaliokunnan on annettava lausunto.
6


