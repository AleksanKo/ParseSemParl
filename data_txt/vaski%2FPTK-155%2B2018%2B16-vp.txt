















































DEMA70.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

16. Lakialoite laiksi tuloverolain 64 §:n muuttamisesta
Lakialoite LA 90/2018 vp Timo Harakka sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 16. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

19.09 Jani Mäkelä ps: Arvoisa puhemies! Tämä lakialoite käsittelee ylipäänsä mielen-
kiintoista asiaa eli summaltaan pienen veroedun käsittelyä. Toisaalta, kannattaako kerätä,
jos rahallinen hyöty keräämisestä on vähäinen; toisaalta, mitä tarkoittaa se, ettei kerättäisi,
veronmaksun moraalin kannalta? Sinänsä mielenkiintoista, että SDP yleensä mielestäni
kannattaa veronmaksumoraalin parantamista eikä sen heikentämistä. 

Tämä kyseinen aloite kuitenkin sisältää sellaisen erikoisen ideologisen lähtökohdan, että
tässä tuetaan tai pyritään tukemaan nimenomaan sähköautoilua ideologisesti perustelemat-
ta sitä asiaperustein. Lisäksi toisin esille, että kun kuitenkin sähköautoilu tulee varmaan
tuettuna tai tukematta väistämättä lisääntymään, niin vastaisuudessa tällaisen veroedun ra-
hallinen merkitys ei kenties ole niin vähäinen kuin tässä aloitteessa nyt tänä päivänä tuo-
daan esille sen olevan.

19.10 Toimi Kankaanniemi ps: Arvoisa puhemies! Tässä siis esitetään tuloverolain
64 §:n muutosta niin, että työnantajan työntekijälleen tarjoama sähköauton latausetu olisi
työntekijälle verovapaata tuloa. Ymmärrän tämän aloitteen vähän siinä valossa, että sosi-
aalidemokraatit tulivat antaneeksi aika hulvattoman lupauksen nopeasta sähköautojen
määrän kasvusta, ja jotta se voisi toteutua, niin kaikki pienetkin marjat on kerättävä maasta
niin, että kansalaiset ja jopa työnantajat osallistuivat näihin talkoisiin. 

Esitys sinänsä on melko hyvä mutta tietysti lakialoitteena kuolee näihin vaaleihin, ja
vaalien jälkeen sitten uusi hallitus miettii näitä kaikenlaisia porkkanoita, jotka verotuottoa
vähentävät omalta osaltaan. Mutta tavoite on tietysti tietyllä tavalla kannatettava.

19.11 Tarja Filatov sd: Arvoisa puhemies! Olemme kai yhdessä sitoutuneet siihen, että
pyrimme ilmastonmuutosta hillitsemään, ja tiettyihin tavoitteisiinkin. Mutta toteaisin vain
sen verran, että jos ollaan huolissaan niistä taloudellisista vaikutuksista, mitä tällä lailla on,
jos sähköautoilu ikään kuin kasvaa voimakkaammin, niin eikö juuri ympäristöveroissa ole
se idea, että saadaan ihmisten käyttäytymismuutos aikaiseksi, ja sitten kun se on saatu ai-
kaiseksi, voidaan pohtia, onko se lainsäädäntö enää relevantti siinä vaiheessa. 
 Tarkistettu
4.1



Pöytäkirjan asiakohta PTK 155/2018 vp
19.12 Jani Mäkelä ps: Arvoisa puhemies! Se juuri tässä onkin ongelmana, että jos läh-
demme nyt verotuksellisin ja lainsäädännöllisin keinoin erityisesti pönkittämään sähköau-
toilua teknologiana emmekä ole teknologianeutraaleja, tulemme sen kysymyksen eteen,
onko juuri sähköauto se keino, millä ilmastonmuutosta kaikkein parhaiten voidaan hillitä,
koska kyllä se sähkökin jollain täytyy tuottaa, minkä se sähköauto käyttää, ja sähköauto
täytyy valmistaa akkuineen päivineen, ja sekin kuormittaa ympäristöä. 

Näissä veroeduissa monesti tulee sellainen ajatus, että täytyykö tämä nyt olla verotetta-
vaa, esimerkiksi joku pysäköintietu vaikkapa. Kuitenkin tosiasia on se, että pysäköinti on
tänä päivänä hyvin kallista eri kaupungeissa ja sellaisen edun arvo voi olla jopa satoja eu-
roja vuositasolla. 

19.13 Sami Savio ps: Arvoisa puhemies! Lyhyesti tähän keskusteluun sähköautoihin liit-
tyen vielä toteaisin, että jos tämä 750 000 sähköauton sanoisinko melko epärealistinen ta-
voite toteutuu, kyllä se totta tosiaan on niin, että totta kai se sähkö sitten varmaan aivan vii-
me kädessä sieltä töpselistä tai latauspistokkeesta tulee mutta jollakin tavallahan se on tuo-
tettava. Sitten miten se sähkö tuotetaan? Onko se ympäristöystävällistä vai ei, riippuu tie-
tysti hyvin pitkälti tuotantotavasta. Ydinvoima on toki päästötön, mutta sitten jos tämä
koko sähköautojen latauskapasiteetti, mikä nyt tähän 750 000 sähköautoon vaadittaisiin,
toteutettaisiin ja se olisi yhtä aikaa käytössä esimerkiksi talviaikaan, niin sehän vaatisi sit-
ten jopa kolmen uuden ydinvoimalan rakentamista. Se on kyllä aika kova vaatimus nytten
kun ajattelee, että tämä Arevan ydinvoimalahanke, Olkiluoto, on ollut jo kymmenisen
vuotta myöhässä, ja milloin se sitten valmistuu, valmistuuko se ensi vuosikymmenen alus-
sa vai ei, jää nähtäväksi. Kustannukset ovat nousseet kyllä moninkertaisiksi alun perin
suunniteltuun verrattuna. 

Sitten jos vielä ottaa huomioon sähköautojen akkujen valmistustavan — se on kyllä erit-
täin paljon luonnonvaroja kuluttavaa — niin katsoisin kyllä, että tämä sähköautokeskuste-
lu ei ota läheskään kaikkia niitä faktoja huomioon, joita myös ympäristönäkökulmasta pi-
täisi miettiä. 

Vielä sen verran palaan tähän ydinvoimalakeskusteluun, että kun Suomi on jo nyt var-
sinkin pakkasilla kovasti tuontisähköstä riippuvainen, niin kyllähän siinä sähkön hinta
välttämättä ja väistämättä nousisi, jos nämä sähköautot todella laajamittaiseen käyttöön tu-
lisivat.

Keskustelu päättyi.

Asia lähetettiin valtiovarainvaliokuntaan.
2


