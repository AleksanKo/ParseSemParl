















































DEME460.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

2.4. Suullinen kysymys luonnon monimuotoisuuden säilyttämisestä (Emma Kari vihr)
Suullinen kysymys SKT 262/2018 vp

Suullinen kyselytunti

Toinen varapuhemies Tuula Haatainen: Seuraava kysymys vihreä eduskuntaryhmä,
edustaja Emma Kari.

Keskustelu

16.50 Emma Kari vihr: Arvoisa puhemies! Tällä viikolla moni suomalainen havahtui
hyönteisten häviämiseen. Ihmisen toiminta hävittää lajeja paljon pelättyä nopeammin. Tut-
kijat puhuvat nyt massasukupuutosta, kuudennesta sukupuuttoaallosta. Viime vuoden lo-
pulla julkaistiin raportti Suomen luontotyyppien uhanalaisuudesta, ja tämä raportti oli ka-
rua luettavaa: Koko maassa miltei puolet luontotyypeistä on uhanalaisia. Perinneluonto-
tyypeistä kaikki arvioitiin uhanalaisiksi, ja toiseksi huonoiten menee metsäluonnolla. Ke-
hitys on heikompaan suuntaan.

Suomi on kuitenkin sitoutunut pysäyttämään luonnon monimuotoisuuden hupenemisen
vuoteen 2020 mennessä, eli tämän vuoden loppuun mennessä. Kysyisinkin ministeriltä:
onko nyt aika myöntää, että tehdyn politiikan seurauksena Suomi ei tänä vuonna saavuta
tavoitetta pysäyttää luonnon monimuotoisuuden hupeneminen, vaikka me olemme näin lu-
vanneet?

16.51 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakaan ei Suomi, kuten eivät muutkaan maat, tule pysy-
mään tässä kansainvälisessä tavoitteessa, että luonnon monimuotoisuuden hupeneminen
vuoteen 2020 mennessä maailmanlaajuisesti tai edes meillä Suomessa pysähtyisi. Se on
myönnettävä. Myös tuo viimesyksyinen raportti, mihin viittasitte, eri luontotyyppien uha-
nalaistumiskehityksestä kertoo, että monet luontotyypit ovat harvinaistumassa, ja maan-
käytön muutokset ovat tietysti siihen yksi seikka.

Helsingin yliopiston Tiedekulmassa oli itse asiassa tänä päivänä erittäin hyvä ja mielen-
kiintoinen tilaisuus, missä monimuotoisuustutkijoitten kanssa käytiin vuoropuhelua siitä,
mitä voimme tehdä paremmin. Sinällään se tietopohja, mikä meillä Suomessa on, on nyt
tällä hetkellä maailman ykkösluokkaa, ja ehkä myös tuo tieto lisää tuskaa. Eli meillä tun-
netaan lajien ja elinympäristöjen kehitys ja monimuotoisuus poikkeuksellisen hyvin, ja
nuo tulokset todellakin ovat huolestuttavaa luettavaa.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, nousemaan seisomaan ja painamaan V-painiketta.
 Tarkistettu
4.0



Pöytäkirjan asiakohta PTK 159/2018 vp
16.52 Satu Hassi vihr (vastauspuheenvuoro): Arvoisa puhemies! Tässähän jo joitakin
vuosia sitten uutisoitiin, että Saksassa jopa luonnonsuojelualueilla hyönteisten kokonais-
määrä oli muutamassa vuosikymmenessä pudonnut noin neljäsosaan siitä, kun nämä mit-
taukset aloitettiin. Ja tämä tuore tutkimus osoittaa, että erityisesti maatalouden menetel-
mät, kuten hyönteismyrkkyjen käyttö, ovat keskeinen syy hyönteiskatoon, joka jatkues-
saan saattaa uhata ylipäätänsä elämää, myös ihmistä. Nyt tällä hetkellä on aluillaan EU:n
maataloustukisääntöjen uudistaminen. Se on mahdollisuus koko Euroopassa kannustaa
maataloutta kehittämään menetelmiään siten, että ne paremmin tukevat luonnon monimuo-
toisuutta ja samalla myöskin vesistöjen suojelua ja ilmastonsuojelua. Onko hallitus nyt ot-
tamassa EU:n maataloustukisääntöjä koskevissa neuvotteluissa sen linjan, että käytämme
tätä keinoa ympäristönsuojelun edistämiseen?

16.53 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakin, niin kuin äsken jo vastasin, maankäytössä tapahtu-
neet muutokset vaikuttavat tietysti luonnon monimuotoisuuskehitykseen, ja itse asiassa
Suomessa ne yleisimmät uhanalaiset luontotyypit ovat tällaisia vanhanaikaiseen maatalo-
uteen liittyviä perinnemaisemia, missä muutama lehmä ja lammas laidunsivat kedolla met-
sän ja pellon rajamailla ja loivat monimuotoista ympäristöä. Tätä Suomi-filmien maise-
maa meillä ei enää Suomessa ole, vaan maataloutta ovat koskeneet monenlaiset tehosta-
misvaatimukset, ja aina suuremmat ja suuremmat tilat joutuvat kamppailemaan oman toi-
meentulonsa kanssa, mutta samalla tukijärjestelmässä pyritään varmistamaan se, että vil-
jelijöiden on kannattavaa ja järkevää tehdä töitä myös luonnon monimuotoisuuden puoles-
ta. Sen, minkälaisen muodon tuo tuleva maataloustukipaketti saa, kuinka suuri paino siinä
on luonnon monimuotoisuuden varjelulla ja ilmastoasioilla, aika näyttää, mutta täytyy sa-
noa, että jokainen laiduntava karjatila on äärimmäisen tärkeä Suomen luonnon monimuo-
toisuuden kannalta. Viljelijät tekevät hyvää työtä.

16.54 Pertti Salolainen kok (vastauspuheenvuoro): Arvoisa rouva puhemies! Kahdeksas
päivä maaliskuuta järjestetään Säätytalossa iso tilaisuus, jossa on tarkoitus tarkastella Suo-
men uhanalaista luontoa ja uhanalaisia lajeja. Olen ymmärtänyt, että ministerikin on siellä
paikalla. Minä uskon jo tässä vaiheessa, että tuo tilaisuus ei tule olemaan kovin onnellinen.
Meillä on erittäin paljon lajeja, jotka ovat uhanalaisia, muun muassa virtavesissä harvinai-
sia kalalajeja, lohikaloja ja muita, ja myöskin metsälajeissa on suuria ongelmia. Myöskin
peltolinnut ovat radikaalisti vähentyneet. Se ei johdu pelkästään Suomesta, vaan siinä on
myöskin kansainvälisiä syitä. Mutta uskon, että kun tuo raportti tulee 8. päivä, meidän on
syytä kaikkien katsoa sitä hyvin suurella huolella.

Toinen varapuhemies Tuula Haatainen:  Tässä ei ollut kysymystä. [Pertti Salolainen:
Sehän on mukana siellä! — Naurua]

16.55 Eva Biaudet r (vastauspuheenvuoro): Arvoisa puhemies! Varmasti oli erittäin vii-
sas kommentti edustaja Salolaiselta, mutta halusin kysyä opetusministeriltä: Kun keskus-
telee nuorten kanssa, niin heidän huolensa tulevaisuudesta on todella suuri ja monia ahdis-
taa se, että ehkä me päättäjät emme ole pystyneet tarjoamaan riittävästi sellaisia välineitä
esimerkiksi ilmastonmuutoksen torjumiseksi tai sitten kiertotalouden edistämiseksi, jotka
he tunnistaisivat, joihin he voisivat osallistua. Kysyisinkin: nyt kun on tarkoitus lisätä il-
2



Pöytäkirjan asiakohta PTK 159/2018 vp
miöpohjaista opetusta kouluissa, millä tavoin voisimme vielä enemmän panostaa siihen,
että antaisimme välineitä ja tällaisia skenaarioita nuorille, jotta he todella kokevat, että he
voivat vaikuttaa tulevaisuuteensa, ja millä tavalla me poliitikot sitten vastaamme täällä
päätöksissä, eli mitä pitäisi lukea seuraavassa hallitusohjelmassa?

16.56 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos näkökulmasta. Nimittäin minä uskon, että nimenomaan koulutus on se keino,
millä myös luonnon monimuotoisuuden turvaaminen ja ilmastonmuutoksen pysäyttämi-
nen voidaan ratkaista — koulutus ja tutkimus. Meillä on Suomessa uudet opetussuunnitel-
mat käytössä perusopetuksessa ja myös muilla koulutusasteilla, ja niissä on erittäin ajanta-
saisesti nyt ja enemmän kuin koskaan nostettu näitä teemoja esille, eli kasvatamme entistä
ympäristötietoisempaa sukupolvea. Samoin myös opettajien täydennyskoulutusta ympä-
ristökysymyksistä, ilmastonmuutoksen torjumisesta on lisätty, ja se on myös osoittautu-
neet hyvin suosituksi.

Ilmiöpohjaisessa oppimisessa tai opetussuunnitelmissa, joissa nykyään kouluissa on vä-
hintäänkin yhden kerran vuodessa tämmöinen ilmiöpohjaisempi tarkastelukokonaisuus, il-
mastonmuutos esimerkiksi on ollut yksi suosituimmista, kun koulut itse niitä valitsevat.
Silloin päästään tutustumaan esimerkiksi ilmastonmuutokseen monesta eri näkökulmasta,
ja kannustan myöskin laventamaan tätä muihin ympäristökysymyksiin, [Puhemies koput-
taa] esimerkiksi luonnon monimuotoisuuden köyhtymisen torjumiseen.

Kysymyksen käsittely päättyi.
3


