















































DEMBB11.tmp.xml


Pöytäkirjan asiakohta PTK 107/2016 vp
Pöytäkirjan asiakohta 

PTK 107/2016 vp

Täysistunto

Keskiviikko 26.10.2016 klo 14.03—19.34

7. Hallituksen esitys eduskunnalle laiksi tutkintojen ja muiden osaamiskokonaisuuksien 
viitekehyksestä

Hallituksen esitys HE 204/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

16.09 Eeva-Johanna Eloranta sd: Arvoisa puhemies! Tämä käsittelyssä oleva asia, viite-
kehys, parantaa suomalaisen tutkintojärjestelmän selkeyttä ja toimivuutta ja lisää tutkinto-
jen kansallista ja kansainvälistä läpinäkyvyyttä ja vertailtavuutta, tukee tutkintojen tunnus-
tamista ja edistää kansallista ja kansainvälistä liikkuvuutta ja koulutusyhteistyön ja koulu-
tusviennin edellytyksiä, elikkä monia tärkeitä asioita.

Nämä viitekehykset nousivat koulutuspoliittiseen keskusteluun EU:ssa 90-luvulla, ja
taustalla oli tarve lisätä koulutusjärjestelmien ja tutkintojen avoimuutta ja läpinäkyvyyttä
ja edistää myöskin aiemmin hankitun osaamisen tunnustamista elinikäisen oppimisen hen-
gessä ja korostaa oppimistulosten merkitystä koulutuksen järjestämisessä. Tämä viiteke-
hys tukee myöskin koulutusjärjestelmän kehittämistä, ja sen avulla voimme tunnistaa
oman koulutusjärjestelmämme vahvuudet ja kehittää niitä ja korjata myöskin puutteita,
mitä meidän järjestelmässämme on.

On todella hyvä asia, että tämä asia nyt vihdoin tulee eduskuntaan, ja odotan kovasti sen
käsittelyä tuolla valiokunnassa.

16.10 Kimmo Kivelä ps: Puhemies! Niin, tämähän on todellakin esitys, joka on vissiin jo
pariinkin kertaan rauennut aikaisemmilla eduskuntakausilla.

Koulutus EU-todellisuudessa on kansallisesti päätettävissä oleva asia, mutta aina ajoit-
tain on niin kuin hivuttamalla sellaisia pieniä signaaleita, että komissio haluaisi ottaa kou-
lutukseen liittyvissä kysymyksissä myös itselleen aktiivisempaa roolia. Kansainvälistyväs-
sä maailmassa tämä viitekehyskysymys on erittäin hyvä juuri tämän vertailtavuuden ja lä-
pinäkyvyyden näkökulmasta plus sitten liittyen myös siihen, että todellakin korjattaisiin
näitä koulutusjärjestelmässämme olevia puutteita. Myös minä edustaja Elorannan tapaan
odotan tätä valiokuntakäsittelyä koulutusvaliokunnassa, sivistysvaliokunnassa.

Itse vähän ihmettelen, että tällaisista tutkintokokonaisuuksista tästä puuttuvat kirkolli-
set ammatti- ja virkatutkinnot. Tein itsekin aikoinaan hyvin paljon työtä tutkinnon eteen, ja
katson suorittamani tutkinnon kuuluvan siihen kategoriaan 8, eli sinne korkeimmalle, sin-
 Tarkistettu
4.0



Pöytäkirjan asiakohta PTK 107/2016 vp
ne lisensiaatti-, tohtori- ja yleisesikuntaupseeritasolle. Toivottavasti tähänkin asiaan tulee
jonkinlainen selvyys valiokuntakäsittelyssä. — Kiitokset.

Keskustelu päättyi.

Asia lähetettiin sivistysvaliokuntaan.
2


