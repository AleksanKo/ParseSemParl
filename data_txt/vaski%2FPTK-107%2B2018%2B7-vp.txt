















































DEM7B29.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

7. Lakialoite laiksi rikoslain 17 luvun muuttamisesta
Lakialoite LA 27/2018 vp Jari Ronkainen ps ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

18.41 Jari Ronkainen ps (esittelypuheenvuoro): Arvoisa rouva puhemies! Tekemässäni
lakialoitteessa esitän muutettavaksi rikoslain 17 lukua. Lukuun rikoksista yleistä järjestys-
tä vastaan lisättäisiin uusina kohtina ensihoitotehtävää suorittavan henkilön väkivaltainen
vastustaminen sekä ensihoitotehtävää suorittavan henkilön vastustaminen. Lakialoitteeni
tarkoituksena on, että väkivallasta ensihoitajia kohtaan tuomittaisiin yhtä ankarasti kuin
virkamiehen väkivaltaisesta vastustamisesta.

Tarve ja kiire lakimuutokselle on suuri. Väkivalta ensihoitajia kohtaan kasvaa ja on kas-
vanut siihen pisteeseen, että toimia tarvitaan. Ensihoitoalan Liitto toteutti alkuvuodesta ky-
selyn, johon vastasi 377 ensihoitoa suorittavaa henkilöä. Yli 90 prosenttia kertoi kokeneen-
sa työssään uhka- ja väkivaltatilanteita. Joka neljäs oli joutunut pahoinpitelyn kohteeksi.

Arvoisa puhemies! Ensihoitajat suorittavat julkista tehtävää ja auttavat välittömän avun
tarpeessa olevia hädänalaisia ihmisiä. Tehtävää ei kuitenkaan rinnasteta viranomaistoimin-
taan. Suomen oikeusjärjestyksessä on katsottu, ettei ensihoitotehtävässä käytetä julkista
valtaa. Tulkinta on sama, vaikka ensihoitajana toimisi pelastuslaitoksen viranhaltija. Näin
ollen ensihoitajan pahoinpitelijää ei voida tuomita missään tapauksissa virkamiehen väki-
valtaisesta vastustamisesta.

Lakialoitteellani on kaksi pyrkimystä: Ensinnäkin rangaistusasteikon korotuksella on
ennaltaehkäisevä vaikutus. Se nostaa kynnystä käydä ensihoitajien kimppuun. Toiseksi se
antaa selkeän viestin siitä, että ensihoitajiin kohdistuvaan väkivaltaan suhtaudutaan äärim-
mäisen vakavasti. Osaltaan se myös nostaa ammattikunnan arvostusta enemmän sille ta-
solle, jolle se kuuluu. Ainakin minun periaatteisiini kuuluu, että on aivan yhtä rangaistavaa
hyökätä ensihoitajan kuin poliisinkin kimppuun.

Arvoisa puhemies! Lakialoitteeni sopii hallitusohjelman tavoitteisiin. Ohjelmaan on kir-
jattu, että hallitus parantaa rikoksen uhrin asemaa rikosprosessissa lainsäädäntöä kehittä-
mällä. Varmistetaan, että rikoksista annettavat rangaistukset ovat oikeudenmukaisessa
suhteessa teon moitittavuuteen. Lisäksi tarkoituksena on tarkastaa väkivaltarikosten ran-
gaistustasoa.

Vuonna 2017 oikeusministeriö toteutti kansan oikeudentajua kartoittavan tutkimuksen.
Yhtenä tuloksena oli, että väestön asenteet väkivaltarikoksia kohtaan ovat tuomareita tiu-
 Tarkistettu
4.0



Pöytäkirjan asiakohta PTK 107/2018 vp
kempia. Kansalaiset tuomitsisivat ankarammin kuin tuomarit henkeen ja terveyteen koh-
distuvat rikokset ja hiukan lievemmin omaisuuteen kohdistuvat rikokset.

Arvoisa puhemies! Esitän, että aloitteeni pohjalta ryhdytään lainmuutoksen valmiste-
luun, joka suojaisi tärkeää työtä tekevät ensihoitajat ja muuttaisi rikoslakia oikeudenmu-
kaisempaan suuntaan. — Kiitos.

18.45 Maria Tolppanen sd (vastauspuheenvuoro): Arvoisa puhemies! Nyt haluaisin kyl-
lä kysyä tämän lakiesityksen tekijältä: Onko tässä otettu huomioon sellainen asia, että jos
autettava on esimerkiksi kaatunut ja lyönyt päänsä ja on niin sanotusti sekaisin ja sitten sii-
hen tulee ensihoitaja auttamaan, niin hän huitoo pois kaikki ympäriltään ja saa sitten siitä
vielä tuomion, kun on kaatunut, jos hän sattuu huitomaan pois? En nyt ymmärrä tätä ja ha-
luaisin, että pikkusen aukaistaan sitä, että mitä tämä tarkoittaa, milloin ensihoitajan kimp-
puun käydään. Pääsääntöisesti kai se on sitten semmoinen tilanne, missä toinen on autetta-
vassa kunnossa, kun sinne ensihoitaja ylipäätään tulee. Eli mitä tällä niin kuin haetaan,
mitä tällä tarkoitetaan? Ettei tässä pääse sitten käymään niin, että menee lapsi pesuveden
mukana eikä uskalleta enää soittaa ensihoitajaa, kun se autettava on siinä tilassa, että se
huitoo kaikkia, potkii kaikkea eikä anna kenenkään tulla lähelle — on sekaisin, koska löi
päänsä.

18.46 Leena Meri ps (vastauspuheenvuoro): Arvoisa puhemies! Totta kai rikoslaissa on
erityiset säännökset vastuuvapaudesta ja moitittavuuden poistamisesta. Mikäli henkilö on
tilassa, että ei esimerkiksi ymmärrä tekoaan, silloinhan tulee jo se, että ei ymmärrä asiaa,
tai sitten nämä muut vastuuvapausperusteet. Että tietenkään rikosoikeuden normaalia käyt-
töalaa tällä ei laajennettaisi. Minusta se on aivan itsestään selvä asia.

Puhemies Paula Risikko: Sitten puhujalista.

18.46 Sami Savio ps: Arvoisa puhemies! Kiitos edustaja Ronkaiselle tästä hyvästä lakia-
loitteesta, jolla siis rikoslakiin lisättäisiin pykälät ensihoitotehtävää suorittavan henkilön
vastustamisesta ja väkivaltaisesta vastustamisesta sekä määriteltäisiin teoista annettavat
minimi- ja maksimirangaistukset.

Perussuomalaisten edustaja Ronkainen esitteli edellä tämän lakialoitteen ja sen peruste-
lut varsin hyvin, ja kuten tässä lakialoitteessa on todettu, ensihoidossa tapahtuu vuosittain
satoja uhka- ja väkivaltatilanteita. Lisäksi tilastojen mukaan väkivallan uhka on lisäänty-
nyt viime vuosina, eivätkä nämä luvut, joita tilastoissa on esitetty, edes sisällä kaikkia ti-
lanteita. Tämä mainittu suuntaus väkivallan ja sen uhkan lisääntymisestä myös ensihoito-
tehtävissä on erittäin huolestuttavaa, ja siihen on kyllä todellakin puututtava, niin kuin täs-
sä lakialoitteessa pyritään tekemään.

Arvoisa puhemies! Ensihoidon työntekijöihin kohdistuva väkivalta tai sen uhka vaikeut-
taa merkittävästi heidän työtään, ja siihen sisältyy tosiaan muun muassa ensihoitoa äkilli-
sesti sairastuneille tai loukkaantuneille, lyhyesti sanottuna elintärkeitä toimintoja. Onkin
täysin perusteltua, että tällaiseen väkivallan muotoon, kuten kaikkiin muihinkin väkival-
lan muotoihin, suhtaudutaan suurella vakavuudella, ja juuri siihenhän tällä lakialoitteella
tähdätään. Samalla lisättäisiin rangaistusten oikeudenmukaisuutta.

Ihmettelen kyllä hieman tässä edustaja Tolppasen edellä esittämää kritiikkiä, johon toki
edustaja Meri tässä hyvin vastasi.
2



Pöytäkirjan asiakohta PTK 107/2018 vp
Arvoisa puhemies! Olen myös itse allekirjoittanut edustaja Ronkaisen lakialoitteen ja
toivon sille menestyksellistä valiokunta- ja eduskuntakäsittelyä.

18.48 Maria Tolppanen sd (vastauspuheenvuoro): Arvoisa puhemies! Niin, siis ymmär-
tääkseni esitin kysymyksen ja kysyin, että miten käy tämmöisissä tapauksissa, ja sain sii-
hen kyllä edustaja Mereltä vastuksenkin. Mielestäni en kyllä sillä tavalla kritiikkiä kritiik-
kiä esittänyt vaan kysyin asiaa, että entäs silloin, jos tilanne onkin tämä, täytyykö pelätä.
Onko syytä olla huolissaan, se oli se lähtökohta tässä.

Puhemies Paula Risikko: Puhujalistalle.

18.49 Leena Meri ps: Arvoisa puhemies! Toki on hyvä selvittää kansalle ja kuuntelijoil-
le, mistä on kysymys. Samahan se on, jos vaikka on terveyskeskuslääkäri ja virkamies, sa-
manlaisia asioita tulee tietysti potilaille mieleen, ja näitä tilanteita tulee jatkuvasti. Onhan
se nytkin jo niin, että jos käyt poliisin kimppuun ja olet täysin sekaisin ja ymmärrystä vail-
la terveydentilan vuoksi, ei suinkaan päihtyneisyydestä johtuen, niin nämä vastuuvapaus-
perusteet tulevat kysymykseen. Mutta tietysti jos menet piruuttasi lyömään, niin ei silloin
tietenkään.

Katsoin rikoslaista virkamiehen väkivaltaisen vastustamisen ja normaalipahoinpitelyn
eroa, ja kyllä siinä on merkittävä ero. Normaalissa pahoinpitelytuomiossa tulee sakko tai 2
vuotta vankeutta, ja jos kyseeseen tulee virkamiehen väkivaltainen vastustaminen, niin sil-
loin lähdetään siitä, että se on aina vankeusrangaistus ja se on vähintään 4 kuukautta ja
enintään 4 vuotta. Toki se voidaan määrätä ehdollisena, mutta se osoittaa juuri sen teon eri-
tyistä moitittavuutta, että ihmiset altistavat ammattinsa vuoksi itsensä työssään meidän aut-
tamiseksi, kuten poliisit, ensihoitajat, lääkärit, rajavartijat, monet semmoiset ihmiset, jotka
haluavat tehdä hyvää ihmisille. Siellä on vakavia tilanteita, ja he tulevat sinne altistaen it-
sensä ja oman terveytensä, ja sitten jos siinä käytetään nimenomaan moitittavaa väkivaltaa
tai vastustamista, niin kyllä sen pitää rangaistuksessa näkyä. Toivon mukaan oikeusminis-
teri ottaa tämän pikaisesti käsittelyyn, ja toivon tietysti lakivaliokunnalta, että tähän puu-
tutaan.

 Perussuomalaisilla, kuten tässä edustaja Ronkaisella, on ollut mielestäni viime aikoina
ja viimeisen vuodenkin aikana erittäin hyviä lakialoitteita. Näistä haluaisin mainita muun
muassa edustaja Ronkaisen lakialoitteen koskien halal-teurastusta ja sen kieltämistä. Se on
nyt tulossa eläinsuojelulakiin. Samaten se, mistä olen saanut palautetta, oma lakialoitteeni
koskien seksuaalista sekaantumista eläimiin, on tulossa nyt rangaistavaksi vihdoin Suo-
messa laaja-alaisesti. Olen siitä saanut joiltakin ryhmittymiltä paljon postia. Oikeusvalti-
oon ei kuulu tämäntapainen toiminta, ja rikoslain tehtävänä on yleisestävästi kertoa, mikä
yhteiskunnassa on hyväksyttävää. En ole koskaan kuvitellut, että pelkillä rangaistuksilla
tämä epämiellyttävä toiminta poistuu, mutta siitä huolimatta ei kannata poistaa rangaistuk-
sia niistä tai olla laajentamatta rikosoikeudellista rangaistuksen alaa. Voidaan ajatella
myös niin, että esimerkiksi rattijuopumusta tai pedofiliaa ja lapsiin sekaantumista esiintyy,
mutta kukaan ei varmaan vakavissaan esitä, että näiden rangaistavuus pitäisi poistaa.

Kiitos Jari Ronkaiselle hyvästä lakialoitteesta.

18.52 Jari Ronkainen ps: Arvoisa puhemies! Heinäkuussa sosiaali- ja terveysministeriö
lähetti lausuntokierrokselle luonnoksen hallituksen esitykseksi uudeksi asiakas- ja potilas-
3



Pöytäkirjan asiakohta PTK 107/2018 vp
laiksi. Hallituksen esitysluonnoksessa oli kuitenkin lakialoitteessani esittämä ajatus kään-
netty täysin päälaelleen: Ensihoitajille suunniteltiin rajoitustoimenpiteitä potilaita koh-
taan, ja se käytännön kenttätyössä olisi täysin toinen juttu kuin ministeriön paperilla. Osa
poliisin tehtävistä olisi siirretty ensihoitajille ilman virkamiehille kuuluvaa lainsuojaa.

Lakiluonnos sai lausuntokierroksella niin kriittistä palautetta, että se palautettiin jatko-
valmisteluun eikä etene enää tällä vaalikaudella. Kehottaisinkin jatkovalmistelussa otta-
maan huomioon tänään täällä esitetyt kommentit ensihoitajien työturvallisuuden ja ase-
man parantamiseksi. Lainsäädännössä on ehdottomasti lähdettävä liikkeelle potilaiden oi-
keuksista, aivan niin kuin edustaja Tolppanen tässä sanoi, mutta myös turvattava hoitajien
oikeudet. Minun mielestäni edustaja Meri kertoi jo hyvin selkeästi tässä, mistä on kyse.

Arvoisa puhemies! Haluan esittää kuitenkin kiitokset kaikille aloitteen allekirjoittajille
ja toivon, että aloite pääsee vielä valiokuntakäsittelyyn kiireellisen luonteensa ja tärkeän
aiheensa takia. — Kiitos.

18.53 Sari Essayah kd: Arvoisa rouva puhemies! Tässä lakialoitteessa on aivan varmasti
sinällään tärkeä päämäärä ja ajatus siitä, että ensihoitotehtävissä olevia henkilöitä tulisi
pystyä paremmin suojaamaan, ja sanoisin, että tänä päivänä ei pelkästään ensihoitoon liit-
tyvissä tilanteissa vaan terveydenhuollossa paljon laajemminkin ja esimerkiksi päivystys-
tehtävissä, vaikkapa terveyskeskusten päivystyksissä ja vastaavissa, näitä tilanteita tulee
jatkuvasti eteen. Mutta todellakin sitten, kun mietitään Suomen oikeusjärjestystä ja mieti-
tään sitä, mikä on se ensihoitajan ja terveydenhoitohenkilökunnan asema, kuitenkin katso-
taan, että siinä ei käytetä julkista valtaa, niin kuin tässä lakialoitteessakin selitysosioissa
kyllä tuodaan esille, ja siinä mielessä se, että ensihoitajaa kohdeltaisiin ikään kuin viran-
haltijana tässä tilanteessa, varmasti oikeusjärjestyksen kannalta, loogisuuden kannalta ai-
heuttaa tässä varmaankin nyt sen kysymyksen, vaikka varmaan päämäärästä sinällään ol-
laan yhtä mieltä.

Ajattelen myös sellaisia tilanteita, joissa voi olla ehkä vaikeaa jälkikäteen todentaa sitä,
mikä on ollut henkilön toimintakyky suhteessa siihen, onko hänen terveydentilansa tai ym-
märryksensä alentunut. Ajatellaan nyt vaikkapa verensokerin alentumista tai esimerkiksi
nestehukassa toimivaa henkilöä, joka saattaa väkivaltaisesti vastustaa ihmistä, joka pyrkii
häntä auttamaan. Olen esimerkiksi urheilukisoissa todistanut tilanteita, joissa henkilö on
ollut uupumuksen partaalla esimerkiksi nestehukan takia ja lyönyt häntä auttamaan tulleita
ihmisiä ja myöskin niitä ihmisiä, jotka ovat siinä tilanteessa yrittäneet poistaa hänet radalta
esimerkiksi maratonin yhteydessä tai vastaavan urheilusuorituksen yhteydessä. Nämä ovat
sellaisia, että jos näissä ruvetaan todellakin sitten jälkikäteen miettimään, missä se raja on
mennyt ja onko ihminen ollut täydessä ymmärryksessä ja muuta, niin kyllähän tästä voi tul-
la vähän hankalia tilanteita. Sinällään ymmärrän kyllä tämän lakialoitteen hyvän päämää-
rän, mutta ehkä yleisessä oikeusjärjestyksessä ja siinä, kuka on virkamies ja käyttääkö jul-
kista valtaa, on sitten tämän lakialoitteen hankaluus, löytää siinä se oikea kohta.

18.56 Leena Meri ps: Arvoisa puhemies! Hyvä näitä virkamiesoikeudellisia määrittelyjä
ja muita on pohtia, mutta eihän tietysti tässä sinänsä muutu se jälkikäteispohdinta välttä-
mättä, koska kyllähän nytkin tietysti ensihoitaja voisi tehdä rikosilmoituksen esimerkiksi
lievästä pahoinpitelystä tai pahoinpitelystä ja siinäkin jouduttaisiin sitten tutkimaan näitä
samoja ongelmia, mitkä ihan perustellusti edustaja Essayah toi esille, mutta tämä rangais-
tusasteikon muuttaminen osoittaisi tietysti erityistä paheksuttavuutta sitä tekoa kohtaan,
4



Pöytäkirjan asiakohta PTK 107/2018 vp
jos pystyttäisiin osoittamaan, että se on tahallinen. Rikosoikeudessa kaikki rikokset edel-
lyttävät tahallisuutta, kuten pahoinpitely ja lievä pahoinpitely edellyttävät, ellei teko ole
tuottamuksellisesti rangaistu, joka tietysti on äärimmäinen poikkeus rangaistavuuteen. Että
mielestäni kuitenkaan ei olisi estettä tähän.

Tietysti nämä ovat semmoisia asioita, mitä pitää pohtia, mutta jollain laillahan tämä asia
pitää pystyä ratkaisemaan niiden ihmisten suhteen, jotka tuolla altistavat terveytensä. Se
sama ongelmatiikka tulee myös, niin kuin kerroin tuossa aikaisemmin, vaikka poliisin
kanssa: hän on selkeästi virkamies, ja häneen sovelletaan virkamiehen väkivaltaista vas-
tustamista ja vastustamista koskevia säännöksiä. Tietysti tässä tulisi käyttöalaan lisää tämä
virkamiehen vastustaminen, että sen ymmärrän, että siinä voisi tulla sitä käyttöalan laajen-
nusta.

Lakivaliokunta voi tätä viisaudessaan pohtia, ja uskon, että siellä riittää asiantuntemusta
ja asiantuntijoiden kannanottojen perusteella saadaan tästä hyvä laki.

18.58 Jari Ronkainen ps: Arvoisa puhemies! Tuossa edustaja Essayah nosti esille nämä
terveyskeskusten päivystykset, ja niitä voi olla monta muutakin, esimerkiksi kotihoito voi
olla sellainen tai joku muu vastaava. On ihan selkeä juttu, kuinka suureksi tämä pitäisi sit-
ten mahdollisesti laajentaa. Kuitenkin kun puhutaan ensihoitotehtävää tekevistä henkilöis-
tä, he monta kertaa menevät sellaiseen paikkaan, josta on hyvin pienet ennakkotiedot, ei
edes tiedetä, mitä sieltä on vastaan tulossa. Sen takia nimenomaan nämä on tässä tekemäs-
säni aloitteessa nostettu framille.

Tässä kun Ensihoitoalan Liitto teki kyselyn, siihen kuitenkin vastasi 377 ensihoitoalalla
työskentelevää henkilöä ja yli 90 prosenttia kertoi kokeneensa työssään uhka- ja väkival-
tatilanteita. Tässä tuskin on ollut kyse sellaisista henkilöistä, jotka ovat kaatuneet ja lyö-
neet päänsä, vaan luulen, että suurempi ongelma meillä tällä hetkellä ovat päihdekäyttäjät
ja muut tällaiset vastaavat, ja mielestäni sen pelotteen pitää olla riittävän kova. Riittääkö ja
toimiiko se sitten, jää nähtäväksi, mutta kyllä minä näkisin, että olisi äärimmäisen tärkeää
korjata tämä lain puute.

18.59 Maria Tolppanen sd: Arvoisa puhemies! Nyt oli pakko juosta takaisin ottamaan
puheenvuoro, kun nyt puhuttiin näistä päihteiden käyttäjistä eli alkoholisteista, addikteista
— nämä nyt lähinnä, ja sekakäyttäjät kuuluvat myöskin addikteihin. Tässäkin kohdassa
pyytäisin huomioimaan, että alkoholismi, addiktioon sairastuminen, narkomania ovat
myöskin sairauksia. Ne ovat sairauksia, joihin tarvitaan kaksi asiaa: tarvitaan geeni ja tar-
vitaan aine. Jos on pelkkä aine, niin ei tule sairaaksi, jos on pelkkä geeni, ei tule sairaaksi,
mutta kun on nämä yhdessä, niin tulee sairaaksi.

Ymmärrän varsin hyvin sen lähtökohdan, että ensihoitajan täytyy saada tehdä työnsä —
en tiedä, millä tavalla se tuodaan sinne. On hyvä, että turvataan esimerkiksi terveyskeskuk-
sessa työskentelevien ihmisten työn tekeminen. Mikä on se tapa, millä turvataan? Onko se
uusi laki, vai onko se se, että siellä on henkilökuntaa enemmän? Joka tapauksessa pitää ih-
misten saada tehdä työnsä siten, että työssä ei tarvitse pelätä. Se on se lähtökohta.

Keskustelu päättyi.

Asia lähetettiin lakivaliokuntaan.
5


