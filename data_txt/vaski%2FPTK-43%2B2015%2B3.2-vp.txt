















































DEMB02.tmpSave.xml


Pöytäkirjan asiakohta PTK 43/2015 vp
Pöytäkirjan asiakohta 

PTK 43/2015 vp

Täysistunto

Torstai 1.10.2015 klo 10.02—21.41

3.2. Suullinen kysymys sairauspäivän palkattomuudesta (Anna Kontula vas)
Suullinen kysymys SKT 22/2015 vp

Suullinen kyselytunti

Ensimmäinen varapuhemies Mauri Pekkarinen: Siirrymme seuraavaan kysymykseen.
Edustaja Kontula.

Keskustelu

16.33 Anna Kontula vas: Arvoisa puhemies! Hallituksen aikomus ensimmäisen sairas-
päivän muuttamiseksi palkattomaksi on herättänyt paljon huolta. Erityisen huolissaan ovat
sellaiset ihmiset, jotka joutuvat esimerkiksi pitkäaikaisen sairauden vuoksi usein olemaan
lyhyitä aikoja poissa töistä. Nyt puhun esimerkiksi syöpäsairaista ihmisistä. 

Mutta tällä aloitteella on myös luokkavaikutuksia. Valkokaulustyöläisen on huomatta-
vasti useammin mahdollista tehdä etätyöpäivä kotoapäin ja näin säästää palkkaansa fluns-
sassakin, kun taas haalarityöläiselle siihen ei ole mahdollisuutta. Tällä on sukupuolivaiku-
tuksia. Hoiva-, hoito- ja koulutusaloilla työskentelevät naiset sairastavat flunssa-aalloissa
useammin kuin miehet ja eivät tietenkään voi mennä töihin sairastuttamaan muita.

Viime viikkojen perusteella minä en ole ihan varma, onko hallituksessa ylipäätään tapa-
na pohtia etukäteen näiden avauksien vaikutuksia, mutta jos ministeriöstä löytyy joku, joka
on sitä tehnyt, niin nyt toivoisin, että hän kertoisi, mitä tälle aiotaan tehdä.

16.34 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä asia on varmasti kaikilla meillä tässä nyt ollut vahvasti mielessä, ja totta kai
on ihan päivänselvä asia, että siinä vaiheessa, nyt, kun ryhdymme tätä kokonaisuutta tässä
käymään läpi, niin ilman muuta me mietimme sen, kuinka ja miten tämä tullaan osaltaan
toteuttamaan. Mutta kuten varmasti nyt on tullut myöskin tässä keskiviikon keskustelussa
esiin, niin tämä on yksi niistä toimenpiteistä, joihin hallitus nyt on sitoutunut, ja luonnolli-
sesti sitten käymme sitä arviota ja teemme ne vaikutusarvioinnit siltä osin, onko tarpeen
sitten miettiä siltä osin jonkunnäköisiä pohdintoja, onko tällaisissa pitkäaikaissairauksissa
mahdollisesti joitain syitä miettiä, teemmekö sinne sitten erilaisia toimenpiteitä. Mutta ku-
ten varmasti kysyjä ymmärtää, niin ryhdymme nyt valmistelemaan näitä esityksiä.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksen, painamaan V-painiketta ja nousemaan ylös. 

16.35 Anna Kontula vas (vastauspuheenvuoro): Arvoisa puhemies! Esimerkiksi Ruotsin
kokemuksista me tiedämme, että ensimmäisen sairaspäivän palkattomuus ei vähennä sai-
 Tarkistettu
4.0



Pöytäkirjan asiakohta PTK 43/2015 vp
rauspoissaoloja. Kuitenkin kysymyksessä on ihan aito ongelma, Suomen työhyvinvointi-
velka on 40 miljardia — 40 miljardia. Onneksi meillä on myös tieto siitä, että on olemassa
keinoja, joilla tätä työhyvinvointivelkaa voidaan tehokkaasti vähentää. Sellainen luotta-
mukseen perustuva työhyvinvointia painottava johtamiskulttuuri pystyy merkittävässä
määrin vähentämään työpaikan poissaoloja.

No, nyt hallitus on kuitenkin Työterveyslaitokselta leikkaamassa kolmanneksen henki-
löstöstä pois. Nämä ovat juuri niitä ihmisiä, jotka ovat moninkertaisesti yrityksissä ja työ-
yhteisöissä maksaneet palkkaansa takaisin vähentämällä näitä sairauspoissaoloja. Tässä
meillä on maailman mittakaavassakin kiitosta saatua osaamista, joka nyt lähtee työttö-
myyskortistoon.

Eikö meidän kannattaisi kuitenkin käyttää sellaisia keinoja, joiden tiedetään toimivan,
eikä sellaisia keinoja, joista tiedetään, että ne eivät toimi?

16.36 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Työhyvinvointi on erittäin tärkeä asia, ja tämän vuoksi ministeriössä on jo nimen-
omaan ryhdytty sen eteen tekemään töitä ja nimenomaan hakemaan niitä hyviä käytäntöjä,
joita tiedetään meillä varmasti paljon olevan. Nyt nimenomaan se oleellinen kysymys sii-
nä on se, kuinka ne hyvät käytännöt jalkautetaan nimenomaan myöskin sinne työpaikoille,
jotta se työhyvinvointi ja työssäjaksaminen myöskin lisääntyy.

Tämä on myöskin yksi osa tätä. Hallituksen kärkihankkeissa on nimenomaan tämä ter-
veyden ja hyvinvoinnin edistäminen, johon olennaisena osana kuuluu myöskin työssäjak-
saminen ja työhyvinvointi. Kaikki tiedämme varmasti täällä salissa, me, jotka yhtään
olemme näihin asioihin perehtyneet, että esimerkiksi masennuksen takia meillä jää huo-
mattava määrä ihmisiä ennenaikaisesti eläkkeelle tai sairauspoissaolot ovat hyvinkin pit-
kiä. Nämä ovat niitä asioita, joissa meidän pitää mennä sinne ruohonjuuritasolle ja nimen-
omaan lähteä miettimään ne konkreettiset keinot, kuinka me voimme näihin puuttua.

16.38 Oikeus- ja työministeri  Jari  Lindström  (vastauspuheenvuoro): Arvoisa puhe-
mies! Työhyvinvoinnista kun puhutaan, niin pitää muistuttaa myös, että hallitus on tehnyt
sellaisiakin päätöksiä, joita oppositio tukee, näin olen ainakin ymmärtänyt. Työelämä 2020
-hanke on hanke, jossa nimenomaan koetetaan jalkauttaa näitä hyviä käytänteitä sinne ken-
tälle, työpaikoille ja varsinkin pienille työpaikoille. Ei hallitus suhtaudu yliolkaisesti työ-
hyvinvointiin — se on erittäin tärkeä asia, mihin edustaja Kontula kiinnitti huomiota: että
siellähän se tapahtuu oikeasti, millään lailla väheksymättä Työterveyslaitoksen toimintaa
niin kyllähän se loppupeleissä tapahtuu siellä työpaikoilla, sinne pitää vain saada jalkau-
tettua ne hyvät käytänteet.

16.38 Tuula Haatainen sd (vastauspuheenvuoro): Arvoisa puhemies! Ministeri Mänty-
lä, otitte aivan oikein esiin kysymyksen siitä, että työhyvinvointi on keskeinen asia, johon
pitäisi kiinnittää huomiota. Työterveyslaitoksen tutkimusten mukaan pitkät sairaslomat
ovat niitä asioita, joiden vähentämisen kautta pystyttäisiin sairauspoissaolokustannuksia
vähentämään kaikista tehokkaimmin, turvaamalla hyvä hoito ja turvaamalla hoitoon pääsy
sekä satsaamalla kuntoutukseen ja työhyvinvointiin.

Kysyn teiltä: Miksi te rankaisette nyt niitä ihan tavallisia ahkeria työntekijöitä, jotka sai-
rastavat flunssaa ja saavat tartunnan esimerkiksi lasten osastolla työskennellessään? Ja sit-
ten he joutuvat työsuhde-etuna menettämään tämän yhden työpäivän aina jokaisesta sai-
2



Pöytäkirjan asiakohta PTK 43/2015 vp
rauspoissaolojaksosta. Miksi ei keskitytä olennaiseen — siihen, että vähennetään sairaus-
poissaoloja näiden pitkien sairauspoissaolojen kautta, siten että siinä ei tarvitse keneltä-
kään leikata mitään pois, kun satsataan työhyvinvointiin ja siihen, että ihmisille turvataan
hyvä hoito, kuntoutus, ja satsataan siihen, että voi palata ajoissa takaisin työhön?

16.39 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Nämä asiat nyt eivät sinällään toisiaan sulje pois. Tämä sairaspäivän poissaolo-
asia on yksi toimenpide hallituksen kokonaispaketissa, mutta se ei sulje pois sitä, ettemme-
kö me myöskin nimenomaan tule puuttumaan siihen, josta tässä jo aikaisemminkin sanoin,
tähän ennaltaehkäisyyn, ja nimenomaan siihen, kuinka me kannustamme ja tuemme ihmis-
ten työssäjaksamista ja sitä, että he kokevat siellä työpaikalla tekevänsä ja osallistuvansa
siihen työssä olemiseen mahdollisimman vahvasti ja nimenomaan niin, että he kokevat sen
työyhteisön ja oman työtehtävänsä mielekkäänä.

Ja esimerkiksi työpaikkakiusaaminen on yksi semmoinen asia, josta meidän yhteiskun-
nassamme ei edelleenkään puhuta riittävästi, ja monet näistä pitkistä sairauspoissaoloista
johtuvat nimenomaan esimerkiksi siitä työpaikkakiusaamisesta, johon me valitettavasti
emme ole tässä poliittisessa keskustelussa juurikaan kiinnittäneet huomiota.

16.40 Arja Juvonen ps (vastauspuheenvuoro): Arvoisa herra puhemies! Hyvä ministeri
Mäntylä, otitte juuri esille sen asian, josta itsekin olisin halunnut kysyä: työpaikkakiusaa-
misen, joka on suuri harmi suomalaisessa työkentässä. Hyvin moni poissaolo varmasti riip-
puu ja johtuu myös siitä, että siellä työpaikalla ei ole työkaluja ja toimintamalleja, kuinka
nämä suuret ja pahat ja ihmistä syövät asiat saataisiin nostettua päivänvaloon. Millä taval-
la, hyvä hallitus, nyt tätä asiaa mahdollisesti olette ryhtymässä sitten evästämään eteen-
päin, että näitä toimintamalleja saataisiin sinne työkentälle ja siellä ei oltaisi tilanteessa,
missä vain luottamusmiehet ja työsuojeluvaltuutetut ja työntekijät keskenään näitä asioita
pohtisivat? Kysymys on todella raadollisista asioista, ja, kansanedustajat, ainakin itse saan
näihin asioihin liittyen todella paljon postia, ihan kirjepostiakin, missä ihmiset pyytävät
hyvin hädissään apua. Mitä voimme tehdä tämän vakavan ongelman esiin nostamiseksi?

16.41 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Se, mitä hallitus nyt tälle asialle ryhtyy tekemään: Tietysti STM:ssä työsuoje-
luosaston kanssa, joka on yksi oleellinen toimija tässä kokonaisuudessa, olen käynnistänyt
jo myöskin tämän asian puitteissa tätä vahvaa yhteistyötä, ja uskon, että sieltä me löydäm-
me omalta osaltaan niitä keinoja. Mutta tässä on paljon muitakin toimijoita, joita me tar-
vitsemme tähän kokonaisuuteen mukaan, ja he ovat nimenomaan juuri niitä henkilöitä, jot-
ka omalta osaltaan huolehtivat siellä työpaikoilla siitä, että siellä se työhyvinvointi aidosti
toteutuu.

No, sitten toinen asia on nimenomaan nämä kärkihankkeet. Eli niiden kautta meillä on
mahdollisuus muuttaa niitä käytäntöjä ja myöskin löytää niitä panostuksia ja satsauksia
sinne ja pystyä jalkauttamaan niitä toimintamalleja: sitä ennaltaehkäisyä, varhaista puuttu-
mista. Siinä työterveyshuollon rooli tulee olemaan erittäin merkittävä. Eli sitä tietoutta ja
osaamista on, mutta tässä on juuri tämä, kuinka me (Puhemies koputtaa) saamme sen vah-
vemmin käyttöön.
3



Pöytäkirjan asiakohta PTK 43/2015 vp
Ensimmäinen varapuhemies Mauri Pekkarinen: Edustaja Nylund. — Anteeksi, edus-
taja Nylander, suokaa anteeksi.

16.43 Mikaela Nylander r (vastauspuheenvuoro): Arvoisa puhemies! Pikkuhiljaa var-
masti totun siihen, että olen Nylund, (Naurua) ja nousen automaattisesti.

Ensimmäinen varapuhemies Mauri Pekkarinen: Muutan tapani.

Arvoisa puhemies! Mielestäni nyt puhumme oikeista asioista, että miten me tuemme
suomalaisia jaksamaan työelämässä, ja puhutaan työhyvinvoinnista ja siitä, miten sitä voi-
daan edistää. Mutta eilen keskustelimme tässä pitkään ja hartaasti esimerkiksi työmarkki-
nauudistuksista, ja herää kysymys: Miksi hallitus ei ole ottanut tätä mukaan siihen keskus-
teluun, miten tuetaan työhyvinvointia ja suomalaisia jaksamaan? Minun mielestäni se olisi
yhtä hyvin voinut olla yksi osa tästä paketista.

Ärade talman! Vi har här diskuterat arbetsmarknadsreformer under veckan, och nu talar vi
om en mycket viktig del av arbetsmarkanden, det vill säga hur vi ska stöda finländarna att
orka, arbetsvälmående och så vidare. Då ställer jag mig frågan varför regeringen inte har
gjort det här som en del av det här arbetsmarknadspaketet och reformen.

16.44 Pääministeri Juha Sipilä (vastauspuheenvuoro): Arvoisa puhemies! Tämä osa täs-
tä hallituksen esityksestä jää aina vähemmälle huomiolle. Eli olemme tehneet varsin vah-
van muutosturvapaketin osana tätä kustannuskilpailukyvyn parantamista. Siellä on muu-
tostilanteisiin — joita tulee nyt yhä enemmän, kun työelämän muutokset ovat nopeita —
yhden kuukauden palkkaa vastaava summa työntekijälle työllistämistä edistävään koulu-
tukseen. Samoiten tämmöisessä irtisanomistilanteessa myöskin työterveyshuollon merki-
tys korostuu, ja tässä paketissa on kuuden kuukauden etuus: työnantajalle pakollisena mää-
rätään, että siinä tilanteessa, kun tuotannollisista tai taloudellisista syistä irtisanotaan, työ-
terveyshuolto jatkuu kuusi kuukautta, tässä työntekijälle vaikeassa tilanteessa. Ja samassa
paketissa olemme myöskin korjanneet sen pitkään pöydällä olleen, vanhemmuuden kus-
tannusten tasauksen, naisvaltaisille työpaikoille.

Ensimmäinen varapuhemies Mauri Pekkarinen: Seuraavana edustaja Zyskowicz —
hänen nimensä minä muistan hyvin.

16.45 Ben Zyskowicz kok (vastauspuheenvuoro): Kiitos, puhemies Pekkanen! (Naurua)
— Tämä on vaikea päätös, mutta tämä on osa tätä hallituksen kilpailukykypakettia. Ja
muistutan siitä, että työmarkkinaosapuolilla on edelleen mahdollisuus sopia siitä, miten
näitä tavoitteita saavutetaan, mutta paremmin keinoin.

Tähän hallituksen kaavailuun liittyy paljon väärinkäsityksiä. Kun seuraa julkista kes-
kustelua, niin näyttää siltä, että ajatellaan, että tällä hallitus väittää, että ne ihmiset, jotka
jäävät sairauslomalle, jäävät aiheettomasti sairauslomalle. Hallituksen ajattelussa tästä ei
ole kyse. Kyse on itse asiassa riskin jakamisesta. Jos meillä on työntekijä saanut flunssan
tai loukannut jalkansa lenkkipolulla, niin onko se todella kohtuutonta, että työntekijällä oli-
si myös riski siitä sairauslomasta eikä koko riski olisi sillä yrittäjällä. Tästä on kyse: onko
se oikein, että yrittäjällä on koko riski ja työntekijällä ei riskiä tässä suhteessa lainkaan.
4



Pöytäkirjan asiakohta PTK 43/2015 vp
16.46 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tämä on juurikin näin, miten tässä edustaja toi esiin. — En lähde nyt yrittämään
nimen lausumista tässä, ettei nyt mene vahingossa väärin.

Mutta se on juuri näin, että tämä on yksi vaikea päätös osana kokonaispakettia. Ja var-
masti on oleellista myöskin muistaa, jos puhutaan nyt sitten myöskin tästä kokonaisuudes-
ta eli työhyvinvoinnista, että siellä on myöskin työnantajilla erittäin suuri vastuu siinä,
kuinka he pitävät omalta osaltaan huolen siitä, että työntekijät jaksavat, ja minkälaisia ovat
ne toimenpiteet, palvelut, minkälainen ilmapiiri työpaikoille luodaan, onko siellä ennakoi-
tavuutta, onko siellä pysyvyyttä. Eli nämä ovat kaikkien osapuolten vastuulla, eivät pelkäs-
tään hallituksen toimenpiteiden, eivät pelkästään ministerin tai ministeriön, vaan myöskin
työnantajien tehtävä ja rooli tässä kokonaisuudessa on erittäin merkittävä.

16.47 Anna Kontula vas (vastauspuheenvuoro): Arvoisa puhemies! Täällä on tuotu esiin,
että oppositio epäilisi tämän sairaspäiväuudistuksen johtuvan siitä, että tässä nyt metsäste-
tään krapulasaikulla olevia, ja kyllä minä toden totta ihan vähän sitä epäilen. Eilen muun
muassa edustaja Heinonen käytti täällä puheenvuoron, jossa pohti niitä 17:ää prosenttia,
jotka ovat joskus ilmoittaneet olleensa aiheettomasti pois töistä, pohtimatta lainkaan niitä
83:a prosenttia suomalaisista, jotka eivät sitä ole olleet, joihin kuuluvat muun muassa pa-
lomiehet, jotka sen yhden palkattoman vuorokauden aikana saattavat menettää kolmen päi-
vän palkan, tai nämä edellä mainitut pitkäaikaissairaat, jotka saattavat menettää tilinauhal-
taan satoja euroja yhden kuukauden aikana. 

Ei tämä ole minusta semmoista riskinsiirtoa, joka olisi millään lailla järkevää, kohtuul-
lista, oikeudenmukaista, ja kun se ei edes toimi tutkimusten mukaan. (Puhemies koputtaa)
Kysyn ministeriltä: oletteko lainkaan tutustunut Ruotsin esimerkkiin ja siitä tehtyihin tut-
kimuksiin?

16.49 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kuten taisin jo ensimmäisessä puheenvuorossani sanoa, on erittäin tärkeää, että
me käymme sen kokonaisuuden läpi. Ymmärrämme ihan täysin ne teidän huolenaiheenne,
jotka sieltä nousevat esiin. Eivät ne ole meillekään mitenkään vieraita. Mutta kuten sanot-
tu, tämä on yksi päätös, yksi osa hallituksen pakettia. (Paavo Arhinmäki: Eli mitään ei ole
selvitetty!) Se ei silti sulje pois niitä muita asioita, joita tässä nyt on tuotu esiin. Kyllä, me
kannamme huolta työntekijöiden jaksamisesta ja työhyvinvoinnista aivan varmasti monel-
la eri sektorilla. Tiedostamme kyllä, minkälaiset kansantaloudelliset vaikutukset ovat, jos
me emme huolehdi työssäjaksamisesta tai työhyvinvoinnista. 

16.50 Annika Saarikko kesk (vastauspuheenvuoro): Arvoisa puhemies! On erinomaisen
hyvä, että tämän keskustelun myötä on noussut esiin myös tämän eilen paljon meitä puhut-
taneen kilpailukykypaketin toinen puoli, muutosturva. Mutta sen sijaan tässäkin keskuste-
lussa vähemmälle ovat jääneet ne ihmiset, jotka sairauden, henkisen tai fyysisen, vuoksi ei-
vät ole yksin sairauslomalla vaan kokonaan syrjässä työelämästä. Me tiedämme, että me
menetämme jatkuvasti päteviä ihmisiä työelämän ulkopuolelle siksi, että lainsäädäntö,
käytänteet ja asenteet ovat Suomessa yhä monen hallituskauden tavoitteiden jälkeenkin
sellaiset, että työelämässä joko ollaan tai ei olla.

Olen varsin iloinen siitä, että hallituksen yksi kärkihanke kytkeytyy tähän osatyökykyi-
syyteen, siis siihen, että näemme ihmisessä mahdollisuuden, sen, mitä hänellä on jäljellä
5



Pöytäkirjan asiakohta PTK 43/2015 vp
työkyvystä, emmekä laita häntä sivuun siksi, että hän on tavalla tai toisella sairas. Erityi-
sesti katson tätä mielenterveysongelmien näkökulmasta. Kysyisin ministeri Mäntylältä:
miten tämä kärkihanke jaksaa ja mitä hallitus erityisesti tältä tavoittelee tällä kaudella?

16.51 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Hallitus nimenomaan tavoittelee tällä hankkeella sitä, että me tunnustamme myös-
kin näiden osatyökykyisten ihmisten arvon työelämässä ja me luomme ja suomme heille
mahdollisuuksia siihen, että heillä on aito mahdollisuus olla osallinen myös työelämässä
sekä saada sen kautta mahdollisuuksia omien valintojen tekemiseen ja semmoiseen tuntee-
seen, että heillä on yhteiskunnassakin arvo.

Ja kuten tässä edustaja Saarikko nosti esiin, niin nimenomaan yksi tärkeä ryhmä on
nämä mielenterveyskuntoutujat. Uskon, että juuri tämän hankkeen kautta, itse asiassa tie-
dän, että tämän hankkeen kautta me pystymme luomaan heille aitoja väyliä sinne työelä-
mään ja myöskin siihen tavoitteeseen, että me kykenemme luomaan heille työväyliä sinne,
ajan mittaan myöskin avoimille työmarkkinoille. Totta kai pitää muistaa se, että on aina
henkilöitä, jotka valitettavasti eivät ehkä pysty sinne ihan täysin avoimille työmarkkinoille
siltä osin työllistymään, (Puhemies koputtaa) että he tarvitsevat tiettyjä tukitoimia, mutta
näen, että tämän hankkeen kautta meillä on valtavat mahdollisuudet.

16.52 Outi Alanko-Kahiluoto vihr (vastauspuheenvuoro): Arvoisa puhemies! Edustaja
Saarikon kysymys osatyökykyisten työnteon edistämisestä on hyvin tärkeä, mutta se ei
kyllä liity tähän käsillä olevaan kysymykseen, tähän sairassakkoon, yhtään mitenkään. Ha-
luaisin kysyä hallitukselta: ymmärrättekö te, että te tällä esityksellä itse asiassa lyhennätte
työuria ja että tällä kyseisellä esityksellä te vaikeutatte tässä yhteiskunnassa niiden ihmis-
ten asemaa, joilla on takanaan kohtuullisen pitkä työura, jotka ovat tehneet fyysisesti ras-
kasta työtä, jotka usein kärsivät reumatyyppisistä sairauksista, erilaisista kulumista ja ha-
luaisivat olla vielä kuitenkin työelämässä, ennen kuin putoavat hyvin pienelle eläkkeelle?
Ja kysyn vielä: ymmärrättekö te siellä hallituksessa, että juuri näiden samojen ihmisten
asemaa te olette vaikeuttamassa myös sillä, että te siirrätte heidät yleisen asumistuen (Pu-
hemies koputtaa) piiriin? Heidän mahdollisuutensa tulla toimeen omalla työllään... 

Ensimmäinen varapuhemies Mauri Pekkarinen: Ja nyt olisi ministeri Mäntylän vuoro.

 ...ja sitten myöhemmin eläkkeellä vaikeutuvat aivan suunnattomasti teidän toimienne
vuoksi.

16.53 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Olen tässä nyt useampaan otteeseen koettanut teille tuoda esiin sitä, että on aivan
päivänselvä asia, että kun tällaisia päätöksiä tehdään, niin totta kai silloin kokonaisvaiku-
tukset arvioidaan. Minä uskoisin näin, että koska tässä salissa suurin osa on poliittisia pää-
töksentekijöitä, osa oppositiossa, jotka ovat istuneet myöskin hallituksessa, he tietävät sen,
että nämä prosessit lähtevät liikkeelle ja sen myötä me saamme lisää tietoa ja sen myötä me
myöskin silloin arvioimme, onko joitain sellaisia toimenpiteitä, joita meidän täytyy silloin
tehdä, jotta me voimme tasavertaisuuden turvata. (Paavo Arhinmäki: Eikö se yleensä sel-
vitetä ennen kuin tehdään päätöksiä!) — Kuten tässä nyt varmasti on tullut jo moneen ker-
taan se sanottua, niin kyllä, varmasti tulemme tekemään vaikutusarvioinnit. Me teimme
6



Pöytäkirjan asiakohta PTK 43/2015 vp
sen myöskin tämän asumistuen osalta ja korjasimme sitä päätöstä ja (Puhemies koputtaa)
loivensimme sen vaikutuksia.

Kysymyksen käsittely päättyi.
7


