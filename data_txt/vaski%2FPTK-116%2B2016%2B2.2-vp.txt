















































DEMD3E5.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

2.2. Suullinen kysymys Guggenheim Helsinki -museon rahoituksesta (Silvia Modig vas)
Suullinen kysymys SKT 118/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Modig.

Keskustelu

16.26 Silvia Modig vas:  Arvoisa puhemies! Yhdysvaltalainen Guggenheim-säätiö on
pyrkinyt pitkään saamaan oman museonsa Helsinkiin. Helsingin päättäjät ovat suhtautu-
neet hankkeeseen kriittisesti ja jo kertaalleen sen hylänneet. Nyt kuitenkin hanke on jäl-
leen ajankohtainen. Aiemmin Helsinki ja Guggenheim-säätiö asettivat edellytykseksi sen,
että valtio osallistuu hankkeen rahoitukseen. Te, pääministeri Sipilä, sanoitte, että valtio ei
aio tukea hanketta. Ja te, ministeri Soini, sanoitte hyvin selvästi: Gug-gen-heim ei saa val-
tiontukea. (Naurua)

Nyt kuitenkin hanke on taas meidän helsinkiläisten päättäjien edessä, koska opetus- ja
kulttuuriministeri Grahn-Laasonen on luvannut, että Guggenheim pääsee valtionosuuk-
sien piiriin ja sille olisi luvassa 1,3 miljoonan euron vuosittainen tuki. Siinä päätöksessä,
mikä meillä helsinkiläisillä on edessämme, on edellytyksenä tämä valtiontuki VOSin muo-
dossa. Ja koska hallitus on antanut asiasta nyt niin ristiriitaista tietoa, niin kysyisin teiltä,
arvon hallitus, onko Guggenheim saamassa valtion rahoitusta vai ei.

Ensimmäinen varapuhemies Mauri Pekkarinen:  Sopinee, että opetusministeri vastaa.

16.27 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Tämä Guggenheim-hanke on nyt paljon esillä siitä syystä, että se
on tulossa päätöksentekovaiheeseen nimenomaan siellä Helsingin kaupunginvaltuustossa.
Hallituksena olemme päättäneet siitä, että valtio ei osallistu rakentamisen kustannuksiin.
Tämä uusi malli, joka on kaupungin päätöksentekoelimissä, perustuukin aiempia malleja
huomattavasti suuremmalta osin yksityisiin lahjoituksiin, ja olen hyvin iloinen siitä, että
meiltä Suomesta löytyy tahoja, jotka haluavat rahoittaa kulttuuria Suomessa. Eli sitä kaut-
ta kiitokset näille tahoille.

Siihen, mitä tälle hankkeelle tulee tapahtumaan ja menestyykö se Helsingin kaupungin-
valtuustossa, voi ainoastaan Helsingin kaupunginvaltuusto vastata. Se ei meidän asiamme
täällä tänään ole. Mutta mitä opetus- ja kulttuuriministeriöstä olemme maailmalle anta-
neet: emme lupausta vaan ennakollisen näkemyksen siitä, millä edellytyksillä, aivan niin
kuin muutkin museot Suomessa, voivat päästä valtionosuuksien piiriin, ja se tulee ajankoh-
 Tarkistettu
4.1



Pöytäkirjan asiakohta PTK 116/2016 vp
taiseksi siinä vaiheessa, kun sellaista hakemusta sitten tehdään, mikäli tämä hanke etenee.
Ja sen lisäksi... (Puhemies koputtaa) — Jatketaan hetken kuluttua.

Ensimmäinen varapuhemies Mauri Pekkarinen:  Oli niin reippaasti yli minuutin. Pyy-
dän nyt niitä edustajia, jotka haluavat esittää lisäkysymyksen, nousemaan ylös ja paina-
maan V-painiketta.

16.28 Silvia Modig vas (vastauspuheenvuoro): Arvoisa herra puhemies! Ei tästä nyt saa-
nut selvää hallituksen linjasta. Hankehan edelleen toteutetaan valtaosin julkisilla varoilla ja
veronmaksajien rahoilla. Tässä muodossa teidän lupauksenne valtionosuusjärjestelmään
pääsystä on olennainen syy siihen, että tämä ylipäänsä on esityksenä meidän edessämme. 

Valtionosuusjärjestelmä on suomalaisen kulttuurirahoituksen selkäranka, ja vuoden
2014 jälkeen siitä on leikattu 3,3 miljoonaa, mutta nyt yhtäkkiä on löytynyt 1,3 miljoonaa
lisää per vuosi annettavaksi yhdysvaltalaisen säätiön hankkeelle, ja sanotte myös, että tämä
ei ole pois muilta tuensaajilta. Tämä herättää suuria kysymyksiä ja suurta hämmennystä.
Kun on leikattu 3,3 miljoonaa olemassa olevilta toimijoilta, eikö olisi kohtuullista tällä uu-
della rahalla kompensoida jo tehtyjä leikkauksia ja tukea meidän kotimaista taidekent-
täämme, eikä antaa yhdysvaltalaisen säätiön päästä yhdeksi suurimmaksi valtionosuuksia
nauttivaksi museoksi?

16.29 Opetus- ja kulttuuriministeri  Sanni Grahn-Laasonen (vastauspuheenvuo-
ro):  Arvoisa puhemies! Niin, ne leikkaukset, joihin tässä viitattiin, tehtiin edellisen halli-
tuksen aikana, ja silloin taisi olla vasemmistoliitolla kulttuuriministerin salkku. Että sel-
laista. (Hälinää) Ja sen jälkeen sitten vielä sosialidemokraattinen kulttuuriministeri näitä
jatkoi ja toi sinne kehyksiin.

Jos katsotaan maailmalle, niin siellä luovat alat ja matkailu ovat kasvavia aloja, ja tie-
tenkin toivon, että myöskin Suomi pääsisi näistä rahoista ja matkailuvirroista osalliseksi ja
panostaisi luoviin aloihin. Meillä on aivan upea kulttuurikenttä Suomessa, ja esimerkiksi
vaikkapa Helsinki ja pääkaupunkiseutu ovat tehneet aivan upeata työtä siinä, millä tavalla
kulttuuria on voitu tuoda vahvemmin vielä osaksi tuomaan myöskin sille kaupungille elin-
voimaa. Esimerkkejä siitä on vaikkapa se, että tämän hallituksen aikana on jo tehty päätök-
siä muun muassa Tanssin talon rahoittamisesta, joka on aivan upea projekti. Se, mitä Hel-
singin kaupunginvaltuusto päättää, on Helsingin kaupunginvaltuuston asia, mutta itse toi-
voisin, (Puhemies koputtaa) että Suomessa olisi rohkeutta tehdä vahvoja (Puhemies koput-
taa) kulttuuri-investointeja tulevaisuuteen.

16.30 Paavo Arhinmäki vas (vastauspuheenvuoro):  Arvoisa herra puhemies! Ministeri
Grahn-Laasonen itsekin tietää, että se, mitä hän sanoi näistä 3,3 miljoonan leikkauksista, ei
koske silloista kulttuuriministeri Arhinmäkeä, koska ne tehtiin sen jälkeen, kun en ollut
enää ministeri. Tiedätte sen hyvin itsekin, mutta hyvähän totuutta on kiertää. 

Oleellista on se, että ensi vuonnakin leikataan museoiden valtionosuuksia, ja tämä vai-
kuttaa siihen, että museot saavat itse asiassa vain kaksi kolmasosaa niistä valtionosuuksis-
ta, joita ne saavat tämän VOS-järjestelmän mukaan. VOSia ei anneta sillä perusteella, että
tuo mahdollisesti matkailutuloja, vaan sitä annetaan taideperustein. Eli eihän tämä voi olla
peruste VOSien antamiselle.
2



Pöytäkirjan asiakohta PTK 116/2016 vp
Eikä tässä vielä kaikki. Guggenheim-museon rakentaminen edellyttää sitä, että museon
rakentamisen aikaisia arvonlisäveroja ei tarvitse maksaa. Jos joku uskoo, että tämä raken-
taminen maksaa sen 130 miljoonaa, niin silloin puhutaan 31 miljoonasta.

Arvoisa puhemies! Kysynkin hallitukselta: pitääkö teidän mielestänne Guggenheim-
museon maksaa (Puhemies koputtaa) arvonlisäverot, noin 31 miljoonaa, rakentamisen ai-
kana?

16.32 Valtiovarainministeri  Petteri Orpo (vastauspuheenvuoro):  Arvoisa puhemies!
Guggenheim-säätiö on jättänyt hakemuksen, jossa se hakeutuu arvonlisäverovelvolliseksi,
ja tämä hakemus käsitellään aivan normaaliin tapaan ja käsitellään samaan tapaan kuin
muidenkin vastaavien yhteisöjen aikaisemmin. Tämä on puhtaasti veroviranomaisten teh-
tävä päätös.

16.32 Krista Kiuru sd (vastauspuheenvuoro):  Arvoisa puhemies! Valtiovarainvaliokun-
nan sivistysjaosto on myös käsitellyt tähän teemaan liittyvää kokonaisuutta. Suuri huolem-
me on se, että suomalaisesta kulttuurista on säästetty nyt pitkän matkaa, ja ymmärrämme,
että niin vähistä rahoista kun säästetään, niin iso kysymys on se, voidaanko tätä säästämi-
sen linjaa jatkaakin. Ensi vuonna säästäminen jatkuu erittäin kovana, ja monet museot ja
kulttuuritoimijat ovat hyvin tiukoilla. 

Samaan aikaan ei näytä hyvältä, että hallitus ei osaa kertoa, mikä on kulttuuritoimijoihin
ja näihin museotoimijoihin kohdistuva yhteinen linja. Me olemme pistäneet merkille, että
ei anna hyvää kuvaa se, että täällä on monenlaisia äänenpainoja siinä, suhtaudutaanko yk-
sityisen museon uuteen mahdollisuuteen saada valtionapua samalla tavalla kuin ministeri
Grahn-Laasonen on julkisuudessa linjannut. Vähistä, vielä säästettävistä euroista kohden-
nettaisiin uudelle yksityiselle museolle (Puhemies koputtaa) lisää rahaa. Lisäksi me emme
vieläkään tiedä, käytetäänkö tähän Veikkauksen voittovaroja (Puhemies koputtaa). Siihen
olisi hyvä saada nyt vastaus, mikä on hallituksen linja.

Ensimmäinen varapuhemies Mauri Pekkarinen: Olen pahoillani, että joudun joskus tu-
lemaan puheen päälle, koska niin selvästi ylittyy sovittu aikaraja.

16.33 Opetus- ja  kulttuuriministeri  Sanni Grahn-Laasonen (vastauspuheenvuo-
ro):  Arvoisa puhemies! Tämän hallituksen hallitusohjelmaan ei sisälly uusia suoria leik-
kauksia kulttuuriin, eli ne, mitä nyt joudumme toteuttamaan, jotka siellä kehyksissä ovat,
ovat edellisiltä hallituksilta perintöä ja erittäin valitettavaa sellaista. 

Sen sijaan me olemme pyrkineet kulttuuripolitiikassa käynnistämään rakenteellisia uu-
distuksia, jotka ovat jääneet edellisiltä hallituksilta työpöydälle — prosessia on ollut, mut-
ta ei ole viety päätökseen — ja jotka liittyvät muun muassa valtionosuus- ja valtionavus-
tusten uudistamiseen. Sitten siellä on lainauskorvauksien korottamista, mikä on ollut erit-
täin positiivinen asia kirjastoväelle — uusi kirjastolaki tuli juuri — ja av-kannustin tuo-
maan elokuva-alan tuotantoja Suomeen. 

Elikkä kulttuurikentällä meillä on erittäin paljon myös myönteisiä uutisia, mutta totta
kai on myöskin näin, että aina toivoisi, että niitä resursseja voisi olla enemmän. (Ben Zys-
kowicz: Ei saanut Arhinmäki aikaiseksi!) Toivottavasti myöskin sitten löytyy jatkossakin
valtion lisäksi niitä tahoja, jotka haluavat investoida vahvasti kulttuuriin, niin kuin tässä
Guggenheim-tapauksessa ilahduttavasti on käynyt.
3



Pöytäkirjan asiakohta PTK 116/2016 vp
16.34 Ritva Elomaa ps (vastauspuheenvuoro):  Arvoisa puhemies! Las Vegasissa, Vil-
nassa, Berliinissä Guggenheim-projekti ei ole ihan putkeen mennyt. Veronmaksajat pel-
käävät, että tästä projektista, jos se toteutuu, jää suuri siivu veronmaksajien maksettavaksi.
(Silvia Modig: Niin jääkin!) Niinpä kysyisinkin arvoisalta ministeriltä: Meillä on kymme-
nen kotimaista museota, jotka täyttävät kyllä kriteerit mutta rahoitusta odottavat, kun ei ole
rahaa. Tuntuu aika oudolta, että olisimme Guggenheimin kannalla tässä kohtaa, kun omat
kansalliset museomme eivät ole tarpeellista rahoitusta saaneet.

16.35 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! On varmastikin niin, että kun kulttuuripolitiikan historiaa katsoo,
niin aina kaikkiin isoihin kulttuurihankkeisiin on liittynyt voimakas vastustus. Ja tässä
Guggenheim-tapauksessa toivon tietysti, että päättäjät siellä Helsingin kaupunginvaltuus-
tossa tekevät harkittuja ratkaisuja sen suhteen, mikä se malli on ja esimerkiksi miten se on
kehittynyt niistä ensimmäisistä malleista, jotka silloin aikoinaan olivat julkisuudessa, ja
tältä osin luotan täysin siihen Helsingin kaupunginvaltuuston arviointikykyyn tässä asias-
sa. 

Mutta meillä Suomessa on hieno kulttuurikenttä. Esimerkiksi museot voivat tällä hetkel-
lä sitä kautta erittäin hyvin, että esimerkiksi Museokortin kaltaisten uusien innovaatioiden
kautta kävijämäärät ovat todella korkealla ja meillä on paljon avattu uusia museoita ja uu-
distettu museoita. Muun muassa omassa kotikaupungissani Forssassakin on valittu Fors-
san museo Vuoden museoksi tässä pari vuotta sitten, ja siellä on tehty aivan upeata työtä. 

Jos tästä keskustelusta ehkä jotain jäisi käteen, niin se, että kannustan ihmisiä käymään
museoissa ja kuluttamaan kulttuuripalveluja.

16.36 Outi Alanko-Kahiluoto vihr (vastauspuheenvuoro): Arvoisa herra puhemies! Hel-
sinkiläisille kaupunginvaltuutetuille kysymys siitä, aikooko hallitus tukea Guggenheim-
museon perustamista, ei ole ollenkaan vähäpätöinen. Me kuitenkin Helsingissä olemme
sitten käytännössä siinä tilanteessa, että jos valtuuston enemmistö päättää Guggenheimin
rakentaa ja jos osoittautuu, että hallitus ei valtionosuuksilla tulekaan vastaan, niin silloin
valtuusto on helposti sitten siinä tilanteessa, että pohditaan, mistä sen museon käyttökus-
tannukset rahoitetaan. Itse pelkään Itä-Helsingissä asuvana kansanedustajana ja valtuutet-
tuna sitä, kuinka meidän lähikirjastoille, lastenkulttuurille, asukastaloille ja niin edelleen
käy, jos olemme siinä tilanteessa, että hallitus ensin antaa ymmärtää, että kyllä tuetaan, ja
sitten ei käytännössä tuetakaan. Koska hallituksesta nyt on eri ministereiltä tullut niin eri-
laisia kantoja (Puhemies koputtaa) tähän Guggenheimin valtionrahoitukseen, kysyisin pää-
ministeri Sipilältä: mikä on Suomen hallituksen kanta tämän museon rahoittamiseen?
(Eduskunnasta: Ja Soinin!)

Ensimmäinen varapuhemies Mauri Pekkarinen:  Haluaako pääministeri vastata? 

16.37 Pääministeri Juha Sipilä (vastauspuheenvuoro):  Arvoisa herra puhemies! Halli-
tus on käsitellyt Guggenheim-investoinnin tukemista valtion rahoista, ja olemme päättä-
neet, että emme tue Guggenheim-investointia. Sen sijaan olen pannut ilolla merkille sen,
että tällaisiin hankkeisiin on löytymässä yksityistä rahaa. Kyllä Helsinki tarvitsee sellaisia
kohteita, johon matkailija voi pysähtyä. Se on selvä asia. Mutta valtion tässä tilanteessa ei
ole mahdollista tukea tuota investointia — tulkoon se nyt selväksi kaikille tässä. Jos Hel-
4



Pöytäkirjan asiakohta PTK 116/2016 vp
singin kaupunki haluaa panna investointiin rahaa, se on Helsingin kaupunginvaltuuston
asia. Yksityiset tahot jos haluavat satsata siihen, se on yksityisten tahojen asia. Jokainen
voi tehdä oman päätöksensä. 

Mitä tulee toiminnan tukemiseen, niin toimintahan alkaa seuraavan hallituskauden aika-
na. Seuraavat hallitukset tekevät sitten toiminnan tukemisesta omia päätöksiään.

Ensimmäinen varapuhemies Mauri Pekkarinen:  Myönnän vielä ministerille puheen-
vuoron tästä.

16.38 Opetus- ja  kulttuuriministeri  Sanni Grahn-Laasonen (vastauspuheenvuo-
ro):  Arvoisa puhemies! Juuri näin, elikkä totean vielä, mitä on meidän puolelta tällä het-
kellä viestitty: Opetus- ja kulttuuriministeriö on pyynnöstä antanut ennakollisen näkemyk-
sen niistä kriteereistä, joilla voi päästä valtionosuuden piiriin, ja arviomme ja virkamiesnä-
kemyksen mukaan se olisi noin 1,3 miljoonaa euroa. Tietenkin on niin, aivan niin kuin
edustaja Alanko-Kahiluoto varmasti kulttuuripolitiikkaa tuntevana hyvin tietää, että muse-
oiden, niin kuin teattereiden ja orkestereidenkin, henkilötyövuodet vahvistetaan joka vuo-
si erikseen. Eli jokaisen museon osalta siihen liittyy sellainen poliittinen riski, että ne voi-
vat muuttua vuosi toisensa jälkeen, ja tältä osin tämä Guggenheim-ratkaisu ei millään ta-
valla poikkea muista museoista.

Olen todennut veikkausvoittovarojen käytöstä, että meillä on onnellinen tilanne siinä,
että veikkausvoittovarat ovat kehittyneet myönteisesti, jolloin on voitu investoida entistä
vahvemmin kulttuuriin sillä rahoituksella, ja arvioin, että se voisi olla yksi keino esimer-
kiksi sille, että voitaisiin Guggenheimia tulevaisuudessa (Puhemies koputtaa) rahoittaa,
mikäli se rakennetaan siten, että se ei olisi muiden museoiden rahoituksesta pois.

Ensimmäinen varapuhemies Mauri Pekkarinen:  Myönnän vielä tässä keskustelussa
puheenvuorot edustaja Heinäluomalle ja sen jälkeen tämän kysymyksen ensimmäiselle
esittäjälle edustaja Modigille.

16.40 Eero Heinäluoma sd (vastauspuheenvuoro): Arvoisa puhemies! Ihminen ei elä yk-
sin leivästä, kyllä tarvitaan myös tätä hengen ja sielun ravintoa, ja siinä kulttuuri antaa
meille kaikille, paitsi näille supertaiteenharrastajille, modernin taiteen ystäville myös kai-
kille muillekin. Tällä hankkeella on tietysti myös iso matkailullinen merkitys, niin kuin on
New Yorkin ja Bilbaon vastaavista museoista nähty, (Hälinää) siellä on miljoonia kävijöi-
tä.

Mutta sitten on eri asia, että tätä kohtaan voidaan esittää epäilyksiä. Päätöksenteko on
nyt Helsingillä. En itse osaa helsinkiläisenä veronmaksajana ja helsinkiläisenä olla kau-
hean tyytymätön, jos hallitus olisi tässä mukana, niin kuin se on muissakin museohankkeis-
sa. Mutta yhtä selvää on, että kyllä hallituksen linjan pitää olla selvä sekä suhteessa inves-
tointiavustuksiin että mahdollisuuteen saada käyttökustannuksiin avustuksia, niin kuin
museot yleisesti saavat. Pääministerin vastaus oli selvä, hän on ministeri Soinin kannalla,
että investointiavustuksia ei tule, mutta toivoisin, että pääministeri voisi vahvistaa tämän,
että teille hyvin sopii se, että tämä museo voi saada samat käyttökustannuksiin liittyvät
avustukset kuin muutkin museot Suomessa. Se helpottaisi päätöksentekoa, ettei tule epä-
varmuutta valtion linjasta näin isossa hankkeessa.
5



Pöytäkirjan asiakohta PTK 116/2016 vp
16.41 Pääministeri Juha Sipilä (vastauspuheenvuoro): Arvoisa puhemies! Me nyt käym-
me ympyrää saman kysymyksen äärellä. Opetus- ja kulttuuriministeri vastasi tuohon kysy-
mykseen. Ennakollinen päätös on täältä annettu, ja seuraavat hallitukset tekevät sitten vuo-
sittain ja budjetissaan päätöksiä, juuri niin kuin opetus- ja kulttuuriministeri tuossa kertoi.
Investointiin tämä hallitus ei anna avustusta.

Ensimmäinen varapuhemies Mauri Pekkarinen: Edustaja Modig, viimeinen kysymys.

16.41 Silvia Modig vas (vastauspuheenvuoro): Arvoisa puhemies! Tämän hankkeen yksi-
tyisen rahoituksen määrää on hyvin onnistuneesti onnistuttu liioittelemaan. Jokainen, joka
on tähän taloudelliseen suunnitelmaan tutustunut, tietää, että suurin vastuu rahoituksesta
nojaa Helsingin kaupunkiin. Vastuu siitä, jos hanke menee mönkään, on Helsingin kau-
pungilla eli helsinkiläisillä veronmaksajilla.

Me emme vastusta missään nimessä kulttuurihanketta Helsingin paraatipaikalle. Toivoi-
simme sen jollain tavalla heijastavan ehkä Suomea tai suomalaisuutta ja meidän omaa
osaamistamme.

Te sanoitte nyt, Sipilä, että tästä on siis ennakkopäätös. Eli, ministeri Soini, eikö val-
tionosuuden kautta tuleva tuki ole valtion rahaa? (Eduskunnasta: Kyllä!) Kiitos tästä, te
selvensitte tämän, ministeri Sipilä.

Mutta Grahn-Laasoselle haluan sanoa, että kun te kritisoitte tässä sitä, että edelliset hal-
litukset ovat jättäneet teille päätöksiä taakaksi, niin kyllä te aikamoisen taakan tässä jätätte
seuraaville hallituksille. Tätä projektia suunnitellaan 20 vuodeksi, 1,3 miljoonaa vuodes-
sa: 26 miljoonaa valtiontukea, ministeri Soini.

Ensimmäinen varapuhemies Mauri Pekkarinen: Löysikö ministeri Grahn-Laasonen
tästä kysymyksen?

16.42 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Edustaja Modig on muistaakseni myöskin Helsingin kaupungin-
valtuutettu ja pääsee tästä asiasta päättämään (Silvia Modig: Toisin kuin maan hallitus!) —
toisin kuin maan hallitus — eli tästä rakentamisesta nyt tässä yhteydessä.

Totean vielä kerran siis sen, minkä olen jo aikaisemminkin tässä keskustelussa sanonut:
eli olemme antaneet ennakollisen näkemyksen siitä, millä kriteereillä olisi mahdollista
päästä valtionosuuden piiriin ja mikä se taso voisi olla. Ja tietenkin, aivan niin kuin sanoin
tässä, ratkaisut tehdään vasta siinä vaiheessa, kun meillä on olemassa hanke, jota tukea. Eli
katsotaan sen jälkeen sitten asiaa.

Tietysti itse ajattelen niin, että jos on mahdollista — yksityistä rahaa mahdollisimman
hyvin hyödyntäen — saada elinvoimaa, työllisyyttä, uusia työpaikkoja, matkailuvirtoja
Suomeen, niin kyllä se vähintäänkin harkitsemisen arvoinen ehdotus silloin on.

Kysymyksen käsittely päättyi.
6


