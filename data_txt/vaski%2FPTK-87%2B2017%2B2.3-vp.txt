















































DEMD3BA.tmpSave.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

2.3. Suullinen kysymys Terrafamen uudesta ympäristöluvasta (Hanna Halmeenpää vihr)
Suullinen kysymys SKT 114/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Halmeenpää.

Keskustelu

16.44 Hanna Halmeenpää vihr: Arvoisa puhemies! Kaivosyhtiö Terrafame on jättänyt
uuden lupahakemuksen Pohjois-Suomen aluehallintovirastolle ja haluaa lisätä sulfaatti-
päästöjänsä sekä korottaa tuotantomääriään. Viime viikolla Helsingin yliopisto julkisti tut-
kimuksen, josta ilmenee, että Talvivaaran kaivoksen päästöt ovat muuttaneet lähialuejär-
vet kemiallisesti kerrostuneiksi suola-altaiksi, joiden pohja on hapeton ja lähes eloton. Nyt
Terrafame esittää, että purkuputki Nuasjärveen pidetään nykyisessä paikassaan ja että sul-
faattipäästöjen vuosikiintiötä nostettaisiin 5 000 tonnia Nuasjärveen ja 2 700 tonnia van-
hoille purkureiteille. Ympäristömuutoksen professori Atte Korhola on arvioinut myös
Nuasjärven tilan todennäköisesti romahtavan jo nykyisillä sulfaattipäästöillä, jos sama jat-
kuu. Kysyn ministeri Tiilikaiselta: onko valtion etu myöntää Terrafamen kaivokselle uusi
ympäristölupa nykyistä suurempien päästöjen sallimiseksi, ja ovatko kaivoksen vakuudet
oikealla tasolla toiminnan ympäristö- ja taloudelliset riskit huomioiden?

16.45 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! On äärimmäisen tärkeää, että Suomessa sivistysvaltiona on
riippumaton ympäristölupaviranomainen. Tuo ympäristölupaviranomainen tulee käsittele-
mään tulevien ympäristöhakemusten sisällön ja asettamaan ehtoja, myöntämään luvan tai
kieltämään. Poliitikkoina me emme puutu, emme kiellä emmekä käske vaan annamme ym-
päristölupaviranomaisen tehdä itsenäistä työtä ja arvioida tulevia hankkeita olemassa ole-
van lainsäädännön pohjalta.

Toinen varapuhemies Arto Satonen:  No niin, nyt on mahdollisuus tehdä lisäkysymyk-
siä tähän aiheeseen.

16.46 Hanna Halmeenpää vihr (vastauspuheenvuoro): Arvoisa puhemies! Kainuun ely-
keskus määräsi vuonna 2015 Talvivaaran ennallistamaan kaksi yhtiön pilaamaa järveä
mutta sanoo nyt, että Talvivaaran seuraajaa Terrafamea ei voi pitää korvausvelvollisena.
Ympäristövahingoista on seurannut huomattavia haittoja myös kymmenille lähijärvien
kiinteistönomistajille. Vahingonkorvausvaatimusten summat vaihtelevat muutamasta
kymmenestätuhannesta eurosta satoihintuhansiin. Epäselvää on, kuka nämä viulut lopulta
 Tarkistettu
4.0



Pöytäkirjan asiakohta PTK 87/2017 vp
maksaa. Lähtökohtana on kai se, että ympäristövahingot ovat konkurssitilanteessakin en-
sisijaisesti vahingon aiheuttajan korvattavia. Kysyn ministeriltä: Aikooko hallitus kustan-
taa pilaantuneiden lähijärvien puhdistuksenkin Terrafameen jo pumpatun yli 200 miljoo-
nan veroeuron lisäksi ja varautua vielä kustantamaan myös Nuasjärven puhdistamisen, mi-
käli Terrafame ei itse ole siihen vapaaehtoisesti halukas ja kyvykäs? Maksammeko tasa-
puolisuuden nimissä veronmaksajien pussista myös maanomistajille aiheutuneet haitat?

16.47 Elinkeinoministeri Mika Lintilä (vastauspuheenvuoro): Arvoisa puhemies! Nuo
päästöt ja tämä lähijärvien tilanne, joista puhuttiin tässä raportissa, ovat aiheutuneet vuon-
na 2012—2013. Eli puhuttiin vanhoista laskuista, joita näihin järviin oli tullut, jotka olivat
Talvivaaran aikaisia. Nyt pitää koko ajan huomata: Terrafamen aikana näitä ei ole tullut.
Päinvastoin näiden järvien tilanteessa on nähtävissä jo parantumista, joten se on syytä huo-
mata.

Lupien osalta tilanne menee, kuten ministeri Tiilikainen sanoi, eli lupaviranomainen
määrittelee jatkon.

Vakuuksista kysyttiin. Vakuudet tarkistetaan sen mukaan kuin niitä tarvitaan. Lisäpääs-
töjä tarvitaan siihen, että tällä hetkellä louhintamäärät ovat ennätyksellisen suuria, ja myös
siitä saatava hinta on niin hyvä, että Terrafame on tällä hetkellä jopa erittäin hyvässä talou-
dellisessa tilanteessa.

Juridisesti tämä korvausmenettely on vielä Talvivaaraa koskeva, [Puhemies koputtaa] ja
siihen juridiseen puoleen ei tietenkään Terrafamen puolella ole sitten osuutta.

16.48 Marisanna Jarva kesk (vastauspuheenvuoro): Arvoisa puhemies! Terrafame tie-
tysti puhuttaa ja kantaa paljon, sanotaanko, tätä mainetaakkaa Talvivaaran jäljiltä, ja pitää
tietenkin erottaa, että ne ovat kaksi eri yhtiötä. Vuoden 2012 aikana tapahtuneilla vuodoil-
la ja lähijärven pilaantumisella ei ole tekemistä nykyisen toimijan kanssa, ja vastuuhan pi-
täisi kantaa sen, joka rikkomuksen ja vahingon tekee. Näinhän se on myös yksityiselämäs-
sä, yksityisten ihmisten osalta, vastuu pitäisi kantaa sen, joka vahingon tekee. On kuiten-
kin hyvä, että nyt kun tätä vastuunkantajaa ei löydy, valtio ottaa vastuun.

Haluaisin kyllä vielä ympäristöministeriltä kysyä, onko niin, että nykyinen Terrafame
kantaa vastuun näistä ympäristöasioista ja nämä lähijärvet Nuasjärvi, Oulujärvi niillä alu-
eilla, joissa me paikalliset asukkaat siellä asumme, ovat pysyneet kunnossa ja ovat käyttö-
kelpoisia. Onko ollut hieman väärä näitten tutkimusten myötä tämä viesti, mitä nyt on tul-
lut paikallisille?

16.49 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Tuohon kysymyksen alkuosaan liittyvät nuo vastuut silloin, jos
pilaantumista on aiheutunut, ja valitettavasti monienkin suljettujen kaivosten kohdalla on
käynyt niin, että korvaaviin toimiin varatut rahat eivät ole olleet riittäviä, vaan valtio on
joutunut sitten lisäbudjettimenettelyn avulla sulkemiskustannuksiin osallistumaan. Tätä
käsittelevä selvitystyö on itse asiassa ympäristöministeriössä käynnistetty: eli miten saam-
me vastaamaan paremmin toisiaan varautumisen ja mahdolliset vahingot.

Toinen kysymys liittyi sitten tähän Terrafamen nykyiseen toimintaan. Noita lupaehtoja,
jotka lupaviranomainen aikoinaan asetti, pidettiin hyvinkin tiukkoina, mutta kun tuo Ter-
rafamen nykyinen toiminta on hyvin käyntiin lähtenyt, käsittääkseni noitten lupaehtojen
puitteissa on pystytty toimintaa pyörittämään, ja sikäli toiminta on nyt raiteillaan.
2



Pöytäkirjan asiakohta PTK 87/2017 vp
Kysymyksen käsittely päättyi.
3


