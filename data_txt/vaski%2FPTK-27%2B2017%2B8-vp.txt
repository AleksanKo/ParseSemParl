















































DEM344B.tmp.xml


Pöytäkirjan asiakohta PTK 27/2017 vp
Pöytäkirjan asiakohta 

PTK 27/2017 vp

Täysistunto

Keskiviikko 22.3.2017 klo 13.59—17.00

8. Hallituksen esitys laiksi eläinsuojelulain muuttamisesta
Hallituksen esitys HE 267/2016 vp
Valiokunnan mietintö MmVM 4/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on maa- ja metsätalousvaliokunnan mietintö
MmVM 4/2017 vp. Nyt päätetään lakiehdotuksen sisällöstä.

Keskustelu

15.52 Kari Kulmala ps:  Arvoisa puhemies! Esityksessä ehdotetaan eläinsuojelulakia
muutettavaksi siten, että lakiin lisättäisiin Euroopan unionin lainsäädännön edellyttämät
säännökset tuotantoeläinten omistajan tai pitäjän eräistä velvollisuuksista ja tuotantoeläin-
ten hoitajien pätevyydestä. Jo tässä vaiheessa totean, että mielestäni tämä esitys on koko-
naisuutena asiallinen, tarpeellinen ja tarkoituksenmukainen.

Lakiehdotuksen 5 a §:n mukaan tuotantoeläinten omistajan tai pitäjän on huolehdittava,
että eläimiä on hoitamassa riittävä määrä päteviä eläintenhoitajia. Tuotantoeläinten hoita-
jalla on oltava myös eläinlaji huomioon ottaen tarvittava koulutus tai riittävä muu osaami-
nen eläinten asianmukaiseksi hoitamiseksi. Mikä on sitten tämä riittävä määrä? Termiä
"riittävä" joudutaan käyttämään tässä säännöksessä, että olisi joustoa, ja toisaalta käytän-
nön kokemus voidaan katsoa riittäväksi. Mielestäni juuri näin on oltava. Esimerkiksi ro-
manimies on voinut koko elämänsä ajan olla hevosten kanssa tekemisissä ja tuntee niiden
tavat ja käyttäytymisen. Mikäli hänet pakotettaisiin kouluun, että hän osaisi hoitaa hevo-
sia, voisi se loukata koko hänen romanisukuaan tai -kulttuuriaan. Onkin hyvä, että tässä
kohdin käytetään ihan maalaisjärkeä ja sitä kuuluisaa tolkkua. Termillä "osaaminen" tar-
koitetaan niitä tietoja ja taitoja, joita eläintenhoidossa tarvitaan. "Osaaminen" on yleisluon-
teisempi mutta riittävän yksilöivä termi. Osaaminen ei tule välttämättä kirjoja lukemalla,
se antaa kuitenkin hyvän pohjan. Osaaminen tulee lopulta silloin, kun ollaan tekemisissä
eläinten kanssa päivittäin.

Esitetyssä säännöksessä eläintenhoitajan kelpoisuusvaatimukset on sidottu eläinlajiin,
jota hoidetaan, sekä kyseisen eläinlajin hoitamiseen siten, että hoito on asianmukaista.
Eläinlaji vaikuttaa merkittävästi eläintenhoitajalta vaadittaviin tietoihin ja taitoihin. On
selvää, että gerbiiliä, kanarialintua tai akvaariokalaa hoidetaan eri tavalla kuin tuotanto-
eläintä, vaikka eläintenhoidolla tarkoitetaan aina eläimen tarpeista huolehtimista. Hoitoon
liittyy esimerkiksi eläimen juotto, ruokinta, pitopaikan puhdistus ja ylläpito sekä eläimen
peruskäyttäytymistarpeiden tyydyttäminen, kuten riittävä liikunta ja ruuanhakukäyttäyty-
misen toteutuminen. 
 Tarkistettu
4.2



Pöytäkirjan asiakohta PTK 27/2017 vp
Hallituksen esityksen perusteluissa on myös todettu, että koulutus- ja pätevyysvaati-
mukset voivat olla tiukempia silloin, kun hoitajan erityisellä osaamisella on eläinlajista tai
pitomuodosta johtuen ratkaiseva vaikutus eläinten hyvinvointiin. Tämä on ihan maalaisjär-
jelläkin ajateltuna selvä asia. Hevosten, turkiseläinten, ankkojen, kanojen, vuohien tai nau-
takarjan hoitajalla on erilaiset pätevyysvaatimukset. Kun perimmäinen vastuu eläimestä on
aina eläimen omistajalla, niin kukapa huippuravurin omistaja laittaisi hevostaan hoita-
maan sellaisen henkilön, joka ei tätä hallitse. Sama lienee muidenkin eläinten hoidossa.
Nämä tiukennetut koulutus- ja pätevyysvaatimukset voivat tulla kyseeseen kuitenkin esi-
merkiksi tilanteessa, jossa eläimiä on hyvin suuri määrä suhteessa hoitajien määrään ja olo-
suhteiden hallinta eläinten pitkälle koneellistetussa pitopaikassa vaatii erityistä osaamista.
Nykyisin maitotiloilla on säännönmukaisesti lypsyrobotit. Niiden hallitseminen muun au-
tomatisoinnin lisäksi on välttämättömyys. Myöskään esimerkiksi turkiseläinten hoitami-
nen ei ole pätevyysvaatimuksen osalta samanlaista kuin nautakarjan. Jo pelkästään mink-
kien ja kettujen hoitaminen vaatii erilaista osaamista, vaikka luulisi, että turkis mikä turkis.

Mutta myös eläinten omistajalla tai pitäjällä on velvoitteita. Esityksen mukaan heidän
on annettava ohjeita ja opastusta eläinten hyvinvointiin liittyvistä vaatimuksista palveluk-
sessaan oleville eläinten hoitoon ja käsittelyyn osallistuville henkilöille. Näen hyvänä sen,
että tämä vaatimus on vahvasti esityksessä, koska perimmäinen vastuu eläinten hoitami-
sesta on aina eläinten omistajalla tai pitäjällä silloin, kun sitä lakituvassa arvioidaan.

Lakiehdotuksessa ehdotetaan määriteltäväksi tuotantoeläin. Täydellisen tuotantoeläin-
määritelmän haluaisin itsekin nähdä. Valiokunnallekin toimitetussa selvityksessä tuotan-
toeläimen määritelmä vaihteli riippuen kulloinkin kyseessä olevasta lainsäädännöstä. Toi-
vottavasti eläinsuojelulain kokonaisuudistuksen yhteydessä tämäkin asia selkiintyy ja
saamme yhtenäisen määritelmän tuotantoeläimestä.

Arvoisa puhemies! Tällä hallituksen esityksellä ei ole välittömiä vaikutuksia tuotanto-
eläinten omistajiin tai pitäjiin. Suomessa eläinten pitäjät ovat käytännössä päteviä joko pit-
kän käytännön kokemuksen tai nuoremmat yrittäjät koulutuksen kautta, koska kansallisten
maataloustukien ehtona edellytetään maatalousalan peruskoulutusta. Kuten jo aikaisem-
min totesin, tämä lakiesitys on kokonaisuutena asiallinen, tarpeellinen ja tarkoituksenmu-
kainen.

Yleiskeskustelu päättyi.

Eduskunta hyväksyi hallituksen esitykseen HE 267/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


