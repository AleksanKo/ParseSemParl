















































DEMC90D.tmp.xml


Pöytäkirjan asiakohta PTK 137/2018 vp
Pöytäkirjan asiakohta 

PTK 137/2018 vp

Täysistunto

Tiistai 8.1.2019 klo 14.00—18.02

6. Hallituksen esitys eduskunnalle laeiksi tulotietojärjestelmästä annetun lain, perintö- ja 
lahjaverolain 28 a §:n sekä tuloverolain 112 a §:n muuttamisesta

Hallituksen esitys HE 244/2018 vp
Valiokunnan mietintö VaVM 26/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on valtiovarainvaliokunnan mietintö VaVM
26/2018 vp. Nyt päätetään lakiehdotusten sisällöstä.

Keskustelu

16.48 Esko Kiviranta kesk: Arvoisa puhemies! Tulorekisteri otettiin käyttöön tämän
vuoden alusta. Tulotietojärjestelmän ytimen muodostaa tulorekisteri, johon annetut tiedot
tallennetaan välitettäväksi edelleen laissa nimetyille viranomaisille. Tulorekisterin tiedot
ovat muutoin salassa pidettäviä. Rekisterin pitäjänä toimii Verohallintoon perustettu tulo-
rekisteriyksikkö.

Vuoden 2019 alusta lähtien työnantajat ilmoittavat palkkatiedot yhdellä ilmoituksella
tulorekisteriin, kuitenkin siten, että jokaisen palkansaajan kaikki maksutapahtumat ilmoi-
tetaan erikseen. Uudistuksen tarkoituksena on vähentää työnantajien hallinnollista taakkaa
yksinkertaistamalla palkkatietojen ilmoittamista viranomaisille. Aiemmin työnantajat jou-
tuivat ilmoittamaan palkkatietoja vaihtelevissa muodoissa useille tahoille.

Vuoden 2020 alusta tulorekisteriin tulevat eläke- ja etuustulot, joita koskevat säännök-
set nyt lisätään lakiin. Uudistuksen ensimmäisessä säätämisvaiheessa runsas vuosi sitten
lakiin sisällytettiin vain tarvittavat säännökset palkkatuloja ja muita työnantajien ilmoitta-
mia suorituksia koskevista tiedoista.

Arvoisa puhemies! Vuoden 2019 alusta tulorekisterin tietoja käyttävät Verohallinto, elä-
kelaitokset, Eläketurvakeskus, Kansaneläkelaitos ja Työttömyysvakuutusrahasto. Vuonna
2020 käyttäjiksi tulevat työttömyyskassat, työtapaturma- ja ammattitautivakuuttamista
harjoittavat vakuutusyhtiöt, Koulutusrahasto, kunnat, Tilastokeskus, palkkaturvan ja palk-
katuen toiminnot sekä työsuojeluviranomaiset. Esimerkiksi työttömyyskassa saa tulotie-
dot suoraan rekisteristä, eikä työttömyysetuuden hakijan tarvitse enää toimittaa työttö-
myyskassalle erillistä palkkatodistusta.

Valiokunnan mietintö on yksimielinen.

16.51 Timo Harakka sd: Arvoisa puhemies! Esitetty tulotietojärjestelmä ja sen käyttö
selkeyttää ja yksinkertaistaa vähintäänkin keskipitkällä aikajänteellä työnantajien menet-
telyitä ja on sillä tavoin myöskin yrittäjyyttä ja työn teettämistä edistävä työkalu. Se on sa-
 Tarkistettu
4.0



Pöytäkirjan asiakohta PTK 137/2018 vp
malla myöskin sekä tulonsaajan että etuuden saajan verotusta selkeyttävä ja helpommin lä-
pinäkyväksi tekevä työkalu.

Tältä tulorekisteriltä odotetaan tietenkin jatkossa paljon enemmän, ja odotukset ovat
korkealla. Oletetaan, että kun saadaan mahdollisimman reaaliaikainen tieto siitä, mitkä
ovat kunkin henkilön saamat tulot, niin voidaan päästä siihen aivan välttämättömään sosi-
aaliturvan uudistukseen, yksinkertaistamiseen ja tilanteeseen, jossa jokaisessa ihmisen elä-
mänvaiheessa sosiaaliturva olisi oikein mitoitettu ja saatavilla, kuitenkin oikeudenmukai-
nen ja sillä tavalla kannustava.

Tulorekisteri, tulotietojärjestelmä, on hienoja julkisen hallinnon saavutuksia ja parhaim-
millaan takaa Suomelle eturivin paikan myös kansainvälisesti.

Yleiskeskustelu päättyi.

Eduskunta hyväksyi hallituksen esitykseen HE 244/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


