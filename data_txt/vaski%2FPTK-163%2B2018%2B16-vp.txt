















































DEMA0EB.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

16. Lakialoite laiksi ikääntyneen väestön toimintakyvyn tukemisesta sekä iäkkäiden sosiaa-
li- ja terveyspalveluista annetun lain 14 ja 15 §:n muuttamisesta

Lakialoite LA 98/2018 vp Ilmari Nurminen sd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 16. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

21.40 Ilmari Nurminen sd (esittelypuheenvuoro): Arvoisa rouva puhemies! Tässä aloit-
teessa esitän ulkoiluoikeuden lisäämistä vanhuspalvelulakiin, ja jokaisen ihmisen kohdal-
la hoitosuunnitelmassa arvioitaisiin, millä tavalla tämä ulkoiluoikeus toteutuisi. Tällä aloit-
teella on tarkoitus vahvistaa iäkkään perusoikeuksia.

Haluan ensin kiittää kaikkia aloitteen allekirjoittaneita. Noin 50 kansanedustajaa allekir-
joitti aloitteen, ja tämä on monen kuukauden työn tuloksena tullut tähän pisteeseen. 

Tämä aloite on itselleni siinä mielessä tärkeä, että olen tästä aikoinani myös tehnyt kan-
salaisaloitteen ennen eduskuntaan tuloani. Aihe on myös monella tapaa ajankohtainen, kun
me olemme käyneet täällä paljon keskustelua ikäihmisten hoidosta tällä hetkellä. Aloite
haluaa vahvistaa perusoikeuksia, ja näen, että meidän ikäihmistemme hoito on siinä tilan-
teessa, että nämä ihmiset tarvitsevat vahvempaa lainsuojaa myös tiettyjen perusoikeuksien
toteutumiseksi.

Meillä on lähes 50 000 ihmistä ympärivuorokautisessa hoidossa tällä hetkellä, ja mer-
kittävä osa heistä ei pysty pitkälle edenneen muistisairauden, yksinäisyyden tai syrjäyty-
misen seurauksena ajamaan omia etujaan. Tämän vuoksi ulkoilumahdollisuuksien paran-
tamiseen on puututtava myös lainsäädännöllisesti. THL:n ASLA-tutkimuksen mukaan
puolet vanhuspalveluiden piirissä olevista iäkkäistä kokee, ettei pääse riittävästi ulkoile-
maan, ja ikääntyvien omaisista vain ani harva kokee, että heidän läheisensä pääsevät ulos.
Eli kyse on äärettömän isosta perusoikeuksien rajoittamisesta.

Minä olen vahvasti sitä mieltä, että ympärivuorokautisessa hoidontarpeessa olevat ihmi-
set ansaitsisivat oikeuden päivittäiseen ulkoiluun. En halua millään tavalla vastakkainase-
tella, mutta semmoinen on lailla turvattu esimerkiksi vangeilla. Ulkoilu on ihmisen perus-
oikeus ja sen pitäisi toteutua kaikkien kohdalla koko Suomessa, ja sen takia tämä lainsää-
dännön kirjaus olisi perusteltu. Kyse ei ole kuitenkaan vain perusoikeudesta, vaan kyse on
asiasta, jolla on suuria terveysvaikutuksia ihan tutkitusti niin mieleen, fyysiseen tervey-
teen kuin kognitiiviseen suoriutumiseen, ja ulkoilu tukee vahvana osana ihmisen hyvin-
vointia ja terveyttä. Unohdin tässä kohtaa vielä sanoa, että kyse ei ole missään tapauksessa
 Tarkistettu
4.0



Pöytäkirjan asiakohta PTK 163/2018 vp
mistään ulkoilupakosta vaan ulkoiluoikeudesta, että jokaisella ihmisellä on halutessaan sii-
hen mahdollisuus.

Meidän vanhuspolitiikan pitkä tavoite on, että ihmiset pystyisivät asumaan mahdolli-
simman pitkään toimintakykyisinä ja myös autettuina omassa kodissaan. Myös joidenkin
kotihoidon asiakkaiden kohdalla mahdollisuudet ulkoiluun voivat olla toimintakyvyn
puutteiden vuoksi hyvin rajalliset tai olemattomat, ja jotta myös kotihoidon asiakkaiden oi-
keus ulkoiluun voisi toteutua, tulisi palvelutarpeen arvioinnin yhteydessä arvioida mahdol-
lisuudet ulkoilun toteutumiseksi. Ehkä ensivaiheessa ajateltiin, että tämä koskisi ympäri-
vuorokautista hoitoa, mutta tämän aloitteen laadinnassa kuitenkin päädyttiin siihen, että
kun me saisimme vahvat kirjaukset palvelutarpeen arvioon ihmisen kohdalta, niin se kat-
taisi myös vahvemmin kotihoidossa olevat ihmiset, koska me tiedämme, että nyt tällä het-
kellä sellaiset ihmiset, jotka ovat kotihoidossa, olivat ennen ympärivuorokautisessa hoi-
dossa, eli meillä ollaan paljon huonokuntoisempia ja ongelmia on seurannut yhä enemmän
myös kotihoidossa.

Ulkoiluoikeuden kirjaaminen lakiin ei välttämättä aiheuta kunnille tai tuleville maakun-
nille lisäkustannuksia, vaan töiden uudelleenjärjestelyllä, erilaisilla tilaratkaisuilla ja ny-
kyistä tiiviimmällä yhteistyöllä erilaisten järjestöjen kanssa asia olisi mahdollista toteut-
taa. Totta kai me tiedämme, kun me olemme käyneet tätä henkilöstömitoituskeskustelua,
että meillä täytyy olla riittävästi henkilökuntaa, niin että tämä on mahdollista toteuttaa,
mutta meillä on monia muitakin keinoja, joilla me edesautamme tämän asian toteutumista.

Ehkä keskeistä on, että tämä vahvistaisi ihmisten itsemääräämisoikeutta ja samalla tuki-
si heidän hyvinvointiaan. Tätä muuten kannattavat laajasti Suomen potilasjärjestöt ja muut
kansalaisjärjestöt, ja tämä on itse asiassa valmisteltu yhteistyössä Ikäinstituutin kanssa.

Minä olen koonnut tähän tiettyjä terveysvaikutuksia ja myös talousnäkökulmia helpot-
taakseni sitä, että usein sanotaan, että ei ole rahaa ja ei ole tutkimustietoa ja niin edelleen —
meillä on valtavasti tietoa tämän asian eteenpäinviemiseksi.

Ensinnäkin terveysvaikutuksia: Ulkoilun hyvinvointi- ja terveyshyödyt korostuvat tut-
kimusten mukaan niillä ihmisillä, joilla on toimintakyvyssä vaikeuksia ja jotka kokevat yk-
sinäisyyttä. Immuunivaste pysyy yllä ja vahvistuu ulkoillessa. Riski tarttuviin ja tarttumat-
tomiin tauteihin pienenee — esimerkiksi muistisairaudet, sydän- ja verisuonisairaudet,
keuhkosairaudet, masennus ja niin edelleen. Toimintakyvyn ylläpito ja sen vahvistuminen
— niin fyysinen, psyykkinen kuin kognitiivinen ja sosiaalinen toimintakyky. Ylipäätänsä
elämän mielekkyys ja mielen hyvinvointi. Kaatumisen seurausten vakavuus vähenee. Eli-
niänodote pitenee. Itsenäisen toiminnan mahdollisuudet paranevat, ja niin edelleen.

Talousnäkökulmasta olen koonnut muutamia seikkoja, koska usein sanotaan, että meil-
lä ei ole varaa tähän. Laskennallisia esimerkkejä meillä on kuitenkin lukuisia:

Ensinnäkin parempi unen määrä ja laatu ilman lääkkeitä ja niiden sivuvaikutuksia, esi-
merkiksi ilman huimausta; sitä kautta vähemmän kaatumisia ja sitä kautta vähemmän lonk-
kamurtumia vuodessa. Jos me esimerkiksi voisimme vähentää 3 prosenttia lonkkamurtu-
missa, niin kun me laskemme, että nyt on yli 6 000 leikattua lonkkamurtumaa vuodessa ja
lonkkamurtuman ensimmäisen hoitovuoden keskimääräinen kustannus on yli 30 000 eu-
roa, jos jää laitoshoitoon, niin 3 prosenttia vähemmän lonkkamurtumia tarkoittaisi lähes
180:tä lonkkamurtumaa vähemmän vuodessa eli yli 5 miljoonan säästöjä. — Puhemies,
oliko tämä 7 minuuttia?

Puhemies Paula Risikko: 10 minuuttia esittely, olkaa hyvä.
2



Pöytäkirjan asiakohta PTK 163/2018 vp
Okei, hyvä. Kiitos. — Ja toinen esimerkki, muistisairauden puhkeamisen viivästyminen
esimerkiksi yhdellä kuukaudella: Erilaisten tutkimustulosten, muun muassa THL:n täm-
möisen uuden kansantaudit ja muistisairaudet -tutkimuksen, mukaan ulkoilu ehkäisee ma-
sennusta ja hoitaa masennusoireita ja suuria muistisairauden riskitekijöitä. Muistisairau-
den keskimääräinen kustannus on 36 000 euroa vuodessa eli noin 3 000 euroa kuukaudes-
sa, ja muistisairauteen sairastuu vuosittain noin 14 500 henkilöä. Eli jos me saamme vii-
västettyä muistisairauden puhkeamista, ne kustannukset on myös sitten ennaltaehkäiseväs-
sä mielessä mahdollista säästää.

Mielenkiintoinen tutkimustulos tuli esimerkiksi Tampereelta kotihoidon asiakkaiden
kohdalla: kotihoidossa olevien iäkkäiden sairaalapalveluiden tarpeen väheneminen. Eli ar-
vioitiin, että keskimääräinen kotihoidon kustannus Tampereella oli 91 euroa vuorokaudes-
sa ilman ateriapalveluita, mutta kotihoidossa kokonaiskustannuksia kasvattaa sairaalapal-
veluiden laaja käyttö, joka muodostaa yli viidenneksen koko kotihoidon kustannuksista
Tampereella. Tämän tutkimuksen mukaan — joka oli Sitran tutkimus — jos me pystymme
ehkäisemään näitä kotona tapahtuvia kaatumisia ja muita, ne säästöt ovat isot ja merkittä-
vät, kun mietitään, että koko kotihoidon kustannuksista nämä kaatumiset ja muut sairaala-
jaksot olivat 20 prosenttia ja tämän Sitran tutkimuksen mukaan kotihoidon ja ympärivuo-
rokautisen hoidon hintaero ei ollut enää merkittävä. Tässäkin on niin, että jos me saamme
ihmisen omaa toimintakykyä ja ulkoilua ja muuta vahvistettua, me voimme osoittaa näitä
säästöjä. Tässä muutamia esimerkkejä. 

Aloitteen tarkoituksena on vahvistaa ihmisten itsemääräämisoikeutta. Jos nyt sanottai-
siin, että puolet meistä ei pääsisi ulos, vaikka haluaisi, niin onhan se erittäin vakavaa mei-
dän Suomen hyvinvointiyhteiskunnassa. Mielestäni meidän on pakko lainsäädännöllä tur-
vata tämä oikeus meidän jokaiselle kansalaiselle. Siksi tämä aloite on tehty.

21.50 Satu Taavitsainen sd: Arvoisa puhemies! Kiitos edustaja Nurmiselle tämän lakia-
loitteen kirjoittamisesta. Vanhukset ansaitsevat pääsyn ulkoilemaan ja nauttimaan luon-
nosta. Luonnossa oleskelu tekee kokonaisvaltaisesti hyvää meille jokaiselle, olimmepa sit-
ten nuoria, vanhoja, vetreitä tai verkkaisia. Hyvän luontosuhteen syntyminen ja erityisesti
vanhuksia ajatellen sen ylläpito lisää niin henkistä kuin fyysistä hyvinvointia, ja kenties
suurin merkitys on lähiluonnolla, joka tarjoaa helppoja luontoretkiä ja -hetkiä arkiseen elä-
mään. Eli aivan kuten lakialoitteen esittelypuheenvuorossa kuulimme, ulkoilu kuuluu hy-
vään vanhuuteen.

Muistan hyvin sen, kun olin nuorena tyttönä sairaala-apulaisena Mikkelissä sijaitsevas-
sa Kyyhkylän kuntoutussairaalassa ja ulkoilin siellä olevien sotaveteraanien kanssa —
joko niin, että työnsin heitä pyörätuolissa, tai niin, että kävelimme yhdessä rollaattori apu-
na tai käsikynkkää mennen. Siinä samalla sain kuulla monia mieleen jääneitä tarinoita so-
dasta ja siitä selviämisestä. Lisäksi Kyyhkylässä tuolloin hyvinä vanhoina aikoina oli tapa-
na kesäiltoina tuoda takapihalle kaikki asukkaat. Osa tuli pyörätuoleissa, ja vaikka sängyis-
säkin tuotiin nauttimaan raikkaasta ilmasta. Toin usein myös oman hevoseni ja koirani hei-
dän silitettäväkseen, ja nämä olivat sekä minulle että sotaveteraaneille erittäin tärkeitä het-
kiä. Tämä oli niin sanottua puutarhaterapiaa, jonka on ihan tutkimuksinkin todettu hyödyt-
tävän hoitokodeissa asuvia ja erityisesti muistisairaita vanhuksia. Puutarhassa oleskelun on
todettu parantavan vanhusten unen laatua ja kognitiivisia kykyjä sekä vähentävän hermos-
tuneisuutta.
3



Pöytäkirjan asiakohta PTK 163/2018 vp
Arvoisa puhemies! Usealla 75 vuotta täyttäneellä ulkoilu vähenee toimintakyvyn hei-
kentyessä, vaikka ulkona liikkumisen tarve kyllä säilyy. Luonto, luontokokemukset, eläi-
met, kasvit ja metsässä tai muissa luontoympäristöissä liikkuminen vähentävät stressiä ja
ahdistusta ja parantavat keskittymis- ja koordinaatiokykyä. Säännöllinen ulkoilu virkistää
ja rentouttaa mieltä, kehittää tasapainoa ja lihasvoimaa, parantaa liikkumisvarmuutta, an-
taa mahdollisuuksia omien asioiden hoitamiseen ja ystävien tapaamiseen. Moni vanhus ei
liikkumiskyvyn ongelmien, kaatumisen pelon tai yksinäisyyden vuoksi kuitenkaan pääse
ulos.

Olen ehdottomasti sitä mieltä, että vanhusten hoivakoteihin ja kotihoitoon tarvitaan
enemmän hoitohenkilökuntaa, jotta hoitajat ehtivät täyttää tämän ihmisten perustarpeen.
Ulkona liikkuminen lisää selvästi iäkkään toimintakykyä, elämänlaatua ja itsemääräämis-
oikeutta. Luonnonmukaisilla maisemilla on myös kipua lieventävä vaikutus, koska ne vä-
hentävät stressiä ja ahdistusta viemällä huomion pois kivusta. Luonnossa liikkuminen on
siten myös kustannustehokasta, sillä se vähentää kipulääkkeiden käyttöä ja hoitokustan-
nuksia. Nykyisin vanhustenhuollossa on aivan liian vähän työntekijöitä, eivätkä vanhukset
pääse kodistaan tai hoivakodista ulos, ja tämän seurauksena vanhusten toimintakyky heik-
kenee.

Tänään juuri oli sosiaali- ja terveysvaliokunnan kuulemistilaisuus, jossa valiokunnalle
kerrottiin Valviran, avin, ministeriön, poliisin ja ammattiliittojen taholta raporttia ajankoh-
taisesta vanhustenhuollon hälyttävän huonosta tilanteesta. Ongelmat vanhustenhuollossa
johtuvat selkeästi riittämättömästä henkilöstömäärästä, mikä heijastuu välittömästi asiak-
kaiden hyvinvointiin. Taustalla on yritysten taloudellinen intressi. Työvuorot on suunnitel-
tu joissain paikoissa jopa niin törkeästi, että aamuvuoro päättyy kello 14 ja iltavuoro alkaa
kello 14.30.Vanhukset siis jätetään laitoksiin aivan yksin vuorojen välillä. Sijaiset palka-
taan vajaiksi päiviksi, ei kahdeksaksi tunniksi, jolloin vakituinen työntekijä tekee osan päi-
västä yksin työtään. Viikonloppujen vuorot suunnitellaan kaikille vajaiksi päiviksi. Sai-
raanhoitajille ja lähihoitajille kuuluu hoitotyön lisäksi siivousta, ruuanlaittoa, lattioiden
moppaamista ja pyykkihuoltoa, eli heidän työaikansa ei kohdistu koko ajan ihmisiin. Tämä
oli niin karmivaa kuultavaa, että tämä on kyllä pian saatava korjattua ja lakiin kirjoitettava
sitovaksi hoitajamitoitukseksi seitsemän hoitajaa kymmentä vanhusta kohti ja lisäksi tuki-
työtä eli siivousta ja ruoka- ja pyykkihuoltoa tekeville oma mitoituksensa. Nykyisessä van-
hustenhuollossamme hoitajilla ei kerta kaikkiaan ole aikaa ulkoilla vanhusten kanssa.

Arvoisa puhemies! Raitis ulkoilma ja liikkuminen meille luontaisessa elinympäristössä
ovat hyvän elämän peruspilareita. Ihmisen perusoikeuksiin kuuluu vapaa liikkuminen ja
ulkoilu. Silti tällä hetkellä suurella osalla suomalaisista, vanhuksilla, ei ole mahdollisuutta
toteuttaa tätä perusoikeutta. Kannatan siis lämpimästi, että toteutetaan tämä edustaja Nur-
misen ehdottama lisäys, että palveluiden toteutuksessa on turvattava iäkkään henkilön
mahdollisuudet riittävään päivittäiseen ulkoiluun sekä liikkumiseen kodin tai hoitolaitok-
sen ulkopuolella.

21.58 Kristiina Salonen sd: Arvoisa puhemies! Kannatan lämpimästi edustaja Nurmisen
aloitetta, ja itse asiassa aloite on hyvinkin ajankohtainen monessakin mielessä. Ajankoh-
tainen siksi, että ministeri on kertonut, että vanhuspalvelulain osalta ja yleensäkin vanhus-
ten hyvinvoinnin osalta on aloitettu uusi työ, jolla on tarkoitus uudistaa lakia vastaamaan
vanhusten tarpeita. Tämä, jos mikä, on yksi asia, joka tässäkin kokonaistyössä tulisi ottaa
4



Pöytäkirjan asiakohta PTK 163/2018 vp
huomioon, siis se, miten ikäihmiset saavat mahdollisuuden ulkoiluun ja liikuntaan niin ko-
tihoidossa kuin tietenkin myöhemmin myöskin ympärivuorokautisen hoivan yksiköissä. 

Itse asiassa jo joitakin vuosia sitten olemme saaneet hyvin kannustavia tuloksia siitä, että
vanhusten lihaskuntoa kun parantaa, niin saamme sitä kautta myöskin lisää toimintakykyä
ja mahdollisuutta jatkaa esimerkiksi kotona asumista pidempään. Aivan kuten edustajat jo
aikaisemmin kertoivat, muun muassa kaatumiset vähentyvät lihasvoiman parantuessa, ja
myöskin tasapaino paranee sitä kautta. Ei siis ole enää naurun asia, kun patistamme tai
mahdollistamme ikäihmisille myöskin kuntosaliharjoittelun. Joitakin vuosia sitten se tun-
tui jopa vähän kummalliselta, ja olimme tottuneet, että kuntosaliharjoittelu oli enemmän
ehkä nuorten ihmisten liikuntaharrastus, mutta hyvissä hoivayksiköissä panostetaan nykyi-
selläänkin vanhusten lihaskunnon parantamiseen. Tiedämme, että esimerkiksi vahvat rei-
silihakset ovat erityisesti ikääntyville myöskin hyvän terveyden edistäjä. Sillä, että lihas-
kunto on kunnossa, on jopa yhteys sydänterveyteenkin. Sen vuoksi, jos haemme säästöjä ja
vanhusten ja ikäihmisten hyvinvointia, meidän pitäisi nimenomaisesti ennaltaehkäisevästi
panostaa liikuntaan ja ulkoiluun.

No, kuten edustaja Taavitsainen tuossa aikaisemmin totesi, tämä on ajankohtainen aihe
senkin vuoksi juuri tänään, että sosiaali- ja terveysvaliokunta sai tänään ison joukon asian-
tuntijoita kuultavakseen vanhustenhuollon ajankohtaistilanteesta, ja hyvät edustajat, se
mitä valiokunnassa kuulimme, oli järkyttävää kuultavaa. 

Oikeastaan olen tiennyt vanhushoivan tilanteen ja erilaiset siellä tapahtuvat epäkohdat,
mutta tämän päivän kuulemisessa minua kyllä vielä järkytti moni asia. Esimerkiksi tämä,
mitä edustaja Taavitsainenkin esille toi, että meillä on yksiköissä, useammassa yksikössä
ja useamman palveluntuottajan toimena, ollut säännönmukainen hoitotyövuorojen pilkko-
minen niin, että vaikka sijaiseksi palkattu tulee tekemään lyhyemmän vuoron kuin alun pe-
rin oli ajateltu ja listaan kirjoitettu hoitajan työvuoron pituudeksi, ja säännöllisesti esimer-
kiksi viikonloppuisin työvuoroja on lyhennetty minimiin. 

Minimi on aikaisemmin tarkoittanut minulle sitä, että päällekkäistä työaikaa ei jää yh-
tään. Eli kun aamuvuoro vaihtuu iltavuoroon tai iltavuoro yövuoroon, niin yleensä on tar-
peen vaihtaa hoitajien kesken muutama sana asiakkaiden kunnosta, siitä, mitä on vuoron
aikana tapahtunut, mitä hoitoja pitää ottaa huomioon, mitä lääkkeitä pitää ottaa huomioon,
ja ehkä joku omainen on vielä tuonut viestiä, ja jos työvuorot on kirjoitettu niin, että toisen
työvuoro alkaa samalla hetkellä kuin toisen loppuu, niin tällainen vuoronvaihto ei ole ollut
mahdollista tai se on jäänyt itse asiassa hoitajien omalle vastuulle niin, että he ovat sitten
tulleet vähän aikaisemmin tai lähteneet vähän myöhässä. Mutta nyt uusi ilmiö on se, että
ennen kun toisen työvuoro alkaa, niin jo edellinen työvuoro loppuu — ja aivan oikeasti
nämä ihmiset jätetään sinne yksikköön ilman yhtään työntekijää. Mitä vain voi tapahtua
puolen tunnin, tunnin aikana, aivan mitä vain. Tämä on niin edesvastuutonta, että sellaisen
yksikön ei saisi antaa yhtään hetkeä enää jatkaa, joka näin toimii, eikä sellaisen palvelun-
tuottajan, joka näin toimii. Systemaattisuudesta kertoo vielä jopa se, että lähiesimiehet, jot-
ka siis tekevät näitä työvuorolistoja, eivät ole saaneet viedä niitä käytäntöön, vaan kaikki
työvuorolistat hyväksytetään ylemmällä aluejohdon tasolla, jossa sitten on tehty vielä lisä-
karsintoja. 

Tämä viesti tuli meidän valvovalta viranomaiselta, joten se, mitä tässä nyt sanon, on
täyttä totta, ei kuulopuheita, ei jonkun sattumalta kertomaa, vaan valvovan viranomaisen
viesti. Viesti oli myöskin se, että kaikki ilmoitukset, joita esimerkiksi avit ovat saaneet,
5



Pöytäkirjan asiakohta PTK 163/2018 vp
ovat olleet poikkeuksetta tosia. Ei siis ole tullut ainuttakaan turhaa ilmoitusta. Tämä on
kyllä hyvin huolestuttava viesti. 

Viestiä tuli myöskin siitä, että vanhuksemme ovat aliravittuja, kun hoitohenkilöstöllä ei
ole aikaa auttaa heitä esimerkiksi syömisessä, tai sitten myöskin ravintoa ollaan karsittu
niin, että vanhukset kärsivät jopa aliravitsemuksesta. 

Tässä kontekstissa toki tämä liikunta tuntuu siltä, että miten ihmeessä me saamme vielä
tänne tämän liikunnan tärkeän paletin, jos olemme näissä perusasioissa näin huonolla ja-
malla. Sen vuoksi onkin tärkeää, että tässä todella ryhdytään pikaisiin toimiin, ja toivon,
että tämä edustaja Nurmisen hyvä aloite tulee huomioitua osana sitä kokonaisuutta. 

22.05 Ilmari Nurminen sd: Arvoisa puhemies! Itsekin olin kuulemassa poliiseja, Valvi-
raa ja muita, ja tosiaan täytyy vielä sanoa, että siellä sovittiin, että kokouksen tiedot ovat
avoimesti käytettävissä, että se ei ollut virallinen kokous. Täytyy sanoa, että itsekin olen
vieläkin hyvin järkyttynyt niistä tiedoista, mitä meidän valvovat viranomaiset ja poliisi ja
muut toivat esille meidän tämän hetken vanhustenhoidon tilanteesta. Siinä mielessä nämä
työvuorojen väärinkäytöt, aliravitsemus ja kaltoinkohtelut kyllä ovat äärettömän huolestut-
tavia, ja jos viranomaiset tekevät ilmoituksia ja kehotuksia näistä muutamista yhtiöistä,
niin he saavat vastaansa lakimiesarmeijan, jonka kanssa he käyvät keskustelua. Siinä kon-
tekstissa olen ehdottomasti sitä mieltä, että nämä epäkohdat, kaltoinkohtelut, kaikki nämä
voitontavoittelun lieveilmiöt, pitää ensisijaisesti kitkeä pois, ja kun ne ovat kunnossa, voi-
daan lähteä vahvistamaan näitä perusoikeuksia.

Ymmärrän, että tässä kontekstissa, kun tilanne on näin hälyttävä tietyiltä osin, tämä on
ehkä mahdotontakin toteuttaa. Kuitenkin haluan uskoa, että kun nämä saadaan korjattua —
ja nämä on pakko saada korjattua — tulevaisuudessa tämä on pitkän aikavälin tavoite, jol-
la me vahvistamme ihmisten itsemääräämisoikeutta, kun me vahvistamme oikeutta päästä
ulos. Haluankin tässä roolissa myös kiittää niitä järjestöjä, jotka pitkälti tällä hetkellä mah-
dollistavat monille iäkkäille ulospääsyn, koska henkilökuntaa ei yksinkertaisesti ole ja
omaisia ei kaikilla ole ja monilla ei ole mahdollisuutta. 

Uskon ja toivon, että tämä saadaan tulevaisuudessa eteenpäin. Tällä on paljon positiivi-
sia vaikutuksia. Meille ehkä itsestäänselvyyttä on, että me lähdemme tästä ulos, mutta niin
monelle se ei ole itsestäänselvyys.

22.07 Satu Taavitsainen sd: Arvoisa puhemies! Haluan vielä sanoa sen, että me täällä
ikään kuin ulkopuolella olevat ihmiset emme ole ollenkaan ainoita, jotka haluavat tätä ul-
koilua, vaan nimenomaan vanhukset itse toivovat sitä ulos pääsemistä ja ulkoilua. Hyvin
monet heidän etujärjestöistään, elikkä erilaiset eläkeläisjärjestöt, potilasjärjestöt, sosiaali-
ja terveysalan järjestöt, ovat tuoneet tämän tarpeen esille, aivan niin kuin edustaja Nurmi-
nen on tässä kertonut. He ovat huomauttaneet siitä, että suljettuna sisätiloihin, ilman mah-
dollisuutta ulkoilla turvallisesti ja tuetusti, ei ole arvokasta vanhuutta. Se, miten me voim-
me tarjota meidän vanhuksille arvokkaan vanhuuden, lähtee kyllä tästä talosta ja lainsää-
dännöstä. Sen pitää olla tiukkaa, ja lain rikkomuksista pitää tulla kovat sanktiot ja rangais-
tukset. 

Kyllä olin hyvin hämmästynyt siitä, kun tänään kuulimme asiantuntijoita ja valvovaa vi-
ranomaista, miten suuri ero meillä on terveydenhuollon ja sosiaalihuollon toimijoiden vä-
lillä. He kertoivat, että terveydenhuollon toiminnassa, kun he antavat huomautuksen josta-
kin epäkohdasta, jos ei asia ole kunnossa, niin sieltä tulee yleensä hyvin asiallinen vastaus,
6



Pöytäkirjan asiakohta PTK 163/2018 vp
jossa kerrotaan, että he korjaavat tämän epäkohdan välittömästi. Mutta nyt täällä sosiaali-
huollon puolella, mihin kaikki meidän vanhusten hoivayksiköt kuuluvat, ei ollenkaan kun-
nioiteta edes valvovaa viranomaista, vaan aletaan vänkyttämään vastaan ja kiistämään val-
vovan viranomaisen näkökohtia tai huomautuksia. Siellä laitetaan yrityksen lakimiehet
asialle kirjoittamaan vastineita, joissa kaikki tyrmätään niin, että valvova viranomainen on
väärässä. Mikä näihin tehoaa? Miten saadaan ne edes tottelemaan ja noudattamaan tässä-
kin salissa säädettyjä lakeja? Elikkä kun toivon, että tuleva eduskunta sitten säätää myös-
kin edustaja Nurmisen tekemän kohdan vanhuspalvelulakiin, niin se valvonta ja lakien
noudattaminen pitää sanktioida niin, että jos ei noudateta, tulee kunnon rangaistukset. 

22.10 Kristiina Salonen sd: Arvoisa puhemies! Jäi vielä sanomatta, että me tiedämme,
että jo kolmen päivän vuodelepo ja vuodehoito, ja kaikki päivät sen päälle, heikentää mer-
kittävästi ihmisen kävelykykyä mutta myöskin lihaskunto alkaa heiketä. Yhä edelleen va-
litettavasti, kun ikäihminen tarvitsee jonkin sairauden takia erityistä hoitoa, moni heistä tu-
lee makuutetuksi niin kauan, että kunto ja kävelykyky alkavat heiketä, ja kun he sitten pa-
laavat kotiin tai hoivayksikköön, niin vaikka me puhumme kyllä kuntouttavasta työottees-
ta, niin aidosti siellä ei ole aikaa niin paljon kuin tarvittaisiin, jotta kävelykyky palautuisi,
jotta lihaskunto voimistuisi ja vahvistuisi. 

Olen paljon miettinyt tätä kuntouttavaa työotetta: Se ei ole pelkästään sitä, että aamulla
ollaan varmistamassa, että ikäihminen itse omilla lihasvoimillaan nostaa itsensä sängystä
ylös ja vaikka nousee sängystä seisomaan. Se on sitäkin, mutta ison osan siitä pitäisi olla
myöskin lisäävää ja pitempikestoista kuntoutusta. Yksi hyvä kuntoutus on esimerkiksi läh-
teä kävelylenkille, kävellä pieni pätkä, ottaa mukaan vaikka se pyörätuoli, jossa sitten voi
levätä, ja tarvittaessa voi sitten vaikka jatkaa loppumatkaa sen turvin, jos omat voimat ei-
vät enää riitä. Mutta tämä kaikki vaatii kyllä aikaa. Se vaatii aikaa henkilöstöltä, ja nykyi-
sellään se tapahtuu myöskin pitkälti muiden kuin tämän hoitohenkilöstön tuella.

Minusta on vähän surullinenkin asia, että meillä koulutetut hoiva-alan ammattilaiset te-
kevät kyllä paljon esimerkiksi vaikka pyykkihuoltoa; sille heillä kyllä on aikaa mutta ei täl-
le elintärkeälle toimintakyvyn ylläpitämiselle, liikunnalle, yhteiselle ikään kuin vapaa-ajan
vietolle, missä olisi aika hyvä vaihtaa ajatuksia tämän ikäihmisen kanssa, kuulla hänen
omia mietteitään ja ajatuksiaan esimerkiksi vaikka yksinäisyydestä, terveydestä, ehkä
myöskin sairaudenpeloista ja muista. Tämän pitäisi olla osa sitä hyvää hoivaa, hoitoa ja
kuntoutusta, mutta valitettavasti meillä on siinä vielä työtä tehtävänä.

Keskustelu päättyi.

Asia lähetettiin sosiaali- ja terveysvaliokuntaan.
7


