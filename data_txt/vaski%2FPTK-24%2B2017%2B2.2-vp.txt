















































DEM7A48.tmp.xml


Pöytäkirjan asiakohta PTK 24/2017 vp
Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.2. Suullinen kysymys varhaiskasvatuksen säästöjen kohdistamisesta (Outi Alanko-Kahi-
luoto vihr)

Suullinen kysymys SKT 28/2017 vp

Suullinen kyselytunti

Toinen varapuhemies Arto Satonen: Siirrymme seuraavaan kysymykseen: edustaja
Alanko-Kahiluoto.

Keskustelu

16.22 Outi Alanko-Kahiluoto vihr: Arvoisa puhemies! Hallituksen koulutusleikkuri on
osunut kipeästi myös varhaiskasvatukseen. Oppositiosta olemme onneksi saaneet hallituk-
sen perumaan joitain huonoista päätöksistään. Viimeksi hallitus vetäytyi esikoululaisten
varhaiskasvatuksen leikkauksista sen jälkeen, kun olin nostanut asian esiin kirjallisella ky-
symyksellä, ja viikko sitten keskustelimme näistä suunnitelmista täällä suullisella kysely-
tunnilla. 

Varhaiskasvatuksen korvaaminen osittain kerhotoiminnalla olisi tarkoittanut varhais-
kasvatuksen laadun romuttamista. Pahimmillaan eskarilaisen päivä olisi särkynyt kolmeen
osaan: aamulla lapsi olisi ollut kerhossa, sen jälkeen esiopetuksessa ja iltapäivällä taas ker-
hossa. Tämä olisi heikentänyt varhaiskasvatuslain tavoitteiden toteutumista, ja on erittäin
hyvä, että hallitus vetäytyi tästä suunnitelmasta.

Huoleni koskee kuitenkin sitä, onko 25 miljoonan euron säästötavoite varhaiskasvatuk-
seen [Puhemies koputtaa] edelleen voimassa. Juuri kuulimme, kun pääministeri sanoi, et-
tei ammatillisen koulutuksen säästöistä aiota luopua. Eli kysynkin: mihin aiotte kohdistaa
nämä varhaiskasvatukseen aiotut 25 miljoonan euron leikkaukset?

16.24 Opetus-  ja  kulttuuriministeri  Sanni  Grahn-Laasonen (vastauspuheenvuoro): 
Arvoisa puhemies! Kun tehdään lainsäädäntöä, ainoastaan sellaiset ratkaisut ovat mahdol-
lisia, joissa lasten turvallisuus voidaan taata. Samoin sellaistakaan mallia ei voi rakentua,
missä lasta pompotellaan paikasta toiseen monta kertaa päivän aikana. [Susanna Huovi-
nen: Näin se on!] Se ei ole mahdollista. [Susanna Huovinen: Ei ole!] Tältä osin haluan tä-
män huolen kyllä täältä salista hälventää: tämäntyyppisiä ratkaisuja ei ole suunnitteilla.

Toinen varapuhemies Arto Satonen: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.24 Outi Alanko-Kahiluoto vihr (vastauspuheenvuoro): Arvoisa puhemies! Kuulim-
me jälleen kerran, että opetusministeri kieltäytyy vastaamasta hänelle suoraan esitettyyn
 Tarkistettu
4.1



Pöytäkirjan asiakohta PTK 24/2017 vp
kysymykseen. On aivan selvää, että ette voi toteuttaa sellaisia esityksiä, jotka tuhoavat var-
haiskasvatuksen laadun ja tavoitteet, mutta ette vastannut siihen kysymykseen, jonka teille
suoraan esitin: Mihin aiotte kohdistaa nämä 25 miljoonan euron säästöt, jotka edelleen il-
meisesti aiotte pitää voimassa? Mistä te jälleen leikkaatte, jos leikkaatte koulutuksesta?
Vastatkaa suoraan.

16.25 Valtiovarainministeri  Petteri  Orpo  (vastauspuheenvuoro): Arvoisa puhemies!
Hallitus valmistautuu puoliväliriiheen, ja meillä on siellä iso puhde. Meidän täytyy pitää
kiinni julkisen talouden tasapainottamistavoitteesta, ja siihen liittyy oleellisesti se 4 miljar-
din säästöohjelma, joka on jo hallitusohjelmaneuvotteluissa sovittu. Me tulemme pitä-
mään huolen siitä, että tämä kokoluokka pysyy. Jos on jotakin sellaista, tämänkaltaista, jota
ei pystytä toteuttamaan, silloin pitää kuitenkin huolehtia siitä, että kokonaisuus säilyy.
Mutta nyt teidän ei kannata seuraavaksi nousta ylös ja sanoa, että se tarkoittaa jotain uutta
säästöä varhaiskasvatukseen, sillä me huolehdimme kokonaisuudesta. Me pidämme kiinni
siitä, että velkaantumista saadaan taitettua kokonaisuutena hallituksen määrittelemällä ta-
valla.

16.26 Krista Kiuru sd (vastauspuheenvuoro): Arvoisa puhemies! Ensinnäkin ajattelen,
että on tärkeää, että olette ottanut, pääministeri, vahvan otteen siitä, että suomalaista kil-
pailukykyä voisi nostaa työllisyysastetta nostamalla. Mutta sen jälkeen, tämän juhlapu-
heen jälkeen, nämä teot ovat nyt jollakin tavalla vielä ruosteessa. Ihmettelen, miksi ei lin-
jata, millä tavalla esimerkiksi tässä varhaiskasvatuksessa voitaisiin mennä eteenpäin. Nyt
kun tiedämme, että opposition syvästä painostuksesta ja asiantuntijoiden huolista johtuen
ministeri Grahn-Laasonen päätyi ainoaan oikeaan johtopäätökseen eli siihen, että tätä ker-
hotoimintaa ei normienpurun nimissä laajenneta koko kenttää koskemaan, niin nyt emme
kuitenkaan tiedä, mistä tämä säästö sitten toteutetaan. Minusta olisi reilua, että te kertoisit-
te, mistä se toteutetaan. Eilen emme saaneet tietää, onko ammatillisesta koulutuksesta lei-
kattu 190 miljoonaa, 260 miljoonaa vai mahdollisesti vielä kehysriihen jälkeen yli 300 mil-
joonaa. Nyt olisi tärkeää, että me tietäisimme, [Puhemies koputtaa] mitä näihin asioihin
vastataan, ja vielä kerran kysyn: mistä varhaiskasvatuksessa tämä säästö on pois?

16.27 Pääministeri Juha Sipilä (vastauspuheenvuoro): Arvoisa puhemies! Kysyjällä oli
pitkä johdanto, jossa moitittiin työllisyystoimien epäonnistumista. Viime kaudella tuli
100 000 uutta työtöntä. Tällä kaudella käänne on tapahtunut. Myöskin pitkäaikaistyöttömi-
en trendi on kääntynyt laskuun. Saimme juuri valtiontaloudesta alustavia lukuja, joissa ali-
jäämä julkisessa taloudessa on pienentynyt 5,7 miljardista tuonne noin 4,1 miljardiin. Ol-
laan pitkästä aikaa alijäämän suhteessa bkt:hen alle 2 prosentissa. Työttömyys pienenee
koko ajan. Työllisyysaste nousee. Hallitus tekee koko ajan toimia, joilla saamme vahvis-
tettua tätä hyvää trendiä, mikä nyt on saatu aikaiseksi.

16.28 Mikaela Nylander r (vastauspuheenvuoro): Arvoisa puhemies! Hallitus on mah-
dollistanut heikennyksiä varhaiskasvatukseen kajoamalla subjektiiviseen päivähoito-oi-
keuteen, ja olette myös mahdollistaneet suurempia ryhmiä lapsille, jotka ovat täyttäneet
kolme vuotta. Varhaiskasvatus on tietysti hyvin tärkeä teema nyt kunnallisvaalien alla ja
kunnissa, koska se jää kuntien tehtäväksi myös jatkossa. Kun ajatellaan näitä heikennyk-
2



Pöytäkirjan asiakohta PTK 24/2017 vp
siä, mitä hallitus on mahdollistanut, pohdin sitä, milloin hallitus aikoo arvioida nämä hei-
kennykset, mitä on tapahtunut de facto kentällä kunnissa.

  Värderade talman! Jag skulle vilja fråga om hur och när regeringen tänker göra en utvär-
dering om hur det har påverkat kvaliteten på småbarnspedagogiken i kommunerna i och
med att regeringen har medgett vissa försämringar.

16.29 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Arviointi ja seuranta kuuluvat ikään kuin jokapäiväiseen tekemi-
seen ja hyvään valmisteluun. Mitä tulee varhaiskasvatukseen, niin se on ihan totta, että
säästöjäkin on jouduttu tekemään, mutta haluaisin nostaa esille myöskin sen, että tässä
kuussa muun muassa laskemme varhaiskasvatusmaksuja, mikä nimenomaan helpottaa pie-
nituloisten perheiden, yksinhuoltajaperheiden arkea ihan todella merkittävästi. Samoin sit-
ten varhaiskasvatus on saamassa varhaiskasvatussuunnitelmien perusteet eli ensimmäiset
ikään kuin omat opetussuunnitelmat varhaiskasvatukseen. Se on iso muutos. Meillä on en-
simmäistä kertaa varhaiskasvatuksessa käytössä kehittämisraha, jolla voidaan tehdä erilai-
sia hienoja kehittämisprojekteja, joilla voidaan kehittää varhaiskasvatuksen laatua. Yli-
opistokoulutettujen lastentarhanopettajien koulutusmääriä on lisätty, ja niin edelleen. Eli
näitä kehittämistoimia tehdään koko ajan, ja tällä hetkellä kolme selvityshenkilöä tekee
parhaillaan työtänsä, [Puhemies koputtaa] jossa rakennetaan varhaiskasvatuksen kehittä-
misen tiekarttaa.

16.30 Päivi Räsänen kd (vastauspuheenvuoro): Arvoisa herra puhemies! Nämä ministe-
rin kuvaamat kehittämistoimet, kuten varhaiskasvatuksen opetussuunnitelma, ovat kyllä
sinänsä hienoja asioita, [Ben Zyskowicz: Hyvä!] mutta kyllähän varhaiskasvatuksen laa-
dun merkittävin ongelma ovat liian suuret lapsiryhmät. [Ben Zyskowicz: Tämäkin on tot-
ta!] Meillä on todellakin kansainvälisesti vertaillen huippukoulutetut lastentarhanopetta-
jat, ja heiltä tulee jatkuvasti viestiä siitä, että he eivät näissä ylisuurissa lapsiryhmissä pys-
ty ikään kuin toteuttamaan sitä osaamistaan käytännössä ja silloin siitä päiväkodissa toteu-
tetusta palvelusta tulee enemmän lasten säilömistä kuin sitä laadukasta varhaiskasvatusta,
ja samaa huolta tulee myös lasten vanhemmilta. Aiotteko puuttua tähän kipeimpään ongel-
maan eli näihin liian suuriin lapsiryhmiin?

16.31 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Jokaisella lapsella Suomessa on oikeus vähintään 20 tuntiin peda-
gogisesti vahvaa, laadukasta varhaiskasvatusta ja sen sisältöä on erittäin paljon viime vuo-
sina kehitetty. Myöskin kansainvälisessä vertailussa suomalainen varhaiskasvatus on esi-
merkillistä, ja meidän ryhmäkokomme ovat kohtuullisia kansainvälisesti verrattuna. Mut-
ta tiedän kyllä hyvin sen, että siitä tulee perheiltä paljon palautetta ja se arki myöskin var-
haiskasvatuksen ammattilaisille on välillä rankkaa, ja sitä jaksamista pitää nimenomaan tu-
kea muun muassa henkilöstön osaamisesta ja koulutusmahdollisuuksista huolehtimalla.
Varhaiskasvatussuunnitelmien perusteet ovat yksi iso askel varhaiskasvatuksen laadun ke-
hittämisessä. Kun kysytään perheiltä ja vanhemmilta, niin he arvostavat erittäin kovasti
tätä palvelua, eli varhaiskasvatus on yksi niistä julkisista palveluista, joista tulee asiakkail-
ta eli perheiltä ja myöskin lapsilta erittäin hyvää palautetta.
3



Pöytäkirjan asiakohta PTK 24/2017 vp
16.32 Ville Niinistö vihr (vastauspuheenvuoro): Arvoisa puhemies! Tosiasia on se, että
hallitus on mittavasti heikentänyt lasten oikeutta varhaiskasvatukseen ja päivähoitoon ja
ryhmäkokoja kasvattamalla on vaikeuttanut päivähoidon asemaa ja lastentarhanopettajien
ja hoitajien mahdollisuuksia antaa tukea juuri niille lapsille, jotka tukea eniten tarvitsevat.
Monista kunnista on torjuttu nämä leikkaukset, kun on todettu, että päivähoito-oikeuden
rajaus aiheuttaisi vain enemmän ongelmia eikä toisi taloudellisia säästöjä. Mutta niissä
kunnissa, missä näitä leikkauksia on tehty, se on heikentänyt monien perheiden asemaa ja
juuri niitten lasten asemaa, jotka eniten tukea tarvitsisivat. 

Nyt hallituksen pitäisi arvioida omat virheensä, korjata nämä asiat, lisätä rahoitusta var-
haiskasvatukseen ja palauttaa pienemmät ryhmäkoot. Sen sijaan te suunnittelette 25 mil-
joonan euron lisäleikkauksia esikoululaisille. Tästä keskustelusta ilmeni, että tätä leikka-
usta ei ole poistettu. Opetusministeri on vain vähän vetänyt Hesarin toimittajaa höplästä ja
sanonut, että tiettyä toteuttamistapaa ei tehdä. Mutta nyt haluaisin kuulla pääministeriltä
vastauksen: [Puhemies koputtaa] onko 25 miljoonan euron säästötavoite varhaiskasvatuk-
seen edelleen voimassa vai ei, pääministeri Sipilä?

Toinen varapuhemies Arto Satonen: No, tähän kysymykseen vastaa valtiovarainminis-
teri Orpo. [Naurua]

16.33 Valtiovarainministeri  Petteri  Orpo  (vastauspuheenvuoro): Arvoisa puhemies!
Toistan sen, että hallitus pitää kiinni talousohjelmastaan, siitä isosta julkisen talouden ta-
sapainottamissuunnitelmasta, mikä meillä on. Tämän säästökohteen osalta, joka on halli-
tusohjelmaneuvotteluissa tullut, on sekä erittäin suuria vaikeuksia saada sitä toimimaan
että on myöskin kyseenalaista, saavutetaanko sillä positiivisia vaikutuksia. Näin. Siksi
tämä on normaali prosessi, jota käydään ministeriöiden ja valtiovarainministeriön välillä ja
sitten lopulta puoliväliriihessä, ja kun sen jälkeen me teemme päätöksiä, me huolehdimme
siitä meidän talousohjelmastamme, se on kaikkein oleellisin asia tässä. Ja jos siellä sisällä
joku muuttuu, haetaan vaihtoehtoisia kohteita. [Ville Niinistön välihuuto] — Haetaan
vaihtoehtoisia kohteita, jos joku muuttuu.

Kysymyksen käsittely päättyi.
4


