















































DEM5021.tmp.xml


Pöytäkirjan asiakohta PTK 91/2017 vp
Pöytäkirjan asiakohta 

PTK 91/2017 vp

Täysistunto

Torstai 21.9.2017 klo 9.59—21.24

28.1. Suullinen kysymys viittomakielen tulkkauspalveluista (Jyrki Kasvi vihr)
Suullinen kysymys SKT 117/2017 vp

Suullinen kyselytunti

Puhemies Maria Lohela: Edustaja Kasvi.

Keskustelu

16.00 Jyrki Kasvi vihr (vastauspuheenvuoro): Arvoisa puhemies! Ensi vuodenvaihtees-
sa useita satoja viittomakielen tulkkeja jää ilman työtä. Tämä johtuu siitä, että Kansanelä-
kelaitos on ottanut itselleen koordinointivastuun viittomakielen tulkkausten välittämises-
tä. Tämä tarkoittaa käytännössä sitä, että suuri osa tulkkauspalveluita välittävistä yhtiöistä
on rajautunut pois tästä palveluntarjoajien poolista, joille on tehty puitesopimus. Käytän-
nössä tulkkien määrä putoaa 850:stä 450:een. Kysynkin: miten hallitus aikoo turvata viit-
tomakielen tulkkien saatavuuden myös ensi vuonna, kun tulkkeja on todellakin saatavissa
vain murto-osa aikaisemmasta määrästä?

16.02 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Edustaja Kasvi, te tiedätte, että sydämeni varmasti sykkii viittomakielelle,
olen viittomakielisestä perheestä. On perin juurin onnetonta, että näitä viestejä nyt kantau-
tuu.

 Kela on todellakin tehnyt tämän kilpailutuksen ja uudelleenorganisoinnin koskien viit-
tomakielen tulkkausta. Kilpailutus on nyt käyty, ja siihen liittyen järjestetään sitten loka-
kuussa kuulemistilaisuus, joten tässä ei varmasti vielä kaikkea lopullisesti tiedetä siitä,
mitä tämän viimeisimmän kilpailutuksen osalta tulee. 

Mutta voitte uskoa, ja vakuutan sen, että viittomakielen ja tulkkauksen eteen tulen teke-
mään töitä. 

Puhemies Maria Lohela: Ja nyt pyydän niitä edustajia, jotka haluavat esittää lisäkysy-
myksiä tästä aiheesta, ilmoittautumaan. 

16.02 Jyrki Kasvi vihr (vastauspuheenvuoro): Arvoisa puhemies! Kansaneläkelaitos on
muuttamassa myös viittomakielen tulkkauspalveluiden sopimusehtoja. Ensi vuoden alusta
lähtien palveluntuottajille ei esimerkiksi korvata tulkin työmatkoihin käyttämää aikaa.
Käytännössä tämä heikentää tulkkauspalveluiden saatavuutta harvaan asutuilla alueilla,
joilla matkoihin voi kulua enemmän aikaa kuin itse tulkkaukseen. Uusien sopimusehtojen
mukaan tulkki ei voi myöskään enää joustaa, vaikka tulkkauksen tarve venyisi syystä tai
toisesta. Tarpeen venyminen on kuitenkin tavallista, sillä kaikkia tilanteita ei esimerkiksi
 Tarkistettu
4.1



Pöytäkirjan asiakohta PTK 91/2017 vp
Kelan toimistossa asioitaessa voi etukäteen ennustaa. Viittomakielen tulkkauksen tarkoi-
tus on, että viittomakieltä käyttävä henkilö pystyy tasavertaisesti osallistumaan yhteiskun-
taan. Siksi kysynkin: miten viittomakielen tulkkauspalveluiden saatavuus turvataan ensi
vuonna myös erityisesti harvaan asutuilla alueilla?

16.03 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Äärimmäisen hyvä kysymys. Tulen harva-alueelta itsekin ja haluaisin kyllä
tietää sen, miten meillä esteetön yhteiskunta toteutuu, ja näin ollen kyllä kannustan tietysti
Kelaa ratkaisemaan tätä ongelmaa ja myöskin Kelan valtuutettuja, jotka kansanedustajista
koostuvat, ja täällä salissa istuu useita Kelan valtuutettuja. Toivon myös, että me kaikki yh-
dessä voimme tätä pohtia, samoin kuin sitten tietysti Kelan hallitus. Totta kai he noudatta-
vat Suomen lakeja, ja meidän täytyy katsoa, onko sitten ehkä lainsäädännössä jotain muu-
tettavaa. Mutta sen viestin täytyy myöskin tulla Kelalta ministeriöön päin, että tätä voi-
daan edistää.

16.04 Mikaela Nylander r (vastauspuheenvuoro):  Värderade talman! Är regeringen
medveten om den oerhört svåra och trängda situation de människor som använder sig av
det finlandssvenska teckenspråket befinner sig i? Inga tolkar har utbildats i Finland sedan
början av 90-talet, ingen utbildning ordnas sedan början av 90-talet, forskning saknas och
så vidare. Hela infrastrukturen saknas. 

Arvoisa hallitus, oletteko tietoisia siitä, miten hankala tilanne on niillä, jotka käyttävät suo-
menruotsalaista viittomakieltä? Koulutusta ei ole järjestetty moneen, moneen kymmeneen
vuoteen, tulkkeja ei ole koulutettu, eikä löydy tutkimusta, ei mitään, joten minä kysyn: mi-
ten tulette huolehtimaan, että myös ruotsinkieliset saavat nyt tulkkausta tämän jälkeen,
koska meillä ei ole sama lähtökohta kuin suomenkielisellä puolella?

16.05 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Kiitos kysymyksestä, ja tässä täytyy kiittää myös edellistä hallitusta, joka sai ai-
kaan viittomakielilain, joten ihan toivon, että älkää ampuko viestin tuojaa, koska tämä on-
gelma on ollut jo vuosikymmeniä ja nyt vasta se alkaa uskoakseni korjaantumaan ja myös-
kin, totta kai, se vaatii rahaa ja vaati viime kaudella rahallista satsausta siihen, että ruotsin-
kielinen viittomakieli otettiin huomioon. Näiltä osin olen tavannut molempia, sekä Suo-
men ruotsinkielisiä että suomenkielisiä tulkkeja, viittomakielisiä tulkkeja, monissa eri ti-
laisuuksissa, ja tästä kysymyksestä on juurikin käyty hyviä keskusteluja.

16.06 Timo Harakka sd (vastauspuheenvuoro): Arvoisa puhemies! [Puhuja käyttää 2 se-
kuntia viittomakieltä] Olen hyvin surullinen tilanteesta. Viittomakielilaki hyväksyttiin
kaksi vuotta sitten, se oli suuri edistysaskel. Sen tarkoitus oli taata sananvapaus ja ilmai-
sunvapaus omalla äidinkielellä, ja se on ministeri Mattilan ja minun äidinkieleni. Siksi olen
surullinen myös tästä vastuun välttelystä.

Teimme kesällä edustaja Mäkisalo-Ropposen kanssa kirjallisen kysymyksen tästä tulk-
kauspalvelun tulevaisuudesta, 7 200 ihmistä allekirjoitti adressin. Voitteko te nyt luvata,
että puututte tähän viittomakielilain henkeä ja mahdollisesti myös kirjainta rikkovaan me-
nettelyyn?
2



Pöytäkirjan asiakohta PTK 91/2017 vp
16.07 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Kiitoksia kysymyksestä, samoin minä ajattelen. Kyllä, minä haluan, että viittoma-
kielilain henki toteutuu, ja olen sitä mieltä, että Kelan myös täytyy noudattaa lakia. Kuten
tiedämme myös sen, asia on nyt kesken. Tästä kilpailutuskierros on käyty, tästä järjeste-
tään kuuleminen. Nyt on aika puuttua meidän yhdessä, Kelan valtuutettujen, Kelan halli-
tuksen, meidän kaikkien, me teemme tästä paremman maailman ja viittomakielisille es-
teettömämmän yhteiskunnan.

16.07 Hannakaisa Heikkinen kesk (vastauspuheenvuoro): Arvoisa rouva puhemies! Us-
kon, että viittomakielen palvelut ovat sellaisia, joissa maakuntauudistus ja digitalisaatio-
hankkeet pystyvät antamaan apua. Haluaisinkin kuulla ministeri Vehviläiseltä, kuinka di-
gihankkeet tällä hetkellä etenevät ja kuinka siellä pystytään kuromaan sitä välimatkaa ja
mitä esimerkiksi tulkkauspalveluissa on tehtävissä. Tulkkauspalvelu toteutettuna digitali-
saation kautta hävittää sen välimatkan, ja parhaita tulkkauksen ammattilaisia ja osaajia
pystytään hyödyntämään eri puolilta Suomea. Voitteko kertoa, ministeri Vehviläinen, mitä
hallitus on tällä saralla tehnyt?

16.08 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Ensinnäkin haluan todeta, että varmasti tämä viittomakielilaki, joka on kaksi
vuotta sitten hyväksytty, on se perusasia. Siihenhän sen pitää pohjautua, että viittomakie-
liset saavat sen oikeuden ja — niin kuin täällä tuli esille — ruotsinkielisten viittomien osal-
ta myös. 

Sitten totean tähän edustaja Heikkisen kysymykseen, että ensi vuonna meidän on laitet-
tava kansalliseen toimeenpanoon myös saavutettavuusdirektiivi, ja se tarkoittaa sitä, että
myös sellaiset erityisryhmät, jotka pystyvät hyödyntämään digitalisaatiota ja sähköisiä pal-
veluita, ovat siellä saavutettavuuden piirissä, ja ehkä tämä osaltaan voi tuoda sitten apua tä-
hän viittomakielenkin käyttöön. Eli todellakin, kuten tässä edustaja totesi juuri, kaikki ei
ole aina fyysisesti toteutettavissa. Voin sanoa, että en tunne riittävän hyvin viittomakielen
asiaa sanoakseni, miten se käytännössä toteutettaisiin, mutta mahdollisuuksia tulee enem-
män ja piiskaa tulee enemmän, koska tämä saavutettavuusdirektiivi on laitettava toteen.

16.09 Johanna Karimäki vihr (vastauspuheenvuoro):  Arvoisa rouva puhemies! Uuden
viittomakielilain henki on se, että jokaisella on oikeus omaan äidinkieleensä, että lapset
saavat opetusta viittomakielellä, jos se on heidän äidinkielensä, että elintärkeät palvelut
ovat saatavissa viittomakielellä. Nyt tämä tilanne, että Kela ei ole myöntänyt tulkkeja, on
täysin absurdi. Ihmiset ovat hädissään, palvelut eivät toimi, tulkkeja on jäämässä työttö-
mäksi. Toivon, että hallitus puuttuu tähän vahvemmin kuin nyt sieltä ministeriaitiosta olet-
te luvanneet. Kun on menossa myös valtava sote-uudistus, viittomakielen käyttäjillä on
huoli siitä, miten heidän kielelliset oikeutensa tullaan ottamaan tässä uudistuksessa huo-
mioon, varsinkin kun tilanne nyt tänä päivänä on se, mikä se on. Kysynkin hallitukselta:
kuinka aiotte turvata sote-uudistuksessa viittomakielisten oikeudet ja oikeudet omaan äi-
dinkieleensä?

16.10 Perhe- ja peruspalveluministeri Annika Saarikko: Arvoisa puhemies! Kysymys
on erittäin oleellinen. Meillä jokaisella on oikeus saada palveluitamme omalla äidinkielel-
lämme. Ajattelen myös sillä tavalla, että se on erityisen arvokasta silloin kun on kysymyk-
3



Pöytäkirjan asiakohta PTK 91/2017 vp
sessä hädän hetkellä turvattava palvelu. Toisaalta tulkkauspalveluissa ja viittomakielisten
asiassa kysymys on jokapäiväisen avun tarpeesta. 

Sote-uudistuksessa tätä on arvioitu minusta riittävällä tavalla, ja valiokunnan jäsenenä
muistan, että kevätpuolella etujärjestöjen kautta erilaisten kielivähemmistöjen, kuten saa-
menkielisten tai viittomakielisten, asema nousi voimakkaasti esiin. Erityisesti saamenkie-
listen osaltahan tämä koskee keskitetysti yhtä maakuntaa ja viittomakielisten osalta koko
Suomea. Minusta tämä on uudistuksessa riittävällä tavalla huomioitu, ja halutessanne toi-
mitan tästä mielelläni lisäinformaatiota.

Kysymyksen käsittely päättyi.
4


