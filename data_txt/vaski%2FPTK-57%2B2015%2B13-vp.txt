















































DEM61E2.tmpSave.xml


Pöytäkirjan asiakohta PTK 57/2015 vp
Pöytäkirjan asiakohta 

PTK 57/2015 vp

Täysistunto

Tiistai 3.11.2015 klo 13.59—22.02

13. Hallituksen esitys eduskunnalle laiksi elinkeino-, liikenne- ja ympäristökeskuksista an-
netun lain muuttamisesta ja eräiksi siihen liittyviksi laeiksi

Hallituksen esitys HE 90/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 13. asia. Puhemiesneuvosto ehdottaa, että asia lähetetään hallintovaliokuntaan.

Ministeri Rehn, olkaa hyvä.

Keskustelu

21.23 Elinkeinoministeri Olli Rehn (esittelypuheenvuoro):  Arvoisa puhemies! Tässä
aika teknisluontoisessa hallituksen esityksessä ehdotetaan ely-keskusten myöntämien val-
tionavustusten maksamista ja tähän maksamiseen läheisesti liittyvien muiden tehtävien ko-
koamista vuoden 2015 alussa toimintansa aloittaneeseen ely-keskusten ja te-toimistojen
kehittämis- ja hallintokeskukseen. Tämä KEHA, kehittämis- ja hallintokeskus, on palvelu-
keskustyyppinen virasto, joka hoitaa näiden elyjen ja te-toimistojen talous- ja henkilöstö-
hallinnon tehtävät, monet tukipalvelut, samoin kuin TEMin hallinnonalan tukien ja avus-
tusten maksamista koskevia tehtäviä ja maksamiseen liittyviä tehtäviä.

Tässä käsillä olevassa esityksessä kehittämis- ja hallintokeskukselle siirrettäisiin mui-
den ely-keskuksia ohjaavien ministeriöiden hallinnonalojen maksamista, ja tämä KEHA
maksaisi vuoden 2016 alusta myös eräitä maa- ja metsätalousministeriön, liikenne- ja vies-
tintäministeriön sekä ympäristöministeriön hallinnonalojen avustuksia ja korvauksia. Toi-
sin sanoen kyse on toimintojen järkeistämisestä valtionhallinnossa ja tätä kautta veron-
maksajien varojen paremmasta hyödyntämisestä.

Lisäksi tämä esitys sisältää teknisiä tarkistuksia ja siviilipalveluskeskuksen tehtävän
siirron Kaakkois-Suomen ely-keskuksesta tämän kehittämis- ja hallintokeskuksen yhtey-
teen. Siviilipalveluskeskuksen siirtämisellä taataan Lapinjärvellä työtään jatkavan siviili-
palveluskeskuksen tukipalveluiden sujuva jatkuminen tilanteessa, jossa kaikkien ely-kes-
kustenkin tukipalvelut saadaan tästä kehittämis- ja hallintokeskuksesta.

21.26 Sirpa Paatero sd: Arvoisa rouva puhemies! Kuten ministeri esitteli, tässä on jatkoa
edellisen hallituksen aikana aloitetulle kehittämis- ja hallintokeskuksen tehtävien uudista-
miselle, tai kun se on perustettu, niin tässä talous- ja henkilöstöhallinnon jälkeen siirretään
näitä valtioneuvoston maksatuksia ja takaisinperintää tälle kehittämis- ja hallintokeskuk-
selle.

Kun sitä uudistusta tehtiin edellisellä kaudella kokonaisuutena näitten ely-keskusten
muodostamisesta ja sitten jaettiin näitä tehtäviä, niin tämä kysymys ministerille on: miksi
 Tarkistettu
4.1



Pöytäkirjan asiakohta PTK 57/2015 vp
nyt tämä kohta, missä siviilipalvelusasiat ovat olleet Kaakkois-Suomessa, pitääkin siirtää
valtakunnalliseksi, kun monet muut asiat on kuitenkin pystytty hoitamaan niin, että ne ovat
alueellisesti jonkun ely-keskuksen hallinnassa eikä kaikkea hoideta kaikissa? Sen ymmär-
täisin, ja se on tehokkaampaa huomattavasti. Huoli silloin, kun näitä ely-keskuksia perus-
tettiin, oli myöskin siitä, tulevatko alueelliset erityispiirteet huomioiduiksi. Toivon, että
tämä on huomioitu myöskin tässä kohtaa, jos siirretään kaikki maksatukset, ja toivon ja us-
kon, että ne ovat myös ainoastaan teknisiä maksatuksia, eivät niitä alueen erityispiirteisiin
— vaikkapa erilaisiin työttömyys- tai työllisyystilanteisiin tai erilaisiin elinkeinorakentei-
siin ja muihin — liittyviä asioita, joita sitten on kuitenkin helpompi arvioida paikallisesti
siellä alueellisissa omissa elyissä ja te-keskuksissa.

Tähän asti — luen täältä lain perustelua ja muuta — pystyin olemaan aika lailla samalla
kannalla, näitä muutamia kysymyksiä nousi esille, mutta sitten kun pääsin kohtaan, missä
ei lukenut sanoja "monimuotoiset itsehallintoalueet" mutta se löytyy sieltä sisältä, epäilyk-
seni heräsi. Se on minun kolmas kysymykseni ministerille: kun tässä hallituksen esitykses-
sä lukee, että näitä tuottavuushyötyjä olisi myös mahdollisesti myöhemmin tällä hallitus-
kaudella tehtävän aluehallinnon järjestämisratkaisun jälkeen, jossa kuntien, alueiden ja
valtion hallintoja järjestellään uudelleen elikkä muodostetaan nämä monimuotoiset itse-
hallintoalueet, niin tuleeko tapahtumaan niin, että meillä kaikessa lainsäädännössä, joka
nyt tämän syksyn loppupuolella tulee, tulevat jo ensimmäiset askeleet siihen, että meillä tä-
män hallituskauden aikana suurimman osan kunnista kaikki alueelliset toiminnot nipute-
taan yhteen ja tehdään tämmöinen maakuntahallinto-Suomi?

Keskustelu päättyi.

Asia lähetettiin hallintovaliokuntaan.
2


