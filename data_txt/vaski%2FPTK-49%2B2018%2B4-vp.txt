















































DEM638C.tmp.xml


Pöytäkirjan asiakohta PTK 49/2018 vp
Pöytäkirjan asiakohta 

PTK 49/2018 vp

Täysistunto

Tiistai 15.5.2018 klo 14.00—16.23

4. Hallituksen esitys eduskunnalle laeiksi uusiutuvilla energialähteillä tuotetun sähkön tuo-
tantotuesta annetun lain ja tuulivoiman kompensaatioalueista annetun lain 6 §:n muutta-
misesta

Hallituksen esitys HE 175/2017 vp
Valiokunnan mietintö TaVM 6/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 4. asia. Käsittelyn pohjana on talousvaliokunnan mietintö TaVM 6/2018 vp. Nyt
päätetään lakiehdotusten sisällöstä.

Valiokunnan puheenjohtaja edustaja Mölsä esittelee mietinnön.

Keskustelu

14.48 Martti Mölsä sin (esittelypuheenvuoro):  Arvoisa rouva puhemies! Kyseessä on
hallituksen esitys eduskunnalle laiksi uusiutuvilla energialähteillä tuotetun sähkön tuotan-
totuesta annetun lain ja tuulivoiman kompensaatioalueista annetun lain 6 §:n muuttamises-
ta. Esityksessä ehdotetaan muutettavaksi uusiutuvilla energialähteillä tuotetun sähkön tuo-
tantotuesta annettua lakia. Laissa säädettäisiin tarjouskilpailuun perustuvasta preemiojär-
jestelmästä, jossa teknologianeutraalisti edistettäisiin uusiutuviin energialähteisiin perus-
tuvia voimalaitosinvestointeja. Samalla syöttötariffijärjestelmä suljettaisiin biokaasuvoi-
maloiden ja puupolttoainevoimaloiden osalta. Esitys liittyy valtion vuoden 2018 talousar-
vioesityksen täydennykseen ja on tarkoitettu käsiteltäväksi sen yhteydessä.

Arvoisa puhemies! Ehdotetut lait on tarkoitettu tulemaan voimaan valtioneuvoston ase-
tuksella säädettävänä ajankohtana. Biokaasuvoimaloiden ja puupolttoainevoimaloiden
syöttötariffijärjestelmään hyväksymishakemukselle säädettyä määräpäivää koskeva sään-
nös on kuitenkin tarkoitettu tulemaan voimaan mahdollisimman pian. Hallituksen esitys
uusiutuvilla energialähteillä tuotetun sähkön tuotantotuesta ja tuulivoiman kompensaa-
tioalueista annettujen lakien muuttamisesta kytkeytyy energia- ja ilmastopolitiikan laajaan
kokonaisuuteen ja tavoitteisiin. Suomea ohjaavat toisaalta EU:n yhteiset ilmasto- ja ener-
giapolitiikan tavoitteet, toisaalta kansalliset tavoitteet, jotka konkretisoituivat marraskuus-
sa 2016 annetussa energia- ja ilmastostrategiassa. Nimenomaan uusiutuvan energian po-
tentiaalin hyödyntäminen on yksi keskeisistä kysymyksistä pitkän aikavälin energia- ja il-
mastotavoitteiden saavuttamisen kannalta.

Arvoisa puhemies! Nyt annettu ehdotus kytkeytyy myös eduskunnan energia- ja ilmas-
tostrategiasta antamassaan kirjelmässä edellyttämiin toimenpiteisiin. Eduskunnan lausu-
missa todettiin varsin yksityiskohtaisesti uusiutuviin energialähteisiin perustuvien sähkön
ja lämmön tuotannon tukijärjestelmien uudistamisesta. Eduskunnan kannanotossa 2017 ja
 Tarkistettu
4.1



Pöytäkirjan asiakohta PTK 49/2018 vp
valtioneuvoston selvityksessä 2016 tukijärjestelmien uudistamista koskivat erityisesti seu-
raavat lausumat, joissa eduskunta edellytti, ”että valtioneuvosto:

1. uudistaa uusiutuviin energialähteisiin perustuvan sähkön ja lämmön tuotannon tuki-
järjestelmät niin, että tuet ohjautuvat kustannustehokkuusnäkökulmasta parhaisiin uusiu-
tuvan energian tuotantomuotoihin ja että tukien ja verotuksen kilpailuvaikutukset arvioi-
daan ja otetaan huomioon, 

2. valmistelee strategiassa mainitun uuden uusiutuviin energialähteisiin perustuvan tuen
kilpailutukseen perustuen ja teknologianeutraalisti niin, että kilpailutukseen voivat tosiasi-
allisesti osallistua tuuli-, aurinko- ja CHP-tuotannon lisäksi muutkin mahdolliset uudet tek-
nologiamuodot, mikäli tuki toteutetaan,

3. varmistaa, että teollisuuden käyttöön soveltuva ainespuu ohjautuu ensisijaisesti kor-
kean jalostusarvon tuotteisiin eikä energian tuotantoon,

4. ryhtyy toimenpiteisiin erityisesti sahateollisuuden sivutuotteiden, purun ja kuoren,
käyttöön saamiseksi ja tasavertaisen kilpailuaseman varmistamiseksi”. 

Hallituksen esityksessä on todettu, että uudistuksen tavoitteiksi on otettu kansantalou-
den kokonaisetu sekä preemiojärjestelmän kustannustehokkuus, mikä varmistettaisiin tek-
nologianeutraaleilla tarjouskilpailuilla. Hallituksen esityksen valmistelussa on vertailtu
laajasti erilaisten toteuttamisvaihtoehtojen vaikutuksia. Hallituksen esityksessä todetaan
lisäksi, että eduskunnan edellä mainitun kirjelmän tukijärjestelmiä koskevat kannanotot on
otettu valmistelussa huomioon. 

Arvoisa puhemies! Talousvaliokunta on arvioinut nyt esitetyn järjestelmän toimivuutta
ja tarkoituksenmukaisuutta taustalla olevien energia- ja ilmastopolitiikan tavoitteiden ja
erityisesti edellä mainittujen lausumien valossa ja painottaen erityisesti kustannustehok-
kuuden, teknologianeutraalisuuden ja kilpailun toimivuuden näkökulmia. Ottaen huo-
mioon valiokuntakäsittelyn aikana tehdyt tarjouskilpailun laajuutta ja kivihiilen käytöstä
luopumisen tukipakettia koskevat hallituksen linjaukset talousvaliokunta pitää hallituksen
esityksen mukaista tukijärjestelmää perusteltuna ja puoltaa hallituksen esitykseen sisälty-
vien lakiehdotusten hyväksymistä vähäisin muutoksin.

Mietintöön sisältyy kaksi vastalausetta, joissa lakimuutosehdotus, hylkäysehdotuksia ja
lausumaehdotuksia. Nämä tulivat perussuomalaisilta, hylkäysehdotus, ja toinen on vasem-
miston ja vihreiden yhteinen hylkäysehdotus. Ja todettakoon lopuksi, että SDP oli tämän
mietinnön kannalla yksimielisesti.

14.54 Hanna Sarkkinen vas:  Arvoisa puhemies! Ilmastonmuutoksen pysäyttäminen
ajoissa vaatii ripeän energiakäänteen, ehkä nopeamman kuin olemme uskoneetkaan, sillä
ilmastonmuutos etenee nopeammin kuin osasimme vielä muutama vuosi sitten kuvitella-
kaan. Meidän on siirryttävä uusiutuvaan ja hajautettuun energiantuotantoon, ja koko ener-
giajärjestelmämme on muokattava älykkääksi ja energiatehokkaaksi. Teknologiat kehitty-
vät nyt nopeaan tahtiin, mutta muutostarpeen suuruuden ja kiireen vuoksi tarvitaan välinei-
tä muutoksen tueksi ja nopeuttamiseksi.

Tällä hallituksen esityksellä säädetään uusiutuvalle energialle uusi teknologianeutraa-
liin tarjouskilpailuun perustuvan tuotantotuen mahdollistava lainsäädäntö. Esitys on osa il-
masto- ja energiastrategian toimeenpanoa. Järjestelmä tarvitaan siirtymäkauden ratkaisu-
na, sillä uusiutuvat investoinnit eivät ole vielä näillä energian hinnoilla ja matalilla päästö-
oikeuksien hinnoilla kannattavia eivätkä ne lähde todennäköisesti liikkeelle ilman kannus-
teita. Tukijärjestelmät eivät voi olla pysyvä ratkaisu, mutta niitä tarvitaan niin kauan kuin
2



Pöytäkirjan asiakohta PTK 49/2018 vp
päästöoikeuksien ja saastuttamisen hinta ei ole riittävän korkea. Hiilen hinnoittelu päästö-
kaupalla tai verotuksella tekisi päästöttömästä tuotannosta automaattisesti kannattavaa, jos
hinnat ja järjestelmät vain toimisivat.

Arvoisa puhemies! Käsillä oleva esitys juuttui talousvaliokuntaan pitkäksi aikaa halli-
tuksen sisäisen erimielisyyden takia. Lopulta esitys eteni sillä muutoksella, että uusiutu-
van energian kilpailutusta supistetaan kivihiilestä luopumisen varjolla. En näe tätä perus-
telluksi. Kivihiilestä pitää luopua mahdollisimman pian, mutta samalla tarvitaan myös siir-
tymävaiheen tukea uusiutuvan energian investointien käynnistämiseksi. Nämä eivät ole
toisiaan pois sulkevia tarpeita, vaan molemmat asiat tähtäävät uusiutuvaan ja päästöttö-
mään energiajärjestelmään. Kilpailutuksen koko tulee siis pitää alkuperäisessä 2 terawat-
titunnissa, ja tähän liittyy toisessa käsittelyssä esitettävä lausuma.

Valiokunnan asiantuntijakuulemisissa ei käynyt ilmi perusteluita sille, miten hallitus on
päätynyt juuri 0,6 terawattitunnin supistukseen uusiutuvan tuesta. Kivihiilen 90 miljoonan
euron luopumispakettia vastaavaa energiamäärää on mahdoton arvioida etukäteen, koska
liukuvan ja kiinteän preemion yhdistelmän huutokaupalla toteutettavan tuen kustannuksia
ei tiedetä. Jos uusiutuvan hankkeet ovat jo hyvin kannattavia, painuu hinta lähelle nollaa,
mutta etukäteen summaa ei voida tietää. Kivihiilestä luopumisen 90 miljoonan euron kan-
nustinpaketti voitaisiin rahoittaa mieluummin esimerkiksi karsimalla ympäristölle haitalli-
sia fossiilisen energian tukia. Näin voitaisiin vähentää päästöjä ja tukea ympäristöystäväl-
listä rakenneuudistusta sitä kautta. Ympäristölle haitallisista yritystuista leikkaaminen on
tunnetusti osoittautunut vaikeaksi, mutta se on välttämätöntä, jos haluamme torjua ilmas-
tonmuutosta tehokkaasti. On muistettava, että fossiilista energiaa tuetaan tälläkin hetkellä
paljon enemmän kuin uusiutuvaa energiaa.

Arvoisa puhemies! Uusiutuva energia tarvitsee edelleen siirtymävaiheen tukea, vaikka
uusiutuvan energian tuotantokustannukset ovat romahtaneet viime vuosina ja vanha syöt-
tötariffi on muuttunut selkeästi ylikompensoivaksi. On huomattava, että tämä uusi kilpai-
lutukseen perustuva järjestelmä on merkittävästi erilainen ja paljon halvempi kuin vanha ja
kallis syöttötariffi. Tukea siirtymävaiheeseen kuitenkin tarvitaan, koska uusiutuvan ener-
gian hankkeet eivät vielä käynnisty, kun päästökauppa ei toimi ja energian hinta on alhai-
nen. Teknologianeutraali kilpailu on ylimenokauden ratkaisu, jolla myös varmistetaan
hankeosaamisen säilyminen. 

Kannatamme siis hallituksen esityksen perusratkaisuja ja lakiesitystä pienin muutoksin.
Emme siis esitä hylkäämistä, toisin kuin puheenjohtaja äsken sanoi, vaan esitämme pykä-
lämuutosta ja lausumia.

Arvoisa puhemies! Puuhaketuotannon osalta on hyvä, että tuotantotuesta on rajattu pois
tukki- ja kuitupuun käyttö energiaksi. Ainespuuta ei tule polttaa energiaksi, vaan se tulee
käyttää korkean arvonlisän tuotteisiin. Hallituksen esityksen mukaan puupolttoaine- tai
biokaasuvoimalassa polttoaineesta vähintään 85 prosentin on oltava uusiutuvaa. Näin ol-
len 15 prosenttia polttoaineesta saa olla muuta kuin uusiutuvaa. Hallitus esitti alun perin,
että polttoaineesta 90 prosenttia on oltava uusiutuvaa, mutta laski prosenttia lausuntokier-
roksen jälkeen. Tulenkin esittämään pykäläkohtaisessa käsittelyssä, että prosentti palaute-
taan 90:een, jotta tuki suuntautuisi aidosti uusiutuviin.

Arvoisa puhemies! Käsittelyn aikana on esitetty kritiikkiä, että kilpailutus ei ole aidosti
teknologianeutraali. Kilpailuun voivat osallistua biokaasu-, puupolttoaine-, aurinko-, tuu-
li- ja aaltovoimalat. Kyseessä ei ole siis tuulivoimatuki. Vesivoima on rajattu ulos sillä pe-
rusteella, että pienvesivoimalle on omat tukimahdollisuudet ja suurvesivoimassa ei ole kil-
3



Pöytäkirjan asiakohta PTK 49/2018 vp
pailua eikä tuen perusteita. Uusiutuvat voivat siis laajasti osallistua kilpailuun, mutta tar-
jouskilpailun voittajia ovat todennäköisesti tuulivoima ja puubiomassaa käyttävät laitok-
set, sillä ne ovat uusiutuvista energiamuodoista kilpailukykyisimpiä eli halvinta kapasi-
teettia, ja halvinta kapasiteettia tässä nyt halutaankin kilpailuttaa ja etsiä. On valtiontalou-
den etu, että kustannustehokkaimmat hankkeet menestyvät tässä kilpailutuksessa. Silloin
myös hinta valtiontaloudelle jää mahdollisimman pieneksi.

14.59 Lauri Ihalainen sd: Arvoisa rouva puhemies! Käsittelemme nyt uusiutuvilla ener-
gialähteillä tuotetun sähkön tuotantotukiesitystä. Niin kuin täällä edustaja Sarkkinen tote-
si, kaikissakin olosuhteissa nämä ovat pitkässä juoksussa välivaiheen ratkaisuja.

Viime vuonna sähkön syöttötariffeja maksettiin 226 miljoonaa euroa. Tästä valtaosa,
196 miljoonaa euroa muistaakseni, meni tuulivoimalalaitoksille ja 28 miljoonaa metsähak-
keeseen. Tukea on pidetty jossain määrin kalliina ja liiaksikin tuulivoimaan suuntautunee-
na. Vika ei liene kuitenkaan itse tuulivoimassa vaan siinä, että uusiutuvan energian lähteet,
aurinko ja muut vastaavat, eivät ole olleet riittävän kilpailukykyisiä näissä hankkeissa.

Uusi järjestelmähän perustuu siis huutokauppaan, jonka tavoitteena on kohdella eri
energiamuotoja tasapuolisemmin. Vesivoima on tämän tuen ulkopuolella, ja se oli harkittu
teko monistakin syistä johtuen, eikä vähiten siitä syystä, että EU-säädöksetkin saattavat
tulla tässä asiassa vastaan.

Valmistelujen eri vaiheissa myös pohdittiin koko tukijärjestelmän uudelleenharkintaa ja
uudelleen miettimistä. Tähän ei nyt kuitenkaan tällä kertaa päädytty.

Tuen kustannuksia on ennakkoon vaikea tietysti arvioida, mutta talousvaliokunnan ar-
vioiden mukaan, kuultujen asiantuntija-arvioiden mukaan, haarukka on noin 120—360
miljoonaa euroa 12 vuodelle jaksotettuna, ei siis vuosittain.

CHP-laitosten toiminnan turvaamista talousvaliokunta halusi monessa yhteydessä ko-
rostaa ja myös niiden irrottautumista kivihiilen käytöstä. Tuesta siis noin 90 miljoonaa eu-
roa suunnataan tukeen, jolla kannustetaan nopeutetussa aikataulussa kivihiilen käytöstä
luopumiseen. Tässä mielessä on hyvä, että kannustinpaketissa korostetaan riittävällä taval-
la uusien, hiiltä korvaavien teknologioiden mahdollisuuksia energiamurroksen keskellä.
Valiokunta korosti yleisemminkin, että tukien painopisteen tulee siirtyä tuotantotuesta uu-
siin, innovatiivisiin teknologian ratkaisuihin tulevaisuudessa.

Talousvaliokunnan mietintöön SDP:n talousvaliokunnan jäsenten aloitteesta lisättiin
kohta, joka kuuluu näin: ”Valiokunta pitää tärkeänä, että kannustintuki laajennetaan koh-
distumaan myös muihin kuin nykyisin hiiltä käyttäviin energialaitoksiin, jotka tuen avulla
kehittävät ja ottavat käyttöön hiiltä korvaavia ja päästöjä vähentäviä teknologioita.” Tämä
laajentaisi tämän tuen merkittävyyttä ja käyttöä. Näillä lisäyksillä, kuten valiokunnan pu-
heenjohtaja täällä oikein totesi, SDP:n talousvaliokunnan ryhmä saattoi hyvin yhtyä tähän
valiokunnan mietintöön.

15.03 Katri Kulmuni kesk: Arvoisa rouva puhemies! Tämä uusiutuvan energian uusi tu-
kimuoto on erittäin tärkeä keskustalle. Se on meidän ministerimme esittelemä, ja toki
olemme hieman harmistuneinakin odottaneet sitä, kun se jumahti tuonne talousvaliokun-
taan, että saamme sen vihdoin tähän saliinkin, ja kiitoksia, että se tänne vihdoin on myös
sitten tullut.

On tietenkin harmi, ettei kokonaisuudessaan varmasti talouden reunaehtojen puitteissa
pystytty saamaan sitä terawattien kokonaismäärää suuremmaksi, mutta se alkuperäinen 2
4



Pöytäkirjan asiakohta PTK 49/2018 vp
terawattia oli ihan siedettävä. No, poliittisten neuvotteluiden jälkeen sitten vielä valiokun-
ta-aikana siitä otettiin osio kivihiililaitoksille, jotka korvaisivat omaa toimintaansa uusiu-
tuvilla energiamuodoilla. Täytyy tietenkin muistaa, että suuri osa Suomen energialaitok-
sista on jo aika päivää sitten siirtynyt pois kivihiilen kaltaisista saastuttavista polttoaineis-
ta, mutta valitettavasti meidän suurimmat kaupunkimme edelleenkin nojaavat kivihiileen,
ja me nyt haluamme sitten tämänkin lain myötä tarjota heille mahdollisuutta ja kannustaa,
oikeastaan pakottaa heidät luopumaan kivihiilestä. Se on myös kansainvälisesti merkittävä
asia Suomelle, että myös suurimmat kaupungit vihdoin luopuvat kivihiilen käytöstä.

Itse tästä lakipaketista vielä: Jonkin verran kritiikkiä on herättänyt vaikkapa teknologia-
neutraalisuus, mikä on aika yllättävä asia, koska eduskunta kuitenkin aikaisemmassa vai-
heessa varsin suurella enemmistöllä oli sitä mieltä, että se täytyy kilpailuttaa teknologia-
neutraalisti. Ja silloin kun tehdään se teknologianeutraalisti, niin täytyy ymmärtää, että ne,
keillä on jo tehokkuus ja tuottavuus parhaimmissa lukemissa, tottahan toki pärjäävät hyvin
siinä kilpailussa.

Se, jos kritisoi tätä lakia tuulivoiman tuesta, on jälkijättöistä. Olisi kannattanut kritisoi-
da aikaisemmin energia- ja ilmastostrategioita ja muita linjauksia, kun on tehty päätös sii-
tä, että toimitaan teknologianeutraalisti. Jos halutaan toimia muulla tavalla, niin pitäisi
koko se järjestelmäpohja rakentaa eri tavalla ja kilpailuttaa sitten koreissa niitä tai millä ta-
valla tahansa, mutta silloin se vaatisi aivan erilaista peukalointia.

Minun mielestäni on erittäin tärkeää, että tämä laki nyt saadaan voimaan ja se tulee kä-
sittelyyn. Monet uusiutuvan energian investoinnit ovat odottaneet tätä, ne ovat odottaneet
tämän harmillisen viivytyksen ajan. Olen myös erittäin tyytyväinen siitä, että sosiaalide-
mokraatit tulivat tähän mietintöön matkaan. Uskoakseni kuitenkin tämän salin yhteinen ta-
voite on, että Suomessa olisi mahdollisimman paljon uusiutuvaa energiaa. Me olemme
erittäin kunnianhimoisia siinä, meillä on paljon hyviä asioita siinä.

Pidän erittäin tärkeänä myös, että meidän teollisuutemme laajasti pystyisi miettimään
uusia uusiutuvan energian innovaatioita ja kehitysmuotoja. Ja mitä on olemassa myös
vaikkapa terästeollisuuden, kaivosteollisuuden osalta siirtymiä uusiutuvaan, niin pidän nii-
tä erittäin kiinnostavina aiheina. Toivottavasti tästä on osaltaan apua myös niihin.

15.06 Hannu Hoskonen kesk:  Arvoisa rouva puhemies! Ihan hyvä mietintö tästä tuli.
Tiedän, että näihin liittyy valtava määrä erilaisia paineita. Suurteollisuus ja suuret yhtiöt
painavat päälle ja näkisivät tietysti mielellään, että kaikki tukipolitiikka tukisi heidän bis-
nestään ja se taas sitten olisi muilta pois. Se on ihan normaalia taloustoimintaa yhteiskun-
nassa, ei sitä kannata säikähtää.

Mutta se, mistä minä olen hieman murheellinen, on se, että vaikka mietintö sinällään on
hyvä, niin me olemme itse ajamassa energiapolitiikkamme monella, monella pienellä teol-
la siihen suuntaan, että CHP-voiman, yhdistetyn sähkön- ja lämmöntuotannon, toiminta-
edellytyksiä pikkuhiljaa heikennetään. Tietysti siihen erittäin paljon vaikuttaa tämä kan-
sainvälinen energiahinta. Aina toimimme sähkön hinnassa ja muissakin asioissa kansain-
välisillä markkinoilla. Se on meidän huomioitava. Mutta Suomen tulee pitää omassa poli-
tiikassaan tänä päivänä, ja tulevina vuosina tulevienkin eduskuntien, huoli siitä, että tässä
maassa säilyy vahvana tämä yhteinen viisautemme sähkön- ja lämmöntuotanto yhteisissä
samoissa laitoksissa, koska sillä saavutetaan se valtava hyöty. Tämä laitosten hyötysuhde
nousee reilusti yli 90 prosentin. Kaikki lämpö otetaan talteen esimerkiksi lämmittämään
taajamia tai teollisuuden hyötykäyttöön, ja sitten sähkö tulee yhteiskunnan sähköverkon
5



Pöytäkirjan asiakohta PTK 49/2018 vp
kautta kaikkien meidän käyttöön. Ja tässä on se loistava idea, kun meillä kuitenkin niitä
kylmiäkin talvia vielä on: se toimii äärimmäisen hyvin säätäen tämän yhteiskunnan ener-
giantarvetta silloin, kun on kova pakkanen ja tarvitaan paljon lämpöä, ja samalla se CHP-
voimala tuottaa sitä paljon kaivattua sähköä, jota sitäkin menee aina parhaiten silloin, kun
on kova pakkanen. Silloinhan aina käytetään paljon sähköäkin. Nämä kulkevat käsi kädes-
sä.

Vajaa kaksi ja puoli vuotta sitten tammikuussa oli Suomessa tilanne, että sähkönkulutus
oli meillä suuri, kun oli kova pakkanen, ja talouselämäkin toimi kohtuullisen hyvin, ja mei-
dät pelasti vain ja ainoastaan se, että sillä hetkellä oli markkinoilta saatavissa, naapureil-
tamme ostettavissa sähköä, niin että sähköverkko ei kaatunut. Se pelasti meidän Suomen.
Tästä viisastuneena kannattaisi nyt Suomen ottaa ihan itseään niskasta kiinni ja pitää huoli
siitä, että tässä maassa on riittävästi sähkön- ja lämmöntuotantoa, joka perustuu nimen-
omaan CHP-tekniikkaan, ja sitten siitä, että laitetaan nämä sähkövoimalat, sähköntuotan-
tolaitokset, kaikki voimalaitokset siihen kuntoon, ja tarvittaessa rakennetaan vaikka lisää,
että olemme omavaraisia energiantuotannossa. Sellaiselle valtiolle, joka ei ole omavarai-
nen energian-, sähköntuotannossa, ei ole hyvä tulevaisuus luvassa, koska jos me haluam-
me tehdä elintasoa ja tuottaa hyviä palveluita ja hyviä tuotteita maailmanmarkkinoille, se
tietää armotta sitä, että pitää olla erittäin tehokas ja puhdas sähköntuotanto.

15.09 Laura Huhtasaari ps: Arvoisa puhemies! Perussuomalaiset kannattavat puhdasta
energiaa ja kannattavat reilua ilmastopolitiikkaa. Esimerkiksi vaatimus siitä, että meidän
pitäisi — kun vain 6,7 prosenttia sähköstä tuotetaan kivihiilellä — kokonaan luopua siitä,
vain lisää pienipalkkaisen ihmisen elinkustannuksia. Ja ottaen huomioon sen, että meidän
tulee pitää huolta, että nimenomaan teollisuuden työpaikat pysyvät Suomessa, ja olla kil-
pailukykyisiä siinä, koska muuten ne siirtyvät muualle ja päästöt maailmanlaajuisesti vain
kasvavat. Jos me kaikki päästöt laskemme yhteen, mitä Suomesta tulee koko maailmaan,
niin se on vain 13 promillea, joten meidän kannattaa toimia hyvin järkevästi. 

Perussuomalaiset esittävät tämän lain hylkäämistä. Perussuomalaiset korostavat, että
uusiutuvien energialähteiden tuotantotukea tärkeämpää olisi panostaa tuotekehitys- ja tut-
kimusrahoitukseen sekä investointitukiin. Tai matkailuun. Meillä on äärimmäisen raikas
ilma Suomessa, jota ihan Saksasta asti tullaan ihailemaan — puhumattakaan Kiinasta. 

Uusiutuvan energian tuki, noin 300 miljoonaa euroa, on valtavan iso summa, ja tämä on
käytännössä tuulivoimatuki kakkonen. Suurin osa tästä tuesta tulee menemään tuulivoi-
malle. Esitys ei kuitenkaan ole teknologianeutraali, vaikka täällä toisin on väitetty. Siitä on
rajattu pois muun muassa vesivoima ja käytännössä myös sähköä ja lämpöä tuottavat lai-
tokset. Lisäksi perussuomalaiset korostavat, että tuulivoiman rakentamiseen liittyvät me-
lu-, välke- ja muut haitat olisi pitänyt tutkia, mutta niitä ei ole tässä esityksessä lainkaan
tutkittu.

15.11 Antero Vartia vihr: Arvoisa rouva puhemies! Uusi yritystuki. En voi sanoa henki-
lökohtaisesti olevani erityisen iloinen siitä, että tämä on se valittu polku, jolla torjumme il-
mastonmuutosta, mutta tämäkin on parempi kuin se, että emme tekisi mitään.

Me päädymme näihin tukiin. Mainittakoon, että tämä tuki täyttää hyvän tuen kriteerit
sillä, että se on määräaikainen, sillä on selkeä yhteiskunnallinen peruste ja se on markki-
naehtoinen niin, että se kilpailutetaan. Mutta siitäkin huolimatta uusiutuvan tukeminen ei
taatusti ole se kustannustehokkain tapa torjua ilmastonmuutosta. Mutta tähän me päädym-
6



Pöytäkirjan asiakohta PTK 49/2018 vp
me, koska vahingon aiheuttaminen on yhä edelleen aivan liian halpaa. Toisin sanoen niin
kauan kuin hiilidioksiditonni saastutettuna on niin halpa, ei synny edellytyksiä sitten taas
uusiutuvalle energialle markkinaehtoisesti lähteä liikkeelle. 

Jos me tarkastelemme tätäkin tuen suuruutta, niin jos arvioidaan sen olevan vaikka 20
miljoonaa vuodessa eilisen päästöoikeuden hinnalla, sillä rahalla voitaisiin poistaa päästö-
oikeusmarkkinoilta noin 100 000 suomalaisen päästöt vuosittain. Tämän uusiutuvan ener-
gian tuen varsinainen ongelma on siinä, että koska se on päästökaupan alainen järjestelmä,
nämä päästöoikeuksien määrät eivät vähene, ja jos näitä päästöoikeuksia ei käytetä Suo-
messa, ne käytetään jossain muualla. 

Toisin sanoen tämä tuki tässä muodossa ei tällä hetkellä vähennä päästöjä, mutta se on
silti tarpeellinen sen tähden, että se mahdollistaa sen, että teknologia etenee, ja koska sii-
hen on nyt yritysten järkevää panostaa, toivottavasti sen tuotantokustannukset laskevat niin
paljon, että se lähtee joku päivä markkinaehtoisesti liikkeelle. 

Mutta, jälleen kerran tämän sanottuani, meillä on väärä polku. Meidän ei tule tukea,
meillä ei ole kyse siitä, että meillä ei ole riittävästi uusiutuvaa energiaa. Meidän varsinai-
nen ongelmamme on siinä, että me synnytämme liikaa ilmastopäästöjä. Me synnytämme
liikaa ilmastopäästöjä sen takia, että päästöjen synnyttäminen on liian halpaa, ei pelkäs-
tään niin, että se on markkinaehtoisesti liian halpaa, vaan me jopa tuemme sitä. 

Ja nyt päästään tähän syksyllä esitettävään hiilivoimaloiden alasajotukeen. Mistä ne re-
surssit sitten haetaan? Sen sijaan, että me vähentäisimme fossiiliselle polttoaineelle annet-
tuja tukia, että sieltä kerättyjen säästöjen avulla vähentäisimme hiilenpolttoa, niin ei, sekin
poistetaan tästä ainoasta asiasta, joka tätä kautta on hidastamassa ilmastonmuutosta pitkäl-
lä aikajänteellä.

Todella toivon, että jatkossa emme menisi tätä polkua pitkin, kun pyrimme torjumaan il-
mastonmuutosta, vaan tekisimme sen, mikä on oikein. Laitetaan ne, jotka synnyttävät va-
hinkoa, siivoamaan omat jälkensä, korjaamaan aiheuttamansa vahingon, eli kustannukset
sinne silloin kun se vahinko syntyy. 

15.14 Jani Mäkelä ps: Arvoisa puhemies! Edustaja Huhtasaari puhui aiemmin hyvin, ja
tuenkin hänen esittämäänsä linjaa.

Valitettavasti tämä hallituksen esitys on sen verran kehno, ettei sitä voida auttaa kuiville
edes pykälämuutosesityksillä, ja vasemmistoliiton ja vihreiden vastalause veisi tätä suoras-
taan huonompaan suuntaan. Nyt ne yritystuet sitten vihreille kelpaavat, kun niillä toisaalla
tehdään populismia. Yritystuet kelpaavat vihreille, kun se sopii vihreään ideologiaan. Tä-
män esityksen ongelmana olisi entistäkin suurempi lasku veronmaksajille, kun päinvas-
toin energiaa pitäisi halpuuttaa. Näissä asioissa pitäisi olla käytännönläheinen eikä noin
ideologinen. Tuulivoiman tukemista ei tässä esityksessä edelleenkään karsita tarpeeksi
eikä esitys ole teknologianeutraali. Niinpä toivonkin, että eduskunta hylkää esityksen, kun
sen aika tulee.

15.15 Ville Tavio ps:  Arvoisa puhemies! Minusta energiatukien teknologianeutraliteetti
on todella kunnioitettava tavoite. Siksi pidänkin tätä esitystä niin epäonnistuneena, sillä tä-
hän tavoitteeseen ei olla päästy. Tässä ei ole mukana vesivoima, kuten edustaja Huhtasaari
tuossa aiemmin mainitsi. Tietysti sitten on tämä näkyvä seikka, että tuulivoimafanaatikot
käytännössä tällä tavalla jatkavat tuulivoimatariffeja ja tuulivoiman tukemista. Tuulivoi-
man rakentaminen häiritsee oikeasti useita maaseudun asukkaita, koska sitä rakennetaan
7



Pöytäkirjan asiakohta PTK 49/2018 vp
liian lähelle asumuksia. Tämä on asia, johon olisi tässä yhteydessä kyllä toivonut hallituk-
sen puuttuvan, mutta eihän näin tuulivoimamyönteinen hallitus sellaista ilmeisesti edes
harkinnut. 

Kuitenkin se pointti, minkä haluan tähän keskusteluun tuoda, on, että koska trendinä on
nyt kuitenkin tavoitella hiilidioksidipäästöneutraliteettia ja se on tässä se punainen lanka,
niin ihmettelen sitä, miksi tässä järjestelmässämme ei huomioida ydinvoimaa. Kun puhu-
taan siitä, että tämä on niin markkinaehtoinen ja niin markkinaneutraali ja näin, niin eihän
se sitä ole, vaan oikeasti, kuten edustaja Hoskonen tuossa aiemmin hyvin otti esiin, myös
omavaraisuuden kannalta ydinvoima olisi aika tärkeä energiamuoto meille korostaa näissä
energiakeskusteluissa. Ydinvoima on todennäköisesti meidän paras puhtaan energian läh-
teemme. 

Ydinvoima siis tulisi olla tässä mukana. Ydinvoima on, kun tähän hiilidioksidipäästö-
neutraliteettiin pyritään, varsinkin ensivaiheessa kaikkein tehokkain tapa vähentää hiili-
dioksidipäästöjä. Sitten tulee tietenkin se toinen vaihe. Tässä kun tämän kerron, niin tulee
helposti väärinymmärretyksi — kun tulee se toinen vaihe, jossa sitten on teknologian ke-
hitys, jonka kautta todennäköisesti voidaan siirtyä uusiin energiamuotoihin — mutta nyt
kun eletään tavallaan ensivaiheessa, niin ydinvoima on se, mihin kannattaisi keskittyä.

Ydinvoiman korvaaminen ei ole oikein mahdollista kuin fossiilisilla polttoaineilla. Täs-
tähän meillä on traagisimpana esimerkkinä Saksa, jossa tämä vihreä politiikka pääsi val-
loilleen ja aiheutti kamalat seuraamukset, sillä ydinvoimasta luopuminen Saksassa johti
siis fossiilisten polttoaineiden käytön lisääntymiseen. Tästä on myös yksi vertailuesimerk-
ki, joka on huomattu hallituksen esityksessä, mutta siihen ei ole tarkemmin paneuduttu. Ni-
mittäin Ison-Britannian tukijärjestelmässä on mukana myös ydinvoima. Häpeän, että myös
Suomen hallitus ei ottanut ydinvoimaa mukaan kuten Isossa-Britanniassa.

15.18 Teuvo Hakkarainen ps:  Arvoisa rouva puhemies! Tuulivoimasta sen verran, että
minun mielestäni se on täysin järjetöntä, koko sen tukeminen, koska meillä suurin käyttö-
tarve sähkölle on talvella: Silloin on pakkasta ja hyvin tyyntä, tuulivoimalat eivät tuota yh-
tään mitään. Päinvastoin niitä joudutaan lämmittämään silloin, elikkä sinne joudutaan
syöttämään sähköä. Elikkä tämä ei pelasta mitään, ei se pelasta maapalloa eikä Suomea, ja
huoltovarmuus päinvastoin heikkenee näillä järjestelmillä.

Sitten siitä vielä sen verran, että säätövoimana siinä käytetään yleensä vesivoimaa taik-
ka ostovoimaa, ehkä ydinvoimaakin. Kun se syöttöpiste muutetaan, niin siirtomaksit vali-
tettavasti nousevat tällä tavalla koko ajan, ja se tulee kansalaisten maksettavaksi. Jos näitä
rahoja, joita tuhlataan tuulivoiman tukemiseen, käytettäisiin esimerkiksi vesivoimaan, tur-
biinien uusimiseen, saataisiin moninkertainen tuotto. Ne voimalat ja padot kuitenkin ovat
siellä, ei niitä pureta. Viitasaarella on yksi paikka, ja siitä on tehty museo. Ei se tuota ke-
nellekään yhtään mitään, nätti paikka, mutta jos se teknologia uusitaan sinne, niin silloin
rupeaa tulemaan sähköä ja hyvinvointia meille. Lopetetaan tämmöinen höpöttäminen.

15.19 Martti Mölsä sin:  Arvoisa rouva puhemies! Täällä on aikaisemmissakin puheen-
vuoroissa todettu ja itsekin totesin, että aikaisemmin täällä salissa on lähes yksimielisesti
hyväksytty Suomea ohjaavat EU:n yhteiset ilmasto- ja energiapoliittiset tavoitteet sekä
kansallinen energia- ja ilmastostrategia ja myös muun muassa Pariisin sopimus. Silti täällä
hylkäysesityksessä vastustetaan muun muassa edullisinta sähköntuotantoa eli tuulivoi-
maa. Perussuomalaiset näkevät asian näin, että kalliimmalla vaihtoehdolla sähköä on tuo-
8



Pöytäkirjan asiakohta PTK 49/2018 vp
tettava. Vastalauseessa vihreät ja vasemmisto vastustavat kivihiilen alasajoa. Minulle ei
ole vielä selvinnyt tässä, mitä minä olen täällä eduskunnassa ollut, että mikä on se oikea
energiamuoto vihreillä, onko se sitten kivihiili — en ota sen enempää kantaa.

Mutta kannattaa muistaa yksi tärkeä asia: energian hinta on nyt ja tulevaisuudessa aina
poliittinen päätös. Siksi tällä teknologianeutraalilla kilpailutuksella pyritään tasapuoliseen
kohteluun, eikä puhuta pelkästään tuulivoimasta, niin kuin täällä monessa puheenvuorossa
on tullut esille. Siitä olen samaa mieltä, mitä Taviokin toi esille, että vesivoima on kaik-
kein puhtainta energiaa ja sen jälkeen tulee ydinvoima, mutta tässä kilpailujärjestelmässä
niitä ei ole tietenkään. Vesivoima on suljettu, koska siinä menee vähintään kymmenen
vuotta ennen kuin saadaan joku Vuotos-allas aikaiseksi, ja ydinvoimaa ollaan rakentamas-
sa, niin että niissä täytyy sitten eri järjestelmät olla olemassa, ja sen jälkeen tulevat aurin-
ko- ja tuulivoimalat ja niin edelleen. Ja edustaja Hakkarainenkin kyllä totesi, että silloin
kun tarvittaisiin sitä tuulivoimaa, aurinkovoimaa tammikuussa, niin silloin sitä ei valitetta-
vasti löydy mutta kesällä löytyy ja silloin vastaavasti täytyy sulkea ydinvoimaloita tai ve-
sivoimaloita. Tämä on yksi semmoinen negatiivinen ajatusmaailma, mutta kokonaisuus
ratkaisee.

15.22 Hanna Sarkkinen vas:  Arvoisa puhemies! Vastaan edustaja Mölsälle. Kannattaa
lukea se meidän vastalauseemme, niin ei tule sitten sanottua vääriä asioita siitä, mitä siinä
lukee. Emme siis vastusta missään tapauksessa kivihiilen alasajoa, vaan esitämme, että mi-
käli tämmöinen paketti kivihiilen nopeutetun alasajon tukemiseksi tarvitaan, niin se rahoi-
tettaisiin muusta kuin siitä, että pienennetään tätä kilpailutusta, esimerkiksi karsimalla fos-
siilisen energian tukia, jolloin sillä olisi myös sitä kautta myönteinen päästö-, ympäristö- ja
ilmastovaikutus. 

Eli itse asiassa vastalauseemme perustuu siihen, että kannatamme hallituksen alkupe-
räistä esitystä. Hallituksen alkuperäinen esitys oli 2 terawattituntia, ja hallituksen alkupe-
räisessä esityksessä oli myös tämä pykälä uusiutuvan osalta, että sen täytyy olla 90 prosent-
tia eikä 85. Tämä oli silloin hallituksen lausuntokierrokselle antamassa esityksessä. 

Eli kaikilta osin kannatamme hallituksen alkuperäistä esitystä, ja tämä kritiikki kohdis-
tuu näihin muutoksiin, mitä matkan varrella tähän on tullut. Esitämme, että tämä kivihii-
lestä luopumisen paketti, mikäli sellaista tarvitaan, tulisi ottaa fossiilisesta energiasta, ei
uusiutuvasta energiasta. Sinänsä mitä nopeammin kivihiilen alas ajaa, sen parempi, mutta
kysymys on siitä, miten se sitten rahoitetaan, jos tämmöistä pakettia räätälöidään. 

15.23 Antero Vartia vihr: Arvoisa puhemies! Talousvaliokunnan puheenjohtaja, edusta-
ja Mölsä, puhutaan sen verran vakavasta asiasta, että ei liene mitään syytä panetella asian
tiimoilta. 

Meidän ongelmamme on se, että ilmastonmuutos on todellinen. Ilmastonmuutos johtuu
siitä, että me synnytämme liikaa ilmastopäästöjä. Niitä syntyy liikaa sen takia, että se on
sallittua, sen takia, että se on niin halpaa, sen takia, että tahot, jotka aiheuttavat vahinkoa
muille, eivät sitä joudu maksamaan. Meidän on pakko toimia ja meidän on pakko ajaa se
alas. Ne vaihtoehtoiset energiatuotantomuodot ovat niitä, jotka eivät synnytä meille ilmas-
topäästöjä.

Sen verran liittyen tähän syksyllä käsittelyyn tulevaan hiilivoiman nopeutettuun alas-
ajoon liittyvään tukeen — jälleen kerran tämä henkilökohtaisena mielipiteenäni — että mi-
nun on vaikea ymmärtää sitä. On perusteltua ajaa alas toiminta, joka aiheuttaa vahinkoa
9



Pöytäkirjan asiakohta PTK 49/2018 vp
muille, jossa ne kustannukset ovat suuria. Moni toimija, moni kaupunki esimerkiksi, on jo
lopettanut hiilenpolton. Minun on vaikea ymmärtää sitä, että niille, jotka ovat tehneet sitä
pidempään, vielä maksetaan siitä hyvästä, että he tekivät sitä pidempään, jotta he voivat lo-
pettaa sen siinä vaiheessa. Mielestäni meillä lainsäätäjinä on oikeus todeta, että tämmöi-
nen toiminta on lopetettava johtuen siitä, että me tiedämme, että se on ilmaston kannalta
vahingollista. 

Kun ilmastonmuutoksesta puhutaan, niin jälleen kerran lienee syytä mainita, että jos il-
mastonmuutos etenee tähän tapaan, koko sivilisaation kestävyys on uhattuna, koska jos
muutos on nopea, yllättävä, valtavat ihmismassat ovat liikkeellä, meidän yhteiskuntajärjes-
tyksemme ei pysy yllä. Siinä vaiheessa meillä on aivan toisenlaiset haasteet edessä.

Vihreiden ja taatusti kaikkien muidenkin asiaan vihkiytyneiden tavoitteena on saada
päästöt alas, ja siihen tarvitaan erilaisia vaihtoehtoja. Meidän täytyy suhtautua tähän asiaan
tosissamme. 

15.25 Ville Tavio ps: Arvoisa puhemies! Edustaja Mölsälle vastaan vain, että tässä teidän
itse hyväksymässänne talousvaliokunnan mietinnössä siis todetaan, että talousvaliokunta
pitää valitettavana, että hallituksen esityksessä on tarkasteltu varsin kapeasti vesivoiman
merkitystä ja edellytyksiä sisällyttää vesivoima järjestelmään. Tästä saa varsin nihkeän ku-
van, siis että talousvaliokunta ei itsekään ole ollut tähän hallituksen esitykseen kovin tyy-
tyväinen. Siinä mielessä, kuten myönsittekin vesivoiman hyvät ominaisuudet, kyllä minä
ihmettelen, että te ette ole uskaltaneet hallituksenne ministereitä vastustaa. Mutta toisaalta,
kun katsoo tätä teidän toimintaanne, niin ei se minua suoranaisesti yllätäkään. 

15.26 Jani Mäkelä ps: Arvoisa puhemies! Edustaja Vartialle ja miksei muillekin vihreil-
le tässä kohtaa kysymys, että jos te niin kovasti vastustatte niitä hiilidioksidipäästöjä ja
muitakin ilmastopäästöjä, niin miksi te samaan aikaan vastustatte ydinvoimaa, jopa niin
paljon, että vihreät ovat kävelleet hallituksesta ulos ydinvoiman lisärakentamisen takia.
Tässä nyt taidetaan tulla siihen ideologiaan, että ne energiamuodot kelpaavat, jotka ovat
mieleisiä. Ideologioiden pohjaltako täällä tehdään päätöksiä vai tosiasioiden? Kummin
tämä nyt menee? 

15.27 Hanna Halmeenpää vihr:  Arvoisa rouva puhemies! Vihreät kannattavat kaikkea
ilmastoystävällistä ja ympäristöystävällistä energiantuotantoa. Me haluamme, että näistä
molemmat ehdot toteutuvat yhtä aikaa.

Mitä tulee ydinvoimaan, niin arvoisa edustaja Mäkelä ja kaikki muutkin perussuomalai-
set, on hyvä muistaa se tuotannon koko elinkaari alkaen uraanin louhinnasta päättyen ydin-
jätteen loppusijoitukseen. Tuolle välille niin Suomen sisällä kuin Suomen rajojen ulkopuo-
lellakin sisältyy sellaisia ympäristöriskejä, joita emme voi hyväksyä, ja siitä syystä ydin-
energian tuotanto koko elinkaari huomioiden ei ole kestävä, ympäristöystävällinen ratkai-
su. Sitten meillä on Suomessa erilaisia ydinvoimahankkeita. On jopa sellaisia, jotka ovat
vielä tavallistakin vähemmän hyväksyttäviä, kuten vaikkapa Fennovoima-hanke siellä Py-
häjoen Hanhikivenniemellä, jossa nämä ympäristölliset näkökulmat ovat monelta osin niin
pöyristyttäviä, että tässä nyt ei ehkä se 5 minuuttia riitä niiden kaikkien esille tuomiseen.

Yleiskeskustelu päättyi ja asian käsittely keskeytettiin.
10


	4
	14.48
	14.54
	14.59
	15.03
	15.06
	15.09
	15.11
	15.14
	15.15
	15.18
	15.19
	15.22
	15.23
	15.25
	15.26
	15.27


