















































DEM4A2D.tmp.xml


Pöytäkirjan asiakohta PTK 77/2017 vp
Pöytäkirjan asiakohta 

PTK 77/2017 vp

Täysistunto

Tiistai 27.6.2017 klo 14.02—19.52

8. Lakialoite laiksi sotilastapaturman ja palvelussairauden  korvaamisesta  annetun lain 
muuttamisesta

Lakialoite LA 27/2017 vp Arja Juvonen ejuv ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

19.13 Arja Juvonen ejuv (esittelypuheenvuoro): Arvoisa herra puhemies! Hyvät kansan-
edustajat! Kyseessä on lakialoite laiksi sotilastapaturman ja palvelussairauden korvaami-
sesta annetun lain muuttamisesta. Tällä lakialoitteella on tarkoitus korjata sotilastapatur-
man ja palvelussairauden korvaamisesta annetun lain epäkohtia, joiden voidaan nähdä
asettavan lain henkilöllisen soveltamisalan säätelykohteet heikompaan asemaan korvaus-
käytännön kattavuudessa kuin kriisinhallintaoperaatioissa palvelevat sotilas- ja siviilihen-
kilöt. Näitä sotilastapaturman ja palvelussairauden korvaamisesta annetun lain tarkoitta-
mia henkilöitä ovat henkilöt, jotka suorittavat asevelvollisuuslain mukaista asevelvolli-
suutta, suorittavat siviilipalveluslain mukaista siviilipalvelusta, suorittavat naisten vapaa-
ehtoisesta asepalveluksesta annetun lain mukaista asepalvelusta, ovat Puolustusvoimien
järjestämässä sotilasvirkaan johtavassa koulutuksessa eivätkä ole sotilasvirassa, ovat Ra-
javartiolaitoksen hallinnosta annetun lain 25 §:ssä tarkoitetussa Rajavartiolaitoksen vir-
kaan johtavassa koulutuksessa sekä osallistuvat vapaaehtoisesta maanpuolustuksesta anne-
tun lain mainittuihin toimintoihin eli ovat kertausharjoituksissa. Eli tällä lakialoitteella eh-
dotetaan lisättäväksi sotilastapaturman ja palvelussairauden korvaamisesta annettuun la-
kiin säännökset lisäkorvauksesta pysyvästä haitasta sekä kuolemantapauksen johdosta
maksettavasta lisäkorvauksesta näille lakialoitteessa äsken mainituille henkilöille saman
sisältöisenä kuin niistä säädetään tapaturman ja palvelussairauden korvaamisesta kriisin-
hallintatehtävässä annetussa laissa.

Arvoisa puhemies! Vuodenvaihteessa astui voimaan laki, jolla kriisinhallinnassa toimi-
vat elikkä rauhanturvaajat, jos he kohtaavat siellä toimintakentällään pysyvän haitan tai
jopa kuolemantapaus tulee vastaan, ovat oikeutettuja, tai heidän edunsaajansa, korvauk-
siin näistä tapahtumista. Mutta samalla kun tuli tämä äärettömän tärkeä laki, joka liittyy
kriisinhallinnassa toimiviin, siinä sivussa sitten kuitenkin nämä meidän lakivelvollista ase-
velvollisuutta suorittavat ja esimerkiksi sitten asepalvelusta suorittavat naiset, siviilipalve-
lusta suorittavat henkilöt ja kertausharjoituksissa olevat eivät kuuluneet tai päässeet tämän
lain kattavuuden piirin, ja tämä on se asia, jonka haluan tällä lakialoitteella korjata. Elikkä
 Tarkistettu
4.1



Pöytäkirjan asiakohta PTK 77/2017 vp
näen, että tällä hetkellä lainsäädäntö asettaa eriarvoiseen asemaan ne henkilöt, jotka suo-
rittavat lakisääteistä palvelusta, kuin ne, jotka lähtevät työssä sitten toimimaan siellä krii-
sinhallinnassa. Varusmiespalvelus sekä kertausharjoitukset ovat fyysisesti raskaita ja vaa-
rallisia tilanteita, joissa mahdollisuus pysyvään haittaan on mahdollinen samalla tavalla
kuin kriisinhallintatehtävissä. Kuluneen vuoden aikana sattuneet kuolemantapaukset ja ta-
paturmat osoittavat, että myös varusmies- ja reserviläisharjoituksessa kuolemaan johtavan
onnettomuuden mahdollisuus on todellinen. Kriisinhallintatoiminta perustuu vapaaehtoi-
suuteen, kun taas varusmiehet suorittavat lakisääteistä velvollisuutta.

Mainitsen tässä muutaman tapaturman tai kuolemantapauksen, mitä siellä varusmies-
palveluksessa on tapahtunut. Tuhoisin onnettomuus sattui vuonna 1991 Taipalsaaressa,
jossa miehistönkuljetusajoneuvo upposi järveen ja seitsemän varusmiestä menehtyi. Vii-
meisimmät Puolustusvoimissa tapahtuneet kuolemaan johtaneet onnettomuudet taiste-
luammunnoissa ovat: vuonna 2005 varusmies menehtyi ja sen lisäksi viisi varusmiestä
loukkaantui vakavasti Rovajärvellä raskaan kranaatinheittimen ammuksen räjähtäessä,
2001 reserviläinen menehtyi Niinisalossa kranaattikonekivääriturmassa, 1999 varusmies
menehtyi taisteluammunnoissa käsiaseen luoteihin Niinisalossa, ja 1994 varusmies me-
nehtyi käsiaseammunnoissa Nurmeksessa. Ja viimeisimmät: 2015 Syndalenissa varusmies
menehtyi taisteluharjoituksessa pimeän aikana toisen varusmiehen luotiin, ja 2016 Säky-
lässä varusmies menehtyi harjoituksissa jäätyään sotilasajoneuvon alle.

Arvoisa puhemies! Kaikki tällaiset tapahtumat ovat järkyttäviä, ja ne vaikuttavat niihin
ihmisiin, jotka tällaisia tapaturmia tai pysyviä vammoja kohtaavat, mutta myös heidän lä-
heisiinsä ja omaisiinsa, jotka jäävät sitten miettimään, että mitä kaikkea tapahtuikaan. Siitä
syystä koen, että myös varusmiespalvelusta suorittavilla nuorilla armeijaikäisillä miehillä
ja naisilla, ketkä siellä ovat, täytyy olla se turva, että jos jotakin pysyvää haittaa tai jopa
kuolemantapausta sattuu, niin turva on silloin taattu.

Arvoisa puhemies! Me puhumme todellakin rahasta. Elikkä vahinkotapahtuman aiheut-
tamasta vammasta ja sairaudesta johtuvasta pysyvästä yleisestä haitasta maksettaisiin lisä-
korvaus, ja haitan suuruus määritellään työtapaturma- ja ammattitautilaissa. Kuolemanta-
pauksen johdosta maksettaisiin myös lisäkorvaus vahingoittuneen edunsaajalle, jos vahin-
goittunut on kuollut tämän lain nojalla korvatun vamman tai sairauden seurauksena kol-
men vuoden kuluessa vahinkotapahtumasta, ja lisäksi myös jokaiselle edunjättäjän alle 18-
vuotiaalle lapselle maksetaan lisäkorvaus tarvittaessa.

Elikkä näen, että tämä lakialoite on äärettömän tärkeä. Kiitän kaikkia teitä, 118 kansan-
edustajaa on tämän allekirjoittanut, elikkä aloite on saanut ymmärrystä osakseen. Minulta
on kysytty, kuinka paljon näitä tällaisia vahinkotapahtumia sitten tulee ja kuinka kalliiksi
tämä aloite yhteiskunnalle mahdollisesti tulisi. Tietenkään me emme toivo, että yhtä ainut-
takaan tapaturmaa, yhtä ainuttakaan kuolemantapausta siellä varusmiespalvelusta suorit-
taessa tapahtuisi, mutta on ikävä tosiasia, että vahinkoja tapahtuu ja on erilaisia tilanteita,
joita tulee vastaan, myös läheltä piti -tilanteita. Toivotaan, että yhtään ei tapahdu, mutta jos
tapahtuu, niin silloin pitää olla niin vahva ja voimakas turva, rahallinen turva ja tuki siellä
takana, että ketään ei jätetä niiden tapahtumien jälkeen yksin. Ja kun on nuori ihminen, elä-
mä edessä, niin kyllä silloin täytyy korvata, jos jotain tällaista vakavaa tapahtuu.

Kiitos kaikille aloitteen allekirjoittajille. Tämä lähtee sosiaali- ja terveysvaliokuntaan, ja
toivon, että ministeriö antaa tästä sitten meille jonkunlaisen lausunnon ja pääsemme vie-
mään kenties tätä eteenpäin. — Kiitos.
2



Pöytäkirjan asiakohta PTK 77/2017 vp
19.20 Mika Kari sd: Arvoisa herra puhemies! Edustaja Juvonen on kiinnittänyt huomiota
tärkeään asiaan. Kriisinhallintatehtävissä olevien henkilöiden palvelussairauden ja sotilas-
tapaturman korvausjärjestelmää tässä jokunen aika sitten muutettiin, mihin edustaja Juvo-
nen omassa puheenvuorossaan viittasi. Siinä yhteydessä myös puolustusvaliokunnassa
tunnistettiin tilanne, että korvauksien piiriin jää tilanteita, kuten tämä mainittu tilanne, joka
vaatii jatkossa korjaamista.

Kyse on, niin kuin tuossa aikaisemminkin todettiin, rahasta, mutta yhdyn kyllä edellisen
puhujan näkemykseen siitä, että rahaa tärkeämpää on tässä asiassa huomioida myös varus-
miesten ja eri tavalla palvelusvelvollisuutta suorittavien henkilöiden korvaukset siinä ta-
pauksessa, jos palveluksen aikana henkilölle sattuu joku tapaturma tai pahimmassa tapauk-
sessa jopa hengen menetys.

Tältä osin kyllä tuen lämpimästi edustaja Juvosen lakialoitetta ja olen siellä myös yksi
allekirjoittaja. Toivon, että tämä lakialoite saa sosiaali- ja terveysvaliokunnassa asianmu-
kaisen käsittelyn. Niin kuin jo sanoin ja haluan myös sen aikakirjoihin jättää, tämä ongel-
ma on tunnistettu. Nyt tätä ongelmaa pitää lähteä korjaamaan.

19.21 Sami Savio ps: Arvoisa puhemies! Kiitän ryhmätoveriani, edustaja Juvosta, hyväs-
tä asian esittelystä ja esitän täten samalla kannatukseni hänen tekemälleen hyvälle laki-
aloitteelle, jonka olen myös itse allekirjoittanut ja samoin yli sata muutakin kansanedusta-
jaa. Varsinkin kun allekirjoittaneita on näin paljon ja esitys on näin hyvä, toivon tälle la-
kialoitteelle todellakin hyvää menestystä valiokunnassa.

Yleiseen asevelvollisuuteen perustuva maanpuolustus on tunnetusti Suomen turvalli-
suuden kivijalka, ja sen merkitystä tulee jatkossa korostaa myös täällä eduskunnassa ja tie-
tysti yhteiskunnallisessa keskustelussa yleisemminkin. Valitettavasti maanpuolustustahto
on heikentynyt viime vuosina ainakin tehtyjen kyselytutkimusten perusteella, eikä lähes-
kään niin suuri osuus ikäluokasta kuin vielä 90-luvulla, kun itse kävin armeijan, suorita
asevelvollisuutta. Näin ollen lainsäätäjän on tehtävä kaikki voitavansa, jotta asevelvolli-
suuden suorittaminen säilyy myös nykyisten ja tulevien sukupolvien näkökulmasta suorit-
tamisen arvoisena kansalaisvelvollisuutena.

Arvoisa puhemies! Edustaja Juvosen lakialoite toisi siis toteutuessaan muun muassa la-
kisääteistä varusmiespalvelusta tai kertausharjoitusta suorittavat henkilöt samanlaisten py-
syvästä haitasta ja kuolemantapauksesta maksettavien korvausten piiriin kuin missä krii-
sinhallintatehtävissä työskentelevät henkilöt jo nykyisellään ovat. Siinäkin mielessä tämä
lakimuutos olisi erittäin oikeudenmukainen, sillä esimerkiksi pysyvään haittaan ja kuole-
mantapauksiin johtavia tapaturmia sattuu muun muassa varusmiespalveluksessa valitetta-
van usein, kuten edustaja Juvonen toi edellä esille. Kun nämä tapaturmat asetettaisiin kor-
vausten piiriin, antaisi eduskunta selvän signaalin maanpuolustuksen [Puhemies koputtaa]
merkityksestä ja arvostuksesta.

19.24 Antti Kurvinen kesk:  Arvoisa herra puhemies! Suomen puolustus ja alueellinen
koskemattomuus rakentuvat yleiselle asevelvollisuudelle ja yleiselle maanpuolustusvel-
vollisuudelle. On erittäin tärkeä asia, että nykynuoret ja myös meidän lapsemme ja lapsen-
lapsemme ovat motivoituneita ja kiinnostuneita kantamaan kortensa kekoon tämän velvol-
lisuuden suorittamiseksi. Pidän erittäin tärkeänä asiana sitä, että varusmiespalvelusta suo-
rittavien nuorten naisten ja miesten oikeusturva ja sosiaaliset etuudet ovat niin viimeisen
päälle hyvällä tasolla kuin pitää olla sellaisilla nuorilla, jotka tekevät sitä työtä, että Suomi
3



Pöytäkirjan asiakohta PTK 77/2017 vp
pysyisi turvallisena ja vapaana maana tulevaisuudessakin, niin kuin se on 100 vuotta tähän-
kin asti pysynyt.

Haluan kiittää kollegaa, edustaja Arja Juvosta, erittäin hyvästä, hyvin laaditusta, taita-
vasta ja vakavaan asiaan kohdistuvasta erittäin tärkeästä lakialoitteesta. Olen itsekin yksi
noista allekirjoittajista ja toivon, että tämä lakialoite saa erittäin perusteellisen ja huolelli-
sen käsittelyn eduskunnassa ja valiokuntatyössä. Olisi hieno asia, jos tämä jopa johtaisi
konkreettisiin lakimuutoksiin.

Haluan tässä kohtaa, arvoisa puhemies, ottaa esille sen asian, mitä olen ennenkin täällä
salissa ottanut esille, että kun nyt tullaan ilmeisesti tämän vaalikauden lopulla tekemään
uudelleenarviointi tuolle meidän kansalaisaloitejärjestelmälle, mikä tuotiin uutena ele-
menttinä meidän perustuslakiin tässä ihan muutama vuosi sitten, niin siinä samalla myös
mietittäisiin sitä epäsuhtaa, mikä tällä hetkellä on hyvin hutaisten laadittujen kansalais-
aloitteiden hyvin perusteellisen käsittelyn ja sitten erittäin laadukkaitten lakialoitteiden va-
litettavasti joskus varsin pintapuolisen käsittelyn välillä. Tämä lakialoite edustaa sitä laa-
dukasta ja vakavaa, hyvää parlamenttityötä. Toivottavasti se etenee.

19.26 Arja Juvonen ejuv:  Arvoisa herra puhemies! Lämmin kiitos teille kaikille, täällä
tänään todistetaan sitä, että ei se määrä vaan se laatu. Kiitos teille todella hienoista ja ar-
vokkaista puheenvuoroista, ne tuntuvat hyvälle. Kun olet tehnyt työn ja kerännyt siihen sen
118 allekirjoitusta, niin se saa osakseen myös hyviä puheenvuoroja ja kannatusta, kiitos sii-
tä.

Todellakin puolustusvaliokunnan kanssa sillä tavalla on tehty yhteistyötä, että olette ot-
taneet kantaa tähän asiaan ja tässä minun lakialoitteessani on suora lainaus, ja sen olen toki
myös merkinnyt tänne, että se on puolustusvaliokunnan lausunnosta silloiseen kriisinhal-
linnassa toimivien lakiesitykseen, joka todellakin käsiteltiin sosiaali- ja terveysvaliokun-
nassa ja tiedostettiin ihan yhteen ääneen, että epäkohtia vielä jää. Ainahan on joku ryhmä,
joka sitten huomataan ja todetaan, että nyt laitetaan heidän asiansa kuntoon. Olisi todella
tärkeää, että asevelvollisuutta suorittavat niin miehet kuin naisetkin voivat turvallisilla
mielin siellä sitten suorittaa palvelusta ja tietävät, että jos jotakin tapahtuu, niin siinä on sit-
ten turva.

Todella paljon keskustellaan asevelvollisuudesta, muun muassa siitä, tulisiko sen olla
myös naisille pakollista. Kun lukee lehtien mielipidesivuja, niin siellä hyvinkin otetaan
kantaa ja puhutaan, että kyllä näin varmasti pitäisi olla, mutta aina on hyvä myös sitten sel-
vittää nämä kaikki taustat, että todellakin se vakuutusturva ja sosiaalietuudet, jos pahaa ta-
pahtuu, sen osuessa kohdalle ovat sitten kunnossa ja lainsäädäntö on ajan tasalla. Sitä var-
tenhan me olemme täällä, että silloin kun me huomaamme, että joku lainsäädäntö ei ole
kohdallaan, me teemme aloitteita, me teemme kaikkemme myös oppositiosta, jossa nyt it-
sekin sitten olen ja vaikutan.

Mutta aloite on hyvä, ja sillä on paljon allekirjoittajia. Toivotaan parasta, että tämä asia
nähtäisiin.

Asevelvollisena vammautuneiden tuki ry on muuten tavannut minut ja on kovasti tämän
lakialoitteen takana. Olen kuullut heiltä paljon tarinoita, mitä siellä tapahtuu. — Kiitos.

19.28 Mika Kari sd: Arvoisa herra puhemies! Yhdyn tässä edustaja Kurvisen ajatukseen
siitä, että lakialoitteet eivät aina saa ihan arvoistansa kohtelua täällä parlamentissa. Mutta
tämän lakialoitteen kohdalla toivon, että aloite saa arvoisensa kohtelun.
4



Pöytäkirjan asiakohta PTK 77/2017 vp
Tämä on tosiaan ollut myös puolustusvaliokunnassa keskustelussa jo aiemmin, ja on hy-
vä, että edustaja on tästä tehnyt oman lakialoitteen. Ennen kaikkea hyvää on se, että asia jää
myös — toivottavasti nyt tässä tapauksessa — hallituksen hyvään harkintaan, saataisiinko
tämä asia korjattua jo tämän kauden aikana. Viimeistään seuraavalle eduskunnalle tässä
varmasti tehtävää jää.

Keskustelu päättyi.

Asia lähetettiin sosiaali- ja terveysvaliokuntaan.
5


