















































DEME356.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

11. Hallituksen esitys eduskunnalle laiksi arvonlisäverolain 12 ja 85 a §:n muuttamisesta
Hallituksen esitys HE 258/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 11. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

16.11 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Jos olin äskeisestä ilahtunut suurena suunnanmuutoksena yritysverotukseen, niin voi
sanoa, että tästä olen ehkä vielä ilahtuneempi tämän sisällöllisyyden takia, koska kyseessä
ovat nimenomaan sisältöä tuottavat taiteilijat, heidän edellytyksensä toimia yrittäjän kal-
taisesti.

Hallituksen esityksessä ehdotetaan, että esiintyvät taiteilijat ja ohjelmatoimistot voisi-
vat hakeutua vapaaehtoisesti verovelvolliseksi esiintymispalkkioiden ja tilaisuuden järjes-
täjille luovutettavaksi tarkoitettujen esitysten myynnistä saatavien korvausten osalta.
Myynnit verotettaisiin alennetulla 10 prosentin verokannalla.

Kulttuuri- ja viihdeala kokonaisuudessaan, ja esittävien taiteilijoiden toiminta osana si-
tä, on ammattimaistunut viime vuosina, ja liiketoimintaa harjoitetaan yhä enemmän. Se,
että me luomme tämän mahdollisuuden hakeutua vapaaehtoisesti arvonlisäverovelvolli-
seksi, luo todellakin pohjaa toimimiselle yrittäjämäisesti. Me uskomme, että tämä tukee
luovan alan kasvua ja kehittymistä ja antaa myöskin mahdollisuuden tukea muuta yrittä-
jyyttä, joka liittyy kulttuurialaan, kuten esimerkiksi tekniikka-, logistiikka- ja tämän tyyp-
pisiä palveluita tarjoavaa yritystoimintaa ja sen kehittymistä.

Minä näen, että tämä esitys jatkaa hallituksen hyvää työtä luovien alojen yrittäjyyden ja
kasvun hyväksi.

16.13 Timo Harakka sd: Arvoisa puhemies! Luovien alojen yrittäjyyden edistäminen ja
vientitulojen edistäminen on varmasti meidän kaikkien toiveissa ja edistettävä asia.

On mukavaa antaa hallitukselle vaihteeksi ihan varauksetonta kiitosta, ja pidän tätä erit-
täin onnistuneena ja tärkeänä muutoksena sen pienen mutta kuitenkin kulttuurissamme
olennaisen esiintyvien taiteilijain joukon kannalta. On ollut useiden toive ja vuosikausien
työ, että päästäisiin tähän tilanteeseen, joka yksinkertaistaa menettelyitä, säästää valtavasti
 Tarkistettu
4.0



Pöytäkirjan asiakohta PTK 126/2018 vp
vaivaa ja todennäköisesti johtaa siihen, että esiintyville taiteilijoille jää enemmän tuloja
toiminnastaan käyttöön.

Sen lisäksi, että luovien alojen liiketoiminnallista kehittämistä tulee tukea niin tällaisilla
ratkaisuilla kuin esimerkiksi työ- ja elinkeinoministeriön määrätietoisilla ohjelmilla, on
huomattava se rakennemuutos, joka nimenomaan esiintyvien taiteilijoiden tulonmuodos-
tuksessa on tapahtunut. Eli kun äänitemyynti on käytännössä romahtanut, silloin suurin osa
tuloista tulee itse esiintymisistä, tapahtumista ja ehkä siihen liittyvästä muusta oheismyyn-
nistä, joka nyt tulee täysin loogisesti tähän samaan 10 prosentin alennetun arvonlisäveron
kantaan, jossa viihde- ja kulttuuripalvelut muutoinkin ovat.

Kerrankin olen sitä mieltä, että hallituksen esityksessä esitetty veronmenetysarvio on to-
dennäköisesti väärä ja on aivan mahdollista, että valtio saa enemmän verotuloja tästä muu-
toksesta käteen. Toki veronmenetysarviokin oli vaivaiset 10 miljoonaa euroa, mutta se, että
meillä on entistä paremmin menestyvä esiintyvien taiteilijoiden, ohjelmatoimistojen ja
koko musiikkibisneksen ja esiintymisbisneksen ala, tuo aivan uutta elinvoimaa suomalai-
seen kulttuuriin ja elinkeinoelämään ja myöskin monipuolistaa sekä tuotannon, palvelui-
den että vientimme rakennetta.

On siis mukavaa vaihteeksi olla sitä mieltä, että tämän esityksen eteenpäinvieminen on
kaikille yhteinen etu, ja myöskin pidämme tätä valittua linjaa onnistuneena.

16.16 Olavi Ala-Nissilä kesk: Arvoisa rouva puhemies! Kyllä edustaja Harakka, keho-
tankin, voisi useamminkin olla tyytyväinen hallituksen veropolitiikkaan, joka suuressa ku-
vassa on vakaata ja ennustettavaa. Siinä ei tempoilla sillä tavalla kuin joissain esityksissä
näkee tehtävän. Ja tämän suuren hyvän kuvan alla voidaan hoitaa pienempiäkin asioita, ku-
ten tämä asia esiintyvän taiteilijan osalta, mitä siis käsiteltiin verojaostossa alustavasti.
Kuultiin asiantuntijoita, ja palaute oli myönteinen.

Mikä on sitten se esiintyvä taiteilija? Voisiko vaikka ministeri Orpo, sitten kun hän jää
eläkkeelle ja pitää hyviä puheita, olla se esiintyvä taiteilija ja päästä arvonlisäverotuksen
piiriin? En osaa ottaa kantaa. Rajaa tässä täytyy tietenkin pitää.

Tämä arvonlisäverokantahan on 10 tässä. Meillä on se 14 prosentin verokanta. Itse olen
pohtinut sitä, kannattaisiko meidän yhdistää nämä verokannat 12 prosenttiin. Silloin esi-
merkiksi ruuan alvi voisi laskea, mikä olisi hyvä asia. Kysynkin ministeri Orpolta: olette-
ko pohtinut tällaisia luovia ratkaisuja?

16.17 Eero Suutari kok: Arvoisa puhemies! Asiantuntijat laidasta laitaan ovat sitä miel-
tä, että tämä on tervetullut uudistus. Tässähän esiintyvä taiteilija voi valita sen, onko liike-
toiminta arvonlisäverotonta, jolloinka tietysti ostot ja hankinnat ovat arvonlisäverollisia
eikä niitä voi vähentää mistään, tai sitten hän voi valita arvonlisäverovelvolliseksi hakeu-
tumisen, jolloin saa arvonlisäverohyvityksen siitä 10 prosentin arvonlisäverosta, mitä mak-
saa siitä hankinnasta.

Uskon, että esiintyvät taiteilijat eivät hanki sellaisia omaisuuseriä, joista arvonlisäveron
hyväksikäyttö voisi tulla, jotka eivät liity siihen heidän varsinaiseen toimintaansa. Mutta
alussa saattaa olla kyllä värikkäämpiäkin vaiheita tässä asiassa, ja sen takia on hyvä olla
kuulolla alussa.

Keskustelu päättyi.
2



Pöytäkirjan asiakohta PTK 126/2018 vp
Asia lähetettiin valtiovarainvaliokuntaan.
3


