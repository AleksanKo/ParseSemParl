















































DEM460.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

10. Hallituksen esitys laiksi kansalaisuuslain muuttamisesta ja eräiksi siihen liittyviksi 
laeiksi

Hallituksen esitys HE 272/2018 vp
Lakialoite LA 12/2018 vp
Valiokunnan mietintö PeVM 13/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 10. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

20.22 Jani Mäkelä ps: Arvoisa puhemies! On sinänsä hyvä, että tämä pitkään odotettu la-
kiesitys nyt sitten etenee. Toki valitettavasti tämä on varsin myöhässä ja käsittelee varsin
suppeasti vain Suomessa tehtyjä mainittuja tekoja, mikä on ryhmänä hyvin pieni, eikä suin-
kaan esimerkiksi kansainvälistä terrorismia, jonka uhasta juuri tänään viimeksi kyselytun-
nilla varsin kattavasti puhuttiin.

Tässähän on ongelmallista se, että kansalaisuuden voi sinänsä menettää vain, jos on jon-
kun maan kansalaisuus Suomen kansalaisuuden ohella. Eli periaatteessa se, että joku on
vain Suomen kansalainen, suojelee täysin tämän lain vaikutuksilta. Tässä törmätään taas
vaihteeksi perustuslakiin ja kansainvälisiin sopimuksiin, ja herääkin sellainen kysymys,
mahtavatkohan perustuslaki ja kansainväliset sopimukset olla tämän ajan uhkien tasolla,
jos tällaisiin ongelmiin koko ajan törmätään, ja voisiko niitä muuttaa, koska muutettiinhan
juuri perustuslakia myöskin tiedustelulakien voimaan saamisen mahdollistamiseksi. Jos
tällaiset ilmeisen terveen järjen vaatimat lakimuutokset, kuten se, että terroristilta voitai-
siin viedä kansalaisuus, törmäävät perustuslakiin ja kansainvälisiin sopimuksiin, niin kyllä
minun mielestäni ensimmäisenä niitä sopimuksia ja lakeja pitäisi tarkastella eikä kyseen-
alaistaa sitä tervettä järkeä.

20.23 Timo Heinonen kok: Arvoisa herra puhemies! Pidän myönteisenä sitä, että tämä
lainsäädäntö on eduskunnassa, ja tässä siis kansalaisuuden voisi menettää henkilö, joka on
kaksoiskansalainen, eli hänellä on Suomen kansalaisuus ja joku toinen kansalaisuus. Tässä
tapauksessa henkilö voisi menettää tuon Suomen kansalaisuuden, jos hän syyllistyisi
maanpetokseen, valtiopetokseen tai Suomea kohtaan tehtyyn terroririkokseen, josta tuo-
mio olisi, jos muistan oikein, vähintään viisi vuotta. Pidän tätä hyvänä, mutta tämä on va-
litettavasti tässä vaiheessa jo osoittautumassa riittämättömäksi.
 Tarkistettu
4.0



Pöytäkirjan asiakohta PTK 172/2018 vp
Meillä on julkisuudessa ollut aivan näinä päivinä henkilöitä, jotka ovat matkustaneet ter-
roristisissa tarkoituksissa Syyriaan ja Irakiin terroristijärjestö Daeshin, jota kutsutaan myös
Isisiksi, riveihin, ja viime päivinä on kerrottu naisesta, jota on mediassa kutsuttu Sannaksi,
ja hänestä on annettu minun mielestäni kyllä hivenenkin vääränlaista kuvaa. Jos aikuinen
ihminen on matkustanut tällaisen terroristijärjestön alueelle, niin on kovin väärin puhua
hänestä Isis-vaimona tai Isis-morsiamena. Kyllä hän on terroristi silloin yhtä lailla kuin ne
miehetkin, jotka siellä ovat, ja itse asiassa näiden naisten roolia on mediassa valitettavasti
Suomessakin vähätelty. Pidän välttämättömänä, että meidän lainsäädäntöämme päivite-
tään niin, että me pystymme estämään myös näiden henkilöiden paluun Suomeen ainakin
niissä tilanteissa, että kyseisillä henkilöillä on kaksoiskansalaisuus, jolloin he menettävät
Suomen kansalaisuuden, ja toisaalta etsimme myös keinoja siihen, että jos tämäntyyppiset
henkilöt, jotka eivät ole mitään Isis-vaimoja vaan terroristeja itsekin, Suomeen sieltä pa-
laavat, niin heidät pystytään ottamaan kiinni ja saattamaan täällä sitten tuomittaviksi.

 Pidän tärkeänä ensisijaisesti sitä, että nämä henkilöt tuomittaisiin siellä, missä he ovat
rikoksiin syyllistyneet, eli tässä tapauksessa Syyriassa ja Irakissa, mutta jos heistä joku
Suomeen pystyy palaamaan, niin heidät pitää täällä tietenkin ottaa turvallisuussyistä kiinni
ja saattaa vastuuseen teoistaan Suomen oikeudessa.

Meiltähän noin 80 aikuista ja noin 30 lasta on lähtenyt näille alueille, ja haluan nyt vielä
tähän loppuun todeta, että lasten kohdalla tietysti on tarpeen eri tavalla näitä tilanteita kä-
sitellä, sillä he eivät ole sinne pystyneet itse tätä matkustuspäätöstä tekemään, mutta aikui-
set miehet, aikuiset naiset ovat lähteneet sinne terroristijärjestön riveihin, ja niin heitä koh-
deltakoon. Heitä ei pidä sieltä auttaa takaisin Suomeen eikä heidän asemaansa [Puhemies
koputtaa] pidä täällä Suomessa millään tavalla olla vahvistamassa tai turvaamassa. Heidät
pitää tuomita niistä teoista, joihin he ovat syyllistyneet.

20.27 Sari Essayah kd: Arvoisa puhemies! Tuossa ensimmäisessä käsittelyssä keskuste-
limmekin siitä, millä tavalla tämä lainsäädäntö nyt tässä tilanteessa, kun näitä vierastaiste-
lijoita on palaamassa, voisi auttaa, mutta itse asiassa se ei voi auttaa, koska takautuvaa lain-
säädäntöä meillä ei sinällänsä ole.

Mutta on hirveän tärkeää, että tämä lainsäädäntö nyt astuu voimaan ja antaa yhden täl-
laisen mahdollisuuden tarttua näihin erittäin vakaviin rikoksiin, jotka ovat maanpetosri-
koksia tai tällaisia terrorismirikoksia. Ja kansalaisuuden menettäminen siinä tapauksessa,
että henkilöllä on myöskin toisen maan kansalaisuus, on ehdottomasti hyvä asia.

Mutta niin kuin täällä kollegat ovat puheenvuoroissaan sanoneet, näitten vierastaisteli-
joitten kohdalla huomaamme, että tarvitaan vielä tiukempaa lainsäädäntöä ja juuri mahdol-
lisuuksia vaikuttaa silloin, kun henkilöä, jolla on Suomen kansalaisuus, ei ole voitu estää
palaamasta Suomeen. Ja harva, joka on tulossa sieltä takaisin, tuskin ilmoittaa rajavartijal-
le, että olen muuten tulossa Suomen kansalaisena suoraan tuolta terroristivyöhykkeeltä
taistelemasta, harva itse itsensä ilmiantaa. Näitä tänä päivänä aiemmin käsiteltyjä tieduste-
lulakeja tässä tietysti toivon mukaan pystytään hyödyntämään sen suhteen, minkälaisessa
tarkoituksessa ihmiset tuolla maailmalla ovat olleet liikenteessä.

Mutta tässä on paljon puhuttu juuri näistä ihmisistä, vaimoista ja lapsista, ja jaan tämän
edustaja Heinosen näkemyksen siitä, että täysi-ikäiset ihmiset kyllä yleensä tietävät, min-
kälaisiin paikkoihin ovat lähdössä. Toki tietenkin joissakin kulttuureissa voi olla kyllä ti-
lanne se, että siinä ei ole välttämättä toisella osapuolella niin suurta päätösvaltaa omasta
elämästä vaan se voi olla melko lailla pakotettukin tilanne, erityisesti lasten kohdalla. Hei-
2



Pöytäkirjan asiakohta PTK 172/2018 vp
dän kohdallaan on tärkeää, että lastensuojelutoimenpiteet astuvat voimaan, mikäli nämä
lapset Suomeen sieltä sitten palaavat, ja varmasti he tarvitsevat ennen kaikkea turvaa, mah-
dollisesti huostaanottoa.

Myöskin ykköskäsittelyssä puhuin siitä, että täytyy huomioida, että meillä sosiaalitur-
vaetuuksia maksetaan näille henkilöille, ja silloin voidaan myös ajatella, että tietyllä taval-
la meidän sosiaalieturvaetuuksillamme on voitu olla edistämässä tällaisia Isisin tapaisia
järjestöjä ja niitten työtä. Nämä ihmiset, jotka ovat siellä — vaimot tai morsiamet, joita täs-
sä on haluttu nostaa erilliseksi ryhmäksi — omalla toiminnallaan edesauttavat sitä terroris-
tista toimintaa. Ja siinä mielessä heidän kohdallaan pitää kyllä hyvin tarkasti katsoa, mitä
he ovat siellä olleet tekemässä ja minkälaisiin toimenpiteisiin he ovat osallistuneet.

Tänään on tullut tieto siitä, että tällainen ad hoc -tribunaali elikkä tällainen tuomioistuin
oltaisiin perustamassa. Se on erittäin hyvä, koska nyt ympäri Eurooppaa näitä palaajia on,
ja sen takia on järkevää, että heille tuli tällainen erikoistuomioistuin, jossa sitten voitaisiin
käydä nämä rikokset läpi. [Puhemies koputtaa] On mahdotonta, että siellä paikan päällä
heitä tuomittaisiin, koska näissä maissa yleensä nämä oikeuslaitokset [Puhemies koputtaa]
eivät ole toimintakuntoisia.

20.30 Jani Mäkelä ps: Arvoisa puhemies! Tuohon edustaja Essayahin huomioon tuosta
rajalle tulemisesta ja siinä ilmoittautumisesta: Uskon tai ainakin toivon, että kyllä maam-
me viranomaisilla on kohtuullinen selvyys siitä, keitä on vierastaistelijoiksi lähtenyt, ja
heistä on pidetty kirjaa ilman heidän omaa ilmoittautumistakin. Toki tiedustelulainsäädän-
tö ja siinä tulevat oikeudet parantavat tätä tilannetta ja tiedonsaantia sen suhteen.

Pieni huomio valiokunnan perusteluihin: Täällä on lause: ”joissa rikoksen lainvoimai-
seksi tulosta olisi kulunut yli viisi vuotta”. Noinkohan tuossa olisi jonkinlainen ajatusvir-
he, koska tuskin rikokset tulevat lainvoimaiseksi. En tiedä, oliko tätä asiaa aikaisemmin
huomioitu.

Vielä yhtenä huomiona se, että kun tässä oli mukana tämä lakialoite — Ville Tavio ynnä
muut: Lakialoite laiksi kansalaisuuslain muuttamisesta —, niin ihmettelen, että nyt kun
tämä kansalaisuuslaki muutenkin oli auki, miksei tätä lakialoitetta siitä, että kansalaisuu-
den saamisen edellytyksenä olisi kymmenen vuoden oleskelu, voitu ottaa tähän lakiin mu-
kaan. Se sinänsä liittyy tähän asiaankin siinä mielessä, että nyt jos jollakin on vain Suomen
kansalaisuus, niin, kuten sanottua, hän on täysin suojassa tältä kansalaisuuden menettämi-
seltä, ja jos sen Suomen kansalaisuuden ylipäänsä saisi myöhemmin, niin näitä henkilöitä,
joilla olisi kaksoiskansalaisuus tai — mikä pahinta — pelkkä Suomen kansalaisuus, olisi
epätodennäköisemmin ja vähemmän. Yleensäkin ajattelen niin, että Suomen kansalaisuus
ei ole ulkomaalaisille oikeus, vaan se on etuoikeus, ja se ei ole mikään automaatio, vaan se
on palkinto.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 272/2018 vp sisältyvät 1.—4. lakiehdotuksen. Eduskunta pysyi ensimmäisessä
käsittelyssä tekemässään päätöksessä lakialoitteeseen LA 12/2018 vp sisältyvän lakiehdo-
tuksen hylkäämisestä. Lakiehdotusten toinen käsittely päättyi. Asian käsittely päättyi.
3


