















































DEM2322.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

7. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 114/2015 vp
Valiokunnan mietintö YmVM 2/2015 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on ympäristövaliokunnan mietintö YmVM 2/
2015 vp. Nyt päätetään lakiehdotuksen sisällöstä.

Keskustelu

17.16 Riitta Myller sd: Arvoisa puhemies! Tässähän on kysymys hallituksen esityksestä,
joka tarkoittaa sitä, että maakuntakaavoja ei enää saatettaisi ympäristöministeriön vahvis-
tettavaksi. Myöskin sosialidemokraatit ovat sitä mieltä, että tästä vahvistusmenettelystä
voidaan luopua, mutta meillä on tähän vastalause sen vuoksi, että emme saaneet kaikkia
niitä asioita, jotka meidän mielestämme tässä tilanteessa olisi pitänyt ottaa huomioon, tä-
hän valiokunnan mietintöön.

Ensinnäkin on syytä kysyä, miten tämä valtakunnallinen yhteensovittaminen tulevai-
suudessa tapahtuu. Miten varmistetaan se hyvä ajatus, joka täällä hallituksen esityksen pe-
rusteluissa on, että saadaan yhteensovitettua eri intressiryhmien näkemykset kaavatyön
mahdollisimman varhaisessa vaiheessa? Tämä on hyvä tavoite, mutta tässä herää kysymys
siitä, kun tämä vastuu näitten kuulemisten järjestämisestä on maakuntaliitoilla eivätkä ne
ole riittävän määrämuotoisia, miten varmistetaan sitten, että tämä kuuleminen todella ta-
pahtuu niin, että myöskin nämä valtakunnalliset intressit otetaan huomioon ja että kaik-
kien näkemykset tulevat tasapuolisesti huomioon otetuiksi.

On myös pidettävä huoli siitä, että nämä hyvät periaatteet siirtyvät myös tulevaisuudes-
sa tähän kaavoitusprosessiin. Nythän maakuntaitsehallinto tulee merkitsemään sitä, että
elyjen toiminta tulee muuttumaan. Missä on ohjaus? Missä on valvonta? Miten nämä asiat
tullaan järjestämään? Tähän liittyy erittäin paljon epäselviä kysymyksiä. Tästä syystä oli-
sikin ollut parempi miettiä sitä, onko tämä oikea aika laittaa tämä asia liikkeelle vai pitäi-
sikö tietää hieman enemmän siitä, miten nämä hallinnolliset kysymykset sitten (Puhemies
koputtaa) tullaan järjestämään tältä osin.

17.18 Hanna Halmeenpää vihr: Arvoisa puhemies! Hallitus esittää maankäyttö- ja ra-
kennuslakia muutettavaksi siten, että maakuntakaavoja ja myöskään kuntien yhteisiä yleis-
kaavoja ei jatkossa tarvitsisi saattaa ympäristöministeriön vahvistettavaksi. Tämän halli-
tus katsoo purkavan byrokratiaa ja jouduttavan maakuntakaavojen käsittelyä.
 Tarkistettu
4.0



Pöytäkirjan asiakohta PTK 74/2015 vp
Ympäristöministeriön suorittama maakunta- ja yleiskaavojen vahvistusmenettely on
kuitenkin tähän saakka toiminut erinomaisesti, ja ministeriössä käytetty hallinnollinen työ-
määrä tähän nähden on ollut varsin pientä, noin neljä kaavaa vuosittain. Ympäristöminis-
teriö on tarkastellut tässä yhteydessä erityisesti isojen kaavallisten ratkaisujen mahdollisia
ylimaakunnallisia vaikutuksia ja valtakunnallisten alueidenkäyttötavoitteiden toteutumis-
ta ja käyttänyt valtaansa kaavoihin varsin maltillisesti. Ympäristöministeriön tekemistä 36
kaavan muutoksesta 30 on pysynyt voimassa korkeimman hallinto-oikeuden käsittelyssä.
Kaavojen laillisuusvalvonta on siis toteutunut varsin tarkoituksenmukaisesti ja tehokkaas-
ti. Myös kaavoittajat ovat olleet menettelyyn tyytyväisiä. Ministeriön raportin mukaan
maakuntaliittojen kaavoittajista 80 prosenttia pitäisi nykyisen vahvistusmenettelyn voi-
massa. Miksi ihmeessä siis hyvin toimivasta menettelystä pitäisi nyt luopua?

Kaavojen vahvistusmenettelyn poistuminen on varsin potentiaalinen ympäristön tilaa ja
kaavoituksen laatua heikentävä tekijä. Ympäristöministeriön vahvistusmenettelyvaihees-
sa karsimat kaavoitushankkeet ovat tyypillisesti olleet voimakkaasti ympäristöön vaikutta-
via, laaja-alaisia vaikutuksia sisältäviä ja pitkälle tulevaisuuteen maankäyttöä ohjaavia,
jolloin kaavoitusprosessin perustellusti tulee olla erityisen huolellista ja lainsäädännölli-
sesti tarkkaa.

Lakimuutoksen valmisteluun nimetty selvitysmies Haapanala ei kannata vahvistusme-
nettelystä luopumista, joka selvityksen mukaan vain lisäisi kaavavalitusten määrää ja kä-
sittelyaikaa, koska maakuntakaavavalitusten käsittely siirtyisi hallinto-oikeuksille. Ympä-
ristöministeriö tuntee maakunnat ja niiden kaavoituksen hyvin pitkältä ajalta. Sitä vastoin
hallinto-oikeudet eivät tunne maakuntakaavoitusta, koska ne eivät ole sitä koskaan käsitel-
leet. 

Arvoisa puhemies! Korkeimman hallinto-oikeuden ympäristöministeriölle antaman lau-
sunnon mukaan kaavojen vahvistusmenettelyn poistuminen merkitsisi maakuntakaavojen
sisällön ja menettelyn laillisuuden kattavasta valvonnasta luopumista. Laillisuusvalvonta
siirrettäisiin käytännössä kansalaisyhteiskunnan, yksittäisten kansalaisten, kansalaisjärjes-
töjen ja yhdistysten, harteille. Hallinto-oikeudet puolestaan voisivat käsitellä kaavojen lail-
lisuutta vain niiltä osin kuin niistä on valitettu. Korkein hallinto-oikeus onkin kiinnittänyt
huomiota siihen, että jos valtakunnallisten alueidenkäyttötavoitteiden tai muun lainsäädän-
nön vastaisesta kaavasta ei valiteta tai jos muutoksenhakijalla ei ole tarpeeksi asiantunte-
musta, että hän osaisi esittää oikeat perustelut, kaava vahvistetaan ja tulee lainvastaisena-
kin voimaan eivätkä sen paremmin hallinto-oikeus kuin korkein hallinto-oikeuskaan voi
siihen puuttua, mikäli ympäristöministeriön laillisuusvalvonnallinen rooli kaavojen vah-
vistajana poistuisi.

Arvoisa puhemies! Eduskunnan tehtävä ei ole tehdä lainsäädäntöä, joka itse asiassa hei-
kentää lainmukaisen kaavoituksen toteutumista. Mikäli kaavaprosesseja halutaan joudut-
taa, se on kyllä mahdollista ilman vahvistusmenettelystä luopumista esimerkiksi poista-
malla muiden ministeriöiden lausuntojen kerääminen ja valtioneuvostokäsittely taikka
määräämällä kaava lainvoimaiseksi siltä osin kuin siitä ei ole valitettu. Esitetty kaavojen
vahvistusmenettelyn muuttaminen on uudistus, joka liittyy isompaan kokonaisuuteen itse-
hallintoalueista. Kokonaisratkaisu on olennaisilta osin auki, ja tämäkin tulisi ratkaista vas-
ta siinä vaiheessa, kun kokonaisuus selviää tarkemmin.

Samaan aikaan, kun hallitus esittää kaavojen vahvistusmenettelystä luopumista ja näin
heikentää kaavojen laadun ja laillisuuden valvontaa, hallitus on myös ilmoittanut harkitse-
vansa kaavojen valitusoikeuden rajaamista nykyisestä, jolloin muutosten yhteisvaikutus
2



Pöytäkirjan asiakohta PTK 74/2015 vp
kaavojen laillisuuden valvontaan voi olla varsin radikaali. Tämän eteenpäinvieminen ei ole
suotavaa.

Tämä esitys on aika puutteellisesti harkittu, kun hallituksen itse nimeämän selvitysmie-
henkään esityksiä ei tässä ole hallituksen esitykseen tuotu.

17.24 Ari Torniainen kesk (vastauspuheenvuoro): Arvoisa herra puhemies! Tämän halli-
tuksen esityksen tavoitteena on täsmentää ja selkiyttää valtion ja maakuntien liittojen vä-
listä toimivallan jakoa, kaavoituksia ja korostaa myös maakuntien itsehallinnollista pää-
töksentekoasemaa maankäytön suunnittelussa. Ja kun edellisessä puheenvuorossa väitet-
tiin, että tällä rajattaisiin jollain tavalla viranomaisten vaikutusmahdollisuuksia tähän pro-
sessiin, niin se ei pidä paikkaansa, sillä suunnitteluprosessin kehittäminen erityisesti viran-
omaisyhteistyön osalta on yksi ehdotuksen selkeistä tavoitteista ja tätä vuorovaikutusta
tuodaan aikaisempaan vaiheeseen. Nykykäytännössä on se ongelma, että kun maakuntalii-
tot valmistelevat maakuntakaavoja ja sitten ympäristöministeriö tulee vasta siellä vahvis-
tusvaiheessa mukaan, niin tämä viranomaisyhteistyö pitkittää prosessia olennaisesti.

17.25 Hanna Halmeenpää vihr (vastauspuheenvuoro): Arvoisa puhemies! Se, että viran-
omaisyhteistyö tulisi nykymallissa kuvioon vasta silloin, kun maakuntakaava tai kuntien
yhteinen yleiskaava menee ympäristöministeriön vahvistettavaksi, ei pidä paikkaansa. Vi-
ranomaisyhteistyötä tehdään erittäin paljon kaavoittajan eli maakuntaliiton ja vaikkapa
alueellisen ely-keskuksen ja tietysti alueen kuntien välillä jo hyvin paljon kaavoitusvai-
heessa, ja siinä vaiheessa myös osallistetaan kaikki muut asianosaiset tahot. Ei tähän tarvi-
ta tällaista lakimuutosta, jotta viranomaisyhteistyö lisääntyisi aikaisessa vaiheessa. Sitä on
jo nyt.

17.26 Ari Torniainen kesk (vastauspuheenvuoro): Arvoisa puhemies! Tosiasia on kui-
tenkin se, että nykykäytännössä maakuntakaavojen laatimis- ja vahvistamisprosessit ovat
erittäin pitkiä. Monesti on jo ajauduttu siihen tilanteeseen, että kun se maakuntakaava tu-
lee vahvistettua, niin siinä vaiheessa maakuntakaavan tarpeet ovat osittain jo vanhentu-
neet, ja tätä prosessia tulee saada nopeutettua.

Ensimmäinen varapuhemies Mauri Pekkarinen: Ja viimeinen vastauspuheenvuoro.

17.26 Krista Kiuru sd (vastauspuheenvuoro): Arvoisa puhemies! Jäin kuuntelemaan tätä
keskustelua sen takia, että — tunnustan heti — me laitoimme tämän viime kaudella liik-
keelle. Siltä osin asiat ovat tuttuja. Minä totesin, että tällä asialla on kaksi puolta. On eh-
dottoman tärkeää nähdä, niin kuin mekin vastalauseessa esitämme, että tämä valmistelu-
työ, mitä tässä on tehty, on ollut varsin puutteellista niiltä osin, miten ihminen tulee kuul-
luksi ja miten nämä tahot tulevat kuulluksi, miten valitusoikeus menee ja miten tämä liit-
tyy aluehallintoon, mutta itse tämä esitys, joka tähän lakiin sisältyy, on ollut kannatettava.
Me olemme lähteneet siitä, että tämä prosessi on aivan liian pitkä, kestäen maakuntakaa-
van valmistumisesta siihen, että vuodesta kahteen ministeriössä yksi tai kaksi virkamiestä
tutkii tätä yhtä ainoaa maakuntakaavaa, ja aina mennään kuitenkin sitten hallinto-oikeu-
teen ja katsotaan, kuka oli oikeassa, kuka väärässä. Nyt tämän ministeriövaiheen yli voi-
daan suoraan hypätä ja mennä hallinto-oikeuteen, (Puhemies koputtaa) kun riitaa jää.
3



Pöytäkirjan asiakohta PTK 74/2015 vp
Ensimmäinen varapuhemies Mauri Pekkarinen: Edustaja Korhonen, listapuheenvuoro.

17.27 Timo V. Korhonen kesk: Arvoisa puhemies! Kun itse tätä muutosta olen maakun-
tahallitusten puolesta ollut jo vuosia eteenpäin viemässä, niin muutama sana tässä yhtey-
dessä.

Ensinnäkin täytyy kiittää hallitusta siitä, että tätä muutosta nyt vihdoin ja viimein on läh-
detty viemään eteenpäin ja ollaan tässä tilanteessa. Valiokunta on nyt tehnyt tiiviissä mie-
tinnössään aivan oikeita johtopäätöksiä. Toki sen verran täytyy huomioida, että täällä mie-
tinnössä todetaan: "Valiokunta korostaa myös, että yhteistyön rooli on keskeinen kehitet-
täessä valtakunnallisten alueidenkäyttötavoitteiden sisältöä, huomioon ottamista ja edistä-
mistä. Ympäristöministeriö huolehtii edelleen maankäyttö- ja rakennuslain 23 §:n nojalla
valtakunnallisten alueidenkäyttötavoitteiden valmistelusta yhteistyössä muiden viran-
omaisten kanssa." No, tämähän tietysti pitää paikkansa, mutta luvalla sanoen tässä kyllä
hiukan valiokunta on oikaissut. Laissahan nimittäin edellytetään yhteistyötä muiden minis-
teriöitten, maakuntien liittojen ja muiden viranomaisten ja tahojen kanssa, joita tämä asia
koskee, eli tavoitteitten valmistelun on perustuttava eri tahojen vuorovaikutukseen. Eli ky-
symys ei ole vain viranomaisyhteistyöstä, vaan tässä kaavaprosessissa on otettava huo-
mioon monet maakunnissa ja alueilla vaikuttavat tahot.

Tähän mietintöön on liitetty kaksi vastalausetta. Pohdiskellen muutama kommentti en-
sinnäkin tähän ensimmäiseen vastalauseeseen:

Täällä todetaan, että ympäristöministeriö on käyttänyt valtaansa varsin maltillisesti
maakuntakaavoituksessa — tämä on vastalauseen esittäjän mielipide. Rohkenen todeta,
että ehkä kentän mieliala on jonkin verran erilainen, etenkin kun huomioidaan kaikki tähän
kaavatyöhön liittyvä ohjeistus, mitä ympäristöministeriö kaiken kaikkiaan sen kaavatyön
eri vaiheissa tekee. Ja kentällä on myös aika vahva näkemys siitä, että ympäristöministeriö
omassa ohjeistuksessaan menee myös välillä pidemmälle kuin lainsäädäntökään edellyt-
tää.

Tässä vastalauseessa myös todetaan, että jos ministeriön vahvistuksesta luovutaan, uh-
kana on kaavoituksen laadun ja ympäristön tilan heikkeneminen. Minä vain jään tästä
miettimään, miksi ihmeessä maakunnat tekisivät alueensa kannalta huonompaa kaavatyö-
tä kuin mitä ympäristöministeriö sallii tehtävän. Minä ymmärrän sillä tavalla, että eivät
alueet tee oman kehittämisensä eteen ainakaan huonompia päätöksiä kuin ministeriöt tääl-
lä Helsingissä. Eli kyllä maakuntien liitot kaavatyössä myös pyrkivät tekemään parhaan
mahdollisen lopputuleman oman alueensa hyväksi.

Vastalauseessa myös ollaan huolissaan siitä, että uuden lain myötä lainvastaisia tai val-
takunnallisten alueidenkäytön tavoitteitten vastaisia kaavoja tulisi käytännössä hyväksy-
tyksi. Minä en jaksa uskoa siihen, koska kyllä tässä uudessa kaavanlaadintaprosessissa on
merkittävästi nykyistä enemmän vuorovaikutusta ja kaavan laatija on nykyistä aiemmin
vuorovaikutuksessa myös muiden ministeriöitten kanssa, ei pelkästään ympäristöministe-
riön, eli myös muitten ministeriöitten kanssa, jotka valvovat valtakunnallisten alueiden-
käytön tavoitteitten toteutumista maakuntakaavoituksessa. Nythän käytännössä tilanne on
se, että nämä muut ministeriöt tulevat usein mukaan vasta pääosin kaavan vahvistamisvai-
heessa. Nyt tällä uudella lailla mahdollistetaan se, että muutkin ministeriöt ovat tässä mu-
kana.

Toisessa vastalauseessa todetaan, että kuka vastaa kaavatyöohjauksesta, kun ympäristö-
ministeriö poistuu kuvasta. Tässä unohtuu se, että ympäristöministeriön ja erityisesti muit-
4



Pöytäkirjan asiakohta PTK 74/2015 vp
ten ministeriöitten ohjaus tehostuu tämän uuden lakiesityksen kanssa, kun ne velvoitetaan
olemaan mukana aiemmassa tämän prosessin vaiheessa.

Ensimmäinen varapuhemies Mauri Pekkarinen: Vastauspuheenvuoro myönnetään vie-
lä tällä kertaa.

17.33 Hanna  Halmeenpää vihr (vastauspuheenvuoro):  Arvoisa puhemies! Arvoisa
edustaja Korhonen, minä kyllä totean, että tämä kaavoitusta koskeva prosessi puhuttaessa
maakuntakaavoista tai kuntien yhteisistä yleiskaavoista ei kyllä miltään osin ole luulon,
hyvän tahdon tai uskon varassa oleva asia, kun puhutaan siitä, syntyykö kaavoituksessa —
varmasti aivan tahattomasti, mutta joka tapauksessa — lainvastaisuuksia sinne kaavoihin.
Ei se ole uskon asia, sehän on todennettavissa oleva asia, kun katsotaan, miltä osin ympä-
ristöministeriö tässä vahvistusmenettelyssä on kaavoitukseen joutunut puuttumaan. Se on
joutunut puuttumaan siihen 36 kertaa, maakunta- tai yleiskaavaan, joista 30 on korkeim-
man hallinto-oikeudenkin mukaan ollut aivan aiheellisia puuttumisia. Kyllä minä silloin
totean, että tässä ei tarvitse uskotella, että aina syntyisi priimaa.

Olen samaa mieltä siitä edustaja Korhosen kanssa, että maakunnat totta kai pyrkivät aina
parhaaseen ja ajavat alueensa etua, mutta joskus saattaa käydä niin, että aluepoliittisista
(Puhemies koputtaa) tai muista syistä virheitä ja ylilyöntejä saattaa syntyä.

17.34 Riitta Myller sd (vastauspuheenvuoro): Arvoisa puhemies! Tässä vastalauseessa 2
nimenomaan kiinnitetään huomiota siihen, miten voisimme varmistaa sen, että tämä kaa-
vaprosessi lähtisi mahdollisimman aikaisessa vaiheessa liikkeelle niin, että kaikki intressi-
tahot ja myös tämä ympäristöministeriöohjaus olisivat siinä selkeästi mukana. Tähän on
kuitenkin esitetty varaumia, esimerkiksi Lapin ely on omassa lausunnossaan tästä sanonut,
että ei ole riittävästi vuorovaikutukseen velvoittavia menettelyjä, eli näitä tarvitaan lisää tä-
hän lainsäädäntöön. Ja näitä asioista pitää seurata nyt, kun tätä lakia viedään käytäntöön.

17.35 Krista Kiuru sd (vastauspuheenvuoro): Arvoisa puhemies! Minusta on hyvä, että
me kuitenkin keskustelemme siitä, että jos kaavoitusta ja siihen liittyviä prosesseja keven-
netään, niin mistä päästä lähdetään liikkeelle. Minulle on selvää, että tämä ehdotettu esitys
voisi olla tällainen normitalkoo tässä ajassa, ja sitä me voisimme kyllä kannattaa. Mutta se,
että opposition aitoja, vilpittömiä huolia, joita tässä keskustelussa esitettiin, ei otettu kui-
tenkaan hallituksen toimintalinjaan, minua ihmetyttää. Kyllähän meistä nyt kaikki halua-
vat, että siellä alueella kaikkien osapuolten kuuleminen ja virkatahojen varhainen puuttu-
minen on mahdollista, ja jos kerran arvio on, että sillä puolella on vielä parannettavaa, siltä
osin minusta se olisi ollut kaikkien yhteinen etu, että nämä puolet olisivat tulleet esille. Ja
sitten tähän liittyy tietenkin se, miten tämä uusi maakuntahallinto ja miten (Puhemies ko-
puttaa) myöskin sitten valitusoikeus säilytetään.

17.36 Eeva-Maria Maijala kesk (vastauspuheenvuoro): Arvoisa puhemies! Juuri se, että
nyt ympäristöministeriön rooli muuttuu enemmän neuvovaksi ja ohjaavaksi, auttaa todella
paljon sitä, että tämän jälkeen niitä ongelmia ei siellä alueella tule niin paljon, mitä on tä-
hän mennessä tullut. Eli todella hyvää edistystä ja kehitystä nytten tämä uusi säännös.
5



Pöytäkirjan asiakohta PTK 74/2015 vp
Ja sitten jos mietitään valitusasioita, ovathan siellä ihan nyttenkin asianmukaisesti vali-
tusasiat. Toivon mukaan niitä valituksia ei muotovirheen takia tule sitten niin paljoa, kos-
ka nyt jatkossa näitä maakuntia ja alueita neuvotaan.

Ensimmäinen varapuhemies Mauri Pekkarinen:  Ja vielä kolme vastauspuheenvuoroa:
edustajille Korhonen, Hoskonen ja Kiuru.

17.37 Timo V. Korhonen kesk (vastauspuheenvuoro): Arvoisa puhemies! Kaavoituskin
on yhteistyötä, ja toistan jälleen sen, että minä luotan maakuntien ja alueitten omaan har-
kintaan hyvässä kaavoituksessa.

Tuohon edustaja Halmeenpään kommenttiin: Kun vastalauseessa 1 todetaan, että val-
taansa ministeriö on käyttänyt varsin maltillisesti, toistan edelleen sen, että minä totesin,
että on muunkinlaisia mielipiteitä. Kun kysyy kentän mielipidettä, jossa huomioidaan ko-
konainen kaavaprosessi, se, millä tavalla tämänkin päivän maakuntakaavoituksessa ympä-
ristöministeriö käyttää koko prosessin aikana valtaansa joko suullisesti tai kirjallisesti, niin
minä väitän, että monesti törmätään myös siihen pohdintaan, ovatko ympäristöministeriön
ohjeet aivan lainmukaisia.

17.38 Hannu Hoskonen kesk (vastauspuheenvuoro): Arvoisa herra puhemies! On hyvä,
että tämä maakuntakaavan vahvistusmenettely ympäristöministeriöltä poistuu, koska on
tätä päivää, tätä maailmaa, että ihmiset saavat omalla alueellaan vaikuttaa omaan elinym-
päristöönsä, omaan rakentamiseensa, omien alueiden käyttöön aidosti. Minusta tällainen
tsaarinajan järjestelmä, jossa joku ylin hyväksyy jotakin... Mitä esimerkiksi Pohjois-Kar-
jalan osalta ympäristöministeriön virkamiehet tietävät maakunnan erityisolosuhteista? Ei-
vätpä juuri mitään. Totta kai he ovat tietävinään, kun heille on valta annettu. He voivat jar-
ruttaa hankkeita. Meillä on hankkeita, jotka ovat kymmenen vuotta seisoneet erilaisten
kaavoitusprosessien takia. Jos me haluamme tähän maahan aidosti uutta kasvua, niin nyt
on se aika, että tämä turha byrokratia puretaan pois, alamme rakentaa tätä maata, taloja, lai-
toksia, voimalaitoksia, kaikkea muuta, että saadaan investoinnit liikkeelle, suomalainen
kansantalous kasvuun. Jos me pelkkään byrokratiaan tuudittaudumme, niin toivotan kai-
kille, jotka sen tien valitsevat, onnea, menestystä ja pitkää ikää.

17.39 Krista Kiuru sd (vastauspuheenvuoro): Arvoisa puhemies! Kiinnitin vielä huo-
miota siihen, että Maijala otti esiin hyvän näkökulman, jonka unohdin tässä sanoa — me-
nin varmaan niin suoraan asiaan, kun minuutti on niin lyhyt. Siis tässähän on nyt kysymys
siitä, mihin yhteiskunnan hupenevat resurssit käytetään: onko se ohjaukseen vai onko se
valvontaan, tällaiseen niin kuin jälkikäteiseen tarkastukseen? Minun ajatukseni oli aikoi-
naan se, että emmeköhän me käyttäisi mieluummin tämän, voisiko sanoa, suurennuslasi-
työn resurssin siihen, että lähdettäisiin jo heti alkuun mukaan tähän ohjausprosessiin. Se on
minusta tässä se suuri juttu, että me pystymme nyt käyttämään tätä hupenevaa resurssia sii-
hen, että alusta pitäen tulee tämä valtakunnallinen ohjaus tähän kaavavalmisteluun mu-
kaan. Sille on todellista tarvetta. Kaikki ei ole niin paraatikunnossa tässä maailmassa kuin
Hoskonen antoi ymmärtää. Kyllä myös sitä valtakunnallista ohjausta tarvitaan, mutta sen
pitäisi olla siellä alkuvaiheessa ja sitten loppuvaiheessa: jos tulee riitaa, niin suoraan men-
nään oikeuteen. Siinä on jotain järkeä, (Puhemies koputtaa) jotta tämä tulee käyttöön.
6



Pöytäkirjan asiakohta PTK 74/2015 vp
17.40 Hanna Halmeenpää vihr (vastauspuheenvuoro): Arvoisa puhemies! Se, että tote-
sin ja tässä vastalauseessakin todetaan ministeriön käyttäneen valtaansa maltillisesti, pe-
rustuu tietysti siihen, että katsoo lukuja: mihin ministeriö on puuttunut ja onko se puuttu-
minen ollut aiheellista vai aiheetonta. Se on kyllä ollut yli 90-prosenttisesti aiheellista. Ei
silloin vallankäyttö turhaa ole ollut tässä vahvistusmenettelyvaiheessa.

Mitä tulee edustaja Korhosen toteamukseen siitä, että ministeriö on kenties puuttunut
kaavoituksiin jo siinä prosessin aikana, niin eikö se ole hyvä, jotta lopputulos olisi parem-
pi? Olen kyllä aivan samaa mieltä täällä usean edustajan kanssa siitä, että sitä neuvontaa tu-
lisi olla hyvin varhaisessa vaiheessa valtakunnalliselta tasolta, jotta lopputulos olisi varsin
hyvä. Mutta sitä ihmettelen, että eivät riitä hallituksen itse nimeämän selvitysmiehenkään
kokoamat perustelut tähän nykyisen vahvistusmenettelyn säilyttämiseen tai uudistuksen
toteuttamiseksi sillä tavalla, että ympäristöministeriöllä säilyisi vähintäänkin eräänlainen
otto-oikeus tällaisiin vaikutuksiltaan hyvin laaja-alaisiin ja mahdollisesti laillisuuspuuttei-
ta sisältäviin kaavaratkaisuihin. Tässä tietenkin on jotkut hyvät perustelutkin, kun selvitys-
mieskin näin esittää, ei se tuulesta temmattua ole.

Ensimmäinen varapuhemies Mauri Pekkarinen: Ja nyt listaan.

17.41 Ari Torniainen kesk: Arvoisa herra puhemies! Tämä hallituksen esitys on hyvä ja
kannatettava. Tällä täsmennetään sekä selkeytetään valtion ja maakuntien liittojen välistä
toimintaa kaavoituksessa ja korostetaan myös maakuntien itsehallinnollista päätöksente-
koa maankäytön suunnittelussa. Tämän jälkeen siis maakuntaliitot vastaavat maakuntakaa-
vojensa prosessista kokonaisuutena. Jatkossa maakuntaliittojen tehtävänä on myös huoleh-
tia eri ministeriöiden ja ely-keskusten kanssa käytävistä neuvotteluista ja niiden järjestämi-
sestä jo kaavoitusprosessin alkuvaiheessa. Siitä tässä äsken jotkut olivat huolissaan, mutta
se on jo siellä alkuvaiheessa.

Tällä hallituksen esityksellä menettely muuttuu myös ennakoivaan ja nykyistä vuoro-
vaikutteisempaan suuntaan. Samoin nyt myös voidaan parhaiten huomioida maakuntien
erityistarpeita ja erityisolosuhteita eri puolilla Suomea. Kyllä siellä maakunnissa tiedetään
parhaiten, mitä siellä maakunnissa tarvitaan.

17.42 Eerikki Viljanen kesk: Arvoisa puhemies! Kiitän hallitusta ja ympäristövaliokun-
taa hyvästä ja ripeästä työstä tämän maankäyttö- ja rakennuslain muutoksen kohdalla. On
erittäin hyvä, että lakia muutetaan niin, ettei maakuntakaavoja ja kuntien yhteisiä yleiskaa-
voja tarvitse enää saattaa ympäristöministeriöön vahvistettavaksi. Äsken muun muassa
edustaja Korhonen erittäin hyvin omassa puheenvuorossaan valotti tämän asian taustoja.
Etenkin valtakunnallisesti tarkasteltuna on hyvä, että esityksellä korostetaan maakuntien
liittojen itsehallinnollista roolia maankäytön suunnittelussa ja lyhennetään maakuntakaa-
voitukseen ja kuntien kaavoitukseen liittyvää päätös- ja muutoksenhakuprosessia. 

Kannatan hallituksen esityksen molempia päätavoitteita, viranomaisyhteistyön kehittä-
mistä ja toimivallan jaon selkeyttämistä valtion ja maakuntien välillä sekä näihin tehtäviin
liittyvän päätöksenteon ja mahdollisen muutoksenhakumenettelyn nopeutumista.

Sitten, arvoisa puhemies, lopuksi kommenttina äsken käytyyn debattiin: minunkaan
mielestäni tämänhetkistä ympäristöministeriön vaikutusvallan käyttöä ei kuvaa tarkasti tai
ainakaan ainoastaan se, kuinka moni ympäristöministeriön tekemä muutos on sitten loppu-
jen lopuksi pysynyt voimassa valitustien lopussa hallinto-oikeudessa.
7



Pöytäkirjan asiakohta PTK 74/2015 vp
Tämä esitys on erittäin hyvä.

17.44 Antti Kurvinen kesk: Arvoisa puhemies! Kun kuuntelee tätä keskustelua ja on lu-
kenut tuon vasemmistoliiton ja vihreitten vastalauseen, niin ei kai siitä nyt voi oikein muu-
ta ajatella kuin että kyllä se autonomian aikainen ajatusmaailma, että Helsingissä hallinto-
virkamiehet tietävät paremmin kuin maaseudulla ja maakunnissa oppimattomat ihmiset
nämä asiat, tulee mieleen. Tämä on erittäin hyvä, aivan loistava, esitys hallitukselta — ja
erittäin selkeä, lyhyt, hyvä mietintö valiokunnalta. Olen täysin tämän takana.

Tiedän itsekin maakuntahallituksen jäsenenä, mitä se realismi on, kun maakuntaa kaa-
voitetaan. Siellä on virkavastuulla toimivia hyviä viranhaltijoita. Siellä on virkavastuulla
toimivia hyviä luottamushenkilöitä. Nyt kun ympäristöministeriö ei ole enää se korkein
sensori näitten maakuntakaavojen kohdalla, voidaan aidosti päästä siihen tilanteeseen, että
ympäristöministeriö neuvoo, keskustelee, ohjaa, on tasaveroisessa vuorovaikutuksessa
alueitten kanssa maakuntakaavoitusprosessissa. Tämä on myös ensimmäinen konkreetti-
nen toimenpide siinä, että hallitus vähentää tarpeetonta sääntelyä ja tarpeetonta byrokrati-
aa täällä meidän maassamme.

Kyllä Suomea pitää kehittää, arvoisa puhemies, myös maankäyttöasioissa ja kaavoituk-
sessa, alhaalta ylöspäin. Luotetaan alueisiin ja luotetaan ihmisiin. Annetaan mahdollisuus
maakunnille omaehtoisesti kehittyä, niin kuin täällä on monta hyvää puheenvuoroa kuul-
tukin. Kyllä siellä tehdään viisaita ratkaisuja, kyllä siellä ajatellaan ympäristöä, luontoa,
hyviä ja järkeviä kauppapaikkoja ja hyviä ja järkeviä liikenneratkaisuja.

17.46 Petri Honkonen kesk: Arvoisa puhemies! Kannatan kyllä lämpimästi tätä esitystä
ja näitä tavoitteita, mitä nyt tässä lakiesityksessä on. Tämähän on myöskin yksi merkittävä
askel maakuntaitsehallinnon suuntaan.

Kyllä vähän ihmettelen tässä keskustelun tiimellyksessä tullutta arvostelua ja kritiikkiä,
kuten tässä edelläkin kuultiin, maakuntaliittojen päättäjien suuntaan. Siellä on eri puolilta
maakuntia tulevia ja hyvinkin erilaista osaamista omaavia ihmisiä päättämässä loppuvai-
heessa näistä kaavoista. Nykyisessä tilanteessa kyllä uskon vahvasti siihen asiantuntemuk-
seen, mitä meillä eri maakuntien liittojen niin palveluksessa kuin päätöksentekijöinäkin
on. Ihmettelen kyllä tätä alueellisten päättäjien ja asiantuntemuksen demonisointia, mitä
tässä nyt on harjoitettu.

Omassa maakunnassani Keski-Suomessa maakuntakaavoituksessa tässä vanhassa ym-
päristöministeriön vahvistusmenettelymallissa on kohdattu tiettyjä ongelmia. Muun muas-
sa eräässä vaihemaakuntakaavaprosessissa — taisi olla kolmas vaihemaakuntakaava —
ympäristöministeriön ohjeistus poikkesi siitä lopullisesta päätöksestä, jonka ympäristömi-
nisteriö teki, jossakin määrin. Tällaiset tilanteet ovat mielestäni kyllä kohtuuttomia maa-
kuntien päättäjille, maakuntien omille tavoitteille, sen lisäksi, että nämä prosessit ovat aika
ajoin kestäneet aika pitkään, niin kuin tässä on jo tullut esille.

Uskon kyllä vahvasti maakuntien päättäjien osaamiseen ja haluun, aivan kuten tässä
edustaja Korhonen edellä totesi erittäin hyvin, sen parhaan lopputuloksen saamiseksi oman
maakunnan hyväksi maankäytön ohjauksen osalta. Olen kyllä vahvasti tukemassa tätä la-
kiesitystä.

17.48 Hannu Hoskonen kesk: Arvoisa herra puhemies! Käsittelyssä oleva maankäyttö-
ja rakennuslain muutos on mielestäni erittäin hyvä ja perusteltu ja sopii hyvin tähän nykyi-
8



Pöytäkirjan asiakohta PTK 74/2015 vp
seen maailmanmenoon, elikkä pyritään hallintoa ja päätöksentekoa hajauttamaan niiden
ihmisten lähelle, jotka niiden päätösten kanssa joutuvat elämään. Tämähän on sitä kuului-
saa Euroopan unionin yleistä periaatetta, sitä subsidiariteettiperiaatetta, jota totta vieköön
kyllä viime aikoina ei Euroopan unionin päätöksenteossa ole voinut millään löytää. Kaikki
halutaan keskittää Brysseliin, jopa meidän valuuttapolitiikkamme ja kaikki muu päättämi-
nen. Mutta ainakin kirjoissa lukee, että subsidiariteettiperiaate on voimissaan ja elossa, ja
sitä lämpimästi kannatan: hallituksen esitys on erittäin hyvä ja perusteltu. Pari perustelua:

Ensinnäkin, kun luki nuo vastalauseet, mitä tähän hallituksen esitykseen liittyy, niin
sieltä todella, niin kuin edustaja Antti Kurvinen aivan oivallisesti kuvasi tätä tilannetta,
henkii se vanha tsaarinvallan aikainen vallankäyttö, jossa Helsingissä päättäjä päättää,
mitä jossakin Ilomantsissa saa tehdä. Eihän se ole tätä päivää. Kerron teille lyhyen esimer-
kin: Kun näitä luonnonsuojelualueita suunniteltiin, niin ympäristöministeriön virkamies
väitti erään eläkkeellä olevan mummon metsän kohdalta, että tämän suo on rauhoitettava,
koska se on avosuota ja erittäin harvinaista luontotyyppiä. Tosiasiassa se on ojitettu suo,
missä 250 mottia hehtaarilla oli puuta — osoittaa, että kyseinen suunnittelija ei ollut kos-
kaan käynytkään sillä alueella, oli piirtänyt vain kartan pöydän ääressä. Tätäkö me haluam-
me? Hallituksen esitys tässä mielessä kaavoituksen yksinkertaistamisesta ja maakuntiin
siirtämisestä ihmisten lähelle on hyvä, erittäin hyvä.

Kaavoituksella tänä päivänä pyritään paremminkin joissakin tapauksissa jarruttamaan
rakentamista maaseudulle ja maaseutukuntiin. Totta kai kaupunkejakin pitää kehittää, Suo-
mea pitää kehittää jokaiselle neliölle. Jos me haluamme tähän maahan kasvua ja toimeen-
tuloa ja velanmaksua, meillä ei muuta vaihtoehtoa enää ole, kaikki muut keinot on käytet-
ty. Velanotto on käytetty, kaiken maailman elvytykset on käytetty, mutta ei ole kukaan vie-
lä huomannut sitä ihan tosissaan, pitäisikö tätä maata ruveta oikeasti kehittämään ja raken-
tamaan. Nimittäin kymmenien miljardien investoinnit lepäävät sen takana, että joku kaa-
vamääräys tai rakennusmääräys estää sen. Ihmisillä on valtavat investointihalut , mutta kun
ei saa rakentaa, tai joku muu este tulee. Nämä tällaiset esteethän tulee heti poistaa.

Yksi, missä pitää este poistaa, on näiden maakuntakaavojen vahvistaminen: siirto maa-
kuntaan on erittäin hyvä asia. Mutta sen lisäksi pitää muuttaa valtakunnalliset alueiden-
käyttötavoitteet. Nykyisinhän siellä lukee, että yhdyskuntarakennetta eheytetään, mutta
sinne pitää kirjata selvällä suomen kielellä, että koko Suomea rakennetaan yhtä lailla, ol-
koon se sitten Utsjoki-Kevolla tai Helsingissä tai Vaasassa tai Ilomantsissa. Joka paikka-
kunnalle pitää pystyä rakentamaan ja kehittämään sitä talouselämää. Eiväthän kuntien pal-
velut eikä mikään tässä maassa pysy kunnossa, jos emme pysty rakentamaan ja paranta-
maan tätä rakasta kotimaatamme. Esimerkiksi biotalouden tavoitteisiin pääseminen ei on-
nistu ilman olennaista parantamista nykyiseen infraan, ja ilman elinolosuhteiden paranta-
mista ei tule mistään tavoitteesta mitään.

Totta kai koko maata pitää rakentaa, se on pelkästään jo maanpuolustuksen kannalta ai-
van välttämätöntä. Eihän voi olla niin, että kaavoituksen takia ja muun byrokratian takia ra-
kennuslupien saanti voi kestää kymmenen vuotta. Viranomainen jarruttaa, ja pahimmil-
laan käy niin, että yksi viranomainen valittaa toisen viranomaisen päätöksestä hallinto-oi-
keuteen ja se makaa siellä kolme neljä vuotta. Se kun on ratkaistu, tulee uusi valitus ja uusi
valitus ja taas uusi valitus. Eihän tämä ole tätä päivää. Kun me elämme 2000-lukua ja olem-
me nykyaikainen yhteiskunta, niin pitäähän nyt uskoa siihen, että ihmiset haluavat aidosti
kehittää tätä maata eivätkä vain jarruttaa kaikkea.
9



Pöytäkirjan asiakohta PTK 74/2015 vp
Se, että Suomi on tällä hetkellä tässä tilanteessa, toki johtuu monesta ulkopuolelta tule-
vasta uhasta — sillehän me emme mahda mitään, mitä ovat tällä hetkellä Venäjän pakot-
teet sun muut — mutta aika pitkälti johtuu siitä, että me olemme tehneet investoinnit ja ra-
kentamisen tässä maassa kannattamattomaksi, jopa mahdottomaksi. Elikkä tämä hallituk-
sen esitys on ensimmäinen askel siihen suuntaan, millä hallituksen pitää jatkaa määrätie-
toisesti. Seuraava askel on valtakunnallisten alueidenkäyttötavoitteiden muuttaminen koko
maan huomioiviksi.

Arvoisa puhemies! Missään nimessä en sano sitä enkä tule kannattamaan ikinä sitä, että
kysymys olisi vain yhden alueen kehittämisestä; siinä pitää huomioida koko maa, olkoon
se äsken mainittu Utsjoki-Kevo tai Helsinki. Molempia pitää pystyä kehittämään — ei niin,
että joku Ilomantsi tai Utsjoki-Kevo menestyy, se on tämän maan hyväksi kaikki, joka ai-
noa työpaikka, mikä syntyy minne tahansa, on tämän maan kansantalouden kannalta erit-
täin hyvä asia. Tässä pitäisi nyt niiden myyrän mättäiden yli, arvoisat kansanedustajakol-
legat, nähdä, että pystymme näkemään sen naapurikunnankin hyödyn. Se on se iso asia. Jos
me täällä puhumme toisiamme vastaan ja esitämme lisävelan ottoa, niin minä sanon, että
sillä tiellä kyllä tulee mörkö vastaan, jos joku haluaa sille tielle lähteä. Minä en ole sille
tielle lähdössä. Kannatan lämpimästi hallituksen tekemää erinomaista esitystä ja sitä, että
se saa jatkoa valtakunnallisten alueidenkäyttötavoitteiden muuttamisena oikealle tolalle.

17.53 Eeva-Maria Maijala kesk: Arvoisa puhemies! Tämä tehty esitys on todella hyvä.
Olen ympäristövaliokunnassa saanut kuunnella asiantuntijoita puhumassa tästä asiasta, ja
käsitykseni lain tärkeydestä ja tarpeellisuudesta on ehdottomasti koko ajan vain vahvistu-
nut eteenpäin. Ensinnäkin tämä on todellakin ensimmäinen kunnollinen askel siinä, miten
näitä asioita on järkevä jakaa muualla kuin täällä pääkaupunkiseudulla tehtäväksi, ja toi-
seksi meillä valtionhallinnossa pyritään tällä hetkellä aivan liikaa keskittämään asioitten
hoitamista tänne. Kyllä meillä maakunnissakin asioita pystytään hoitamaan, ja varmasti
me haluamme tehdä sillä tavalla, että alueet pysyvät oikein elävinä ja pystytään huomen-
nakin toimimaan. Tämä on todellista byrokratian purkamista. Tässä puretaan turhaa pääl-
lekkäistä byrokratiaa, kun monessa eri paikassa tehdään sama työ moneen kertaan. Keski-
tymme siihen, että työt tehdään yhdessä paikassa kunnolla kerralla.

Nyt sitten tämä ohjaaminen ja neuvonta: Olen todella iloinen siitä, että ympäristöminis-
teriö saa nytten keskittyä todellakin ohjaamaan ja neuvomaan tätä koko toimintaa. Ympä-
ristöministeriön resurssit vähenevät koko ajan, eikä siellä todellisuudessa kovin monta sel-
laista henkilöä ole, joka näihin asioihin on pystynyt keskittymään — oliko niitä kaksi vai
kolme, viisi vai kymmenen, siitä meille ei oikeastaan tullut selvyyttä, montako niitä hen-
kilöitä oli. Mutta oli miten oli, nämä henkilöstövarat tulee käyttää todellakin maakuntien
asioiden kehittämiseen ja kokonaisuuden eteenpäinviemiseen. Elikkä tällä todellakin este-
tään ja vähennetään päällekkäistä työtä.

Tuossa aikaisemmin oli puhetta keskustelun aikana otto-oikeudesta, pitäisikö ympäris-
töministeriöllä säilyä otto-oikeus tässä asiassa. Ei missään nimessä, sillä jos ympäristömi-
nisteriöllä pysyisi otto-oikeus tässä asiassa, sehän tarkoittaisi, että ympäristöministeriö oli-
si jatkossakin sitoutunut ja sidottu — se ei pystyisi avoimesti neuvomaan ja ohjaamaan tätä
koko toimintaa. Olen todella tyytyväinen siitä, että otto-oikeusasiaa ei laitettu sinne esityk-
sen matkaan.

Ympäristöministeriö on monelta osin tuolla maakunnissa hieman epäluottamuksen koh-
teena: ei välttämättä aina luoteta siihen, mitä sieltä tulee, ja pelätään sen toimintaa. Minus-
10



Pöytäkirjan asiakohta PTK 74/2015 vp
ta on todella hyvä, että tämä esitys auttaa ihmisiä sillä tavalla, että alueillakin yhä enem-
män voitaisiin luottaa ympäristöministeriöön. Tämä esitys todellakin kasvattaa luottamus-
ta tai ainakin mahdollisuutta luottamuksen kasvamiseen. Tehtäisiin tätä asiaa sillä tavalla
eteenpäin. Todellakin toivon, että ympäristöministeriö jatkossa kokisi yhä enemmän sillä
tavalla, että he ovat lähempänä maakuntia ja että tehdään töitä yhdessä, kasvatetaan se luot-
tamus- ja yhteistyösuhde yhdessä.

Sitten näistä valitusasioista: Tämähän tulee lisäämään hallinto-oikeuksien työmäärää
jonkun verran, ja sitä ei ole huomioitu tässä taloudellisessa tilanteessa tarpeeksi. Hallinto-
oikeudethan käsittelevät tällä hetkellä muutenkin paljon näitä kaavavalitusasioita, ja us-
kon ja toivon, että tästä kokonaisuudesta päästään kuitenkin eteenpäin, koska hallinto-oi-
keuksilla on kuitenkin niin paljon kokemusta kyseisten alueitten kaavojen valitusasioiden
hoitamisessa. Viimeisenä valitusasteena on kuitenkin korkein hallinto-oikeus, ja sen roo-
lia tämä ei tule ainakaan kovin paljon muuttamaan. Uskoisin, että saattaa olla, että jopa va-
litukset sinne tulevat jopa vähenemään, koska asiat käsitellään sitten hallinto-oikeudessa jo
aikaisemmin. Sitten näistä valitusasioista sen verran, että vaikka ympäristöministeriölle ei
tule otto-oikeutta, niin onhan sillä kuitenkin normaali viranomaisen valitusoikeus. He pys-
tyvät tarvittaessa valittamaan, jos he näkevät, että siellä selviä virheitä on olemassa.

Sitten menen meidän maakuntaan tuonne Lappiin, Itä-Lappiin. Meillä on siellä työn alla
tällä hetkellä erittäin paljon julkisuudessakin esillä ollut Rovaniemen ja Itä-Lapin maakun-
takaava, ja se, mikä siitä tekee julkisen ja paljon puhutun, on tämä perinteinen Vuotos-kes-
kustelu — tai niin kuin nyt pitäisi puhua Kemihaaran tulvasuojelualtaasta tai mistä sitten
puhutaankin. Miten siinä nyt sitten käy meillä valitusoikeudelle ja sen asian hoitamiselle,
kun aikoinaan korkein hallinto-oikeus on tehnyt asiasta jo kielteisen ratkaisun ja päätök-
sen? Minä en koe, että millään tavalla meidän sen alueen ihmisten valitusmahdollisuus tai
asian käsittely heikkenee. Todennäköistä on, että tästä samaisesta Kemihaaran altaasta tul-
laan vielä uudestaan käymään korkeimman hallinto-oikeuden käsittely.

Elikkä uskon ja toivon, että tämä lakiasia kokonaisuudessaan auttaa meitä kaikkia (Pu-
hemies koputtaa) asioiden paremmassa hoitamisessa.

17.59 Kaj Turunen ps: Arvoisa puhemies! Minä olen kanssa sitä mieltä, että tämä halli-
tuksen esitys on hyvä esitys. Tässä edustaja Hoskonen piti hyvän peruspuheen, jossa oli
paljon sellaisia asioita, jotka selventävät tätä tilannetta.

Tämä ministeriön ohjaava rooli on erittäin tärkeä, mutta sitten se päätösvalta siellä maa-
kuntaliitossa on ratkaisuna äärettömän tärkeä. Minä en toista niitä juttuja, mitä muut puhu-
jat tässä ovat jo ansiokkaasti tästä asiasta kertoneet, mutta kun puhuttiin tästä osaamisesta,
onko sitä ministeriössä enemmän kuin maakunnissa, minä luulen, että tämä ammatillinen
osaaminen on yhtä lailla siellä maakunnissa kuin ministeriöissä mutta se osaaminen, joka
liittyy alueeseen ja tämäntyyppisiin asioihin, löytyy kyllä enemmän sitten sieltä maakun-
nista. Kun maakunnilla on valtaa tehdä oma kehitysstrategia esimerkiksi, niin täytyy olla
myöskin valta toteuttaa sitä kehitysstrategiaa, ja siihen liittyy aika olennaisena osana se,
että myöskin tämä kaavoitusvalta on niissä samoissa käsissä, joissa tehdään näitä kehi-
tysstrategioita ja olennainen osa nimenomaan näiden strategioitten toteuttamisesta. Tämä
on minun mielestäni kaikista merkityksellisin asia.

Sitten tähän edustaja Maijalan puheen loppupuoleen siitä, mikä liittyi näihin mahdolli-
siin energiaratkaisuihin ja vesivoiman käyttöön ja siihen liittyvään allasrakentamiseen.
Tältäkin osin pidän erittäin hyvänä asiana sitä, että jos niin käy, että tämäntyyppistä kaa-
11



Pöytäkirjan asiakohta PTK 74/2015 vp
voittamista tehdään, niin se päätösvalta on nimenomaan siellä maakunnissa eikä ympäris-
töministeriössä.

18.01 Pirkko Mattila ps: Arvoisa rouva puhemies! Olen itsekin maakuntahallituksen jä-
sen Pohjois-Pohjanmaalla, ja minusta tässä on hirvittävän hienosti sanottu heti alussa pe-
rusteluissa, että "korostaa maakunnan liittojen itsehallinnollista roolia" — nimenomaan
niin, että se asiantuntemus siellä alueella saa nousta näkyviin.

No, minä en usko myöskään, että maakuntahallitukset ja maakuntaliitot olisivat — tar-
koitan siis, että olisivat tahallaan — tekemässä laittomuuksia tai yllyttämässä ketään yli-
lyönteihin, enkä ole kyllä kuullut tuolla omassa maakuntahallituksessa esimerkiksi vasem-
mistoliiton tai sosialidemokraattien erityisesti tätä esitystä kritisoineen. Toki on sanottava,
että sosialidemokraattien lausumaehdotus on sinänsä aivan kelpo: ison muutoksen vaiku-
tuksia on seurattava. No, vihreät eivät vaalituloksellaan Pohjois-Pohjanmaan maakunta-
hallitukseen yltäneetkään.

Sitten haluan taas kerran todeta salikeskusteluun viitaten, että eihän tässä olla yhtään
myöskään ympäristölakeja, luonnonsuojelulakeja, ilmastolakia purkamassa, muuttamassa
ja tässä uudessakin tilanteessa säilyy valitusoikeus, mihin valiokunta on myös kiinnittänyt,
aivan oikein, huomiota.

Palaan tämän viikon maanantaihin, jolloin Pohjois-Pohjanmaan liitossa käsittelimme
liiton talous- ja toimintasuunnitelmaa ja maakuntakaavoituksen vaihetta, ja kyllä minun on
todettava ilokseni, että se oli mielestäni oman maakuntani näköinen. Uskon, että sieltä mei-
dän kaikkien maakunnista juuri nousee sitä näkemystä, miten elinvoimaa kehittää, miten
elinkeinoelämää kehittää. Aivan kuten tässä edustaja Hoskonen viittasi, tällä hetkellä
elämme tilanteessa, jossa jokainen uusi työpaikka on kullanarvoinen. Ne eivät välttämättä
ole niitä suurten volyymien työpaikkoja, mutta ne paikalliset työpaikat eivät ainakaan Kii-
naan karkaa kovin helposti.

18.03 Ben Zyskowicz kok: Arvoisa rouva puhemies! Tässä on nyt viimeksi käytetty erit-
täin hyviä puheenvuoroja, ja myös minä haluan puolustaa maakuntien Suomea. Tässä uu-
distuksessa annetaan se päätösvalta sinne maakuntiin, maakuntien liitoille ja myöhemmäs-
sä vaiheessa maakuntien valtuustoille. Heille annetaan mahdollisuus päättää asiasta, joka
todellakin koskee sen oman maakunnan tulevaisuutta. En oikein ymmärrä sitä, että täällä
puolustetaan sitä ajatusta, että viime kädessä täällä Helsingissä valtionhallinnon, ympäris-
töministeriön, tulisi nämä kaavat vahvistaa. Eikö se ole hyvä, että siellä kuntien tai jatkos-
sa suoraan kansalaisten valitsemat elimet tekevät nämä päätökset? Eikö se ole myös kan-
sanvaltaa?

Vihreät ja vasemmistoliitto ovat vastaan, nämä puolueet, jotka usein patsastelevat sillä,
että juuri he puolustavat kansanvaltaa, puolustavat sitä kuulemma vielä paljon enemmän ja
paljon kiivaammin kuin muut puolueet. Vihreät esimerkiksi näissä kansalaisaloiteasioissa
ovat korostaneet omaa merkitystään. Kun tässä nyt sitten annetaan tulevaisuudessa kansa-
laisten suoraan valitsemille elimille päätösvalta oman maakunnan maakuntakaavassa, niin
täällä vihreät esittävätkin, että se päätösvalta ei kuulukaan sinne vaan se kuuluu Helsingis-
sä oleville virkamiehille. Totta kai on selvää, että tätä kaavoitusta sääntelevät ja rajaavat ne
lait, jotka me olemme täällä eduskunnassa säätäneet, ja normaali laillinen valitustie on käy-
tettävissä niille, jotka kokevat, että lakia on rikottu tässä kaavoituksen yhteydessä.
12



Pöytäkirjan asiakohta PTK 74/2015 vp
Lopuksi on pakko korjata edustaja Kurvisen täällä ilmaisema käsitys siitä, että tämä on
hallituksen ensimmäinen kunnon askel byrokratian purkamisessa. Kyllä se kauppojen lii-
keaikalain kumoamisesitys oli se ensimmäinen askel. (Hannu Hoskonen: Hyvä!)

18.05 Riitta Myller sd: Arvoisa puhemies! Kaavoitushan on erittäin tärkeä prosessi, siinä
on isot taloudelliset, ympäristölliset ja yhteisölliset arvot kyseessä, ja on tietysti äärimmäi-
sen tärkeätä, että nämä kaikki otetaan huomioon ja nämä prosessit ovat avoimet ja kaikilla
on oikeusturva — tämä pitää varmistaa nyt kaikissa tilanteissa. Tästä syystä on äärimmäi-
sen tärkeää myöskin se, että tulevaisuudessa, kun tätä aluehallintoa ollaan uudistamassa,
varmistetaan, että nämä prosessit ovat siellä edelleen mukana ja että meillä otetaan myös
valtakunnalliset intressit huomioon alueiden kaavoituksessa.

Olen nyt hiukan hämmästynyt ja ehkä hieman myöskin ihmettelen sitä, että oletetaanko
täällä, että tämä uusi tilanne mahdollistaisi sen, että Vuotoksen allas voitaisiin sitten maa-
kuntakaavan päätöksellä rakentaa. Kyllä kai valtakunnalliset tavoitteet kuitenkin otetaan
huomioon ja myöskin korkeimman hallinto-oikeuden päätökset. Mutta haluan todellakin
korostaa sitä, että samanaikaisesti kun vahvistusmenettelystä luovutaan, ei voida lähteä sii-
tä, että myös valitusmenettelyjä rajataan. (Eduskunnasta: Ei!) — No, sitä ei tässä esityk-
sessä ole, mutta hallitusohjelmassa on se, että näitä valitusprosesseja tullaan rajoittamaan.

Tämä sosialidemokraattien vastalause lähtee juuri näistä asioista, että harkitsemme tu-
levaisuudessa niitä asioita, jotka voivat tätä avoimuutta ja oikeusturvaa heikentää, jos niitä
ei oteta huomioon. Minun mielestäni on äärimmäisen tärkeätä, että tällaisissa asioissa, jois-
sa on isot yleiset intressit ja saattavat olla myös yksityiset intressit hyvin kovat, on selkeät
säädökset, joitten mukaan toimitaan. (Ben Zyskowicz: Näin, se on tärkeätä!) 

18.07 Timo V. Korhonen kesk: Arvoisa puhemies! Edustaja Myller äskeisessä puheen-
vuorossa taisi todeta suurin piirtein niin, että on hyvä, että tämän prosessin myötä alueilla
otettaisiin valtakunnalliset intressit huomioon — jos kuuntelin oikein. Tätä pitää ajatella
myös toisinpäin: toivottavasti valtakunnan tasolla otetaan myös alueitten intressit huo-
mioon. Siinä edustaja Hoskonen varmaan yhdessä tämän päivän parhaimmista puheenvuo-
roistaan (Ben Zyskowicz: Siis tämän päivän?) — tämän päivän parhaista puheenvuorois-
taan — kiinnitti huomiota tähän valtakunnalliseen alueittenkäytön suunnitelmaan ja totesi,
että näissä VATeissa pitäisi ottaa huomioon koko maan olosuhteet. Siihen mielipiteeseen
on todella syytä yhtyä. Eli toivottavasti jatkossa uudistettavat valtakunnalliset alueiden-
käyttötavoitteet huomioivat entistä paremmin alueitten erilaisuudet, ja toivottavasti ne tu-
levat ohjaamaan myös suunnittelua entistä paremmin paikallisiin lähtökohtiin perustuvik-
si.

18.09 Hanna Halmeenpää vihr (varsinainen puheenvuoro): Arvoisa rouva puhemies! Ei
täällä salissa kukaan ole kyllä esittänyt, että maakunnilta otettaisiin kaavoitusvaltaa tai
muutakaan valtaa pois tai ettei maakunnissa olisi osaamista kaavoituksessa — varmasti on
ja kyllä on. Maakunnista kuuluu, että tätä nykyistä menettelyä, jossa ympäristöministeriö
vahvistaa kaavat, pidetään varsin toimivana ja hyvänä. Kuten jo aikaisemmin totesin, 80
prosenttia maakuntien kaavoittajista säilyttäisi nykyisen menettelyn ennallaan.

Maakunnissahan ajetaan tietysti pääsääntöisesti maakunnan parasta, se on kiistatonta.
Kiistatonta on sekin, että silloin tällöin tapahtuu kuitenkin tästä huolimatta niin, että maa-
kunnan omat tavoitteet ovat sellaisia, että kaavoituksessa saattaa unohtua valtakunnallinen
13



Pöytäkirjan asiakohta PTK 74/2015 vp
aspekti ja vaikutuksiltaan laajaan kaavoitukseen tulee ehkä tällöin hyväksyttyä sellaista-
kin, mikä ei laillisuustarkastelua kestä. Täällä on nyt kuultu hyvä esimerkki siitä: Rovanie-
men ja Itä-Lapin maakuntakaava, johon ollaan jälleen lisäämässä Vuotoksen allasta, vaik-
ka kyseinen hanke on korkeinta hallinto-oikeutta myöten jo todettu toteutuskelvottomaksi.
(Eduskunnasta: Miten niin?) On se kumma, että tätä ei ole kaavoituksessa osattu ennakoi-
da. Kyllä totean tässä ja yhdyn niihin puheenvuoroihin, jotka ovat puoltaneet sitä, että ym-
päristöministeriön pitäisi lisätä neuvontaa maakuntakaavoituksessa, ja tässä on yksi esi-
merkki siitä. Se on aivan kannatettava ja hyvä esitys.

18.10 Kaj Turunen ps: Arvoisa puhemies! Tässä edustaja Halmeenpää taisi mainita mi-
nunkin täällä läsnä ollessani jo kolmannen kerran sen, että maakunnissa käytännöllisesti
katsoen ei osata kaavoittaa, puhui laittomuuksista ja tästä, että valtakunnan intressit unoh-
tuvat. Minä en itse asiassa ihan nyt tarkkaan ottaen ymmärrä sitä, ovatko alueen ja valta-
kunnan intressit jotenkin vastakkaisia tai edes ristiriitaisia millään tavalla — aika vaikea
nähdä sitä. Alueitten kehittäminen on yhtä kuin valtakunnan kehittäminen.

Tästä asiantuntevuudesta vielä: Niin kuin äsken sanoin, se ammatillinen asiantuntemus
löytyy ihan varmasti molemmilta tahoilta, niin ympäristöministeriöstä kuin sitten tuolta
maakuntaliitoistakin, mutta ympäristöministeriöstä ei välttämättä löydy sitä paikallista
tuntemusta niin hyvin tai niitä kehityssuunnitelmia, mitkä maakunnassa on tehty, se tunte-
mus ei ole ministeriössä varmaankaan ihan niin hyvä. Mutta oikeastaan sanoisin näin, että
maakuntaliitossa joissain tilanteissa varmasti on koettu voimattomuutta, ei niinkään pel-
koa, tai mitä näitä sanoja aikaisemmin käytettiin. Siellä on vain voimattomuutta toteuttaa
niitä maakunnallisia kehityshankkeita, kun se päätösvalta ei ole omissa käsissä vaan minis-
teriössä.

Mitä tulee tähän allasrakentamiseen, niin sehän vaatii monia eri päätöksiä kuin kaavoi-
tukseen liittyviä päätöksiä. Aivan niin kuin edustaja Myller sanoi, se vaatii tosiaankin pal-
jon muutakin päätöksentekoa. Mutta sitten loppupelissä kyllä minun mielestäni se on tär-
kein juttu, että sitten kun kaikki muut päätökset on tehty, esimerkiksi jos olisi tehty posi-
tiivinen päätös jonkun allasrakentamisen vuoksi, ja tullaan siihen tilanteeseen, että tämä on
enää kaavoituksesta kiinni, minun mielestäni se on paljon reilumpaa, että se viimeinen pää-
tös kaavoituksesta tehdään siellä alueella, kuin että se tehtäisiin Helsingissä ministeriössä.

18.12 Hanna Halmeenpää vihr (vastauspuheenvuoro): Arvoisa puhemies! Nyt on hyvä
erottaa, mikä on kenenkin tehtävä. Maakuntien tehtävä on ajaa maakunnan etua ja kehitys-
hankkeita ja huolehtia kaavoituksesta. Ympäristöministeriön tehtävä tässä kyseessä ole-
vassa asiassa on laillisuusvalvonta, ja senhän ympäristöministeriö on tehnyt oikein ja te-
hokkaasti. Kun katsoo, mihin ympäristöministeriö on kaavoituksellisissa asioissa näissä
olosuhteissa puuttunut ja miten hyvin ne muutokset ovat korkeimmassa hallinto-oikeudes-
sa pysyneet, niin eihän siellä paljon ole huteja tullut.

Mitä tulee tähän Vuotos-keskusteluun, niin en kyllä nyt, edustaja Turunen, siihen lähde
pitemmästi, se on jatkunut melkein koko elinikäni. Totean vain, että alueen kunnathan ei-
vät sitä hanketta puolla. Sukuni on sieltä kotoisin, ja tiedän kyllä perin juurin, mistä siellä
keskustellaan ja on keskusteltu jo yli 30 vuotta.

18.13 Ari Torniainen kesk (vastauspuheenvuoro): Arvoisa rouva puhemies! Itse asiassa
nykyisessä laissa ympäristöministeriön kaksoisrooli sekä ohjaavana että myös päättävänä
14



Pöytäkirjan asiakohta PTK 74/2015 vp
viranomaisena on ollut hieman ongelmallinen, ja se on ehkä myös haitannut maakuntakaa-
voituksen eri viranomaisten yhteistyötä. Nyt tämä hallituksen esitys selkeyttää ympäristö-
ministeriön roolia kaavoituksen ohjaamisessa, parantaa viranomaistyötä ja luo myös edel-
lytyksiä hyvälle ja laadukkaalle kaavoitukselle. Tämä hallituksen esitys mahdollistaa myös
muiden viranomaisten kuin ympäristöministeriön näkemystä ja heidän kuulemistaan jo
kaavan laadinnan alkuvaiheessa. Se on omasta mielestäni hyvä asia, ja se myöskin nopeut-
taa tätä kaavoitusprosessia kaiken kaikkiaan.

18.14 Kaj Turunen ps (vastauspuheenvuoro): Arvoisa puhemies! Ei tässä missään ta-
pauksessa ollut nyt kysymys siitä, että lähdettäisiin rakentamaan jotain altaita vesivoimal-
le, ei ollenkaan siitä kysymys, vaan se oli esimerkki siitä, missä se lopullinen päätöksente-
ko on semmoisessa tilanteessa. Itse asiassa, kun edustaja Halmeenpää ei kannata allasra-
kentamista, yhtä lailla minäkin voin sanoa, että en kannata allasrakentamista, tai sitten toi-
saalta kannatan, mutta se ei ole olennainen osa tässä. Tarkennan vielä sitä, että jos kaikki
päätöksenteko, mikä tämmöiseen allasrakentamiseen liittyy, se prosessointi ja kaikki muu,
olisi valmiina — ja se viimeinen päätöksenteko — niin minun mielestäni se vain on rei-
lumpaa, että se on siellä paikallistasolla kuin jossakin ministeriössä Helsingissä.

Mitä tulee tähän laillisuusvalvontaan, niin minun mielestäni se on tällä hetkellä hallituk-
sen esityksessä hoidettu erittäin hienosti, että ministeriöllä on tämä neuvova rooli vahvasti
tässä mukana ja sitä kautta tulee (Puhemies koputtaa) myöskin se laillisuusvalvonta tähän.

18.15 Eeva-Maria Maijala kesk (vastauspuheenvuoro): Arvoisa puhemies! Meni kes-
kustelu tähän Kemiran altaaseen, joka sattuu olemaan siellä minun kotikuntani alueella. Se
on muuten ollut vuodesta 67 asti keskusteluissa, elikkä siitä on 48 vuotta aikaa, kun siellä
on alettu keskustelemaan tästä altaasta, ja siitä on riidelty sillä alueella ihan nokko. Mutta
no, jatketaan sitä tappelua. Itse toivon, että tämän kaavan valmistelussa, mikä meillä siellä
on meneillään, voitaisiin keskittyä enemmän muitten asioiden tekemiseen ja toimintaan,
koska me kaikki tiedämme sen, että päätettiin siitä nytten maakuntatasolla mitä tahansa,
niin siitä valitetaan hallinto-oikeuteen, korkeimpaan hallinto-oikeuteen. Korkein hallinto-
oikeus tulee tekemään siitä ratkaisunsa, miten päin sitten ratkaiseepi, toivottavasti sen mu-
kaan, mitä jo aikaisemmin on korkein hallinto-oikeus asiasta ratkaissut. Päätettiin sitten
miten tahansa silloin, niin sen jälkeen siitä tullaan valittamaan vielä EU-tuomioistuimeen
ja niin poispäin. Mutta oli miten oli, minä omalta osaltani toivon, että tällä maakuntakaa-
vasysteemillä voisimme keskittyä alueen kehittämiseen niin kuin muuallakin.

Toinen varapuhemies Paula Risikko:  Ja puhelistaan takaisin.

18.16 Pirkko Mattila ps: Arvoisa rouva puhemies! Ei kai maakuntien edun ajamisessa
ole tarkoitus pyrkiä mihinkään laittomuuksiin tai ylilyönteihin. Siellä on edelleen nouda-
tettava lakeja, eli ei kai ympäristöministeriön roolin ole tarkoitus olla tuomioistuimena, ja
niin kuin todettu on, kaavoitusta ohjaavia lakeja ja normeja ei olla purkamassa, vaan tätä
vahvistusmenettelyä. Vaikka nykymenettelyä kyllä asiantuntijalausunnoissa on pidetty hy-
vänä, niin en minä kyllä mitään erityistä suurta myllytystä, vastustusta, tälle laille kuiten-
kaan ole kuullut enkä myöskään omalta maakuntahallituspaikaltani kuullut mitään erityis-
tä vastustusta ja keskustelua.
15



Pöytäkirjan asiakohta PTK 74/2015 vp
Minä ymmärrän kyllä tämän Vuotos-kummituksen ja sen keskustelun: siihen liittyvä
toinen mörkö on tietysti Kollaja, ja ne ovat samassa paketissa, mutta ei siitä nyt sen pitem-
mästi — ei kannata tänä iltana varmasti ruveta vesirakentamista lisäämään.

Mutta vielä tähän neuvontaan. Kuten on myös todettu tuossa valiokunnan kannanotos-
sa, ympäristöministeriö tuntee maakuntakaavoituksen, ja varmasti sen neuvoa-antava roo-
li säilyy jatkossakin. Ja vielä kerran todetaan, että valitusoikeushan tästä säilyy, eli oikeus-
turvaa voidaan sitten hakea sitä kautta.

18.18 Eeva-Maria Maijala kesk: Arvoisa puheenjohtaja! Tämä laki on nyt menossa sii-
hen suuntaan, mitä me toivomme, ja nyt sitten mietimme seuraavia lakeja, mitä tulee tähän
maankäyttö- ja rakennuslakiin. Toivon, että me voisimme samalla tavalla viedä myöskin
muita rakentamiseen liittyviä lainsäädäntöjä eteenpäin. Elikkä tämähän tulee johtamaan
siihen, että seuraavaksi me tulemme käsittelemään täällä sitä, millä tavalla me tulemme
auttamaan näitä kuntia rakennuttamaan näitä ranta-alueita, vaikka ne eivät olekaan kaavoi-
tettuja, elikkä siihen, että voimme jatkossa yhä enemmän ja enemmän päättää jopa kunta-
tasolla asioista. Kun nyt siirrytään ensin maakuntatasolle tietyissä asioissa ja sen jälkeen
mennään kuntatasolle niin, ettei niitä tarvitse edes ely-keskuksissa alkaa käsittelemään,
niin tämä kokonaisuudessaan on nytten oikea suunta tässä kuviossa, ja teemme töitä täy-
sillä sen eteen, että katsomme, millä tavalla muitakin toimintoja voidaan yhä enemmän ja
enemmän viedä lähemmäs ihmisiä.

18.19 Hannu Hoskonen kesk: Arvoisa rouva puhemies! Mitä tulee tähän keskusteluun
yleensä, niin totean vain sen, että kun täällä tuntuu olevan edelleen sitä henkeä, että halu-
taan maakuntien kehittämistä ja rakentamista jarruttaa, niin muistakaa, hyvät edustajakol-
legat, se, että joka ainoasta rakennuksesta, mikä tähän maahan lähtee nousemaan, jos on
vaikka miljoonan euron kustannusarvio, tulee valtiolle veroina ja erilaisina välillisinä mak-
suina se toinen puoli eli 500 000 eli hyötysuhde on noin fifty—fifty. Puolet menee siihen
rakentamiseen, ja puolet menee veroina ja maksuina valtiolle ja yhteiskunnalle. Elikkä
joka kerran, kun te nostatte peukalonne tai sormenne, että minä haluan vastustaa tätä han-
ketta, vastustatte just sitä, millä Suomen taloutta elvytetään. Tätäkö te oikeasti haluatte?

Kannatan lämpimästi sitä, että tässä maassa olemassa olevissa vesistöissä, mitkä on jo
valjastettu, käytetään sitä vesivoimaa, jos semmoinen ratkaisu tehdään. Vuotos ja Kollaja
ovat järkeviä hankkeita, koska nehän ovat valjastettuja vesistöjä. Tietenkään sitä megawat-
timäärää, mikä siellä uinuu ja on edelleen tulvahaittana, en ole tässä esittämässä, mutta se
on hyvä ajatus, sitä pitää viedä eteenpäin.

Mutta, arvoisat kollegat, arvoisa puhemies, juttu on nimittäin niin, että jos me joka asiaa
vastustamme, jos joka asiaa jarrutetaan niin ankarasti, vesivoimarakentamista, ydinvoima-
rakentamista, talojen rakentamista, maakuntien kehittämistä — sanokaa minulle, en jaksa
ymmärtää Pohjois-Karjalan maakuntakaavatyöryhmän puheita, mitä te oikeasti haluatte —
eihän tällä keinoin homma pelaa. Kuvitellaanko jossakin täällä hallintopalatseissa, että pi-
tää panna kontti selkään ja ruveta syömään kuivattuja särkiä tuolla järven rannalla? Ei, hy-
vät ystävät, sillä keinoin tämä homma pelaa. Velkaa on 100 miljoonaa, ja täällä ajatellaan
ehkä niin, että miten me saisimme vielä tuon hankkeen estettyä. Koettakaa nyt, hyvät ys-
tävät, tulla sille kannalle, että rakennetaan tätä maata. Tässä maassa on valtava määrä ha-
lua rakentaa isänmaata paremmaksi. Liittykää tähän joukkoon. Minä väitän, että se on yksi
16



Pöytäkirjan asiakohta PTK 74/2015 vp
kannattavimpia projekteja, mitä tällä vuosituhannella tulee olemaan. Meillä on vielä aikaa
tehdä se vapaaehtoisesti. Muutaman vuoden päästä siihen on pakko.

18.21 Ari Torniainen kesk: Arvoisa rouva puhemies! Tässä ollaan käyty hyvää keskuste-
lua tästä maakuntakaavoituksesta ja sen tulevaisuudesta. On hyvä, että maakuntakaavojen
vahvistaminen siirtyy sinne maakunnille. Kyllä siellä maakuntien päättäjät ja maakunnat
itse pystyvät päättämään, miten alueita halutaan kehittää. Siellä ne tarpeet ovat ja tiedetään
parhaiten, ja kyllä tämä viranomaisten vuorovaikutus säilyy edelleen tässä, uskon sen. Kyl-
lä maakuntapäättäjät ja maakuntaliitot näin myös haluavat tulevaisuudessa.

Sitten ihan lopuksi haluan sanoa sen, että täällä on muutamassa puheenvuorossa nostet-
tu esille myöskin valtakunnalliset alueidenkäyttötavoitteet. Olen kyllä samaa mieltä siitä
edustaja Hoskosen kanssa, että niiden tulee myöskin huomioida Suomen eri alueiden eri-
laiset olosuhteet ja erityistarpeet, ja ne myöskin tulevat vaikuttamaan näihin maakuntakaa-
voihin, ja kyllä maakuntaliitot ottavat ne myöskin asiallisesti huomioon.

18.22 Timo V. Korhonen kesk: Arvoisa puhemies! Ehkä hiukan kevennyksenäkin tähän
keskustelun loppupuolelle: Sain juuri sähköpostin, jossa kysytään, minkä vuoksi eduskun-
nassa ei koskaan puhuta petopolitiikasta. Minä nyt sanoisin sillä tavalla tämän lakiesityk-
sen käsittelyn yhteydessä, että tämä käsillä oleva laki ei todellakaan ole mikään susi, mutta
mitä susiin tulee, niin olen kyllä sitä mieltä, että niitä on tällä hetkellä Suomessa aivan lii-
kaa. (Naurua)

Yleiskeskustelu päättyi.

Eduskunta hyväksyi hallituksen esitykseen HE 114/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
17


