















































DEM7A62.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

3. Hallituksen esitys eduskunnalle maakuntauudistuksen täytäntöönpanoa liikennealalla 
koskevaksi lainsäädännöksi

Hallituksen esitys HE 289/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Esittelijänä ministeri Berner, olkaa hyvä.

Keskustelu

14.01 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsiteltävänä on hallituksen esitys, jossa ehdotetaan maakuntalain 6 §:ssä
tarkoitettujen liikennettä koskevien tehtävien sekä henkilöstön ja omaisuuden siirtoa val-
tiolta maakunnille. Lisäksi esitetään eräiden tehtävien ja henkilöstön siirtoa ely-keskuksis-
ta Väylävirastoon ja liikenteenohjausyhtiöön. Esitykseen sisältyvät näitä muutoksia koske-
vat lakiehdotukset ja voimaanpanolakiehdotus.

Maakuntauudistuksen myötä pääosa ely-keskusten liikennevastuualueiden tehtävistä
siirtyy maakuntien hoidettavaksi. Tienpidon tehtävät jakautuisivat jatkossa valtion ja maa-
kuntien välille. Maakunnat hoitaisivat tienpidon tehtäviä enintään yhdeksällä tienpito-
alueella valtion kanssa tehtävien sopimusten mukaisesti. Tienpito säilyisi edelleen valtion
vastuulla, maantiet valtion omistuksessa, ja Väylävirasto toimisi tienpitäjänä ja vastaisi
maantieverkon omistajan tehtävistä. Valtion rooli omistajana on tärkeä, jotta voitaisiin taa-
ta väyläverkon yhtenäinen kehittäminen koko maassa sekä toteuttaa korjausvelan vähentä-
misen tavoitteet. Maakunnissa hoidettavien tienpidon tehtävien rahoitus järjestettäisiin
erillisrahoituksena. Maakunnat vastaisivat myös maakunnan liikennejärjestelmäsuunnitel-
man laatimisesta. Maakunnat voisivat tehdä liikennejärjestelmäsuunnitelmansa joko yksin
tai yhdessä toisen tai useamman maakunnan kanssa. Liikennejärjestelmäsuunnitelma kat-
taisi kaikki liikennemuodot.

Kuten maakuntalaissa jo todetaan, maakunnat voisivat lisäksi halutessaan ottaa hoidet-
tavakseen julkisen henkilöliikenteen suunnittelua ja järjestämistä. Esitys sisältää säännök-
set näiden tehtävien siirtämisestä valtiolta maakunnille. Lisäksi säännökset maakuntien
mahdollisuudesta ottaa saaristoliikenteen tehtäviä hoitaakseen sisältyvät eduskunnalle jo
annettuun maakuntauudistuksen täytäntöönpanoa koskevaan esitykseen. Sen lisäksi esi-
tykseen on sisällytetty liikenne- ja viestintäministeriön virastouudistusta koskevat nimike-
ja toimivaltamuutokset sekä lakiehdotukset tieliikennelain ja yksityistielain muuttamises-
 Tarkistettu
4.0



Pöytäkirjan asiakohta PTK 128/2018 vp
ta. Yksityistielakia koskevat muutosehdotukset liittyvät valtionavustusten toteuttamiseen
sekä viranomaistehtävien hoitamiseen. Nämä tehtävät olisi tarkoitus siirtää ely-keskuksis-
ta Valtion lupa- ja valvontavirastolle.

Arvoisa puhemies! Liikennetehtävien rahoitus jakaantuu maakuntauudistuksessa yleis-
katteelliseen rahoitukseen ja erillisrahoitukseen. Valtion suorittamaa erillisrahoitusta on
ensinnäkin tilanteissa, joissa tehtävä säilyy valtion vastuulla ja joissa maakunta toimii toi-
meksiantotehtävään liittyen sopimuksen mukaisesti. Merkittävin tällainen tehtävä on alu-
eellinen tienpito, ja sen rahoitusosuus on noin 410 miljoonaa euroa. Muita erillisrahoituk-
sella toteutettavia tehtäväkokonaisuuksia olisivat yksityistielossien ja lautta-alusten valtio-
navustus, saaristoliikenne ja lentoliikenteen ostot. Yleiskatteellisena rahoituksena toteutet-
taisiin maakunnan liikennepalveluiden kehittämistä ja järjestämistä, julkisen henkilölii-
kenteen ostot ja kehittäminen, liikkumisen ohjauksen avustukset, eräiden lentopaikkojen
rakentaminen ja ylläpito sekä yksityisteiden valtionavustukset.

Arvoisa puhemies! Toivon, että esitys saa myönteisen vastaanoton, jotta voimme toteut-
taa nämä uudistukset. — Kiitos.

Puhemies Paula Risikko: Sitten puhujalistalle.

14.05 Tytti Tuppurainen sd: Arvoisa rouva puhemies! Hallitus on taas tuomassa päätet-
täväksi esitystä maakuntauudistuksesta, vaikka eduskunta ei ole saanut valmiiksi ratkaisua
sote-uudistuksesta. Hallituksen tärkeimmäksi mainostamassa uudistuksessa ei ole selväs-
tikään kysymys ihmisten terveys- ja sosiaalipalveluiden turvaamisesta vaan uusien hallin-
tokerrosten rakentelusta. Kyse on paljaasta valtapolitiikasta.

Uudistusesitystä on koetettu puolustaa väittämällä sen yksinkertaistavan hallinnon ra-
kenteita ja poistavan valtion ja maakunnallisen hallinnon päällekkäisyyttä. Nyt käsiteltävä
esitys osoittaa tämän perustelun ontoksi. Esityksen mukaan 18 maakuntaa hoitaisi jatkossa
tienpidon tehtäviään enintään yhdeksällä tienpitoalueella valtion kanssa tehtävien sopi-
musten mukaisesti. Väylävirasto toimisi edelleen tienpitäjänä ja vastaisi maantieverkon
omistajan tehtävistä. Maakunnassa hoidettavien tienpidon tehtävien rahoitus järjestettäi-
siin erillisrahoituksena. Maakunnat vastaisivat myös maakunnan liikennejärjestelmäsuun-
nitelman laatimisesta.

Siis päätösvalta olisi erillään toimeenpanosta, rahoitus erillään kaikesta, ja epäselvää
olisi, mitä tehtäisiin, jos sopua ei syntyisi. Olisi parempi, jos maakuntien liitoille annettai-
siin työrauha maankäytön aluesuunnitelman ja liikennejärjestelmäsuunnitelman laatimi-
sessa yhdessä jäsenkuntiensa kanssa.

Arvoisa puhemies! Tämä ehdotettu sekaannus on erityinen ongelma pohjoiselle Suo-
melle. Toimivat liikenneverkostot ovat olleet ja ovat vastaisuudessakin talouden ja yhteis-
kuntakehityksen tukiranka. Nyt olisi kiireellistä huolehtia siitä, että saataisiin toteutettua
valtion suuret investoinnit Pohjois-Suomelle: kaksoisraide rakennettua Ouluun ja siitä
pohjoiseen sekä Pohjois-Pohjanmaan ja Kainuun poikittaisyhteydet kuntoon. Näitä esityk-
siä me, arvoisa hallitus, kaipaamme. Emme uusia byrokraattisia hallintomalleja.

14.07 Ben Zyskowicz kok: Arvoisa rouva puhemies! Kuten tämäkin esitys osoittaa, halli-
tuksella on hyvin selvä näkemys tulevista maakunnista ja niiden tehtävistä. Kuten edustaja
Tuppuraisen puheenvuoro taas osoittaa, niin tästä näkemyksestä voidaan olla montaa miel-
tä.
2



Pöytäkirjan asiakohta PTK 128/2018 vp
Mutta mikä on SDP:n näkemys maakuntauudistuksesta? Mikä on SDP:n malli maakun-
tauudistuksessa? Olin kysymässä tätä puheenjohtaja Rinteeltä silloin, kun viimeksi täällä
maakuntauudistusta käsiteltiin, mutta puheenjohtaja Rinne ehti poistua muihin tehtäviin ja
jouduin kysymään asiaa edustaja Viitaselta. Kuten tiedämme, edustaja Viitasella on vas-
taus joka kysymykseen, [Pia Viitanen: Kyllä!] mutta hänellä on myös kysymys joka vas-
taukseen. Edustaja Viitanen ei kuitenkaan pystynyt vastaamaan tuolloiseen kysymykseeni.

Nyt, puheenjohtaja Rinne, kysyn teiltä: mikä on SDP:n maakuntamalli? Te kannatatte
sitä, että sosiaali- ja terveyspalvelut nostetaan kuntia laajemmille hartioille. Te olette sano-
nut, että maakunnan nimi ei ole maakunta, vaan sen nimi voi olla esimerkiksi aluekunta tai
sote-kunta. Te olette sanonut, että näitä aluekuntia voi olla 18 tai niitä voi olla enemmän
kuin 18 tai niitä voi olla vähemmän kuin 18. [Simon Elo: Selvä linja!] Te olette sanonut,
että niille kuuluvat ainakin terveyspuolen tehtävät, ehkä sote-tehtävät, mutta niille ei kuulu
juurikaan muita tehtäviä. Toisaalta te olette sanonut, että sote-tehtävien kannalta Eksote,
Siun sote ja muut tällaiset järjestelyt, jotka perustuvat kuntayhtymiin ja joissa samaan kun-
tayhtymään yhdistetään sekä erikoissairaanhoito että perusterveydenhuolto ja sosiaalipal-
velut, on mielestänne hyvä ja toimiva malli. Puheenjohtaja, edustaja Rinne, nyt kysyn teil-
tä, koska tämä kysymys riivaa paitsi minua niin myös laajasti teidän jäseniänne ja kannat-
tajianne: mikä se SDP:n maakuntamalli on? [Välihuutoja]

14.09 Sirpa Paatero sd (vastauspuheenvuoro): Arvoisa rouva puhemies! En tiedä, mistä
Zyskowiczilla on parempi tieto siitä, minkälaista ajattelua sosiaalidemokraattien puolueen
sisällä on, mutta sehän on oikein hyvä, jos näin olette siellä tietoisia. [Ben Zyskowicz: Sitä
ei ole, siksi kysyn!] Meillä on ollut jo edelliseltä kaudelta selkeä linja, että olimme teke-
mässä sote-uudistusta. [Eduskunnasta: Se epäonnistui!] Sote-uudistus on semmoinen, mi-
hin sosiaali- ja terveyspalvelut yhdistetään ja tehdään integraatio kahteen suuntaan, sekä
horisontaalisesti että vertikaalisesti. Meidän mallissamme ei ollut tehty koko valtionhallin-
non uudistusta samanaikaisesti, vaan siihen olisi ollut toinen aika. Sen takia tämä lakiesi-
tys on kyllä malliesimerkki siitä, että meillä on ollut kaksi tieliikenne- ja muuta lakia, jois-
sa on poistettu maakuntahallinto täällä, ja nyt tulevat ne lakiesitykset uudelleen niin, että
niihin lisätään maakuntahallinto. Minä en tiedä, [Puhemies koputtaa] mihin eestaas-järjes-
telmään ollaan siirtymässä. 

14.10 Paavo Arhinmäki vas (vastauspuheenvuoro): Arvoisa rouva puhemies! Minusta
edustaja Zyskowiczin kysymykset olivat ihan kiinnostavia, mutta toisaalta samaan aikaan
minua on pohdituttanut, mikä on kokoomuksen kanta, erityisesti kokoomuksen helsinki-
läisten ja uusmaalaisten kansanedustajien kanta, maakuntauudistukseen ja sosiaali- ja ter-
veyspalveluiden uudistamiseen.

Esimerkiksi Helsingin kaupunginhallitus maanantaina, eilen, otti yksimielisesti kokoo-
muksen vahvimman miehen Jan Vapaavuoren johdolla kannan, jossa se tyrmää sote-uudis-
tuksen. [Pia Viitanen: Ei voi olla totta!] Ja nyt kysymys kuuluukin, voiko näitä lakiesityk-
siä, jotka kytkeytyvät maakuntauudistukseen, viedä eteenpäin, koska eivät kai nyt kokoo-
muksen helsinkiläiset ja uusmaalaiset kansanedustajat voi äänestää oman äänestäjäkun-
nan, oman jäsenkunnan, omien valtuutettujen tahtoa vastaan ja vastoin helsinkiläisten ja
uusmaalaisten etua. 
3



Pöytäkirjan asiakohta PTK 128/2018 vp
14.11 Antti Rantakangas kesk (vastauspuheenvuoro):  Arvoisa puhemies! Edustaja Zys-
kowiczin kysymys oli kyllä erittäin aiheellinen, ja tuosta edustaja Paateron vastauksesta ei
kyllä selvinnyt vaan meni ehkä entistä enemmänkin solmulle tämä SDP:n linja. 

Haluan muistuttaa, että jo noin yli kymmenen vuotta sitten oli silloisen pääministeri
Vanhasen hallituksessa valmisteilla aluekuntamalli, johon olisivat tulleet sote-palvelut ja
muita kehittämistehtäviä, mutta SDP:lle se ei silloin sopinut. On tietysti hyvä asia, jos te
olette nyt hyväksymässä tämän periaatteen, että tarvitaan sote-asioihin kuntia laajemmat
hartiat ja tarvitaan myöskin kehittämistehtävissä laajempaa yhteistyötä, niin että enää vain
tämä nimi on nyt vähän omaperäinen teillä. Te olette palanneet tähän historiaan, mikä on
sinänsä hyvä asia.

Mitä tulee hallituksen esitykseen, on selvä, että kaikki hallituspuolueitten kansanedus-
tajat tukevat hallituksen esitystä. Muuta vaihtoehtoa ei voi ollakaan. [Antti Lindtman:
Myös Lepomäki? Tukeeko Lepomäki?]

14.12 Ben Zyskowicz kok (vastauspuheenvuoro): Arvoisa rouva puhemies! Jos edustaja
Paateron puheenvuoro oli tarkoitettu edustaja Rinteen puolesta vastaukseksi kysymyksee-
ni sosiaalidemokraattien maakuntamallista, niin en minä ainakaan ymmärtänyt, minkälai-
nen se on. Yhtäältä olette puhuneet uudesta sote-kunnasta tai aluekunnasta, toisaalta olette
puhuneet, kuten sanoin, näiden kuntayhtymien puolesta, joissa on sosiaali- ja terveyspal-
velut ja sekä perusterveydenhuolto että erikoissairaanhoito. Edustaja Rinne, kun nyt olette
paikalla, niin voisitteko selvittää asian?

Mitä edustaja Arhinmäen kysymykseen tulee, niin kokoomus hallituksessa ja eduskun-
nassa on sitoutunut tukemaan sitä mallia, jota nykyinen hallitus ajaa ja johon malliin tämä-
kin nyt puheena oleva esitys osaltaan kuuluu.

14.13 Antti Rinne sd (vastauspuheenvuoro): Arvoisa puhemies! Sosiaalidemokraattien
tavoitteena on, että kansalaisten väliset terveyserot saadaan kaventumaan. Meidän tavoit-
teenamme on se, että nämä rikki olevat osat, lääkäriin pääsy perusterveydenhuollossa,
ikäihmisten hoiva ja lastensuojelu, saadaan kuntoon. Meidän tavoitteenamme on se, että
voidaan tulevia kustannuksia vähentää tällä mallilla. SDP:n näkökulmasta on tärkeätä, että
tehdään sosiaali- ja terveyspalveluitten kokonaisuudistus, joka johtaa siihen, että nämä
asiat toteutuvat. Tämä on se sosiaalidemokraattien malli, arvoisa edustaja Zyskowicz. [Ben
Zyskowicz: Olipas tyhjää täys! — Hälinää — Puhemies koputtaa]

Puhemies Paula Risikko: Mennään puhujalistalle, koska kysymyksessä on liikenneala.

14.14 Timo Heinonen kok: Arvoisa rouva puhemies! Harvoin olen kuullut näin tyhjentä-
vää vastausta, [Naurua] missä ensin hahmoteltiin tavoite ja sitten vielä — ei, eihän siinä
kerrottukaan, millä tähän tavoitteeseen päästään. Mutta, arvoisa puhemies, toivottavasti
myös tähän saamme vastauksen joskus myöhemmin. [Ben Zyskowicz: Ehkä edustaja Lin-
dtmanilta!] — Jäämme vielä odottamaan edustaja Lindtmanin vastausta.

Arvoisa puhemies! Tässä tänään käsittelyssä olevassa asiassa on kyse maakuntauudis-
tuksen osasta, jossa liikenteen osuudet siirretään maakunnissa tienpidon yhdeksällä alueel-
la maakuntien vastuulle tietyllä tavalla, vaikka päävastuu ja omistajuus säilyvät tulevaisuu-
dessa valtiolla. Itse pidän tätä ihan tervetulleena ja hyvänä uudistuksena, ja mielelläni kuu-
lisin myös ministeri Anne Berneriltä siitä, miten te näette, tuoko tämä tienpitoon enempi
4



Pöytäkirjan asiakohta PTK 128/2018 vp
niitä kaivattuja kasvoja. Tällä hetkellä usein tuolla maakunnissa tilanne on se, että tiet on
niin kesä- kuin talvikunnossapidossa sanalla sanoen aika huonosti hoidettu ja ei löydy sel-
keitä kasvoja, keneen voitaisiin olla yhteydessä. Vahvistaisiko tämä nyt sitä, että sinne löy-
tyisi niitä kasvoja, jotka voisivat laittaa näitä asioita kuntoon, että ministeri Bernerin ei tar-
vitse kaikissa maakunnissa kiertää niitä teitä yksitellen katsomassa? [Timo Harakka: Tai
kasvojen sijaan euroja!]

Arvoisa puhemies! Haluan antaa kiitosta tässä keskustelussa ministeri Bernerille myös
siitä, että teidän johdollanne ja tämän hallituksen aikana on ensimmäistä kertaa Suomessa
ryhdytty myös pienentämään väyläverkon korjausvelkaa. Se oli tämän hallituksen aloitta-
essa noin 2,5 miljardia. Sen kasvu on pystytty pysäyttämään, sitä on pystytty jo maltillises-
ti madaltamaan, ja toivon, että nyt, kun alkuvuoden rahoitus on budjettiin varattu, seuraa-
vakin hallitus jatkaisi tätä teidän aloittamaanne työtä sillä yhteisellä linjalla, jolla tiestön
korjausvelkaa pystyttäisiin pienentämään. Toivon, että silloin huomiota kiinnitetään myös
siihen pienempään, alempaan tieverkkoon, mikä tällä hetkellä on luvattoman huonossa
kunnossa. 

Puhemies Paula Risikko: Yksi vastauspuheenvuoro tähän väliin — edustaja Lindtman —
ja sen jälkeen puhujalistalle.

14.16 Antti Lindtman sd (vastauspuheenvuoro): Arvoisa puhemies! Edustaja Zysko-
wicz väittää, että hallituksessa ei tiedetä, minkälainen on SDP:n sote-malli. [Eduskunnas-
ta: Ei sitä ole!] Jos kerran on näin, että hallituksessa ei edes tiedetä, minkälainen on SDP:n
sote-malli, niin, edustaja Zyskowicz, miten on mahdollista, että hallitus on kuitenkin voi-
nut omilla virkamiehillään teettää arvion SDP:n sote-mallin perustuslainmukaisuudesta?
Ilmeisesti tämä malli on ollut kuitenkin niin selkeä, että siihen ei itse asiassa edes kysytty
SDP:ltä, onko tämä meidän mallimme tulkittu oikein vai ei. Ilmeisesti tämä sote-malli on
hallitukselle niin selvä, että siitä ovat hallituksen virkamiehet voineet tehdä perustuslaki-
arvioinnin, joka myöhemmin on kyllä osoittautunut täysin vääräksi, tai ainakin kyseessä
ovat olleet samat virkamiehet, jotka kaksi kertaa ovat tehneet hallituksen esityksestä vää-
rän perustuslakiarvioinnin. Edustaja Zyskowicz, jos te hallituksessa ette tiedä, minkälai-
nen malli on, niin miten siitä on voitu tehdä arviointeja? [Jukka Gustafsson: Kovin on hil-
jaista! — Paavo Arhinmäki: Niin sanottu burn!] 

14.18 Katja Taimela sd: Arvoisa rouva puhemies! Niin kuin tässä lyhyessä debatissa jo
kävi ilmi, me käsittelemme täällä jo periaatteessa kerran lähetekeskusteltuja asioita, kun
hallitus veti maakuntauudistukseen liittyvät pykälät pois aiemmista maantielakia sekä lii-
kenne- ja viestintäministeriön virastouudistusta koskeneista lakiesityksistä. On hyvä muis-
taa, että tämänkin lakiesityksen täytäntöönpano riippuu vielä eduskunnan käsittelyssä ole-
vien maakunta- ja sote-uudistusten lopullisesta kohtalosta ja aikataulusta, ja epäilen, että
tätä aikatauludilemmatiikkaa ei ole vielä ihan kaikilla hallituspuolueittenkaan kansanedus-
tajilla tiedossa, miten tämä aikataulu loppupeleissä sitten etenee.

Pidän edelleen suuressa arvossa, kuten maantielain käsittelyssä, maakuntien vastuun
kasvattamista alueidensa liikennejärjestelmäsuunnittelussa sekä tienpidossa. Mielestäni on
erityisen arvokasta, että paikallinen tuntemus tunnustetaan. Hieman skeptisempi olen sen
suhteen, mikä maakuntien lopullinen toimintavapaus on, kun rahoitus riippuu loppukädes-
sä kulloisenkin hallituksen varassa. Elikkä tässä ei, edustaja Heinonen, tarvita pelkkiä kas-
5



Pöytäkirjan asiakohta PTK 128/2018 vp
voja maakuntiin, vaan sinne maakuntiin tarvitaan myös euroja. [Timo Heinonen: Juuri
näin!]

Jaan myös muun muassa elinkeinoelämän esiin tuoman huolen siitä, miten liikennealan
osaaminen riittää toimijakentän pirstoutuessa ja hukataanko toiminnan tehokkuus eri orga-
nisaatioiden välillä. Tähän tehtäväjakoon me myös liikenne- ja viestintävaliokunnassa
kiinnitimme huomiota käsiteltäessä näitä asioita jo paljon aiemmin yhteistyössä yli oppo-
sitio- ja hallituspuolueiden rajojen.

Huomattavaa on, ettei tämä lainsäädäntöprosessi ole edennyt ilman ongelmia. Maantie-
lain osalta valiokuntamme huomautti muutoksista, kun maakuntauudistus vedettiin pois
esityksestä. Virastouudistuksen muutosten osalta, joista osa koski nyt palautettavia pykä-
liä, jouduimme antamaan liikenne- ja viestintäministeriölle jo moitteet lainsäädännön val-
mistelusta — tämäkin oppositio—hallitus-rajat ylittävällä yhteistyöllä. Pidän tätä monin-
kertaista lainsäädäntötapaa hyvin ongelmallisena ja niin piti siis myös liikenne- ja viestin-
tävaliokunta omassa työssään.

Arvoisa puhemies! Aivan lopuksi: Viime päivien otsikotkin huomioiden on erittäin har-
millista, että tämän asian käsittelyyn on varattu valtavan vähän aikaa elikkä on eduskun-
nan muiden kiireiden johdosta jouduttu rajaamaan tätä käsittelyä. Itse uskoisin, että tässä
salissa olisi enemmänkin halua keskustella lain valmistelusta ja täytäntöönpanosta.

14.21 Markku Pakkanen kesk: Arvoisa rouva puhemies! Tämä on todellakin erittäin tär-
keä lakiesitys, ja on hienoa, että se on nyt viimenään tullut myös tänne meille saliin käsit-
telyyn. Valitettavasti toki näin on, että keskusteluaikaa on vain tämä puoli tuntia.

Maakuntauudistuksen täytäntöönpano liikennealalla on tämän lain sisältö, ja hämmäs-
tyttääkin, kuinka nopeasti tämä eduskunta pystyi alkamaan keskustelemaan sote-uudistuk-
sesta tässä samassa asiassa. Nyt on keskityttävä liikenneasioihin. [Sirpa Paatero: Kuka
aloitti?]

Hallituksen esityksessä kolmannessa kappaleessa on minusta erittäin hyvin kuvattu,
mitä tämä pääasiallisesti mielestäni sisältää: esimerkiksi maakuntien tehtävät tienpidon
hoidossa, joka on yhdeksällä alueella tälläkin hetkellä, eikä siinä juurikaan muutosta tapah-
du. Elikkä mennään hyvin pitkälle nykyisen järjestelmän mukaan, mikä on todettu aika hy-
väksi, ja tämän maakuntauudistuksen tullessa jatketaan sillä hyvällä hommalla. 

Väylävirasto toimii edelleen tienpitäjänä ja vastaa maantieverkon omistajan tehtävistä.
Tämä on asia, mistä on kovasti keskusteltu tässä talossa, miten se omistajuus ratkaistaan
tulevaisuudessa näissä väylissä, missä korjausvelkaa on se 2,5 miljardia. Siihen toivon, että
parlamentaariset työryhmät saavat hyvän ponnahduslaudan tästä tehdystä työstä, mitä on
tehty, ja tulevaisuudessa päästään pohtimaan väyläverkon rahoitusta, koska se on se suurin
ongelma, jotta pystyttäisiin tämä korjausvelka tulevaisuudessakin huomioimaan ja pistä-
mään kuntoon. Tällä hallituskaudella on pystytty sitä asiaa viemään eteenpäin.

Tärkeä tässä on myös tämä yksityistielakiasia, missä yleiskatteelliset rahoitukset, liiken-
teen palvelut ja nämä on huomioitu. Yksityistielaki tässä kokonaisuudessa on koko Suo-
mea ajatellen erinomaisen tärkeä asia, ja on hienoa, että se uudistetaan tässä yhteydessä, ja
näihin rahoitusasioihin toivottavasti kerkeämme vielä keskustelun tiimoissa palaamaan.

14.23 Antero Laukkanen kd: Arvoisa rouva puhemies! Suomen liikenneverkko rapis-
tuu. Tiet, raiteet ja vesistö tarvitsevat nyt kokonaisvaltaista arviointia, ei ainoastaan osittai-
sia ratkaisuja. Juuri niin kuin tässä esityksessä tähdätään, pitää syntyä sellainen ratkaisu,
6



Pöytäkirjan asiakohta PTK 128/2018 vp
jossa päätöksenteko on lähellä, siellä, missä ongelmat ovat nähtävissä. Rahoituksellisesti
erillisrahoitus on ainoa oikea ratkaisu, koska pitää löytyä reilusti uusia rahoitusvaihtoehto-
ja tai muuten rapistuminen jatkuu. Liikennejärjestelmien toimivuus on Suomen elinkeino-
elämän kannalta täysin välttämätöntä, ja siihen on kiinnitettävä huomiota. Jos halutaan pi-
tää koko Suomi asuttuna tai halutaan edes osa pitää asuttuna, tämä kokonaisratkaisu on tar-
peellinen. 

Vaikka se osittain jäi aikaisemmassa vaiheessa kesken ja on nyt tuotu tänne uudestaan,
vaikka vielä ei ole varsinaista päätöstä maakunnista tehty, niin silti pidän tärkeänä sitä, että
tämä asia saadaan käyntiin. Jos se sitten jää kesken, niin onpahan tehty hyvä työ, jolta poh-
jalta voidaan jatkaa. Nykyinen tapa hoitaa asiaa ei ole enää riittävä.

14.24 Mikko Savola kesk: Arvoisa rouva puhemies! Tämä on tervetullut uudistus nimen-
omaan joukkoliikenteen osalta. Olemme huomanneet, että vanha tapa ei enää toimi. Jos pu-
hutaan junaliikenteestä ja VR:n toiminnasta, niin VR on keskittynyt isoille väylille, kes-
kuskaupunkien väleille. Enää ei juna pysähdy läheskään joka asemalla, ja ainoastaan
isoimmilta linjoilta kyytiin pääsee — tokikin nopeasti, ei siinä mitään. [Paavo Arhinmäki:
Keskustalaisen liikenneministerin johdolla näin on käynyt!]

Tarvitaan siis lisää junavuoroja, tarvitaan uutta tapaa toteuttaa junavuorojen toteutuk-
set, ja tarvitaan paikallisliikennettä. Jos halutaan ympäristöystävällistä junaliikennettä ja
halutaan ihmiset raiteille, silloin pitää olla sellaisia junavuoroja, jotka palvelevat ihmisiä,
että ihmiset pystyvät myöskin sitä junaa käyttämään. Junaliikenteen osalta Etelä-Pohjan-
maan liitto, Pohjanmaan liitto, Keski-Suomen liitto ja Pirkanmaan liitto ovat lähteneet roh-
keasti tähän työhön mukaan ja selvittämään niin sanottua paikallisliikennettä. Tällä alueel-
la, näillä raideväleillä on noin 1,1 miljoonaa asukasta. Edellytyksiä on, tahtoa on siellä to-
teuttaa tämä. Meillä haluna on se, että juna siellä jatkossakin kulkee.

Oikeastaan kysyisinkin nyt ministeri Berneriltä: tämä pilottihaku kun on käynnissä, niin
kuinka te näette alueemme tulevaisuuden joukkoliikenteen tuottajana ja junaliikenteen
mahdollisuudet siellä paikallisesti näillä yhteysväleillä?

Puhemies Paula Risikko: Koska tilanne on se, että me noin puolen aikoihin lopetamme
tämän, niin näille viidelle henkilölle, jotka ovat varanneet puheenvuoron, tarjoan nyt vas-
tauspuheenvuoron. Ministeri on paikalla, ja voitte häneltä nyt kysyä, mutta sitten jos ha-
luatte jättää sen oman puheenvuoronne iltaan, sekin on mahdollista. — Zyskowicz, Hos-
konen, Viitanen, Skinnari ja Wallin. 

14.26 Ben Zyskowicz kok (vastauspuheenvuoro): Vastauspuheenvuoro, rouva puhe-
mies. — Vaikka nyt käsitellään maakuntauudistuksen yhtä osaa, on tärkeätä, että yritetään
saada selvyyttä myös demareiden maakuntanäkemyksestä. Tähän on kaksi syytä: Ensinnä-
kin, seuraava eduskunta joutuu kaikissa olosuhteissa, tapahtui nyt mitä tahansa, käsittele-
mään sote- ja maakuntauudistusta. Ja toiseksi, edustaja Rinne esittäytyy jo tuolla mediassa
pääministeriehdokkaana ja jopa pääministerinä, joten olisi todellakin hyvä tietää, mikä on
SDP:n malli.

No, nyt tänne jäi onneksi puolueen vahva mies, edustaja Lindtman, asiaa selittämään, ja
hän kertoi, millainen se ei ole, mutta vieläkään ei ole kyllä tullut selväksi, millainen se on.
Se, millä perusteella tätä perustuslakiarviota tehtiin, perustui lehdissä olleisiin erilaisiin ha-
jatietoihin, ja nekin arviot sitten teidän puoleltanne julistettiin väärin perustein tehdyiksi. 
7



Pöytäkirjan asiakohta PTK 128/2018 vp
Joten olkaa hyvä, kertokaa meille ja Suomen kansalle, mikä on teidän mallinne.

14.27 Hannu Hoskonen kesk (vastauspuheenvuoro): Arvoisa rouva puhemies, tämä vas-
tauspuheenvuoro sopii vallan hyvin. — Tämä uudistus koskien liikennealan lainsäädäntöä
on erittäin ajankohtainen ja hyvä. Ihmettelen vain suuresti opposition puolelta tulleita pu-
heenvuoroja siitä, että tällainen vallan hajauttaminen olisi paha asia ja maailma siihen kaa-
tuu.

Kun kuuntelin äsken puheenjohtaja, edustaja Rinteen puheenvuoroa sosiaali- ja tervey-
denhuoltouudistuksesta, en voinut välttyä siltä tunnelmalta, että kun koko maailmaa sylei-
lee, niin saattaa se sotekin siihen väliin jäädä. Tuli semmoinen tunne, että siinä olivat kaik-
ki taivaat auki, mutta talouspuolesta ei ilmeisesti kovin paljon siinäkään välitetty.

Tärkeäähän kuitenkin on nyt, että sitä vastuuta jaetaan ihmisille itselleen, maakuntiin
päin. En ole koskaan elämäni aikana vielä nähnyt sellaista paikallista, lähellä olevaa pää-
töksentekoa, joka menisi hirvittävän paljon metsään. Kyllä siellä ihmiset kantavat vastuuta
omasta elinpiiristään ja tekevät sen mukaisia päätöksiä, niin että asiat muuttuvat parem-
paan suuntaan, ja lopputulos on aina parempi kuin keskitetyssä järjestelmässä.

14.28 Pia Viitanen sd (vastauspuheenvuoro): Arvoisa puhemies! Onhan tämä varsin hä-
keltävää, että täällä ei kerta kaikkiaan Ben Zyskowicz nyt vastaa hänelle esitettyihin kysy-
myksiin. Täällä edustaja Lindtman kysyi, miten on mahdollista, että SDP:n mallista halli-
tuksen virkamiehet ovat tehneet perustuslainmukaisuusarvion julkisuudessa olleiden tieto-
jen mukaan, [Ben Zyskowicz: Lehtitietojen perusteella!] ja jos ne SDP:n mallit siellä jo
ovat olevinaan kovin selviä, niin kuinka ihmeessä Zyskowicz tämän voi selittää? Tähän en
kuullut, edustaja Zyskowicz, teiltä vastausta.

Kuuntelin myös erittäin tarkkaan ja heristin korviani, vastaatteko kysymykseen kokoo-
muksen linjasta tässä maakunta- ja sote-uudistuksessa. Voiko olla totta, että Helsingin ko-
koomus on täysin eri linjalla kuin te siitä, mikä on kokoomuksen malli? Samoin haluaisin
tietää, onko kokoomus tämän hallituksen sote- ja maakuntamallin takana ihan yksimieli-
sesti. Olen nähnyt toisenlaisia puheenvuoroja ja kuullut toisenlaisia näkemyksiä. Onko,
Ben Zyskowicz, kokoomuksen ryhmä yksimielisesti tämän hallituksen mallin takana? [Pu-
hemies koputtaa] Toivon, että vastaisitte näihin kysymyksiin. On olennaista tietää hallituk-
sen linja. [Timo Heinonen: Ei ehdi, tämä keskustelu loppuu!]

14.29 Ville Skinnari sd (vastauspuheenvuoro): Arvoisa puhemies! Liikenteestä kun pu-
hutaan, niin kyllähän se tosiasia on, että siellä maakunnissa on kuoppia, edustaja Hosko-
nen — kyllä siellä teilläkin päin tiet ovat huonossa kunnossa ja rahaa tarvitaan. Kuoppia on
myös sotessa, kuten hyvin tiedämme. Eli siinä mielessä ne liittyvät toisiinsa.

Kysyn nyt kuitenkin teiltä: Te tässä nyt kehutte kaikkea ja kehutte hallitusta, niin kuin
kuuluukin, mutta mistä rahat? Te puhutte siitä, että tulee kasvot, mutta kuka tämän maksaa
ja miten? [Markku Rossin välihuuto] Tälläkin kaudella nyt ensi vuoden budjetista ette pi-
täneet parlamentaarista lupausta 300 miljoonasta eurosta perusväylänpitoon. Se oli parla-
mentaarinen, yhteinen päätös tästä salista, tästä talosta. Miksi se jäi puolitiehen? [Markku
Rossi: Ei ole jäänyt puolitiehen!] Miksi liikenteen suunnitteluun ei tullut rahaa? Okei, Tu-
run tunnin junaan 40 miljoonaa, mutta esimerkiksi päärata sai vain yhden miljoonan suun-
nitteluun. [Puhemies koputtaa] Tätä minä kysyn teiltä. Puhutaan tässä ja nyt niistä asioista.
[Markku Rossi: Tätä ei pidä sotkea korjausvelkaan!]
8



Pöytäkirjan asiakohta PTK 128/2018 vp
Puhemies Paula Risikko: Vielä edustaja Harry Wallin, vastauspuheenvuoro, sen jälkeen
ministerin vastaus, ja sitten mennään toiseen asiaan. 

14.31 Harry Wallin sd (vastauspuheenvuoro): Arvoisa puhemies! Aivan juuri niin kuin
edustaja Skinnari totesi: missä rahat? Täällä edustaja Savola kertoi, että taivas muuttuu au-
tuaaksi, kun päästään tähän maakuntamalliin, jossa joukkoliikennemäärät lisääntyvät ja
tarjonta lisääntyy esimerkiksi Pohjanmaan radoilla. Ei pidä paikkaansa: 18 maakuntaa —
tämähän tulee hajauttamaan tämän nykyisen tilanteen, jos siihen mennään. Nyt on ely-kes-
kukset, jotka hoitavat liikenteen Liikenneviraston kanssa yhteistyössä, ja tämä on hyvä
malli ollut tähän asti.

Isot hankkeet ylittävät aina maakuntien rajat, ja silloin tarvitaan Liikennevirastoa. Niin
kuin ministeri Berner hyvin tietää, me olemme paljon pohtineet valtakunnallista suunnit-
telua. Mutta kyllä hämmästelen suuresti keskustapuolueen luuloa siitä, että tästä syntyy au-
tuus, kun tulee maakuntamalli ja sen kautta liikennehankkeita ja liikenteen ostopalveluita
tulee olemaan aivan huimasti enemmän kuin tänä päivänä. [Välihuutoja] Ensi vuoden bud-
jetissa liikennesektorilla on vähemmän rahaa kuin tänä vuonna. [Vasemmalta: Onko näin?
Voiko olla näin?] — On.

14.32 Liikenne- ja viestintäministeri Anne Berner: Arvoisa rouva puhemies! Edustaja
Laukkanen on oikeassa siinä, että nykyisellä mallilla ei myöskään voida jatkaa. Tämä la-
kiesitys, joka nyt on käsiteltävänä, edelleen edellyttää, että meillä on edelleen ne yhdeksän
yhteistoiminta-aluetta, jotka meillä on tänäkin päivänä. Tämä lakiesitys perustuu hyvin pit-
kälti yhteistyöhön maakuntien välillä, ja siihen myös kannustetaan merkittävästi. Samalla
tässä edelleen säilyy valtion rooli huomattavana, ja se turvataan myös erillisrahoituksen
kautta. Mutta silti päätöksenteko ja valmistelu tulevat lähemmäs päättäjiä, tulevat lähem-
mäs käyttäjiä, tulevat lähemmäs alueita. Me tiedämme, kuinka tärkeä asia tämä on ollut lii-
kenteen puolella. Olen niin paljon kiertänyt ympäri Suomea, että tiedän sen päätöksen mer-
kityksen alueille. Se tässä mahdollistetaan. Samalla tosin myöskin osallistetaan vastuun-
kantoon ja priorisointeihin. Edelleenkin tietysti paljon on tehtävää sen puolesta, että liiken-
teen rahoitus uudistetaan. Kyllä siitä on käyty paljon keskustelua, ja toivon, että jokainen,
joka jatkossa on mukana päättämässä, kantaa tästä vastuuta. — Kiitos.

Keskustelu päättyi.

Asia lähetettiin liikenne- ja viestintävaliokuntaan.
9


