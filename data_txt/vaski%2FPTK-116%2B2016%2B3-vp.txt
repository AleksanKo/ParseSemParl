















































DEM37DB.tmpSave.xml


Pöytäkirjan asiakohta PTK 116/2016 vp
Pöytäkirjan asiakohta 

PTK 116/2016 vp

Täysistunto

Torstai 17.11.2016 klo 15.59—21.34

3. Hallituksen esitys eduskunnalle laiksi lapsilisälain 7 §:n muuttamisesta
Hallituksen esitys HE 151/2016 vp
Lakialoite LA 93/2016 vp
Valiokunnan mietintö StVM 27/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on sosiaali- ja terveysvaliokunnan mietintö
StVM 27/2016 vp. Nyt päätetään lakiehdotuksen sisällöstä.

Valiokunnan puheenjohtaja esittelee ensin tämän asian ohi puhujalistan: edustaja Haa-
tainen.

Keskustelu

17.02 Tuula Haatainen sd (esittelypuheenvuoro):  Arvoisa herra puhemies! Kyseessä on
hallituksen esitys lapsilisälain 7 §:n muuttamiseksi, joka liittyy valtioneuvoston säästöpää-
töksiin. Kehyspäätöksen mukaan muun muassa kansaneläkeindeksiin sidottuihin etuuk-
siin ja lapsilisiin tehdään 0,85 prosentin tasasuuruinen vähennys. Tämä yhteensä lapsili-
sien osalta tuo 11,7 miljoonan säästön menoihin.

Sosiaali- ja terveysvaliokunta on tämän hallituksen esityksen yhteydessä käsitellyt myös
lakialoitteen 93/2016.

Valiokunta kuuli asiantuntijoita tässä, ja valiokunta toteaa, että tällä yksittäisellä esityk-
sellä ei ole varsin suuria vaikutuksia mutta nämä eri leikkauksista tulevat toimenpiteet yh-
teensä kumuloituvat sitten perheisiin, ja tämä voi sitten yhdessä vaikuttaa niin, että lapsi-
perheiden asema heikentyy. Valiokunta pitääkin tärkeänä, että hallituksen eri hallinnon-
aloilla toteuttamien lasten ja lapsiperheiden asemaan vaikuttavien uudistusten lapsi- ja per-
hevaikutuksia arvioidaan eduskunnan aiemmin hyväksymien lausumien mukaisesti erilli-
sillä selvityksillä, jotta näistä yhteisvaikutuksista voitaisiin sitten olla täysin tietoisia, kun
näitä lakeja säädetään.

Sosiaali- ja terveysvaliokunta ehdottaa, että eduskunta hyväksyy muuttamattomana hal-
lituksen esitykseen 151/2016 sisältyvän lakiehdotuksen ja että lakialoite 93/2016 hylätään.
Tästä asiasta äänestettiin. Tätä lakiesitystä esitettiin hylättäväksi, mutta enemmistöpäätök-
sellä tämä lakiesitys tuli hyväksytyksi, ja mietintöön sisältyy näin ollen kolme vastalauset-
ta.

17.05 Eeva-Johanna Eloranta sd: Arvoisa puhemies! Hallitus aikoo vastoin pääministe-
ripuolueen aiempia lupauksia leikata lapsilisiä 0,91 prosentilla saavuttaakseen säästöjä jul-
kiseen talouteen. Leikkauksella on lyhyellä aikavälillä keskimäärin vähäinen vaikutus käy-
 Tarkistettu
4.1



Pöytäkirjan asiakohta PTK 116/2016 vp
tettävissä oleviin tuloihin, mutta pidemmällä aikavälillä hintojen noustessa ehdotettu lap-
silisän tason alentaminen yhdessä vuoden 2016 alusta voimaan tulleen lapsilisän indeksi-
sidonnaisuuden poistamisen kanssa kuitenkin pienentää lapsilisien ostovoimaa.

Terveyden ja hyvinvoinnin laitoksen mukaan keskeiset lapsiperheille suunnatut tulon-
siirrot, kuten lapsilisä, vanhempainpäiväraha ja kotihoidon tuki, ovat jääneet ostovoimal-
taan jälkeen yleisestä hintojen ja ansiotulojen noususta. Noin puolessa köyhyysrajan alit-
tavista lapsiperheistä kukaan ei käy ansiotyössä. Kun perheen kokonaistuloista suurin osa
koostuu erilaisista tulonsiirroista, on köyhyysriski suuri. Lapsiperheiden köyhyyttä ei pi-
täisi lisätä.

THL:n Lapsiperheiden hyvinvointi 2014 -tutkimuksen mukaan taloudellinen eriarvoi-
suus ilmenee lasten arjessa varsinkin kuluttamisen ja toimintamahdollisuuksien eroina.
Perheen pienituloisuus saattaa johtaa lasten syrjimiseen, ryhmästä sulkemiseen ja kiusaa-
miseen. THL:n kohorttitutkimus vuonna 87 syntyneistä, 21-vuotiaaksi asti rekisteriaineis-
tojen avulla seuratuista lapsista kertoo, että jos vanhemmat olivat saaneet pitkään toimeen-
tulotukea, lapsilla lisääntyivät vähäinen koulutus, mielenterveysongelmat, huostaanotot ja
pienimuotoinen rikollisuus. Samoin lisääntyi toimeentulo-ongelmien kokeminen aikuis-
iässä. Lapsuuden olosuhteilla on siten huomattava vaikutus myöhempään hyvinvointiin.

Lapsilisän alentamisen ennakoidaan lisäävän toimeentulotukimenoja tulevaisuudessa.
Toimeentulotukiriippuvuuden kasvu nostaisi samalla pienituloisten lapsiperheiden työllis-
tymiskynnystä, koska tuki leikkaantuu pois tulojen kasvaessa.

Arvoisa puhemies! Perusturvan indeksijäädytys ja leikkaukset heikentävät syyperustei-
sen sosiaaliturvan ensisijaisuutta viimesijaiseen sosiaalihuollon toimeentulotukeen näh-
den. Lapsilisän alentamisella on samansuuntainen vaikutus. Perusturvan ja asumistuen in-
deksijäädytykset ja -leikkaukset sekä lapsilisän alentaminen kasvattavat toimeentulotuki-
menoja. Pidemmällä aikavälillä kehitys johtaa syyperusteisen perusturvan ja asumistuen
merkityksen vähenemiseen ja vastaavasti tarveharkintaisen ja kotitalouskohtaisen toi-
meentulotuen roolin kasvamiseen toimeentuloturvassa ja asumisen tuissa. Tälläkin päätök-
sellä olemme siis viemässä suomalaista sosiaaliturvamallia yhä enemmän tarveharkintai-
seen suuntaan. Suuri periaatteellinen linjanmuutos on siis kyseessä.

Arvoisa puhemies! Lapsiperheiden toimeentuloa on tarkasteltava kokonaisuutena. Va-
liokunnan asiantuntijakuulemisessa on muistutettu, ettei kyseessä ole yksittäinen säästötoi-
menpide vaan lapsilisän kehityksen kumulatiivisia vaikutuksia on syytä arvioida pidem-
mällä aikavälillä. Lapsilisän reaaliarvo on laskenut vuodesta 94 saakka, ja sen suhteellinen
taso yleiseen tulo- ja palkkatasoon nähden on laskenut huomattavasti enemmän. Vuonna
2011 tehty sitominen indeksiin ei juuri muuttanut tilannetta, kun indeksikorotukset jäädy-
tettiin vuosiksi 2013—2015. Viime hallituskaudella lapsilisää alennettiin 8 prosenttia mut-
ta leikkausta kompensoitiin pieni- ja keskituloisille perheille vuosille 15—17 tehdyllä vä-
liaikaisella verovähennyksellä, joka ikävä kyllä poistuu vuonna 2017. Tällä hallituskaudel-
la lapsilisän indeksisidonnaisuudesta on kokonaan luovuttu, mikä on valitettavaa.

Tulee muistaa, että lapsilisän alkuperäinen tarkoitus oli toimia tulontasauksena lapsiper-
heiden ja lapsettomien kotitalouksien välillä. Lapsilisä on universaali, kaikille lapsiperheil-
le maksettava etuus, johon perheen tulot eivät vaikuta. Kun lapsilisä ei enää seuraa sen
enempää hinta- kuin tulokehitystäkään, olisi tarpeen arvioida, miten lapsilisää tulee kehit-
tää ja halutaanko alkuperäisestä tarkoituksesta luopua. Katsomme, kuten asiantuntijakuu-
lemisessakin on käynyt ilmi, että tällaisesta periaatteellisesta muutoksesta olisi käytävä
2



Pöytäkirjan asiakohta PTK 116/2016 vp
avoin yhteiskunnallinen keskustelu ja tehtävä poliittinen päätös. Lapsilisän vähittäinen na-
kertaminen ilman vaikutusarviointeja ei ole hyväksyttävä toimintatapa.

Me sosialidemokraatit emme voi hyväksyä lapsiperheisiin kohdistuvia eriarvoistavia
päätöksiä. Etuusleikkausten lisäksi näitä ovat esimerkiksi koululaisten aamu- ja iltapäivä-
toimintamaksujen enimmäismaksujen kaksinkertaistaminen, varhaiskasvatusoikeuden ra-
jaaminen ja ryhmäkokojen suurentaminen varhaiskasvatuksessa sekä leikkaukset lasten ja
nuorten koulutukseen ja erityisesti toisen asteen ammatillisen koulutuksen rahoitukseen.
Katsomme, ettei lapsiperheisiin kohdistuvia etuus- ja palveluleikkauksia tule tehdä ennen
kattavaa arviointia. Edellytämme, että hallitus arvioi lapsiperhepolitiikkansa kokonaisuu-
tena, jossa huomioidaan paitsi etuudet ja palvelut myös toimet työn ja perheen yhteenso-
vittamiseksi. Tulemme tekemään lakiehdotukseen hylkyehdotuksen.

17.10 Timo Heinonen kok: Arvoisa herra puhemies! Nämä säästöpäätökset ovat luonnol-
lisesti ikäviä, ja näitä ei ole helppo eikä mukava olla puolustamassa. Talous on ollut sellai-
sessa tilanteessa, että säästöjä on jouduttu tekemään lukuisiin eri paikkoihin. Tässä on kyse
lapsilisiin tehtävästä pienestä leikkauksesta, joka tarkoittaa lapsilisään sitä, että ensi vuo-
den alussa lapsilisä pienenee 0 euroa ja 87 senttiä eli 0,87 euroa ja viidennen lapsen koh-
dalla sitten tuon vajaan pari euroa.

Mutta pidän itse myönteisenä sitä, että hallitus on vaikeassakin tilanteessa kuitenkin teh-
nyt sen päätöksen, että tämä yksinhuoltajakorotus, joka on hivenen alle 50 euroa, on jätetty
tämän säästön ulkopuolelle. Olen itse ehdottomasti sitä mieltä, että nämä perheet varmasti
eniten myös tätä lapsilisää tarvitsevat. Itse uskon, että me selviämme tämän vajaan 90 sen-
tin leikkauksen kanssa nämä vaikeat vuodet eteenpäin.

Haluan aivan loppuun vielä antaa kiitosta hallitukselle: tässä samassa leikkauskohdassa
oli esitetty myös rintamalisän leikkaamista vastaavalla 0,85 prosentilla, ja pidän myöntei-
senä sitä, että eduskunnassa hallituspuolueet ovat päättäneet, että rintamalisään ei tätä leik-
kausta tehdä. Mutta valitettavasti lapsilisissä tämä pieni leikkaus nyt joudutaan tekemään.

17.12 Aino-Kaisa Pekonen vas: Arvoisa herra puhemies! Esityksessä ehdotetaan muutet-
tavaksi lapsilisälain suuruutta koskevaa pykälää. Kyseessä on siis säästölaki. Lapsilisien
tasoa ollaan nyt leikkaamassa euromääräisesti.

Suomen lainsäädäntöön lapsilisä tuli vuonna 1948 pohjoismaisen mallin mukaan. Lap-
silisän alkuperäinen tarkoitus oli toimia tulontasauksena lapsiperheiden ja lapsettomien
kotitalouksien välillä. Lapsilisä on universaali, kaikille lapsiperheille maksettava etuus, jo-
hon perheen tulot eivät vaikuta.

Lapsilisät ovat jatkuva poliittinen kiistanaihe. Ne eivät ole säästyneet leikkauksilta huo-
noina taloudellisina aikoina. 90-luvun laman aikaan lapsilisät joutuivat leikkuriin, samoin
Stubbin hallitus teki leikkauksen lapsilisiin. Silloin keskusta teki välikysymyksen hallituk-
sen lapsilisäleikkauksesta, ja nyt hallitus on leikkaamassa lapsilisiä vielä lisää keskustave-
toisessa hallituksessa.

Arvoisa puhemies! Vuonna 2011 lapsilisät sidottiin indeksiin, mutta pitkäaikainen ilo se
ei ollut, kun indeksikorotukset jäädytettiin vuosiksi 2013 ja 2015. Tällä hallituskaudella
lapsilisän indeksisidonnaisuudesta on luovuttu kokonaan. Tämä tarkoittaa siis sitä, että
hintojen noustessa lapsilisät pysyvät ennallaan, niillä saa siis koko ajan vähemmän ja vä-
hemmän tavaroita ja palveluita.
3



Pöytäkirjan asiakohta PTK 116/2016 vp
Tämä lapsilisäleikkaus vie lapsilisistä 0,91 prosenttia. Rahassa mitattuna se tekee yhden
lapsen perheessä vajaan euron kuukaudessa. Perheen koon kasvaessa euromääräinen vai-
kutus kasvaa niin, että viisilapsisen perheen saamat lapsilisät tippuvat yhteensä reilut 6 eu-
roa kuukaudessa. Ei niin dramaattisen suuria summia siis, mutta ongelma piileekin pitkäs-
sä juoksussa. Jo muutaman vuoden aikajänteellä kokonaisvaikutukset rupeavat kasautu-
maan aivan toiseen tahtiin. Lapsilisän nakertaminen vähittäin ilman vaikutusarviointeja ei
ole hyväksyttävää politiikkaa.

Arvoisa puhemies! Vasemmistoliiton eduskuntaryhmä ei voi millään tavoin hyväksyä
tätä Sipilän hallituksen esitystä leikata lapsilisistä ja leikata lapsiperheiltä, ja tulemmekin
äänestämään SDP:n tekemän hylkäysesityksen puolesta.

17.15 Annika Saarikko kesk:  Arvoisa puhemies! Tämä lapsilisien kokonaisuus on tär-
keä osa suomalaista sosiaaliturvajärjestelmää. Me käytämme julkisia varoja muistaakseni
noin 1,4 miljardia siihen, että me tasaamme tuloeroja perheellisten ja perheettömien koti-
talouksien välillä.

Jos katsotaan vaikkapa viimeisen viiden vuoden kaaressa, mitä suomalaiselle lapsilisä-
järjestelmälle on tapahtunut, niin en usko, että se on tälle poliittiselle järjestelmälle koko-
naisuudessaankaan, sen yhdellekään puolueelle, erityiseksi kunniaksi. Sen takia hämmäs-
telen sosialidemokraattien ja vasemmistonkin puheita. Kaikki puolueet ovat olleet mukana
kehityksessä, jossa ollaan muun muassa lapsilisän indekseissä tehty erittäin poukkoilevaa
politiikkaa: Mari Kiviniemen hallituksen aikana päädyttiin siihen, että lapsilisät sidotaan
indeksiin, sitten seuraava hallitus päätyi niiden jäädyttämiseen, tämä hallitus päätyi siihen,
että poistetaan tämä sidonnaisuus, ja nyt käymme täällä läpi selkeää pientä pudotusta lap-
silisiin. Sitten on mainittava, että viime hallitus kokoomuksen johdolla teki selkeästi lapsi-
lisiin myös tasoleikkauksen. Ollaan varmaan väistämättä siinä pisteessä, että ottaen huo-
mioon tämän tulonsiirron merkittävyyden valtion budjetissa ihan tällä tiellä ei ole miele-
kästä loputtomiin jatkaa, vaan katsotaan lapsilisäjärjestelmää kokonaisuutena. Minä pidän
sitä lähtökohtaisesti summana, joka on kestettävissä, joka nyt tehdään niin kuin leikkauk-
sena tähän mutta en tietenkään vähättele sen vaikutusta vaikkapa monilapsisessa pienitu-
loisessa perheessä. Sellaista en sallisi tapahtuvan.

Mutta samanaikaisesti pyydän kiinnittämään huomiota siihen, että tämän hallituksen
lapsi- ja perhepolitiikan painopiste, valinta myös rahallisena lisäsatsauksena kohdistuu
lapsiperheiden palvelujärjestelmään, ja jos mietitään sitä kuilua ja polarisaatiota, mikä suo-
malaisten lapsiperheiden välillä on tapahtunut, niin siihen liittyy erittäin keskeisellä taval-
la myös palvelujärjestelmä. Sen takia tämä hallitus päätyi, niin kuin kyselytunnilla kuul-
tiin, lastensuojelua ja koko lapsiperheiden palvelukokonaisuuden painopistettä siirtämään
ennalta ehkäisevään suuntaan, siis siihen, että me emme käyttäisi kuntien varoja ja meidän
yhteisiä julkisia varojamme loputtomasti huostaanottoihin ja sitä kautta myös erittäin
epäinhimillisiin lapsuudentarinoihin vaan auttaisimme perheitä ajoissa. Minusta on aika
oleellista, että tätä kokonaisuutta käsitellään pakettina. Kysymys ei ole vain lapsilisäjärjes-
telmästä ja sen tuomasta toimeentulon lisästä, joka on erityisen merkityksellinen pienitu-
loisille, vaan myös palvelujärjestelmästä ja siellä tapahtuvista välttämättömistä muutoksis-
ta. Jos minä todella jossain toivon hallituksen onnistuvan, niin tässä painopisteen muutok-
sessa, myös siksi, että se ei ole taloudellisesti vähäpätöinen kysymys eikä myöskään inhi-
millisesti, kun tiedetään lapsuuden vaikutus ihmisen elämään.
4



Pöytäkirjan asiakohta PTK 116/2016 vp
Mutta mitä tulee tähän lapsilisäjärjestelmään, niin minusta on oleellista, aina kun tähän
liittyvistä lakimuutoksista keskustellaan, palauttaa sen historia mieleen. Sotien jälkeen hy-
vinvointivaltion rakennusprojektissa tämä päädyttiin muodostamaan etuudeksi, joka on
universaali ja yhteinen kaikille riippumatta tulotasosta. Tästä on haluttu pitää kiinni talou-
dellisestikin vaikeina aikoina, ja vasta viime hallitus oli ensimmäinen, joka teki sen tasoon
selkeän leikkauksen. Muutoin olemme keskustelleet näistä indekseistä, joihin liittyen osoi-
tinkin kritiikin tästä lyhytjänteisyydestä, mihin kaikki hallitukset ovat sortuneet.

Minusta lapsiperheiden politiikasta pitää keskustella osana palvelujärjestelmää, ja sitten
osa tulee tulonsiirtojen kautta, mutta pitää nähdä se kokonaisuus ja myös se suomalaisten
perheiden tarve, joka ei ole pelkästään euromääräinen vaan myös palvelujärjestelmän pirs-
taleisuuden korjaaminen.

17.19 Anneli Kiljunen sd: Arvoisa herra puhemies! Lapsilisän alkuperäinen tarkoitus oli
toimia tulontasauksena lapsiperheiden ja lapsettomien kotitalouksien välillä. Lapsilisä on
universaali, kaikille lapsiperheille maksettava etuus, johon perheen tulot eivät vaikuta.
Kun lapsilisä ei enää seuraa sen enempää hinta- kuin tulokehitystäkään, olisi tarpeen arvi-
oida, miten lapsilisää tulee kehittää ja halutaanko alkuperäisestä tarkoituksesta luopua tai
mitä sille tulevaisuudessa tehdään.

Lapsilisän kehitys ei ole ollut oikeudenmukainen lapsiperheitä kohtaan, aivan kuten
edustaja Saarikko äsken totesi ja kertasi sitä historiaa. Viime kaudella hallitus leikkasi lap-
silisää mutta samanaikaisesti sitä helpotettiin veronkevennyksellä nimenomaan pienituloi-
sille lapsiperheille, jotta he eivät kärsisi tästä lapsilisän leikkauksesta. Jos lapsilisät olisivat
edelleen indeksiin sidottuja, kuten vuonna 2012 voimassa ollut laki edellytti, vuonna 2019
lapsilisä ensimmäisestä lapsesta olisi noin 112 euroa 60 senttiä. Nyt päätettävänä olevan la-
kiesityksen mukaan se olisi kuitenkin 94 euroa 88 senttiä. Tämä merkitsee tällä ajanjaksol-
la lähes 16 prosentin alennusta lapsilisien reaalitasoon, sillä indeksitarkistusten perusteena
on vain etuuksien ostovoiman säilyttäminen.

Arvoisa herra puhemies! Taidan tulla sinne eteen.

Ensimmäinen varapuhemies Mauri Pekkarinen:  Edustaja, voitte tulla tänne, jos on vä-
hänkin enemmän sanottavaa, ilman muuta. (Puhuja siirtyi puhujakorokkeelle)

Arvoisa herra puhemies! Vielä muutama sana. — Hallitus on nyt kohdistanut lapsiper-
heille useita eri leikkauksia ja asiakasmaksukorotuksia. Hallituksen esityksessä ehdotetut
heikennykset vaikuttavat eniten heikossa asemassa oleviin perheisiin. Sosiaaliturvan mer-
kitys tulonmuodostuksessa on pienituloisissa perheissä selvästi keskimääräistä suurempi.
Etuuksien leikkausten vaikutukset ovat siten suurimmat pienituloisissa perheissä, jotka
saavat useaa etuutta yhtä aikaa. Esimerkiksi pienituloisissa perheissä, jotka saavat sekä
vanhempainpäivärahaa tai työttömyysetuutta että vammaistukea tai kotihoidon tukea ja
vammaistukea, ne heikentävät edelleen jo nyt tiukkaa toimeentuloa. Nyt näiden samojen
lapsiperheiden toimeentuloa heikennetään lapsilisän leikkauksella.

Perustuslakivaliokunta totesi lausunnossaan 11/2015, joka koski lapsilisän indeksisi-
donnaisuuden lakkauttamista, että hallituksen tulee huolehtia siitä, että jo toteutettujen ja
muiden tulevien leikkausten, jotka vaikuttavat perheiden mahdollisuuksiin turvata lapsen
hyvinvointi, yhteisvaikutus ei muodostu kohtuuttomaksi. Valiokunta myös totesi, että so-
siaali- ja terveysministeriön on seurattava uudistuksen vaikutuksia erityisesti heikoimmas-
5



Pöytäkirjan asiakohta PTK 116/2016 vp
sa asemassa olevien perheiden kohdalla. Valitettavaa on, ettei hallitus ole tehnyt nyt lapsi-
vaikutusten arviointia, kuinka lapsilisän ja muut sosiaaliturvan leikkaukset vaikuttavat per-
heen toimeentuloon ja lasten hyvinvointiin. Tästä syystä tulemme esittämään tämän lain
hylkyä.

17.23 Sari Tanus kd:  Arvoisa herra puhemies! Lapsilisien kohdalla leikkauksen koko-
naismäärä on 11,7 miljoonaa euroa, vaikka lapsilisät eivät kategorisesti enää edes kuulu in-
deksisidonnaisiin etuuksiin. On huomattavaa, että hallitus on leikkaamassa lapsilisiä kol-
mella eri tavalla. 

Lapsilisien indeksikorotukset lakkautettiin väliaikaisen jäädyttämisen sijasta kokonaan
tämän vuoden alussa. Arvion mukaan jo indeksisidonnaisuuden lakkauttaminen leikkaa
lapsilisiä 4,1 prosenttia vuoteen 2019 mennessä. Leikkaustoimet ovat vahvasti ristiriidassa
sen lupauksen kanssa, että lapsilisiä ei enää leikata. Lapsilisät sidottiin indeksiin vuonna
2011 ja indeksikorotukset tehtiin vuosina 11 ja 12. Tätä ennen ja tämän jälkeen indeksiko-
rotuksia ei ole tehty, minkä johdosta lapsilisän reaaliarvo on laskenut 30 prosenttia vuodes-
ta 1994. 

Vuoden 2015 alusta lapsilisän määriä leikattiin 8,1 prosentilla, mitä kompensoitiin ve-
rotuksen lapsivähennyksellä. Vuoden päästä hallitus lakkauttaa myös lapsivähennyksen. 

Ja nyt jälleen kerran hallitus on leikkaamassa lapsilisistä. Lapsilisäleikkaus kohdistuu
juuri heikoimmassa asemassa oleviin ihmisiin. Erityisesti vähävaraisten lapsiperheiden ar-
keen lapsilisäleikkaukset ovat kohtuuttomia. En voi hyväksyä näitä leikkauksia ja olen
esittänyt niiden peruuttamista.

Kaiken kaikkiaan kristillisdemokraateille lapsien ja lapsiperheiden hyvinvointi on aina
ollut ja tulee aina olemaan ensisijaisen tärkeää, minkä vuoksi ehdotamme, että lakiehdotus
hylätään. 

17.25 Merja Mäkisalo-Ropponen sd: Arvoisa puhemies! Lapsilisien leikkauksilla on ly-
hyellä aikavälillä suhteellisen pieni vaikutus lapsiperheiden käytössä oleviin tuloihin, mut-
ta pitkällä tähtäyksellä vaikutus kasvaa muun muassa lapsilisän indeksisidonnaisuuden
poistamisesta johtuen. Lapsi- ja lapsiperheköyhyys kasvavat edelleen, ja pahoin pelkään,
että olemme toistamassa 1990-luvun laman hoidossa tekemämme virheet. Silloin säästet-
tiin samalla tavalla lapsista, lapsiperheistä ja heidän palveluistaan, ja niiden säästöjen seu-
raukset näkyvät THL:n tutkimusten mukaan edelleen tässä päivässä. THL on tutkinut, että
silloin köyhyydessä eläneillä lapsilla on tänäkin päivänä enemmän mielenterveysongel-
mia, pitkäaikaistyöttömyyttä ja syrjäytymistä, eli seuraukset kestävät vuosikymmenien
päähän. 

Arvoisa puhemies! Vietämme tällä viikolla lasten oikeuksien viikkoa, ja viikon teema-
na ovat yhdenvertaisuus ja osallisuus. Tämä päätös monien samansuuntaisten päätösten
kanssa lisää lapsiperheiden ja lasten eriarvoisuutta ja vähentää lasten tasa-arvoisen osalli-
suuden mahdollisuuksia. Tutkimusten mukaan nimittäin köyhien perheiden lapset eivät
voi harrastaa haluamiaan harrastuksia, he eivät osallistu kaverisynttäreille ja heitä jopa kiu-
sataan enemmän. 

Arvoisa puhemies! Miksi hallitus ei ole tehnyt päätöstensä yhteisvaikutusten arviointia,
vaikka se on useaan kertaan luvannut niitä tehdä? Yksi laki kerrallaan tänne tuotuna ei kyl-
lä kerro koko totuutta. Nyt olisi korkea aika saada kokonaiskuva tilanteesta myös hallituk-
sen arvioimana. Tällä hetkellä näitä tietoja tuottavat monet asiantuntijat, mutta hallitus ei
6



Pöytäkirjan asiakohta PTK 116/2016 vp
ole kuunnellut näitä asiantuntijoita. Lapsiin panostaminen tulisi aina nähdä investointina,
ei koskaan kulueränä.

Ja lopuksi, arvoisa puhemies, aivan kuten edustaja Kiljunen äsken totesi, niin kyllä vii-
me kaudella tehtiin myös lapsilisän heikennyksiä, mutta silloin toteutettiin myöskin lapsi-
vaikutusten kokonaisarviointi, ja kun tämä arvioinnin tulos tuli esille, niin päätettiin kom-
pensoida pienituloisten perheiden menetettyä tuloa veronkevennyksinä. Tämä merkitys on
nimenomaan näillä kokonaisvaikutusten arvioinneilla. 

17.28 Eeva-Maria Maijala kesk: Arvoisa puhemies! Niiden puolueiden edustajat, jotka
nyt vastustavat tätä tehtyä esitystä, olivat kaikki viime vaalikaudella tekemässä ensimmäis-
tä lapsilisien leikkausta, mikä kertoo siitä, että tämä on meille kaikille erittäin vaikea ja
hankala asia. Kukaan meistä ei oikeasti haluaisi alkaa leikkauksia tekemään, mutta kun nyt
tässä tilanteessa valtiontaloudessa ollaan, niin voi melkein jatkaa niitä samoja perusteluja,
mitä viime vaalikaudellakin puhuttiin. 

Lapsilisät ovat keskustalle erittäin tärkeä asia, ja niihin ei haluta missään nimessä alkaa
koskemaan enempää kuin katsotaan, että on ihan pakko tässä tilanteessa. Olennaista meille
on kuitenkin se, että lapsilisät kuuluvat kaikille perheille. Kun tämmöisiä leikkauksia jou-
dutaan tekemään, niin tilanne on kuitenkin se, että meille on tärkeää, että lapsiperheitten ti-
lannetta seurataan ja katsotaan, mitä asioita voidaan tehdä sen eteen, että lapsiperheitten ti-
lanne tulisi paranemaan.

Edustaja Saarikko esitteli hyvin tuossa äskeisessä puheenvuorossansa keskustan suun-
nitelmia, mitä kaikkea meillä on edessä tämän kanssa. Olennaista tässä on kuitenkin se, että
lapsiperheitä pyritään auttamaan tällä hallituskaudella hyvin voimakkaasti ja merkittävil-
läkin toimenpiteillä. Itse henkilökohtaisesti katson, että erityisesti lasten huostaanottoasiat
on sellainen asia, mihin pitää puuttua todella paljon, ettei näitä tilanteita tule ja että lapset
pystyvät olemaan kotonansa mahdollisimman paljon. Haetaan toimenpiteitä ja mahdolli-
suuksia, miten tuetaan lasten kotona olemista. 

17.29 Krista Mikkonen vihr: Arvoisa puheenjohtaja! On totta, niin kuin tässä ovat mo-
net todenneet, että tämä yksittäinen leikkaus lapsilisiin ei tässä kohtaa ole kovin suuri, mut-
ta totta on myös se, että kun lapsilisää ei ole enää sidottu indeksiin, niin kehitys pitkällä ai-
kavälillä on koko ajan laskeva. Kun me tiedämme, että lapsilisillä on suuri merkitys erityi-
sesti pienituloisille perheille ja he saavat usein myös muita etuuksia, ja kun näihin kaikkiin
on tehty indeksin jäädyttämisiä tai indeksileikkauksia tai indeksistä poistoja, niin nämä
kohdistuvat monet juuri niihin samoihin perheisiin, ja kokonaisvaikutus on merkittävä per-
heiden arkeen ja tuloihin. Sen takia itse asiassa minua huolestuttavat kaikkein eniten halli-
tuksen esitykset indeksisidonnaisuuden poistoista, indeksien jäädyttämisestä, koska ne ai-
heuttavat sitä pitkäaikaista köyhyyttä. Ja me tiedämme, että harvoin on niitä taloudellisesti
hyviä aikoja, jolloin pystytään tekemään niin suuria tasokorotuksia, että pystyttäisiin otta-
maan kiinni sitä kuoppaa, minkä indeksistä poistaminen aiheuttaa.

No, kuten tässä on tullut esille, lapsilisiin on koskettu ennenkin. Se on tietysti niin suuri
summa kokonaisuudessaan valtiontaloudesta, että siihen on jouduttu menemään, mutta on
hyvä muistaa, että viime kaudella, kun leikkausta tehtiin, tätä kompensoitiin verovähen-
nyksellä pieni- ja keskituloisille. Mielestäni meidän täytyy tehdä niitä kokonaisvaikutus-
ten arvioita juuri sen takia, että me pystymme huomioimaan erilaiset verovähennykset, jot-
ka voidaan sitten suunnata näille pienituloisille perheille, jotka näistä kärsivät eniten.
7



Pöytäkirjan asiakohta PTK 116/2016 vp
17.31 Toimi Kankaanniemi ps: Arvoisa herra puhemies! On toki ikävää, että lapsilisiin
joudutaan koskemaan, niin kuin nyt on hallitus ohjelmassaan päättänyt melko lailla kaikki
etuudet käydä tarkastelun läpi valtion ja julkisen talouden kuntoon saattamiseksi ja sitä
kautta työllisyyden ja elinkeinoelämän nostamiseksi, mikä on välttämätöntä, jotta pitem-
mällä aikavälillä selviämme. Eli tämä esitys on sinänsä ikävä.

Mutta täällä on muisteltu vähän menneitä, ja muistan sieltä 90-luvun puolivälistä, kun
silloinen kansanedustaja Liisa Jaakonsaari esitti niin sanotun Liisan listan, jossa oli kym-
menen kohdetta, ja niissä oli muun muassa lapsilisien verollepano. No, kun täällä tekin
muistelitte, edustaja Kiljunen ja erityisesti edustaja Pekonen, näitä vanhoja, niin silloin oli
vastuullisena ministerinä vasemmistoliitosta ministeri Huttu-Juntunen, ja muistan hyvin,
kun hän melkeinpä itkien esitteli niitä valtavia leikkauksia, jotka tehtiin laman jälkeen sii-
nä vaiheessa, kun ei enää ollut Suomen talous siinä mallissa, että olisi ollut pakko tehdä täl-
laisia päätöksiä, ja silloin hän niitä joutui eduskunnalle esittelemään. Se oli surullista aikaa.

Viime vaalikaudella 27.3.2014 edellinen hallitus siis päätti kehysriihessään leikata lap-
silisiä aika tuntuvasti, 7—8 prosenttia. Nytkin hallitus korjaa pienituloisten asemaa vero-
tusta keventämällä tältä osin, niin kuin täällä on paljon puhetta ollut. Ja edelleen totean, että
myös hyvätuloiset saavat lapsilisiä, ja siinä mielessä tämä ongelma, leikkaus siis, ei koh-
distu vain pienituloisiin.

17.34 Timo Heinonen kok:  Arvoisa herra puhemies! Niin kuin tässä keskustelussa on
esille tullut, aika iso leikkaus tehtiin lapsilisiin sosialidemokraattisen valtiovarainministe-
rin johdolla viime kaudella, ja myös KD-puolue eli kristillisdemokraatit olivat silloin hal-
lituksessa, ja nyt sitten tässä keskustelussa kovin vahvoin sanankääntein ollaan sitä mieltä,
että lapsilisiin ei tämä hallitus saisi koskea edes 87 sentillä. SDP:n johdolla KD:n ollessa
hallituksessa ja vihreiden ollessa hallituksessa tehtiin huomattavasti suurempi leikkaus, ja
vihreät vielä totesivat, että viime kaudella jouduttiin tekemään. Niin joudumme nyttenkin.
Ei meidän tilanne ole sen parempi tällä hetkellä. Se perintö, mikä tälle hallitukselle viime
kaudelta jäi — hallitukselta, jossa itsekin olimme — ei antanut vielä varaa siihen, että oli-
simme voineet tehdä tasokorotuksia, emme lapsilisiin emmekä moneen muuhunkaan.

Myös opintotukea on jouduttu uudistamaan ja muuttamaan, ja täytyy muistaa myös se,
että kun tässä vähän vanhoja on muisteltu, niin itse asiassa taisi olla niin, että vasemmisto-
liittolainen kulttuuriministeri, joka vastasi opintotuesta, teki, tietääkseni, historian ensim-
mäisen leikkauksen myös opintotukeen aikanaan. Eli näin näinä tiukkoina aikoina itse ku-
kin puolue joutuu vastuuta kantamaan, ja siinä mielessä toivoisi sellaista rehellisyyttä, että
toimittaisiin samalla tavalla, ollaan sitten hallituksessa tai oppositiossa. Ehkä hivenen voi
myös tätä kritiikkiä osoittaa keskustaakin kohtaan, joka viime kaudella välikysymyksen
teki vastaavantyyppisessä tilanteessa.

Eli katsotaan hieman pidemmällä aikajänteellä tätä kokonaisuutta. Itse uskon, että työt-
tömyys on kuitenkin monelle pienelle lapsiperheelle se isoin tuska tällä hetkellä. Ja jos me
saamme työllisyyden tässä paranemaan, niin meillä on paljon paremmat mahdollisuudet
vastata myös (Puhemies koputtaa) näihin haasteisiin.

17.36 Anneli Kiljunen sd: Arvoisa herra puhemies! On aivan totta, että olemme kohdel-
leet useamman vuoden ajan lapsilisän suhteen lapsiperheitä epäoikeudenmukaisesti, kuten
äsken tuossa totesin. Ja viime kaudella teimme lapsilisäleikkauksen. Mutta, kuten täällä on
todettu jo useampaan kertaan, teimme sitten välittömästi sen jälkeen kylläkin lapsivaiku-
8



Pöytäkirjan asiakohta PTK 116/2016 vp
tusten arvioinnin, jonka seurauksena, sosialidemokraattien johdolla, valtiovarainministe-
rin johdolla, tämä leikkaus kompensoitiin pienituloisille lapsiperheille, ja sitä kautta ne
vaikutukset eivät olleet samanlaisia lapsiperheille, kuten nyt nämä leikkaukset, joita tämä
hallitus toteuttaa, ne eivät kohdistuneet samalla mittasuhteella.

Ja toinen asia. Täytyy kyllä nyt sanoa edustaja Heinoselle se, että kun varmasti edustaja
Heinonen oli myös keskusteluissa mukana, kun tätä lapsilisäsuunnitelmaa tehtiin eri poliit-
tisissa puolueissa, niin kokoomuksella oli huomattavasti suurempi lapsilisän leikkaustarve
kuin se, mihin sitten loppujen lopuksi päädyttiin, reiluun 100 miljoonaan euroon. Ja se leik-
kaustaso määriteltiin sitten sosialidemokraattien esityksen mukaisesti. Mutta lapsilisän
leikkaus on aina kipeä leikkaus, kuten täällä on todettu.

Sitten täytyy todeta myös se, kun tässä halutaan nyt muistella viime kautta, että viime
kaudella, sosialidemokraattien johdolla, tehtiin lastensuojeluun kehittämisohjelma, jossa
oli tänään jo mainitut 54 toimenpide-esitystä, sekä myös erittäin merkittävä sosiaalihuol-
tolain uudistus, joka vahvisti nimenomaan lapsiperheitten ennalta ehkäiseviä palveluita
sekä myös sitten kotiin vietäviä palveluita. (Puhemies koputtaa) Ja kuten täällä on todettu,
muun muassa edustaja Saarikon puheenvuorossa, niin näillä uudistuksilla oli erittäin suuri
merkitys. Ja nyt täytyy antaa tunnustus kyllä tälle hallitukselle siitä, että niitä uudistuksia,
joita viime kaudella sosialidemokraattien johdolla käynnistettiin, nyt olemassa oleva hal-
litus vie eteenpäin (Puhemies koputtaa) Lape-hankkeen kautta, ja siltä osin täytyy olla tyy-
tyväinen.

17.38 Merja Mäkisalo-Ropponen sd: Arvoisa puhemies! Minä oikeasti kovasti ihmette-
len sitä perustelua, että jos viime kaudella leikattiin, niin sen perusteella tulee oikeutus lei-
kata nyt lisää. Minä en oikein ymmärrä tätä logiikkaa tässä asiassa, koska eikö silloin pi-
täisi havahtua, jos on leikattu, että ei nyt enää leikata niiltä, jotka eniten näitä lapsilisiä tar-
vitsevat? Jos muistellaan vielä sitä viime kautta ja tässä salissa viime kaudella käytyjä kes-
kusteluja, niin muistan erityisesti silloisen kansanedustaja Sipilän kommentin, juuri silloin
keskustan esittämän välikysymyskeskustelun yhteydessä, jossa hän totesi hyvin painok-
kaasti, että lapsilisistä ei saa koskaan leikata, missään tilanteessa, koska emme saa toistaa
viime laman virheitä. Tämä ei varmaan ihan suorasanainen lainaus ollut, mutta joka ta-
pauksessa hänen viestinsä oli täällä tällainen. Nyt me olemme sitten toistamassa näitä sa-
moja virheitä. Minun kysymykseni on: eikö meidän pitäisi oppia menneisyydestä? Minä
toivonkin, että hallitus tekisi nyt tässä vaiheessa lapsiperheisiin kohdistuvien esitysten ko-
konaisvaikutusten arvioinnin ja uskaltaisi tehdä korjausliikkeen, jos siinä selkeästi näh-
dään, että lapsiperheköyhyys kasvaa. Näin tehtiin viime hallituskaudella.

17.40 Jani Mäkelä ps: Arvoisa puhemies! Niin ikävä kuin tämä leikkaus onkin, niin ha-
luan silti korjata oppositiosta usein esitetyn väitteen, että erityisesti kaikkein heikoimmas-
sa asemassa olevilta leikattaisiin. Tämähän ei pidä paikkaansa muun muassa siitä syystä,
että yksinhuoltajakorotus jää leikkauksen ulkopuolelle ja toimeentulotukeen ei hallitus ole
puuttumassa, enkä halua, että puuttuukaan. Näin ollen kaikkein heikoimmassa asemassa
olevista pidetään huolta, niin kuin ehdottomasti pitääkin.

On todella surullista, että edellinen hallitus ei kyennyt tekemään tarvittavia muutoksia
valtiontalouteen ja taloutemme tulevaisuuteen vaan antoi velkakehityksen ja työttömyy-
den räjähtää käsiin. Nyt olemme erittäin ikävässä asemassa, kun joudumme näitä sopeu-
tustoimia tekemään. Oppositio puhuu siitä, että lapsiperheköyhyyden ei pitäisi antaa tapah-
9



Pöytäkirjan asiakohta PTK 116/2016 vp
tua, ja olen siitä asiasta täysin samaa mieltä. On tehtävä kaikki sen eteen, että köyhyys ei li-
sääntyisi. Ainoa todellinen ratkaisu siihen on kuitenkin työllisyyden lisääminen ja työpaik-
kojen luonti, sillä tulonsiirroilla emme voi loputtomiin elää. En käsitä, miksi valtion talous-
kehitys on päästetty viimeisen vuosikymmenen aikana tähän tilaan, että näitä hyvinvointi-
valtiolle kipeitä leikkauksia joudutaan tekemään. Onneksi, kuten mainittua, tämä lapsilisän
noin euron kuukausittainen leikkaus lasta kohden ei kuitenkaan suuntaudu samalla tavalla
kaikkein köyhimpiin eikä yksinhuoltajiin.

17.41 Eeva-Maria Maijala kesk:  Arvoisa puhemies! Tämän hallitusohjelman yksi tär-
keimmistä asioista on se, että me emme saa ottaa lapsillemme velkaa. Kaikki nämä säästö-
toimenpiteet, mitä on eri osa-alueilla tullut esille ja mitä joudumme tekemään, lähtevät sii-
tä, että valtion velkaantuminen on saatava pysähtymään, sillä jokainen euro, mitä me otam-
me velkaa, on meidän lastemme maksettava. Mitä me nyt teemme, niin meidän on saatava
tämä siihen tilanteeseen, että meidän lapsillamme olisi tulevaisuudessa mahdollisuus elää
täällä maassamme, ja mitä me näillä toimenpiteillä lisäksi hallitusohjelmassa teemme, niin
olennaista on se, että pienituloisten asemaa pyritään nyt parantamaan, mutta ennen kaik-
kea nyt teemme kaikkemme sen eteen, että saisimme työpaikkoja koko yhteiskuntaan. Tä-
nään me saimme hyviä uutisia siitä, millä tavalla on saatu isoja työllistymiskokonaisuuk-
sia eri puolilla Suomea liikkeelle. Meidän on saatava näitä kaikkia toimenpiteitä lisää ja
satsattava siihen, että lapsiperheille saataisiin töitä ja sitä kautta apua ja meillä olisi sitten
myöskin verotuloja, millä voisimme taata muutkin lapsiperheiden palvelut.

17.42 Sari Tanus kd:  Arvoisa herra puhemies! Niin kuin edustaja Heinonen totesi ja
kaikki tietävät, kristillisdemokraatit ovat olleet hallituksessa viime kaudella, kun lapsilisiä
on leikattu, mutta niin kuin täällä tuli jo aiemmin esiin, sitä on myös kompensoitu verotuk-
sen lapsilisävähennyksellä silloin.

Mutta se, mikä minusta on tärkeä nähdä, on se, että lapsilisien reaaliarvo on laskenut
noin 20 vuodessa sen 30 prosenttia, ja kun reaaliarvo on jo laskenut niin paljon ja kun sit-
ten kuitenkin on jo edeltävillä kausilla leikattu, niin minun mielestäni siinä olisi se viisaus
nähdä sekä taaksepäin että eteenpäin, että kun on jo leikattu senkin verran paljon ja kun re-
aaliarvo on laskenut niinkin paljon, niin sitten ei enää yhtään enempiä leikkauksia.

Lapsiperheköyhyys on Suomen niin sanotun hyvinvointivaltion arkipäivää. Meillä on
paljon köyhiä lapsiperheitä, ja erityisesti sanoisin opiskelijat, nuoret opiskelijat, joille per-
heenlisäystä on tullut — ja niin kuin me tiedämme, niin lapset Suomessakin olisi hyvä
hankkia aikaisemmassa vaiheessa, ja opiskelijanuoret, -perheet, joihin tulee perheenlisäys-
tä, ovat kyllä erittäin, erittäin tiukilla, ehkä kaikista köyhimpiä tämän päivän Suomessa.
Kristillisdemokraatit ovat esittäneet vaihtoehtobudjetissaan tosin huoltajalisän, niin että
kaikki ne opiskelijat, joilla on alaikäisiä huollettavia, voisivat saada 200 euron huoltajali-
sän kuukausittain. Toivon, että hallitus ottaa tämänkin tyyppisiä kompensaatioehdotuksia
huomioon.

17.44 Aino-Kaisa Pekonen vas:  Arvoisa herra puhemies! Edustaja Maijala tuossa kau-
niisti puhui siitä, että meidän ei pidä ottaa velkaa lapsillemme ja sen takia pitää tehdä näitä
kovia leikkauksia. Mutta kyllä minä haluan taas muistuttaa siitä, että näistä leikkauksista,
joita hallitus nyt tekee, syntyy hyvinvointivelkaa meidän lapsillemme, ja se velka on pal-
jon vaikeampi maksaa takaisin kuin se rahallinen velka, joka mahdollisesti näistä nyt sitten
10



Pöytäkirjan asiakohta PTK 116/2016 vp
jää. Pidän tätä erittäin epäinhimillisenä suuntauksena, että me leikkaamme lapsilta, lapsi-
perheiltä, kaikista heikoimmilta ja niiltä, jotka eivät voi itseään puolustaa.

Arvoisa puhemies! Haluan myös korjata, ettei jäisi virheellistä tietoa eduskunnan kes-
kusteluasiakirjoihin, että entinen, viime kaudella toiminut, ministeri Arhinmäki ei tehnyt
minkäännäköistä leikkausta opintotukeen, päinvastoin: ministeri Arhinmäen aikaan opin-
totuki sidottiin indeksiin. Se oli ministeri Arhinmäen yksi hieno saavutus.

17.45 Timo Heinonen kok (vastauspuheenvuoro): Arvoisa herra puhemies! Ettei jää vää-
rä kuva siitä, että edustaja Heinonen olisi sanonut väärin — ymmärsin, että edustaja Peko-
nen viittasi edustaja Heinoseen, joka nyt on äänessä: En puhunut ministeri Arhinmäestä, en
sanonut ministeri Arhinmäki, vaan sanoin vasemmistoliiton opintotuesta vastaava minis-
teri, ja hän oli ministeri Andersson, joka aikoinaan vuosikymmenten jälkeen ensimmäise-
nä ministerinä teki merkittävän leikkauksen opintotukeen. Ettei jää väärää kuvaa, niin en
syyttänyt ministeri Arhinmäkeä leikkauksesta. Hänen aikanaanhan tehtiin nämä indeksisi-
donnaisuudet, niin kuin tässä tuotiin esille. Niistä voidaan olla monta mieltä — oliko sil-
loinkaan tällä valtiolla varaa niihin? — mutta halusin tämän nyt oikaista, eli kyse oli mi-
nisteri ja kansanedustaja Anderssonista.

17.46 Toimi Kankaanniemi ps: Arvoisa herra puhemies! Todellakin Lipposen ykköshal-
litus silloin 95—99 toteutti melkein sellaisenaan sen kuuluisan Liisan listan, minkä edus-
taja Jaakonsaari silloin valmisteli, ja se oli kylmää kyytiä kaikille köyhille, ja silloin va-
semmistoliitto oli toteuttamassa sitä sosialidemokraattien kanssa, sosialidemokraattien
johdolla. Silloin lapsilisätkin olivat kuvioissa mukana, tosin verollepanon muodossa, ja sit-
ten kaikkia muita, yhdeksää muuta etuutta köyhiltä heikennettiin. Muun muassa työttö-
mien oikeus pieneen kuukausittaiseen ansiotuloon poistettiin silloin teidän johdostanne —
onneksi se nyt on palautettu, se 300 euroa, se on arvokasta monelle vähävaraiselle perheel-
le. 

Mutta tässä nyt ollaan tämän päätöksen kanssa tekemisissä, ja tämä on todellakin vali-
tettavaa, että tällainen, tosiasiassa kyllä äärettömän pieni, leikkaus on lapsilisiin tulossa.
Esimerkiksi äärettömän pieni verrattuna siihen, kun viime kaudella 27.3.2014 — jolloin
vasemmistoliittokin oli vielä hallituksessa — olitte valmiit leikkaamaan paljon rajummin
lapsilisiä. Semmoinen viesti teiltä tuli. Korjasitte sitten kun painetta syntyi eli peruitte pää-
töksiänne, niin kuin nykyistä hallitusta on moitittu. Nykyinen hallitus tekee päätöksiä val-
tavan paljon ja joitakin peruu, mutta te teitte valtavan vähän, kun ette saaneet aikaiseksi mi-
tään, mutta sitten peruitte tai korjasitte tätä.

Arvoisa puhemies! Pidän kyllä erittäin tärkeänä, että nyt kun selvästi talous on lähtenyt
kasvuun ja työllisyys paranee ja niin edelleen, niin lapsiperheitten ja vähävaraisten lapsi-
perheitten asemaan ensimmäiseksi puututaan (Puhemies koputtaa) ja tartutaan ja palaute-
taan se niin, että heidän elämäntilanteensa paranee.

17.48 Anneli Kiljunen sd:  Arvoisa herra puhemies! Vastaan oikeastaan edustaja Mäke-
lälle: Täällä on kyllä systemaattisesti ollut koko tämän hallituskauden aikana linjaus se,
että hallitus perustelee ensisijaisia sosiaaliturvaleikkauksiaan sillä, että ihmiset voivat ha-
keutua sitten toimeentulotuen piiriin tai voivat kompensoida sitä toimeentuloansa toimeen-
tulotuella. 
11



Pöytäkirjan asiakohta PTK 116/2016 vp
Tämä on jollakin tavalla semmoinen aivan uudenlainen ilmiö, joka on tullut tämän hal-
lituskauden aikana, kun vielä viime kaudella meidän tavoitteenamme oli se, että me pyrim-
me vahvistamaan ensisijaisia etuuksia sille tasolle, että ihmisten ei tarvitsisi turvautua toi-
meentulotukeen. Tavoitteena pitää olla, että ihmisten ensisijainen toimeentulo koostuu
työstä ja mahdollisesti sitten erilaisesta sosiaaliturvasta, ja tämän sosiaaliturvan pitää olla
sellaisella tasolla, että ihmisten ei tarvitse turvautua toimeentulotukeen. Me tiedämme, että
toimeentulotuki sitoo ihmiset hyvin herkästi köyhyyteen ja riippuvaisuuteen sekä myös sit-
ten tähän pysyvään sosiaaliturvaan, ja sen takia minun mielestäni olisi ehdottoman tärkeä-
tä, että me pyrkisimme ennen kaikkea, kuten täällä on kyllä sanottukin, vahvistamaan työl-
lisyyttä mutta myös vahvistamaan ensisijaisia etuuksia sellaiselle tasolle, että ihmisten ei
tarvitsisi turvautua toimeentulotukeen.

17.50 Jani Mäkelä ps (vastauspuheenvuoro): Arvoisa puhemies! Nyt täytyy vastata, kun
tämä edustaja Kiljusen puheenvuoro oli niin perusteellisen hämmentävä. Eli kyllä minun
mielestäni se on selvää, että SDP vastustaa jokaista leikkausta, menosopeutusta, joka tä-
hän saliin tulee, mutta se on minulle uutta, jos SDP:llä on jotain sitäkin vastaan, että minä
perussuomalaisena puolustan niitä ihmisiä, jotka ovat toimeentulotuen varassa. Se on mi-
nusta perin kummallista.

17.50 Merja Mäkisalo-Ropponen sd: Arvoisa puhemies! Haluan vielä kerran sanoa, että
eihän tämä yksittäinen lapsilisäleikkaus lyhyellä aikavälillä aiheuta missään perheessä ka-
tastrofia, mutta tämä indeksisidonnaisuuden poistaminen ja näiden muiden samansuuntais-
ten leikkausten toteuttaminen kyllä tulevat aiheuttamaan lapsiperheköyhyyden kasvamista
meidän yhteiskunnassamme. Ja kun puhutaan tulevaisuudesta, niin kyllä pitäisi huolehtia
myös siitä, että ei aiheuteta tätä hyvinvointivelkaa, kuten edustaja Pekonen taisi äsken mai-
nita, seuraaville sukupolville nimenomaan. Nämä monet lapsiin ja lapsiperheisiin kohdis-
tuvat säästöt kyllä tulevat, todennäköisesti, tulevaisuudessa tälle yhteiskunnalle todella
kalliiksi.

17.51 Eeva-Maria Maijala kesk: Arvoisa puhemies! Tätä hyvinvointivelkaa, tätä asiaa,
minä en kyllä allekirjoita ollenkaan, sillä tämä meidän hallitus pyrkii tekemään kaikkensa
sen eteen, että lapsiperheitten asema paranisi koko ajan. Ja miten se paranee, niin ennen
kaikkea niin, että saadaan lapsiperheille töitä, töitä, töitä ja tuloja eri tavoilla, ja niin lapsi-
perheitten asema kokonaisuudessaan parantuisi.

Yksi asia on sitten nämä asumistukimuodot. Niitä on kehitetty sillä tavalla, että lapsiper-
heillä olisi parempi olla, ja myöskin niin, että opiskelijoita tuettaisiin siten, että jos he te-
kevät lapsia, niin heidän asemansa olisi sellainen, että he pärjäävät eteenpäin.

Nyt sitten vielä, kun Kiljunen puhui tästä toimeentulotuesta, että olisiko se ensisijainen
asia: Ei todellakaan ole, vaan me pyrimme siihen, että ensisijainen asia on aina se, että ih-
miset pyrkivät saamaan töitä ja heitä yritetään auttaa saamaan töitä. Ja jos ei sitä työtä ole
saatavilla, niin sen jälkeen sitten tuetaan heitä, ettei kukaan putoaisi tästä yhteiskunnasta.
Elikkä me emme missään nimessä ole aiheuttamassa hyvinvointivelkaa näillä toimenpiteil-
lämme.

17.53 Paavo Arhinmäki vas:  Arvoisa herra puhemies! Yhdysvaltain vaalien jälkeen ja
brexitin jälkeen on Suomessa esitetty huoli siitä, ollaanko täälläkin siirtymässä totuuden ja
12



Pöytäkirjan asiakohta PTK 116/2016 vp
faktojen jälkeiseen aikaan. Tämän huolen on esittänyt muun muassa pääministeri Juha Si-
pilä kolumnissaan. 

Arvoisa puhemies! Valitettavasti näyttää siltä, että siihen ollaan siirtymässä, ja sen ovat
tekemässä pääministeri Sipilän hallituksessa olevien puolueiden kansanedustajat. 

Haluan korjata muutaman täällä esitetyn täysin perättömän väitteen.
Ensinnäkin täällä on annettu ymmärtää, että vasemmistoliitto leikkasi opintotuesta toi-

miessani opintotuesta vastaavana ministerinä. (Timo Heinonen: Kuka on antanut ymmär-
tää?) Tämä ei pidä paikkaansa. Päinvastoin toimiessani opintotuesta vastaavana ministeri-
nä opintotuesta ei leikattu euroakaan, ei leikattu senttiäkään, päinvastoin se sidottiin indek-
siin — pitkäaikainen tavoite opiskelijaliikkeellä, ja minä sen ministerinä toteutin. Tiedän,
että oli toivomuksia leikata opintotuesta. Pääministeri Katainen selkäni takana valmisteli
mallin, jossa opintotukea olisi leikattu ja jossa opintotuesta olisi tehty lainapainotteinen.
Kun sain tämän mallin käsiini Kesärannassa, revin sen silloisen pääministeri Kataisen
edessä.

No, mutta mitä tämä hallitus on tehnyt? Tämä hallitus ensi töikseen poisti opintotukien
indeksisidonnaisuuden ja sen lisäksi nyt on tekemässä ennennäkemättömän leikkauksen
opintotukeen, 120 miljoonaa euroa.

Arvoisa puhemies! Täällä edustaja Kankaanniemi väitti, että vasemmistoliitto olisi teh-
nyt tai hyväksynyt lapsilisäleikkauksia toimiessaan hallituksessa. Tämä väite ei pidä mil-
tään osin paikkaansa. Kehysriihessä 2014 hallitus muutti linjaansa. Hallitus jäädytti lapsi-
lisäindeksejä, samoin kuin työmarkkinatukeen, peruspäivärahaan liittyviä indeksejä. 

Mitä vasemmistoliitto teki? Vasemmistoliitto ilmoitti, että meillä on ollut kaksi keskeis-
tä tavoitetta hallituksessa: perusturvan parantaminen ja tuloerojen kaventaminen. Ja halli-
tus, niin kauan kuin vasemmistoliitto oli siinä mukana, ei leikannut perusturvasta vaan pa-
ransi perusturvaa: 100 euron tasokorotus työmarkkinatukeen ja peruspäivärahaan, indeksi
päälle, 20 euroa — lähes 20 prosentin korotus työmarkkinatukeen ja peruspäivärahaan.

Mitä tekee tämä hallitus? Leikkaa työttömiltä, vaikka silloinen puoluejohtaja, nykyinen
ministeri Soini sanoi ennen eduskuntavaaleja: "Rehellisyys on perussuomalaisen puolu-
een tärkein poliittinen periaate. Me emme tule leikkaamaan alle 1 000 euroa kuukaudessa
saavilta." Miten nyt kävikään niin, että nimenomaan tämä keskeinen perussuomalaisten
vaalilupaus, silloisen puheenjohtajan, nykyisen ministeri Soinin antama lupaus, että alle
1 000 euroa saavilta ei pidä, ei saa, ei voi leikata, on petetty törkeällä tavalla?

Arvoisa puhemies! Tähän samaan liittyy keskustelu, jota käytiin kyselytunnilla ja jossa
opetusministeri Grahn-Laasonen väitti, että vuoden 2014 jälkeen museoiden valtionosuuk-
siin tehdyt leikkaukset, 3,3 miljoonaa, jotka tämä hallitus on tehnyt tänä vuonna ja tekee
ensi vuonna, johtuvat silloisesta kulttuuriministeri Arhinmäestä. Myös tämä väite on perä-
tön, ja ministeri Grahn-Laasonen tietää sen hyvin mutta siitä huolimatta käyttää tätä väitet-
tä. Ensinnäkin jokainen hallitus voi jokaisessa budjetissa, jokaisessa kehysriihessä purkaa
aikaisemmin tehtyjä, myöhemmin tehtäviä leikkauksia, mutta myöskään minä en ollut hal-
lituksessa ministerinä silloin, kun nämä vietiin budjettiriihessä budjettiin, kysymys oli pää-
ministeri Stubbin hallituksesta.

Arvoisa herra puhemies! Politiikasta pitää olla eri mieltä, politiikassa pitää olla erilaisia
näkemyksiä, politiikassa pitää voida väitellä, käyttää kielikuvia, jotka ovat värikkäitäkin,
mutta missä politiikassa pitää pysytellä niin Suomessa, Isossa-Britanniassa kuin Yhdysval-
loissa: pitää pyrkiä pysymään totuudessa. Meitä voi kritisoida monesta, mutta perättömiä
väitteitä ei pidä esittää, niillä ei pidä pyrkiä luomaan sellaista kuvaa, joka ei pidä paikkaan-
13



Pöytäkirjan asiakohta PTK 116/2016 vp
sa. Sen vuoksi palasin saliin korjatakseni niitä väitteitä, joita täällä on esitetty, niitä väittei-
tä, jotka eivät pidä paikkaansa.

Toinen varapuhemies Arto Satonen:  Nyt on debatin tarve. 

17.59 Timo Heinonen kok (vastauspuheenvuoro):  Arvoisa puhemies! Olisi varmasti
kohtuullista, että edustaja Arhinmäki olisi työpaikalla ja osallistuisi tähän keskusteluun ja
tietäisi, mistä täällä puhutaan. Hän antaa täysin väärän kuvan tästä keskustelusta. Tämän
voi eduskunnan pöytäkirjasta tarkastaa. Täällä ei ole kukaan väittänyt, että edustaja Arhin-
mäen aikana olisi opintotukea leikattu. Itse totesin, että vasemmistoliittolaisen ministerin
aikana opintotukea leikattiin. Tämä on totuus. Vuonna 1995 opintotuesta vastaava minis-
teri oli vasemmistoliittolainen Claes Andersson. Hän ensimmäisenä työnään allekirjoitti
opintotuen leikkauspäätöksen, ja tähän olen viitannut — tämän voitte kysyä myös siitä
edestä ryhmänne puheenjohtajalta, edustaja Pekoselta, joka oli täällä työpaikalla ja osallis-
tui tähän keskusteluun. Tässä salissa (Puhemies koputtaa) tämän keskustelun aikana ku-
kaan ei ole väittänyt, että ministeri Arhinmäki olisi leikannut opintotuesta.

18.00 Toimi Kankaanniemi ps (vastauspuheenvuoro):  Arvoisa herra puhemies! Minä-
kään en väittänyt, että edustaja Arhinmäki (Timo Heinonen: Ei kukaan!) olisi ministerinä
leikannut opintotukea. Näin ei tapahtunut. (Paavo Arhinmäki: Kyse oli lapsilisistä!) —
Lapsilisistä kun puhutaan, niin te olitte kyllä ministerinä 27.3.2014, kun tehtiin kehyspää-
tös, jossa lapsilisien leikkauksesta päätettiin, mutta myönnän sen, että 4.4.2014 te ette enää
ollut tai olitte viimeistä päivää ministerinä. En tiedä hallituksen sisäisiä kiistoja, että mikä
oli se yksittäinen asia, joka teidät ulos johti hallituksesta siinä vaiheessa. Ette toki ole vas-
tuussa sen jälkeen siitä päätöksestä, mitä on toteutettu. — Mutta ministeri Claes Anders-
son on Suomen historian ensimmäinen ministeri, joka leikkasi opintotuesta. Se on fakta. Ja
silloin vasemmistoliitto oli leikkaamassa myös yhdeksästä muusta vähävaraisia koskevas-
ta sosiaalietuudesta.

Toinen varapuhemies Arto Satonen: Vielä edustaja Andersson, ja sitten puhujalistaan.
(Paavo Arhinmäki: Andersson vai Arhinmäki? — Naurua) — Anteeksi, edustaja Arhinmä-
ki.

18.01 Paavo Arhinmäki vas (vastauspuheenvuoro):  Arvoisa puhemies! Ensinnäkin,
edustaja Kankaanniemi, te myönsitte puhuneenne palturia, kun väititte, että me olemme ol-
leet leikkaamassa lapsilisiä. Kuten itsekin totesitte, tämä oli yksi keskeisistä syistä, minkä
takia me lähdimme hallituksesta. Ei kai kukaan voi olla vastuussa sellaisesta päätöksestä,
jota ei hyväksy, josta ilmoittaa, ettei hyväksy, ja sen vuoksi pääministeri näyttää ovea. Po-
litiikassa pitää olla sillä tavalla rehellinen, että ei anna ymmärtää sellaista, joka ei pidä
paikkaansa.

Arvoisa puhemies! Edustaja Heinonen, kaikki, jotka kuuntelivat sinun puheenvuorosi,
kuvittelivat, että viittasit edelliseen vasemmistoliittolaiseen opintotuesta vastaavaan minis-
teriin. Ehkä te olette trumppimainen sanankäyttäjä, joka tahallaan vihjailee niin, että ihmi-
set saavat (Puhemies koputtaa) täysin väärän käsityksen, ja korjaa puheenvuorojaan sitten
jälkikäteen, että "enhän minä tätä tarkoittanut, tarkoitin ihan muuta, mitä te kaikki muut
kuvittelitte tämän tarkoittaneen".
14



Pöytäkirjan asiakohta PTK 116/2016 vp
Toinen varapuhemies Arto Satonen: No niin, ja nyt menemme puhujalistaan.

18.02 Krista Mikkonen vihr: Arvoisa herra puhemies! Täällä me nyt opimme historias-
ta, kun käydään tätä yksityiskohtaisesti läpi, mutta sen sijaan kyllä toivoisin, että ottaisim-
me oppia historiasta ja ottaisimme oppia niistä leikkauksista, mitä tehtiin perusturvaan 90-
luvun laman aikana, että miten ne ovat vaikuttaneet ja näkyvät vielä tänäkin päivänä niissä
sen ajan lapsissa siinä, miten heidän elämänpolkuansa ja menestymistänsä ovat hyvin pit-
källe määrittäneet ne lama-ajan leikkaukset, ja puhutaankin näistä lama-ajan lapsista, jotka
vieläkin monet joutuvat elämään tänä päivänä hyvin köyhästi, ja he eivät ole välttämättä
työllistyneet. Nyt olisi tärkeää, että opimme näistä virheistä, ja siksi meidän pitäisi huoleh-
tia, ei nyt vain tämän lapsilisän kohdalla vaan laajemminkin, että tähän perusturvan leik-
kaamiseen ei mennä.

Täällä tuli esiin tämä hyvinvointivelka, mitä nyt ollaan luomassa. Tämän takia olisi eri-
tyisen tärkeää, että näistä eri esityksistä tehtäisiin nämä vaikutusarviot. Kun ne tulevat tän-
ne yksi kerrallaan ja valitettavasti esityksissä hallitus ei ole tehnyt kovin kattavia vaikutus-
arvioita, niin tapahtuu todella niin, että monet leikkaukset kohdistuvat samoihin henkilöi-
hin. Toivon todella, että näitä vaikutusarvioita tehdään ja sitten te korjaatte, hallitus, näitä
päätöksiä, jos näyttää siltä, että aiheutetaan tietyille henkilöille aivan kohtuutonta leikkaus-
ta.

Sitten haluan vielä kiittää tätä edustaja Kiljusen muistutusta siitä, että toimeentulotuki
on viimesijainen, tarkoitettu väliaikaiseksi, ja siksi näitä leikkauksia ei voi perustella sillä,
että onhan toimeentulotuki, käyttäkää sitä.

18.05 Maria Tolppanen sd: Arvoisa puhemies! On todella hyvä huomata, että hallitus-
puolueen jäsenillä on sittenkin olemassa omatunto, ja erittäin hyvä on huomata myöskin se,
että myöskin ministereillä tuntuu olevan omatunto. Nimittäin he hyvin usein perustelevat
leikkauksia, joita nyt tehdään, sillä, että "teemme sen siksi, koska aikaisemminkin on teh-
ty". Jos ei löydy perusteita leikata, niin täytyy hakea perusteet, jotka eivät kestä yhtään mi-
tään. Minä ihmettelen, että jos köyhältä kansalta on leikattu jo aikaisemmin, niin tämän
hallituksen täytyy leikata vielä lisää. Miksi näin? Kenties siksi, että köyhiä on paljon. Meil-
lä on miljoona köyhää, ja jos jokaiselta köyhältä ottaa 5 euroa, niin se on 5 miljoonaa eu-
roa. Köyhiä on paljon enemmän kuin rikkaita. Jos rikkailta ottaa 5 euroa, niin sieltä tulee
vain muutama satatuhatta — todella rikkailta, heitä on vähän. Tietenkin se asia menee näin,
mutta se on ikävää.

Minun mielestäni ei kannata katsoa taaksepäin muutenkaan vaan kannattaa katsoa
eteenpäin ja rakentaa uusiksi tätä maailmaa. Jotta en puhuisi itseäni vastaan kovin paljon,
en katso nyt taaksepäin vaan kerron pari sanaa historiasta.

Lapsilisän alku on nimittäin se, että sotien jälkeen lapsilisät tulivat tasoittamaan lapsel-
listen perheiden ja lapsettomien perheiden tuloeroja. Perheet olivat suuria, ja monessa per-
heessä elättäjä oli jäänyt rintamalle ja tarvittiin leipää lapsille, tarvittiin lämpöä ja vaatteita
lapsille. Silloin kavennettiin tuloeroja.

Kehitys on kuitenkin mennyt siihen, että tänä päivänä lapsilisät kasvattavat tuloeroja ja
nimenomaan sen takia, että meillä on toimeentulotuki, joka on viimekätinen sosiaaliturvan
muoto, ja toimeentulotuki on sellainen, että se ei kestä mitään muuta tulomuotoa perheelle,
ei edes lapsilisää, vaan lapsilisät leikkaavat määrällään toimeentulotukea. Korotukset toi-
meentulotuessa eivät kompensoi sitä.
15



Pöytäkirjan asiakohta PTK 116/2016 vp
Tässä käy siten, että viime kädessä lapset elättävät vanhempansa, ja se on käsittämätön-
tä — näin samaan aikaan, kun esimerkiksi Jyrki Katainen ollessaan pääministerinä sanoi,
että "itse asiassa meidän perheemme ei tarvitsisi lapsilisiä lainkaan, me tulisimme kyllä toi-
meen ilman niitäkin". Ja tänä päivänä lapsilisät todellakin jakautuvat siten, että köyhem-
missä perheissä ne menevät siihen, että kotiin ostetaan perunoita ja jauhelihaa ja tomaattia
ja kurkkua ja lapsille tietenkin vaatteita. Rikkaammissa perheissä käy niin, että lapsilisära-
hat laitetaan lapsen tilille ja lapsi saa ne, kun täyttää 18 vuotta. Tämä on se karvas totuus.
Siitä ei pääse mihinkään.

Senpä takia haluaisinkin kysyä: joko nyt olisi aika miettiä sitä, voitaisiinko lapsilisistä
tehdä tarveharkintaiset (Eeva-Maria Maijala: Ei!) tai ainakin tulorajoitteiset? Kaikki eivät
missään nimessä lapsilisiä siihen tilanteeseen tarvitse, mihin ne on tarkoitettu. Lapsilisä on
paremmissa perheissä sellainen tulomuoto, joka on veroton, jonka perhe saa käyttää ihan
kuinka haluaa. Köyhimmissä perheissä lapsilisä katsotaan tuloksi ja se pienentää perheen
muuta veronalaista tuloa, kuten toimeentulotukea. Tämä on semmoinen asia, joka on ihan
kerta kaikkiaan syytä jokaisen miettiä kohdallaan, mitä se tarkoittaa.

On sanottu, että näin ei voida tehdä sen takia, koska lapsilisä on viimeinen kaikille suo-
malaisille lapsille tuleva kädenojennus valtion taholta. Mutta tämähän ei pidä paikkaansa.
Jokainen lapsi kasvaa, jokainen lapsi tulee aikuiseksi ja kasvaa siitä eteenpäin, tulee van-
hukseksi ja jää jopa eläkkeelle — kaikki ne, joille Luoja elinpäiviä suo. Muun muassa eläk-
keet ovat sellaisia, jotka tulevat ihan jokaiselle suomalaiselle jonkinlaisessa muodossa tänä
päivänä, jollekin isompana, jollekin pienempänä, ja siinä välissä on monta sellaista asiaa,
minkä tämä yhteiskunta tarjoaa kaikille, kuten esimerkiksi ilmainen koulutus ja kuten neu-
volatoiminta. Lapsilisä ei suinkaan ole ainoa asia, joka tarjotaan kaikille suomalaisille lap-
sille kuin manulle illallinen. Me tarjoamme paljon muutakin.

Mutta lapsilisät ovat asia, jota kannattaa miettiä, ja niitä kannattaa kehittää. Meidän pi-
täisikin pohtia sitä, mikä olisi oikeudenmukainen tapa hoitaa tämä asia. Lapsilisät siis tu-
livat sitä varten, että ne kaventaisivat tuloeroja, ja tänä päivänä, kun olemme menneet
2000-luvulle, niin kohta — no, ei nyt ihan vielä, mutta ei ole kovin kaukanakaan, kun jo
sata vuotta on mennyt sodista, onneksi — sadassa vuodessa lapsilisät ovat muuttuneet tu-
loeroja laventaviksi tekijöiksi. Ne kasvattavat tuloeroja. Sen takia meidän täytyy uskaltaa
katsoa kehitykseen, että miten kehitys muuttuu, ja toimia sen mukaan siten, että se on oi-
keudenmukaista ja me tunnemme sen oikeudenmukaiseksi, ja ennen kaikkea siten, että se
on oikeudenmukaista suomalaisille lapsille.

18.10 Toimi Kankaanniemi ps: Arvoisa herra puhemies! Edustaja Tolppanen esitti mie-
lenkiintoisia, varmaankin nyt sosialidemokraattisia ajatuksia (Eduskunnasta: Omia ajatuk-
sia!) ja puhui lapsilisien tarveharkintaisuudesta — se olisi mielenkiintoinen asia. Kuinka
valtava byrokratia syntyisi siitä, kun ruvettaisiin näitä ihmisten tuloja, lapsiperheitten tulo-
ja, arvioimaan ja sen pohjalta miettimään, kuka ansaitsee ja minkälaiset tulot otettaisiin
huomioon ja miten varallisuus otettaisiin huomioon ja niin edelleen. Siinäpä sitä olisikin
urakkaa. Verollepano taas: kun meillä on progressiivinen tuloverotus, niin nämä keski-
luokkaiset perheet, työtä tekevät perheet, joutuisivat lapsilisien verotuksen kautta kyllä
aika hankalaan tilanteeseen — heidän verotuksensa kiristyisi rankasti. Sinänsä lapsiper-
heitten osalta on syytä harkita sitä, että köyhimpien lapsiperheiden tasoa yleensä nostettai-
siin. Mutta en kyllä katso, että verollepano tai tarveharkintaisuus olisi se ratkaisu.
16



Pöytäkirjan asiakohta PTK 116/2016 vp
Arvoisa puhemies! Tämä hyvinvointivelka on mielenkiintoinen kysymys. En tiedä,
minkälainen se on, mikä sen arvo on — vakava asia sinänsä. Mutta se meillä on tiedossa,
että kun edellinen hallituskausi päättyi, meillä oli sen alkuun nähden lähes 40 miljardia
enemmän julkista velkaa — siis vuonna 15 verrattuna vuoden 2010 loppuun. Lähes 40 mil-
jardia velkaa. Työttömiä oli tullut neljässä vuodessa yli 100 000 lisää, bruttokansantuote
aleni 2012, 13 ja 14, kilpailukyky oli varsin heikko ja niin edelleen. Eli meillä oli reaalinen
velka- ja talouskriisi päällä. Nyt se on saatu korjattua. Ja sitä on korjattu sillä, että julkisiin
menoihin on puututtu, on tehty työelämän ja muita kasvupaketteja ja sitten korjataan kiky-
sopimusta, ja sitten on (Puhemies koputtaa) muita toimenpiteitä. Tämä on ollut tervettä po-
litiikkaa, joka luo tulevaisuudelle uskoa, ja se näkyy jo tänä päivänä.

Toinen varapuhemies Arto Satonen:  Otetaan lyhyt debatti tähän lapsilisäasiaan liittyen.
Edustaja Maijala ja sitten edustaja Tolppanen.

18.13 Eeva-Maria Maijala kesk (vastauspuheenvuoro): Arvoisa puhemies! Tässä edus-
kunnassa on todella pitkään puhuttu siitä, kuuluvatko lapsilisät kaikille. Yksinkertaisesti:
lapsilisä kuuluu kaikille.

18.13 Maria Tolppanen sd (vastauspuheenvuoro):  Arvoisa puhemies! Minä huomaan,
että edustaja Kankaanniemi ei ole katsonut eduskunnan sivuja eikä kuunnellut eduskunnan
puheita viime kaudella, jolloin hän itse ei täällä ollut. Nimittäin minun mielipiteeni oli täs-
mälleen samanlainen myös viime kaudella, ja tämä mielipide on henkilökohtainen mieli-
piteeni. Olen ollut sitä mieltä aina, että lapsilisät voisivat olla tarveharkintaisia ja että
enemmän niille, jotka enemmän tarvitsevat. Mutta tällä ei ole mitään tekemistä sen asian
kanssa, mikä on sosialidemokraattinen kanta, eikä sillä ollut mitään tekemistä sen kanssa,
mikä oli perussuomalaisten kanta. Tosin perussuomalaisten sensuuntainen kanta näkyy täl-
läkin kaudella erittäin hyvin: he erittäin mielellään unohtavat sen, että köyhä kansa on ole-
massa ja köyhä kansa tarvitsisi jotakin enemmän. Se oli viime kaudella vielä jonkin verran
mukana, mutta tällä kaudella tulee kylmää tuulta pohjoisesta niin, että luissa saakka ja yti-
missä saakka tuntuu.

Toinen varapuhemies Arto Satonen:  Vielä edustaja Kankaanniemi, ja sen jälkeen puhu-
jalistaan.

18.14 Toimi Kankaanniemi ps (vastauspuheenvuoro): Arvoisa puhemies! Perussuoma-
laiset eivät ole unohtaneet köyhiä, mutta perusta sille, että me saamme hoidettua tämän
maan asiat, on se, että Suomessa tapahtuu muutos, joka näkyy elinkeinoelämän vahvistu-
misena ja työllisyyden paranemisena, ja sitä kautta saamme lisää verotuloja ja sosiaalitur-
vamaksuja. Se on ainoa tie, arvoisa vasemmisto. Sosialismin kautta me emme saa tätä maa-
ta nousemaan vaan sillä toiminnalla, mitä nyt hallitus tekee: panemalla julkisen talouden
kuntoon, parantamalla yritys- ja työelämän kysymyksiä ja tekemällä suuret rakenteelliset
uudistukset. Mitään näistä te ette viime kaudella onnistuneet tekemään. Nyt ne ovat me-
nossa eteenpäin, ja me näemme Uudessakaupungissa, Pietarsaaressa, Kemijärvellä, Jyväs-
kylässä, Äänekoskella ne tulokset, jotka ovat tämän politiikan ansiota.
17



Pöytäkirjan asiakohta PTK 116/2016 vp
18.15 Jani Mäkelä ps: Arvoisa puhemies! Edustaja Arhinmäki otti niin mielenkiintoisel-
la tavalla tuossa yleispoliittisessa avauksessaan esille tämän totuuden jälkeisen ajan, niin
että haluan minäkin siitä pari sanaa sanoa. 

Mielestäni oppositiopuolueet ovat tässä maassa olleet jo koko hallituskauden ajan siinä
totuuden jälkeisessä ajassa. Tieto maamme taloudellisesta tilanteesta on ollut kaikkien op-
positiopuolueiden saatavilla, mutta sen tiedon vieroksumisesta on lähestulkoon tullut hy-
ve. Sen näkee näistä varjobudjeteista, mitä on esitetty. Kaikkia leikkauksia vastustetaan, ja
sieltä löytyy se Sitra, jonka säästöpossun rikkomalla nämä asiat rahoitetaan. 

Kuitenkin kaikkein suurin sokea piste tässä opposition totuuden jälkeisessä politiikassa
on mielestäni maahanmuutto, jota ilman me emme näistä säästöistä joutuisi näin paljon
keskustelemaan. Se tuottaa meille miljardin kulut tänä vuonna. (Eduskunnasta: Se on aika
kaukana!) — Kyllä, samasta pussista menevät lapsilisät kuin maahanmuuttokulutkin. —
Oppositio on täällä johdonmukaisesti vastustanut kaikkia hallituksen tiukennuksia maa-
hanmuuttopolitiikkaan. Jos ne kyseiset tiukennukset olisi tehty teidän toimestanne edelli-
sillä kausilla, maan vetovoimatekijät maahanmuuttoon olisivat olleet paljon vähäisemmät,
näitä leikkauksia ei tarvittaisi näin paljon kuin nyt. Tämä on sitä teidän totuuden jälkeistä
politiikkaanne. Vielä muutama päivä sitten tuli sellainen kannanotto 25 kansalaisjärjestöl-
tä, että maan pakolaiskiintiö pitäisi moninkertaistaa. Ymmärtääkseni tässä ovat kyseessä
kansalaisjärjestöt, joita rahoitetaan valtion rahalla. Kannassa ovat mukana myöskin kaikki
oppositiopuolueet. Mistä te ottaisitte nämä rahat? Te arvostelette täällä jokaista leikkausta,
mutta te vaaditte lisää menoja valtiolle aivan jatkuvasti. (Aino-Kaisa Pekonen: Lapsilisä
on keskustelussa!)

Toinen varapuhemies Arto Satonen: No niin, jatkamme keskustelua lapsilisistä. 

18.17 Timo Heinonen kok: Arvoisa puhemies! Yritin tuossa vastauspuheenvuoroa saada
edustaja Arhinmäen puheenvuoron jälkeen, ja haluan sen verran nyt sanoa, että pöytäkir-
jaan ei jää väärä kuva siitä: Ennen omaa puheenvuoroani vielä varmistin edustaja, vasem-
mistoliiton ryhmäpuheenjohtaja Pekoselta teidän hallituksesta poislähtöaikanne. En mai-
ninnut vasemmistoliittoa viime kauden opintotukisäästöjen kohdalla — sen voivat pöytä-
kirjasta kaikki varmistaa — mainitsin kristillisdemokraatit, mainitsin vihreät, sosialidemo-
kraatit mutta en vasemmistoliittoa. En myöskään maininnut ministeri Arhinmäkeä, kun pu-
huin opintotuen leikkaamisesta ja kerroin siitä, että vuosikymmenten jälkeen ensimmäisen
kerran sitä leikkasi vasemmistoliittolainen ministeri, ja näin tapahtui. Tämä on tosiasia, ja
oli minusta loukkaavaa, jos edustaja Arhinmäki viittasi minuun näillä sanoillaan, että olen
puhunut täällä muunneltua totuutta. Se ei pidä paikkaansa, sillä ministeri Claes Andersson
leikkasi vuonna 1995 vuosikymmenten jälkeen ensimmäistä kertaa opintotukea. Tämä on
tosiasia, ja halusin tämän nyt vielä pöytäkirjaan oikaista, että ei synny sellaista kuvaa, että
olisin täällä puhunut muunneltua totuutta. Toivon, että myös edustaja Arhinmäki niiltä osin
oikaisee puheensa. Jos hän viittasi Trump-puheillaan edustaja Kankaanniemeen, niin Kan-
kaanniemihän jo omia puheitaan korjasi, mutta minulla ei ole tarvetta korjata puheitani, sil-
lä puhuin niin kuin asia on.

18.19 Hannu Hoskonen kesk:  Arvoisa herra puhemies! Käsittelyssä oleva hallituksen
esitys on kieltämättä äkkiä vilkaisten huolestuttavan näköinen, kun lapsilisiä hieman leika-
taan. Mutta ottaen huomioon nykyisen taloustilanteen ja sen, että lapsilisiä maksetaan kui-
18



Pöytäkirjan asiakohta PTK 116/2016 vp
tenkin vielä ensi vuonna 1 360 miljoonaa euroa, siitä kokonaissummasta noin reippaan 10
miljoonan euron lasku taitaa olla enempi hiusten halkomista kuin sitä, että todellisesta isos-
ta ongelmasta puhutaan. 

Se on totta, että jokainen euro, mikä otetaan vähävaraisilta ja heikommilta ihmisiltä pois,
on liikaa, mutta pitää muistaa myös se, että jos me emme kanna vastuuta valtiontaloudesta,
yhteisestä julkisesta taloudesta, sen lopputulos on sitten sellainen, jossa meiltä ei kysytä
enää, mistä te leikkaatte, mitä te teette. Sen jälkeen ollaan huutolaispojan asemassa, joten
toivoisin oppositioltakin hieman rakentavampaa otetta siihen, kun valtiontaloutta pannaan
kuntoon. Meillä on selkeästi niin — niin kuin kyselytunnilla tänään saimme kuulla ja olem-
me tässä koko viimeisen kahden kuukauden aikana saaneet tietoja — että valtiontalous on
saatu pikkuhiljaa kääntymään oikealle, kasvavalle, kestävämmälle pohjalle. Työpaikkoja
on ruvennut syntymään. Yhteiskuntamme suurin ongelma, joka lapsiperheisiin nimen-
omaan iskee, on työttömyys. Se on se todellinen murhenäytelmä, arvoisa puhemies, mikä
tässä maassa on menossa.

Suomeen lapsilisät tulivat sodan jälkeen, vuonna 1948 alettiin lapsilisien maksu viralli-
sesti. Tämähän on ollut aina etuus, joka on nimenomaan maksettu lapsiperheille, ja sillä on
haluttu tukea lapsiperheiden taloudellista tilannetta. Elikkä tarkoitus on erittäin hyvä ja
kannatettava, ja sellaisena tämä tulee pitää. En jaksa ymmärtää niitä puheenvuoroja, että
lähdettäisiin sellaiseen tilanteeseen, jossa tuloperusteisesti joiltakin perheiltä lapsilisät
poistettaisiin ja sitten sen jälkeen ruvettaisiin miettimään, miten tämä homma tehdään. Sii-
nä mentäisiin semmoiseen karuselliin, jossa ei ole loppua. Aivan karmea yhteiskunnalli-
nen keskustelu. Meillä pitää hoitaa tämä homma niin kuin on tähänkin asti hoidettu, että
progressiivisen tuloverotuksen kautta tämä homma tasataan: niiltä, joilla on enemmän, ote-
taan pois, niitä, joilla vähemmän, verotetaan tietenkin kevyemmin. Tässä se homman rat-
kaisu on.

Joku sanoi sitten, että mites pääomatulot, pitäisikö niitä verottaa progressiivisesti. Va-
roitan semmoiseen ajatteluun menosta, koska sehän johtaisi siihen, että maasta pakenee
pääoma, täältä häviävät työpaikat. Eivät ne työpaikat minnekään häviä, ne vain siirtyvät
sellaisiin maihin, joissa on paremmat olosuhteet tämän asian suhteen. Tällaista kevyttä
keskustelua, että heitellään miljardeja sinne tai tänne näkemättä kokonaisuutta ja katsomat-
ta, miten tässä maassa asiat oikeasti ovat, pidän aika kummallisena. Toivoisin, että tässä
asiassa vähän sydämen ääntäkin kuultaisiin ja nähtäisiin myös, että kuitenkin Suomessa
asiat ovat erittäin hyvin.

Edustaja Tolppanen mainitsi puheenvuorossaan, että meidän tulee katsoa eteenpäin ja
muuttaa tätä maailmaa paremmaksi. Lämpimästi sitä kannatan, ja sitä tässä nyt parhaillaan
tehdäänkin.

Todellinen lapsiperheiden ja heikkotuloisten, vähätuloisten ihmisten aseman parannus-
keino on pistää ja laittaa valtiontalous kuntoon. Hyvinvoiva valtiontalous on köyhien pa-
ras ystävä aina. Silloin valtio pystyy, yhteiskunta pystyy velvoitteensa hoitamaan, maksun-
sa hoitamaan ja myös antamaan täysimääräisinä ne sosiaaliset avut, mitä ihmisille kuuluu.
Puheita siitä, että tässä oltaisiin pahansuovasti tekemässä jotakin järjetöntä, pidän harkit-
semattomina. Perusteluja en niille jaksa löytää mitenkään, vaikka kuinka yritän etsiä.

Eli toivon, arvoisa herra puhemies, että tämä verotuksella kompensoitu tulomäärä, min-
kä Suomessa palkoista ihmiset maksavat veroja, tämä kompensaatio, pidetään yllä ja pide-
tään huoli siitä, että kaikki heikommat ihmiset saavat oikeudenmukaisen osansa siitä yh-
teiskunnan tuesta ja saadaan työttömyys kuriin tässä maassa. Se maksaa 5 miljardia euroa.
19



Pöytäkirjan asiakohta PTK 116/2016 vp
Suomi on tällä hetkellä Euroopan unionin komission tarkkailulistalla siitä, että meidän jul-
kinen taloutemme ei ole kestävällä pohjalla. Siitä on selkeitä epäilyjä. Vielä huolestutta-
vampi tieto on tietenkin se, jos nämä kansainväliset luottoluokittajat katsovat meidän ta-
loutemme olevan heikossa kunnossa, ja se johtaa välittömästi koron nousuun. Laskekaapa
vaikka yksinkertaisella ruutupaperimatematiikalla, paljonko 105 miljardin euron velassa
maksaa prosentin korkoyksikön nousu ja mitä se poistaa Suomen valtion budjetista. 

Lapsilisät ovat 1 360 miljoonaa euroa ensi vuonna. Prosentin koronnousu suurin piir-
tein syö koko tuon lapsilisäpotin kertalaakista pois. Että kun te nousette puhumaan tänne
11 miljoonasta, niin miettikää edes hetki. Se tekisi hyvää muuten meille kaikille huomata:
arvaa oma tilasi, anna arvo toisellekin.

18.23 Eeva-Maria Maijala kesk:  Arvoisa puhemies! Oppositio on tässä hylkäämisesi-
tyksensä perusteluissa sanonut, ettei ole tehty arviointeja — enpä minä muita perusteluja
juuri ole kuullutkaan kuin sen, että arvioinnit pitäisi tehdä — mutta sosiaali- ja terveysva-
liokunta tässä mietinnössänsä on kirjoittanut seuraavalla tavalla: "Hallitusohjelmassa on
sitouduttu ottamaan käyttöön päätösten lapsi- ja perhevaikutusten arviointi." Tästä olem-
me samaa mieltä, mutta kun tässä mietinnössä lukee tämän jälkeen: "Valiokunta pitää
myönteisenä, että esityksessä on arvioitu leikkauksen vaikutuksia eri kokoisten lapsiper-
heiden käytettävissä oleviin tuloihin, köyhyysriskiin, ostovoimaan sekä toimeentulotuen
tarpeeseen." Oletteko te huomanneet tätä asiaa, että näin täällä on tehty jo? Lisäksi tässä lu-
kee, että "arviot osoittavat, että lapsilisien ehdotetun tasoisen alentamisen vaikutukset lap-
siperheiden pienituloisuusasteeseen sekä suhteelliseen tulonmuodostukseen jäävät erittäin
pieniksi ja lapsiperheiden väliset tuloerot kasvavat hyvin vähän". 

18.25 Paavo Arhinmäki vas: Arvoisa herra puhemies! Haluan muistuttaa edustaja Mäke-
lää, että niillä leikkauksilla, joita hallitus tekee, ei ole mitään tekemistä maahanmuuton
kanssa. Nimittäin silloin kun te teitte hallitusohjelmaa, käytiin kiistelyä siitä, onko turva-
paikkakiintiö 750 vai 1 050. Tämä oli se kysymys maahanmuutosta hallitusohjelmaneu-
votteluissa. Mutta samaan aikaan te päätitte leikata muun muassa työttömiltä, eläkeläisiltä,
sairailta, lapsiperheiltä ja opiskelijoilta. Nämä päätökset tehtiin ennen kuin näitä turvapai-
kanhakijoita alkoi tulla Suomeen. Olkaa siis rehellisiä tämän osalta. Ymmärrän kyllä, että
jossain Lappeenrannan torilla voivat johonkin joukkoon vielä purra nämä selitykset, mutta
faktisesti niillä ei ole mitään tekemistä näiden hallituksen leikkausten kanssa.

Arvoisa puheenjohtaja! Edustaja Heinonen, on hyvä, että se on tullut nyt selväksi, että
edustaja Heinonen ei viitannut minuun puheenvuorossaan. Miksi puutuin tähän näin voi-
makkaasti? Koska niin laajasti tulkittiin, minkä ymmärrän tietysti, jos viittaa 31 vuotta sit-
ten tehtyyn päätökseen ja puhuu vasemmistolaisesta ministeristä ja samaan aikaan kuiten-
kin edellisessä hallituksessa oli vasemmistolainen ministeri, joka vastasi opintotuesta. 

Vuonna 95 itse olin tuore ylioppilas, mutta jos tarkkaan muistetaan sitä aikaa, niin sil-
loin opintotukijärjestelmä ei ollut ollut vuosikymmeniä voimassa, vaan nykyinen opinto-
tukijärjestelmä otettiin muistaakseni vuonna 92 käyttöön, (Toimi Kankaanniemi: 92!) eli ei
se ollut ensimmäinen mittava leikkaus vuosikymmeniin, niin kuin sanoitte. 

Toinen huomio on se, jos muistan oikein, että silloin tehtiin rakenteellinen uudistus. Sii-
hen aikaan 18—20-vuotiaat... (Puhemies koputtaa) — Tulen jatkamaan puhujapöntöstä.
(Puhuja siirtyi puhujakorokkeelle) — Vuonna 1995 tehtiin sellainen korjaus yhteen opin-
totukijärjestelmän isoimpaan epäkohtaan, joka itse asiassa on vieläkin toisen asteen opis-
20



Pöytäkirjan asiakohta PTK 116/2016 vp
kelijoilla, että täysi-ikäiset, 18—20-vuotiaat itsenäisesti asuvat eivät saa toisella asteella
täyttä opintotukea vaan vanhempien tulot vaikuttavat siihen. Näin oli vuoteen 95 asti myös
korkeakouluopiskelijoilla, ja kun tämän epäkohdan korjaamiseen ei ollut osoittaa lisäraho-
ja, se tehtiin niin, että muistaakseni 40 markkaa pienennettiin silloista opintorahaa ja tästä
saatu raha käytettiin siihen, että 18—20-vuotiaat, itsenäisesti asuvat korkeakouluopiskeli-
jat saivat siitä eteenpäin saman opintorahan kuin mitä saivat yli 20-vuotiaat. Painotan, että
tämä on vuodelta 95 eli 31 vuoden takaa, jolloin en ollut itse politiikassa mukana, (Toimi
Kankaanniemi: 21 vuotta!) — 21 vuotta sitten, anteeksi — mutta tämä oli se päätös, joka
minun käsittääkseni silloin tehtiin. 

Mutta on hyvä, että edustaja Heinonen totesi, että tämä ei liity minuun, ja kuten sanoin,
voimakkaasti reagoin sen vuoksi, että niin laajasti kuulijakunta oletti, että tämä viittaus oli
minun ministeritoimintaani.

18.29 Teuvo Hakkarainen ps: Arvoisa puhemies! Täällä puhutaan lapsilisien leikkauk-
sesta ja nyt otetaan syömävelkaa, jolla rahoitetaan muun muassa lapsilisiä ja näitä. Jos ote-
taan velkaa mitä enempi, niin kuin vasemmisto esittää, että velkaa pitää ottaa, ihan silmät
ja suut täyteen, niin sehän on lapsilisien todellinen leikkaus, kun lapsien päälle laitetaan
velkaa. Minä en kehtaisi niin tehdä. Mitenkä vasemmisto meinaa rahoittaa tämän, muuten
kuin velalla? Meidän pitää saada talous kuntoon, niin kuin edustaja Hoskonen puhui tuos-
sa, ja se tapahtuu niin, että liike-elämä saadaan toimimaan. Mutta se ei tule niillä kateus-
veroilla eikä sosialisoimalla. Nyt ollaan vapaassa, liikkuvassa maailmassa. Pääomat lähte-
vät tästä maasta pois silloin, kun aletaan verottamaan ja sosialisoimaan ja puhumaan niistä
rikkaista. Niin väärin kuin se onkin, niin tämä on vaan käytäntö.

Meidän täytyy tämän maan talousjärjestelmä saada semmoiseen kuntoon, että tänne tu-
lee sijoituksia, ja ne eivät tule verotuksen keskelle eivätkä sosialismin keskelle. Sitä kautta
me pystymme rahoittamaan myös näitä lapsilisiä ja sitä, mitä siihen julkiseen puoleen kuu-
luu. Tämä on se a ja o. Se on sitä toveripopulismia, että mennään torien kulmalle puhu-
maan, että tuolla on se rikas ja sillä on ja se syö teitä. Mitä enempi meillä on rikkaita tässä
maassa, sen enempi täällä on toimeentuloa ja rahoittajia. Köyhä, esimerkiksi minä, on huo-
no rahoittaja. Tyhjästä on huono nyhjäistä.

18.30 Jani Mäkelä ps: Arvoisa puhemies! Edustaja Arhinmäki toi esille, että hallitusoh-
jelmaan sisältyy ikäviä etuusleikkauksia. Tästä asiasta on harvinaisen helppo olla samaa
mieltä. Jo silloin kun hallitusohjelmaa laadittiin, maan taloudellinen tilanne oli niin vaka-
va, että tällainen lista todellakin oli pakko laatia — eihän voinut muutakaan.

Mutta siitä olen edustaja Arhinmäen kanssa eri mieltä, ettei maahanmuuton kuluilla ja
lapsilisillä ole mitään tekemistä keskenään. Jo vuonna 2014 pelkkä vastaanottotoiminta
maksoi 61,9 miljoonaa. Se on aivan eri luokan summa kuin mistä tässä puhutaan. Yksi pää-
tös maksoi noin 1 500 euroa, yksi turvapaikkapäätös. Eli siinä puhutaan 1 500 lapsilisä-
leikkauksen perumisesta per päätös.

18.31 Toimi Kankaanniemi ps: Arvoisa puhemies! Pieni — tai tärkeä — tarkennus vielä.
Pääministeri Ahon hallitus, jossa itse olin ministerinä, toteutti todella tämän opintotuki-

uudistuksen: erinomainen uudistus keskellä laman vaikeinta aikaa silloin. Siitä tuli paljon
kiitosta opiskelijoilta. Toki siihen jäi semmoisia epäkohtia, joita sitten myöhemmin on kor-
jattu. Ja toisaalta, Ahon hallitus ei leikannut lapsilisiä, vaan lapsilisiä leikkasi Ahon halli-
21



Pöytäkirjan asiakohta PTK 116/2016 vp
tuksen jälkeen Lipposen hallitus, jossa olivat sosialidemokraattien lisäksi myös vasemmis-
toliitto ja vihreät. Näin tapahtui silloin, ja on muistettava, että se ei siis ollut laman aikana,
kun lapsilisiä leikattiin, vaan laman jälkeen, kun te ajoitte Suomea niin sanotusti Emu-kun-
toon, euro-kuntoon.

Tänä päivänä, kun olemme tässä tilanteessa, että velkaantuminen on valtavan paha on-
gelma edelleen, vaikka kunnat eivät velkaannu tällä hetkellä, mutta valtio edelleen vel-
kaantuu muun muassa miljardin maahanmuuttokulujen takia, niin nyt on kyllä kysyttävä
vasemmistolta, molemmiltakin vasemmistopuolueilta, mitä te vastaisitte EU:n komissiol-
le, kun se pyytää Suomelta nytkin selvityksiä näiden leikkausten jälkeen siitä, miten Suo-
mi aikoo selvitä tästä taloutensa ahdingosta. Mitä te vastaisitte, kun te vastustatte kaikkia
leikkauksia, te vastustatte kaikkia uudistuksia ja te jakaisitte rahaa mittaamattomasti kai-
kenlaisiin asioihin ihan maailman ääriin asti? Kyllä tämä on sen verran vakava kysymys,
että odotan, että tähän tulee vasemmistolta selkeä vastaus. Mikä teidän vastauksenne olisi
EU:n komissiolle tässä suhteessa, kun nyt jo (Puhemies koputtaa) joudumme vastaamaan
tässä tilanteessa?

Yleiskeskustelu päättyi ja asian käsittely keskeytettiin.
22


