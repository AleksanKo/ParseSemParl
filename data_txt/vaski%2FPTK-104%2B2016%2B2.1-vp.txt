















































DEM53C.tmpSave.xml


Pöytäkirjan asiakohta PTK 104/2016 vp
Pöytäkirjan asiakohta 

PTK 104/2016 vp

Täysistunto

Torstai 20.10.2016 klo 15.59—19.16

2.1. Suullinen kysymys rintamalisän leikkauksesta (Mika Kari sd)
Suullinen kysymys SKT 105/2016 vp

Suullinen kyselytunti

Puhemies Maria Lohela: Edustaja Mika Kari.

Keskustelu

16.01 Mika Kari sd: Arvoisa puhemies! Viime sotiemme sukupolvet ovat maksaneet mit-
taamattoman kalliin hinnan maamme itsenäisyydestä. Rintamamiehet, lotat ja kotirinta-
malla raskasta työtä tehneet miehet ja naiset ovat meidän kaikkien suomalaisten syvän kun-
nioituksen kohteena ja ovat tämän ansainneet moninkertaisesti. Maamme kohtalon vuosi-
na sadattuhannet suomalaiset puolustivat maatamme, jotta voisimme säilyttää pohjoismai-
sen yhteiskuntajärjestyksen ja jotta Suomi voisi elää ja sen kansa asuttaa maatamme myös
tuleville polville. Tänä päivänä keskuudessamme elää yli 20 000 sotiemme veteraania.
Heidän keski-ikänsä on korkeat 92 vuotta.

Arvoisa puhemies! Ensi vuonna itsenäisyyttämme juhlimme 100 vuoden mitalla. Se on
erityinen syy kunnioittaa veteraanisukupolviamme ja heidän uhrauksiaan. Sen sijaan hal-
litus on esittänyt näiden kunniakansalaisten eläkkeiden leikkausta pienentämällä rintama-
lisää. Kysyn pääministerin sijaiselta ministeri Soinilta: Eikö tässä olisi harkinnan paikka?
Oletteko valmis perumaan tämän kohtuuttoman sotaveteraanieläkkeen leikkauksen? 

16.02 Ulkoasiainministeri Timo Soini (vastauspuheenvuoro): Arvoisa rouva puhemies!
Se, mitä edustaja Kari puhui sotiemme veteraaneista, oli arvokasta ja oikein. Siinä ei ole
kahta sanaa. Itsenäisyytemme on pelastettu raskain uhrauksin sotiemme veteraanien toi-
mesta, ja maamme on jälleenrakennettu yhdessä heidän ja kotirintamanaisten tuella. 

Tämä, mihinkä te viittaatte, on tietysti valitettava asia. Hallitus on tehnyt päätöksen, että
kun inflaatiotarkistuksia tavallaan niin kuin ei hoideta sillä tavalla kuin yleensä on hoidet-
tu, kun inflaatiota ei ole, niin nyt sitten tämä leikkaantuu tätä kautta. Tässä te olette oikeas-
sa. Tämä on erittäin valitettavaa, (Välihuutoja vasemmalta) mutta tämä hallitus aikoo sat-
sata ensi vuonna, juhlavuonna, muistaakseni 40 miljoonaa sotiemme veteraaneille.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 

16.03 Mika Kari sd (vastauspuheenvuoro): Arvoisa rouva puhemies! On hyvä, että ko-
tiin vietäviä palveluita lisätään. Mutta on hyvä muistaa, että kaikki veteraanit eivät asu ko-
 Tarkistettu
4.0



Pöytäkirjan asiakohta PTK 104/2016 vp
tonaan, eikä tämä oikeuta hallitusta leikkaamaan sotiemme veteraanien eläkkeitä pienen-
tämällä rintamalisää.

Arvoisa puhemies! Pääministerin sijainen Soini, hallituksenne esitys sotaveteraanien
eläkkeiden leikkauksesta on väärä viesti kunniakansalaisiamme kohtaan. Jopa eduskun-
nan suurimman ryhmän, keskustan eduskuntaryhmän puheenjohtaja Antti Kaikkonen jou-
tui toissa viikolla myöntämään, että hallituksen ajama leikkaus on kohtuuton ja se on pe-
ruttava. Arvoisa pääministerin sijainen, jos hallitus ei esitystään peru, antaako hallitus
eduskunnalle luvan perua?

16.04 Ulkoasiainministeri Timo Soini (vastauspuheenvuoro): Arvoisa rouva puhemies!
Ikävä kyllä nämä rintamalisät ovat samalla viivalla kuin tässä ovat nyt eläkkeet, takuueläk-
keet ja kansaneläkkeet. (Ville Niinistö: Kaikesta leikataan!) — Niin, aivan oikein, edustaja
Niinistö, kaikesta leikataan, ja ikävä kyllä juuri siitä syystä kuin sanoin: Jos meillä olisi inf-
laatiota, niin perumalla inflaatiotarkistukset tämä sama asia olisi hoidettu. Mutta kun meil-
lä ei ole, niin tämä on ikävä kyllä se tapa, jolla se hoidetaan. 

Jos hallitus tästä yksimielisesti toisen päätöksen tekee, niin se tekee, mutta tällä hetkellä
nämä esitykset ovat tässä muodossa eduskunnassa.

16.05 Anneli Kiljunen sd (vastauspuheenvuoro): Arvoisa rouva puhemies! Arvoisa pää-
ministerin sijainen ja hallitus! Te kohdistatte leikkauksia myös kaikkein heikoimmassa
asemassa oleville veteraaneille. He ovat veteraaneja, jotka saavat ylimääräistä rintamali-
sää ja joiden toimeentulo on erittäin pieni, ja heidän kuntoisuutensa on kaikkein heikoin.
He saavat täyden kansaneläkkeen, ylimääräisen rintamalisän, veteraanilisän ja eläkkeen-
saajan ylimmän hoitotuen. Heidän asemansa on kaikkein heikoin, ja heihin kohdistuu kaik-
kein voimakkaimmat leikkaukset, joita hallitus toteuttaa näitten indeksien takia. Eikö hal-
litus voisi nyt veteraanien ja tulevan juhlavuoden kunniaksi perua nämä leikkaukset vete-
raaneilta?

Puhemies Maria Lohela: Vastuuministeri on ministeri Mattila. Hän vastaa.

16.06 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Tietenkään ministeri Mattila ei koko hallituksen puolesta voi vastata, mitä
perutaan, ja mitä sitten siihen tulee, mitä eduskunta käsittelee, niin minä arvostan eduskun-
taa ja sitä, mitä sieltä yksimielisesti löytyy, hallituspuolueet mukaan luettuna. Mutta kuten
tässä tuli jo esille, juhlavuonna, kun Suomi täyttää 100 vuotta, veteraaneille on myönnetty
kotiin vietäviin palveluihin ja myöskin osin laitoskuntoutukseen 40 miljoonaa määräraho-
ja, ja veteraanijärjestöt ovat tästä kiittäneet. Korvausperusteena sotainvalidien haitta-astet-
ta ollaan laskemassa 15 prosentista 10 prosenttiin. Mutta kuten sanoin, hallitus päättää ja
lopullisesti eduskunta päättää sen, mitä näille budjettilaeille tapahtuu.

16.07 Krista Kiuru sd (vastauspuheenvuoro): Arvoisa puhemies! Te ette, pääministerin
sijainen, vastannut siihen olennaiseen kysymykseen, että onko mahdollista palata eduskun-
takäsittelyssä tähän epäkohtaan, joka on nyt noussut tällä kyselytunnilla esille. (Paavo Ar-
hinmäki: Me palataan joka tapauksessa!) Voisimmeko me palata esimerkiksi terveysjaos-
tossa siihen, mikä kuulemisessa on noussut erityiseksi ongelmaksi sitä kunniasukupolvea
kohtaan, jolle meilläkin pitäisi olla tässä ajassa velkaa? Ettekö te, pääministerin sijainen,
2



Pöytäkirjan asiakohta PTK 104/2016 vp
koe, että eduskunnan isolla enemmistöllä tämä vääryys, jonka hallitus on tehnyt, voitaisiin
yhdessä yhteistuumin saada juhlavuoden kunniaksi ensi vuonna kuntoon?

16.08 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Vastaan edelleen: Ensinnäkin kiitoksia alkuperäiselle kysyjälle tästä isän-
maallisesta puheesta kysymyksen saatteena, ja sanon, että 100-vuotisjuhlavuonna veteraa-
nien laitoskuntoutukseen ja kotiin vietäviin palveluihin ollaan tekemässä miljoonien euro-
jen lisäys. Samoiten tätä haitta-astetta ollaan laskemassa, ja ymmärtääkseni veteraanijär-
jestöt ovat tästä olleet kiitollisia. Mitä sitten eduskunnassa tapahtuu, niin arvostan sitä, mitä
eduskunta sitten, kun budjetit käsitellään, pöytään lyö.

16.08 Eero Heinäluoma sd (vastauspuheenvuoro): Arvoisa puhemies! Todellakin, olem-
me kyllä äärimmäisen suuressa kiitollisuudenvelassa tälle sukupolvelle, joka oli valmis
laittamaan oman terveytensä ja henkensä alttiiksi Suomen puolustamisessa. Sen takia aja-
tus siitä, että itsenäisyyden juhlavuonna leikkaamme juuri veteraanien toimeentulosta, tun-
tuu aika vaikealta ymmärtää, ja myös kansalaispalaute on tässä ollut varsin tuimaa. Sum-
mahan tässä ei ole suuri, mutta kysymys on periaatteesta ja, niin kuin veteraanit itsekin sa-
novat, arvostuksesta. Tämä voitaisiin hoitaa vaikkapa niin, että itsenäisyyden juhlavuoden
menoista, joihin käytetään lähes 20 miljoonaa erilaisiin tapahtumiin, otettaisiin nämä muu-
tama satatuhatta euroa, joilla tämä asia olisi kunnossa.

Tänään on eduskunnan varapuhemies Satosen syntymäpäivä. Hän on isänmaallinen
mies, (Eduskunnasta: Onneksi olkoon!) ja ajattelen niin, että sen suurempaa syntymäpäi-
välahjaa te ette, ministeri Soini, voisi varapuhemies Satoselle antaa kuin ilmoittaa, että te
suostutte siihen, että tämä voidaan korjata täällä eduskunnassa. Oletteko valmis tällaisen
luvan antamaan?

16.09 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Heinäluoma tuntee asiat ja tietää näköjään myöskin varapuhemies Satosen juhla-
päivän. Häntä voin onnitella vilpittömin mielin, sastamalalaista heimoveljeäni — kaikki
kunnia teille.

Me katsomme tietysti budjettia kokonaisuutena, ja on selvä asia, että periaate tässä on se
merkittävämpi kuin raha, mutta viittaan edelleen siihen, että veteraanien saamat kokonais-
tulot, tuet ja haitta-astekorvaukset, lisääntyvät.

16.10 Mikko Savola kesk (vastauspuheenvuoro): Arvoisa rouva puhemies! Sotaveteraa-
nit ovat kunniakansalaisiamme, ja kyllä meidän tulee varmistaa se, että kaikki he saavat
sen huolenpidon tältä yhteiskunnalta, minkä he ovat ansainneet. He ovat meille itsenäisyy-
den aikoinaan taistelleet.

Sotainvalidien veljeskodit ovat tehneet tärkeää työtä tässä vuosien varrella, mutta nyt
murroskausi on myös siellä käymässä, eli korkean keski-iän vuoksi myös uusia asiakkaita
ja asiakasryhmiä on ruvettu miettimään sinne, ja oikeastaan tähän liittyen kysyisinkin:
minkälaisia toimenpiteitä veljeskotien tulevaisuuden turvaamiseksi on hallituksessa mie-
tittynä sen suhteen, että kaikille kuntoutuksen ansaitseville voidaan tulevaisuudessakin se
varmistaa ja että resurssit sieltä löytyvät?

Sen lisäksi: Kun keski-ikä alkaa olla korkea, sotaveteraaneillamme yli 93 vuotta, ei ole
enää niin suurta merkitystä sillä, mikä sotainvalidin invaliditeettiprosentti on, vaan kaikki
3



Pöytäkirjan asiakohta PTK 104/2016 vp
ansaitsevat kuntoutuksen. Mitä toimenpiteitä hallituksella on sen suhteen, että myös muut
veteraaniryhmät pääsevät kuntoutukseen jatkossa?

16.11 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Tärkeä asia, ja varsinaisesti kuntoutus on ministeri Rehulan tontilla. Mutta sen
verran vastaan tässä, että kuntoutuksen kokonaisuudistamiseen on perustettu laajapohjai-
nen komitea, ja se on vastikään aloittanut työnsä, joten varmaan nämä terveiset menevät
sitten sinne.

16.12 Aino-Kaisa Pekonen vas (vastauspuheenvuoro): Arvoisa puhemies! Tämän halli-
tuksen kylmät arvovalinnat osuvat monta kautta eläkeläisiin, ikäihmisiin ja sotiemme ve-
teraaneihin. Esimerkiksi pienten eläkkeiden leikkaukset, lääkekorvausten heikentäminen,
asiakasmaksujen korottaminen ja lisäksi vielä hoitajamitoituksen kiristäminen. Onko teil-
lä tietoa, mikä on näiden kaikkien yhteisvaikutus pienituloiselle eläkeläiselle? Tämä ker-
too aika karua kieltä ikäihmisten arvostuksesta, ja vasemmistoliitolle tämä ei käy. Arvoisa
ministeri, miten te oletatte vähävaraisten ikäihmisten pärjäävän näiden leikkausten jäl-
keen?

16.13 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä, nyt on tärkeää miettiä, mikä on se, mitä sinne viivan alle jää, mikä on se os-
tovoima. On tärkeää, että meillä säilyvät ne turvaverkot edelleen: toimeentulotuki, asumis-
tuki, ja meillä on myöskin lääkekatto. Lääkekatto laskee jonkin verran. Toimeentulotuki
jäädytettiin indeksitarkistuksilta. 

Meillä on myös erityyppisiä pienituloisia, ja kannatan lämpimästi esimerkiksi sitä, että
selvitämme, mitä ovat nämä suomalaiset pienituloiset, esimerkiksi yksinasuvat eläkeläi-
set. Tässä on tullut esille eräs pienituloistenkin ryhmä, sotaveteraanit. Heille on nyt tarjottu
sitten tämä budjetti, jossa on määrärahoja lisätty laitoskuntoutukseen ja haitta-asteen alen-
nukset. Mutta kyllä me tarvitsemme keskustelua siitä, mitä on suomalainen köyhyys ja mi-
ten me voimme siihen puuttua. (Paavo Arhinmäki: Sitä on käyty aika pitkään!)

16.14 Sampo Terho ps (vastauspuheenvuoro): Arvoisa puhemies! Veteraanien asia ei
vanhene koskaan, ei niin kauan kuin yksikin heistä on vielä parissamme. Olen hyvin iloi-
nen ja varma siitä, että kaikki puolueet, jotka nykyään täällä ovat edustettuina, tuntevat ve-
teraanien asian omakseen ja kunnioittavat sitä perintöä, mikä meillä kaikilla on kannetta-
vana. Se on kunniaperintö, se on isänmaan puolesta kärsitty perintö, monet nuoruudesta
annetut vuodet, jopa omasta terveydestä pysyvästi kärsityt vammat meidän kaikkien va-
pauden, yhteiskuntamme, vaurautemme puolesta.

Nyt tämä rintamalisän leikkaus, joka käsittääkseni on siis 200 000 euroa tämän indeksi-
leikkauksen osana, kuten todettu, on valitettava, mutta jos olen käsittänyt nyt oikein minis-
tereiden vastauksista, niin kotiin vietävien palvelujen lisäyksen haitta-asteen laskemisen
kautta ja tämän laitoskuntoutuksen kautta on tulossa kymmeniä miljoonia kuitenkin vete-
raanien suuntaan. Eli olenko käsittänyt oikein, että leikattavaan summaan nähden sataker-
tainen tai yli satakertainen summa ollaan kuitenkin ohjaamassa veteraaneille?

16.15 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kyllä, näin on kunniakansalaisillemme budjetoitu tämä summa. Minä toivoi-
4



Pöytäkirjan asiakohta PTK 104/2016 vp
sin, että jokainen meistä jokaisessa kunnassa, missä kenties on erilaisia käytäntöjä siinä,
miten veteraaniasioista huolehditaan, kävisi kysymässä, mitä teille kuuluu tänä päivänä,
sotiemme veteraanit, miten voimme auttaa. Budjettia on nyt kasvatettu.

16.15 Johanna Karimäki vihr (vastauspuheenvuoro): Arvoisa rouva puhemies! Olem-
me vapaudestamme ja kauniista maastamme syvästi kiitollisia sotiemme veteraaneille.
Tämä rintamalisäleikkaus on täysin kestämätön, ja se tulee palauttaa. On ollut myös puhet-
ta siitä, että kuntoutuspalvelut ja kotiin vietävät veteraanipalvelut eivät tavoita kaikkia nii-
tä, jotka niitä tarvitsisivat tai ansaitsisivat. Kysyn hallitukselta: Onko selvitetty, että kaikki
veteraanit saavat näitä kuntoutuspalveluita? Entä rintamalla palvelleet naiset, lotat — kuin-
ka he saavat näitä kuntoutuspalveluita ja kotiin vietäviä palveluita?

16.16 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kuten tuossa aiemmin totesin, niin kuntoutuksen kokonaisuudistamisen ko-
mitea on juuri aloittanut työnsä, ja varmasti tämä on myös osa sitten sitä tarkastelua. Ja juu-
rikin äsken toin esille sen, että kyllä, meidän täytyy kysyä, ovatko kunnat tässä samalla vii-
valla. Ja kyllä me voimme myös itse mennä kysymään ja kuntapäättäjinä mennä kysymään
ja huolehtia siitä, onko omissa kunnissamme tämä asia hoidettu tai onko jossakin naapuri-
kunnassa paremmin ja voisimmeko ottaa mallia siitä, että tässä naapurikunnassa sitten teh-
täisiin samalla tavalla.

16.17 Kalle Jokinen kok (vastauspuheenvuoro): Arvoisa rouva puhemies! Rintamavete-
raanit kunniakansalaisina ansaitsevat kaiken sen kunnioituksen ja huolenpidon, joita he
vielä tarvitsevat. Heitä on noin 17 500 joukossamme. Kun täällä on puhuttu esimerkiksi
kotona asuvista, niin noin 10 000 heistä asuu kotona. Hallitus on nyt tekemässä merkittä-
vän panostuksen ensi vuonna, Suomen 100-vuotisjuhlavuonna. Yli 40 miljoonaa euroa tul-
laan panostamaan veteraanien kotihoidon parantamiseen, ja se on 200-kertainen summa
siihen nähden, mikä tämä rintamalisän menetys, muutama euro per veteraani, on. Eli tämä
suhde ja mittakaava on syytä kaikkien tiedostaa. Hallitus panostaa merkittävästi veteraa-
nien kotiin vietäviin palveluihin, joita veteraanit nimenomaan kaipaavat korkean ikänsä ta-
kia — eli sitä apua ja huolenpitoa sinne kotiin.

Mutta kysynkin nyt vastuuministeriltä tästä valtavasta panostuksesta: onko riittävät re-
surssit viedä niitä palveluja sinne, jotta ei käy niin, että tätä rahaa sitten palautetaan ja jää
käyttämättä sen takia, (Puhemies koputtaa) että emme pysty viemään ja tarjoamaan niitä
palveluja?

16.18 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä, olen aivan samaa mieltä kysyjän kanssa, että nyt meidän on pysähdyttävä
sen kysymyksen äärelle, että tämä konkretisoituu sitten siellä kuntatasolla, siellä veteraa-
nien kotona, missä veteraanit ovat. Ja on aivan hyvä, että tuotiin esille tämä mittasuhde täs-
tä 200 000 eurosta 40 miljoonaan euroon. 

On tekemisen aika, ja vastuuministerinä tietysti nämä terveiset otan vastaan.

16.18 Antti Lindtman sd (vastauspuheenvuoro): Arvoisa puhemies! Harvoin niin monet
ovat olleet niin suuressa kiitollisuudenvelassa niin harvoille kuin nyt me olemme tässä ti-
lanteessa.
5



Pöytäkirjan asiakohta PTK 104/2016 vp
Arvoisa puhemies! Tässä on nyt kyse siitä, minkälaisen signaalin me haluamme lähettää
juhlavuotena, 100-vuotisjuhlavuotena. Siitä, että me saamme viettää tätä juhlavuotta,
olemme kiitollisuudenvelassa 22 000:lle vielä hengissä olevalle sotaveteraanille ja heille,
jotka ovat jo täältä ajasta ikuisuuteen siirtyneet.

Arvoisa puhemies! Kuten edustaja Kari tuossa totesi, niin se, että parannetaan kotiin vie-
täviä palveluja, on hyvä asia. Mutta alle puolet veteraaneista asuu enää kotona, eikä tämä
oikeuta leikkaamaan sotiemme veteraanien eläkkeitä rintamalisien muodossa. Viimeksi tä-
nään hallitus on ilmoittanut peruvansa päätöksen työttömyysturvaan liittyvien palvelujen
puolella. Kysyn nyt pääministerin sijaiselta: onko nyt todella niin, että te ette tätä päätöstä,
siis sotiemme veteraanien eläkkeiden rintamalisien leikkausta (Puhemies koputtaa) itse-
näisyyden juhlavuotena suostu uudelleen harkitsemaan?

16.20 Ulkoasiainministeri Timo Soini (vastauspuheenvuoro): Arvoisa rouva puhemies!
On hyvä, että tämä keskustelu käydään, ja hyvä, että nyt ovat kaikki veteraanien kannalla.
Oli erittäin piristävää kuulla, kun vihreät kehuivat lottia. On erittäin hienoa kuulla, että so-
sialidemokraatit nyt kehuvat veteraaneja. Joskus on toisenlaistakin puhetta (Välihuutoja
vasemmalta — Hälinää) sieltä tullut. Tämä on minun mielestäni suuri kansallisen yhtenäi-
syyden osoitus. Me olemme kaikki sotiemme veteraanien takana, ja nämä menneisyyden
haamut ovat näköjään poistuneet. Se on aivan loistavaa, että ovat poistuneet. Se on minun
mielestäni aivan loistavaa, että ovat poistuneet. Meillä ei ole enää tässä oikeata eikä vasen-
ta. Meillä on isänmaan puolustajia, sotiemme veteraaneja ja lottia. Se on hieno asia. Ja
myöskin se on hieno asia, että yli 40 miljoonaa tulee sotiemme veteraaneille lisää.

16.21 Antti Rinne sd (vastauspuheenvuoro): Arvoisa puhemies! Mietin kovasti tuossa äs-
ken pääministerin sijaisen vastauksen aikana, miten saan pidettyä itseni rauhallisena tä-
män puheenvuoron aikana.

Minusta on käsittämätöntä, että te, pääministerin sijainen Soini, syytätte tässä suomalai-
sia, jotka ovat käytännössä tämän maan pelastaneet sotien aikana. (Hälinää — Välihuutoja
oikealta) Te annatte ikään kuin sellaisen kuvan, että tällä puolella salia oltaisiin jotenkin
vähemmän isänmaallisia. Tämä on pitkältä, pitkältä aikaa kaikuja, pääministerin sijainen
Soini. Toivon todellakin, että te ette alennu tuollaiseen keskusteluun.

Ja toivon, että vastaatte kyllä tai ei: oletteko valmiit peruuttamaan tämän rintamalisän
leikkauksen?

16.22 Ulkoasiainministeri Timo Soini (vastauspuheenvuoro): Arvoisa rouva puhemies!
Aikoihin on eletty, jos ei suora suomeksi pidetty puhe mene perille. (Paavo Arhinmäki:
Kyllä tai ei?) Olen sanonut, että kaikki olemme yhdistyneet oikealta vasemmalle ja keskel-
le (Paavo Arhinmäki: Kyllä vai ei?) sotiemme veteraanien ja kotirintamalottien asiassa —
myös kotirintamalottien, edustaja Arhinmäki, kotirintamalottien. Tämä on aivan loistavaa.
(Paavo Arhinmäki: Kyllä vai ei? — Eduskunnasta: Kyllä vai ei?)

Ja asia, olen sanonut sen useaan kertaan: sotiemme veteraaneihin satsatut rahat nousevat
— se on tosiasia — ja sitten mitä budjettikäsittelyssä päätetään, niin se on sen harkinnan
asia. Tämä esitys on nyt eduskunnassa.

Mutta, edustaja Rinne, minä en koskaan syytä epäisänmaalliseksi ketään, joka on Suo-
men puolesta taistellut. (Välihuutoja) En ole koskaan syyttänyt. Olen sanonut, että tämä
kansa on hienolla tavalla yhdistynyt. On se kumma, jos se ei sosialidemokraateille kelpaa.
6



Pöytäkirjan asiakohta PTK 104/2016 vp
16.23 Antti Rinne sd (vastauspuheenvuoro): Arvoisa puhemies! Toivon todellakin, (Hä-
linää — Puhemies koputtaa) arvoisa varapääministeri tai pääministerin sijainen, että tei-
dän sanoillanne on todellinen kaikupohja. Kuulosti äsken siltä, että syyllistitte puolet Suo-
men kansasta vähintään siitä, että isänmaallisuus puuttuu. Nyt kysyn teiltä uudelleen, ar-
voisa pääministerin sijainen, varapääministeri: Oletteko te valmiit peruuttamaan tämän
rintamalisäleikkauksen vai ette? Oletteko te valmiit antamaan eduskunnalle luvan peruut-
taa tämä leikkaus? Kyse on siitä, että vastaatte "kyllä" tai "ei", ei mitään muuta, "kyllä" tai
"ei".

16.24 Ulkoasiainministeri Timo Soini (vastauspuheenvuoro): Arvoisa rouva puhemies!
Vastaan siihen, mitä te ensin sanoitte. Kyllä vai ei? (Antti Rinteen välihuuto) — Edustaja
Rinne, puheenvuoro on minulla. — Olenko koskaan syyttänyt ketään sellaista henkilöä,
joka on isänmaan puolesta taistellut? En ole, joten vastaus siihen on "kyllä".

Kysymyksen käsittely päättyi.
7


