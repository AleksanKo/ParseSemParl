















































DEM120C.tmp.xml


Pöytäkirjan asiakohta PTK 107/2018 vp
Pöytäkirjan asiakohta 

PTK 107/2018 vp

Täysistunto

Torstai 25.10.2018 klo 16.05—20.01

11. Hallituksen esitys eduskunnalle valtion talousarvioksi vuodelle 2019
Hallituksen esitys HE 123/2018 vp
Talousarvioaloite TAA 1-616/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 11. asia.
Talousarvioaloitteet lähetetään valtiovarainvaliokuntaan.
Koska Euroopan Unionille suoritettavien maksujen perusteista on säädetty EU:n omia

varoja koskevassa neuvoston päätöksessä (2007/436/EY) ja kun momentin määräraha pe-
rustuu siten selvästi kansainvälisoikeudellisesti Suomea koskevaan velvoitteeseen, en kat-
so voivani esitellä edustaja Leena Meren aloitetta 310.

Puhemiehen menettely hyväksyttäneen?

Menettelytapa hyväksyttiin.

Puhemies Paula Risikko: Keskustelu käynnistetään nyt. Olkaa hyvä.

Keskustelu

19.41 Leena Meri ps: Kiitos, arvoisa puhemies! En ollut ihan varma, päätättekö keskus-
telun tähän. — Katselin tässä eduskunnan pöytäkirjamerkintöjä ja katsoin tämmöistä pöy-
täkirjaa 134/2010 ja samaten pöytäkirjaa 132/2010. Näissä on ollut kysymys siitä, että
edustaja Vistbacka on edustaja Pirkko Ruohonen-Lernerin kannattamana esittänyt vähen-
nettäväksi 74 miljoonaa Yhdistyneille kansakunnille myönnettävän maksuhelpotuksen ra-
hoitusosuuksista, ja näissä keskusteluissa on tullut esille samanlaisia perusteita, joskin
asian myöhemmässä käsittelyssä. Täällä pöytäkirjassa 134/2010 ilmenee, että tämä kysei-
nen talousarvioaloite, joka on ollut silloin numero 1077, on lähetetty valtiovarainvaliokun-
nan käsittelyyn ja kun se on palautunut sieltä eduskunnan käsittelyyn, niin tässä yhteydes-
sä on kyseenalaistettu sitä, voiko tämmöistä esitystä, talousarvioaloitetta ylipäätään tehdä,
koska tämä perustuu näihin kansainvälisiin sitoviin sopimuksiin. Silloin puhemies on to-
dennut, että edustajan esitysoikeuden rajoituksia tulee tulkita erityisen suppeasti, eikä kat-
so olevan estettä, että se otetaan äänestykseen. Ja korostan siis, että tämä oli ollut valtiova-
rainvaliokunnassa käsittelyssä.

Tästä syystä esitän, että tämä talousarvioaloite 310/2018 lähetetään valtiovarainvalio-
kuntaan aloitteen asiallista käsittelyä varten. He voivat sitten siellä mietinnössään katsoa,
miten asian kanssa menetellään. Tämä on esitykseni.
 Tarkistettu
4.0



Pöytäkirjan asiakohta PTK 107/2018 vp
Puhemies Paula Risikko: Tässä on nyt sellainen probleema, että kun tuossa äsken kysyin,
että ”puhemiehen menettely hyväksyttäneen”, niin siinä vaiheessa te ette sanonut, että te
ette hyväksy. Ja tämäntyyppistä esitystä ei voi tehdä tässä. Nyt voi ainoastaan riitauttaa pu-
hemiehen menettelyn. Ja oikeastaan, jos tarkkoja ollaan, niin sekin meni jo. Mutta koska
ymmärrän, että edustaja ei ehkä tiennyt sitä, että se olisi pitänyt tehdä tuossa ”menettely
hyväksyttäneen”-kohdassa ennen kuin keskustelu käynnistetään, sallin tämän nyt kuiten-
kin vielä uudelleen. 

Eli kysyn: puhemiehen menettely hyväksyttäneen?

  Kiitos, arvoisa puhemies! Toki oletin, koska olin pyytänyt tämän puheenvuoron etukä-
teen, että saan kommentoida nimenomaan siihen. Tiesin etukäteen, että puhemies tulee
esittämään sitä, että sitä ei hyväksytä, ja tähän minun puheenvuoropyyntöni kohdistui. En
tietenkään kehtaa täältä huudella, kun minulla on puheenvuoropyyntö meneillään, että en
hyväksy. Koetan kuitenkin käyttäytyä täällä korrektisti niin kuin täällä tulee käyttäytyä.

Elikkä en hyväksy menettelyä ja teen esityksen, että aloite lähetetään valtiovarainvalio-
kuntaan käsiteltäväksi asianmukaisesti.

Puhemies Paula Risikko: Tällaista esitystä te ette voi tehdä, vaan ainoastaan te voitte esit-
tää, että te ette hyväksy tätä menettelytapaa, ja siinä tapauksessa tämä lähetetään perustus-
lakivaliokuntaan. 

19.45 Sami Savio ps: Arvoisa puhemies! Tämä menettelytapa on nyt tietysti hieman epä-
selvä, mutta kannatan kuitenkin edustaja Meren tekemää ehdotusta siitä, että talousarvi-
oaloite 310/2018 vp otetaan käsittelyyn, tapahtuupa se sitten suoraan valtiovarainvaliokun-
taan lähettämisen kautta tai sitten muuta reittiä — miten se nyt tässä tulkitaan. Perusteena
on muun muassa se, että edustajien aloiteoikeuden rajoittamiseen tulee nähdäkseni suhtau-
tua erityisen suppeasti, ja painotan erityisesti sitä, ettei tässä vaiheessa ole kyse tämän ta-
lousarvioaloitteen lopullisesta hyväksymisestä, vaan vasta sen lähettämisestä valiokunnan
tarkemmin arvioitavaksi, jolloin perusteiden sille, että talousarvioaloitetta käsitellään
muista talousarvioaloitteista poiketen, tulisi käsittääkseni olla erityisen painavia. 

Eli tosiaan totean vielä, että kannatan tätä edustaja Meren esitystä.

Puhemies Paula Risikko: Jos ihan tarkkoja ollaan, niin minun ei tarvitsisi hyväksyä tätä ja
aloittaa tätä alusta, mutta koska haluan olla yhteistyössä teidän kanssanne, niin aloitetaan-
pa nyt alusta.

Kun kysyn, että ”puhemiehen menettely hyväksyttäneen”, niin kysyn: haluatteko, että
puhemiehen menettelytapa arvioidaan perustuslakivaliokunnassa?

19.47 Leena Meri ps: Arvoisa puhemies! Sitä en halua tehdä. En halua puhemiehen me-
nettelyä kyseenalaistaa. Olisin tietysti toivonut, että puhemies olisi katsonut näitä aikai-
sempia ratkaisuja ja katsonut voivansa luottaa valtiovarainvaliokuntaan ja lähettää sen sin-
ne. En tiedä, onko tätä asiaa puhemiesneuvostossa käsitelty.

Tuossa aikaisemmin mainitsemassani tapauksessa, pöytäkirja 134/2010 ja pöytäkirja
132/2010, on nimenomaan ollut kyse vastaavantyyppisestä tilanteesta, jolloin talousarvi-
oaloite on mennyt valtiovarainvaliokuntaan ja se on tullut sitten takaisin eduskuntaan mie-
2



Pöytäkirjan asiakohta PTK 107/2018 vp
tinnön ohessa ja silloin siitä on saanut jopa äänestää. Tietysti pidän hieman kummallisena
sitä, että tässä on vaihtelua.

Tosin tuon esille kuitenkin sen, että täysistuntopöytäkirjan 24.10.2011 mukaan taas on
edustaja Ruohonen-Lernerin aloite 429 jätetty lähettämättä valtiovarainvaliokuntaan. Täs-
sä nyt on hieman epäjohdonmukaista käytäntöä. Se on kyllä hyvin hämmentävää.

19.48 Sami Savio ps:  Arvoisa puhemies! Kuten edustaja Meri tässä edellä, totean myös
omalta osaltani, että tarkoitukseni ei ole se, että asia lähetettäisiin perustuslakivaliokunnan
käsittelyyn. Mutta pyytäisin kuitenkin puhemiestä vielä harkitsemaan tätä menettelytapaa
näillä esittämillämme perusteilla, että myös tämä edustaja Meren ja muiden perussuoma-
laisten allekirjoittama talousarvioaloite voitaisiin lähettää valtiovarainvaliokuntaan sa-
maan tapaan kuin joskus aiemmin on hieman vastaavissa tilanteissa toimittu.

Puhemies Paula Risikko: Kun nyt ei ole tullut esitystä siitä, että menettelytapaa ei hyväk-
syttäisi, niin totean, että menettelytapa on hyväksytty.

Jatkamme keskustelua tästä itse aloitteesta. 

19.49 Sari Essayah kd: Arvoisa rouva puhemies! Täällä on monenlaisia erilaisia talous-
arvioaloitteita itse kultakin, ja voin sanoa, että omatkin talousarvioaloitteeni ovat osittain
niitä, jotka perustuvat kristillisdemokraattisen eduskuntaryhmän vaihtoehtobudjettiin, sit-
ten on muutamia sellaisia, jotka ovat niin sanotusti henkilökohtaisia talousarvioaloitteita,
ja sitten Savo-Karjalan kansanedustajien yhdessä tekemiä talousarvioaloitteita, ja myös-
kin on yksi, jossa on ollut tällaista, voisiko sanoa, itäsuomalaista sympatiaa Savonlinnaa
kohtaan. Puhun siinä tapauksessa tästä talousarvioaloitteesta 110, joka on varmaankin hy-
vin samanmuotoisena aika monienkin ryhmien ja yksittäisten edustajien taholta esitetty.
Elikkä toki täytyy toivoa, että Savonlinnan seutukunnalle tässä tilanteessa, jossa hallitus
osittain omilla päätöksillään ja toki myöskin julkiset toimijat, yliopisto, ovat olleet seutu-
kunnan elinvoimaisuutta murentamassa, tällainen erityisrahoitus voitaisiin turvata.

Mutta ihan lyhyesti muutamista näistä talousarvioaloitteista — vaikka varsinaisesti
käymmekin vaihtoehtobudjeteista keskustelua sitten tuossa marraskuun puolessavälissä:

Toteaisin, että kristillisdemokraateille lapsiperheitten tilanne on tärkeä, ja erityisesti
monet opiskelevat perheet ovat niitä, jotka elävät köyhyysrajan alapuolella. Perheen ja
opiskelujen yhdistämistä on ehdottomasti helpotettava, ja niinpä me kaksinkertaistaisim-
me opiskelevien vanhempien huoltajakorotuksen 150 euroon kuukaudessa. Tänään juuri
kuulimme näitä hälyttäviä uutisia, miten Suomen syntyvyys on jälleen kerran saavuttanut
uuden negatiivisen tason, elikkä ollaan niissä lukemissa, joissa on viimeksi oltu sata vuotta
sitten.

Sitten senioripolitiikka. Siinä on tärkeää, että me pidämme huolen paitsi toimeentulosta
myöskin riittävistä palveluista. Sieltä oikeastaan mainitsisin myös omaishoidon tuen tason
korottamisen. Ja vanhustenhoidon tason turvaamiseksi ja valvonnan tehostamiseksi kristil-
lisdemokraatit ovat esittäneet myöskin vanhusasiainvaltuutetun viran perustamista. Lääke-
korvausjärjestelmää tulisi uudistaa siten, että alkuvuoden kulurasitus pystyttäisiin jaka-
maan mahdollisesti useammalle kuukaudelle, ja ylipäätänsä tätä maksukattoa tulisi alen-
taa, koska lääkemenot rasittavat kyllä useimpien senioreitten taloustilannetta.

Ehkä sitten vielä haluaisin mainita täältä turvallisuuteen liittyen, että harmaan talouden
torjunta olisi sellainen, joka tuottaa myöskin yhteiskunnalle lisää tuloja, elikkä siihen sat-
3



Pöytäkirjan asiakohta PTK 107/2018 vp
saaminen kyllä sitten omalla tavallaan tuo myöskin niitä tuloja yhteiskunnalle tietyssä vai-
heessa takaisin.

Ja totta kai sitten on koulutukseen ja osaamiseen panostaminen. Ryhmäkokojen tarpeek-
si pienenä pitäminen niin kouluissa kuin päiväkodeissa on tärkeää. Myöskin ammatilliset
oppilaitokset tarvitsevat lisää satsausta. Me olemme lukeneet huolestuttavia uutisia siitä,
[Puhemies koputtaa] mitä on tarkoittanut se, kun lähiopetustuntien määrä on laskenut dra-
maattisesti.

19.53 Leena Meri ps: Arvoisa puhemies! Toki mekin aiomme sitten vaihtoehtobudjet-
tien käsittelyn yhteydessä laajemmin käsitellä asioita, mutta haluan kuitenkin todeta, että
perussuomalaiset ovat tehneet useita ryhmäaloitteita, ja tuossa tuli mieleen, että meillä on
myös lakialoite tuosta vanhusasiainvaltuutetun perustamisesta. Nyt kun myös kristillisde-
mokraateilla se tuntuu olevan tuossa hyvin esillä, niin toivottavasti he tukevat tätä lakialoi-
tetta, kun se tulee käsittelyyn.

Meillä on työllisyyden hoitoon ja liikkumis- ja muuttokuluihin tietynlaisia talousarvi-
oaloitteita, jotka liittyvät työllisyyteen ja talouteen ja jotka edistäisivät ihmisten liikkumis-
ta ja parantaisivat heidän mahdollisuuttaan asua ja tehdä työtä kahdellakin eri paikkakun-
nalla. 

Asumisen kuluihin meillä on talousarvioaloite, toisin kuin hallituksella. Me esitämme
lämmityspolttoaineiden veronkorotusta peruutettavaksi, mikä vaikuttaa suoraan asumisku-
luihin. 

Meillä myös ansiotuloverotukseen esitetään alennuksia kohdennettuna erityisesti keski-
tuloisiin, jotta myös kysyntä paranisi ja palkansaajien käteen jäisi enemmän varoja. 

Yksi oikeastaan ihan uusi asia, minkä huomasin, kun tässä oli kansalaisaloite perintöve-
ron alentamisesta: Näihin meidän talousarvioaloitteisiin liittyy myös perintöverotus. Meil-
lähän on siellä lesken aseman ja asumisen merkittävä paraneminen ja sen leskeyden ajan
rauhoittaminen perintöverotukselta. Se lakialoite on vielä tuolla allekirjoitettavana huomi-
seen iltapäivään asti. Toivon siihen paljon allekirjoituksia, ainakin silloin salikeskustelus-
sa siihen tuli paljon kannatusta, ja nyt mielenkiinnolla odotan, ovatko ainakin ne ihmiset,
jotka kannattivat tätä silloin salikeskustelussa, allekirjoittaneet sen.

Meillä on hyvin paljon asioita myös eläkeläisille. Perussuomalaisethan ovat esittäneet jo
pitkään 50 euron omavastuun poistamista muun muassa lääkeomavastuista. 

Sitten meillä on vielä määräraha ruoka-apuun. Toivonkin, että valtiovarainvaliokunta
huolella käsittelee tätä. Tämä on nyt koko ajan jäämässä pois, kuten viime viikon torstain
kyselytunnilla kuulimme, kuinka edustaja Niikko sanoi, että se jäi viime syksynä pois, kun
perussuomalaiset jäivät pois hallituksesta. Tämä oli erittäin huolestuttava uutinen.

Lisäksi olen Hyvinkäälle hakenut pieniä rahoja tiehankkeisiin. Tiedän, että ne eivät aina
hyvin menesty, mutta tosiaan toivon, että joskus nämä edustajienkin hankkeet menevät
eteenpäin.

Sydäntäni lähellä ovat myös eläinten oikeudet, niin kuin olen kertonut. Tästä syystä olen
hakenut Suomenhevosliitolle suomenhevoskannan säilyttämistä varten rahaa ja myös sai-
raiden ihmisten avustajakoirien kouluttamiseen. Avustajakoirahan on väline, joka auttaa
sairasta ihmistä liikkumaan ja lääkkeiden saannissa. Tämäkin on semmoinen asia, joka hel-
posti unohtuu. 

Mutta jutellaan näistä lisää, kun vaihtoehtobudjetit tulevat.
4



Pöytäkirjan asiakohta PTK 107/2018 vp
19.56 Peter Östman kd: Rouva puhemies! Edustaja Essayah kävi jo aika yksityiskohtai-
sesti läpi meidän talousarvioaloitteitamme. Yhteenvetona voisi todeta, että se on todelli-
nen vaihtoehto, niin kuin vaihtoehtobudjetin tulee olla.

Yleensä politiikassa sanotaan, että ei ole muita vaihtoehtoja kuin se, mitä hallitus esit-
tää. Jos valtion talousarvio on suuruusluokaltaan 55 miljardia ensi vuonna, niin kristillis-
demokraattien vaihtoehtobudjetti poikkeaa siitä noin 1,4 prosenttia — sanoisin, että kyse
on ihan tahtotilasta. Siinä on hyviä esityksiä: esitämme lisämenoja reilun 800 miljoonan
euron edestä mutta vastaavasti pystymme osoittamaan säästöjä tai tulonlisäyksiä oikeas-
taan enemmän kuin meillä on lisämenoja, eli meidän vaihtoehtobudjettimme jättäisi val-
tion kassaan liki 7 miljoonaa euroa enemmän kuin hallituksen tekemä esitys. 

Pari asiaa nostaisin siitä, mitkä myöskin edustaja Essayah mainitsi: Me panostaisimme
lapsiperheisiin yhteensä noin 150 miljoonaa euroa ja ikäihmisiin taas reilu 250 miljoonaa
euroa. Tällä me haluamme osoittaa, että on olemassa vaihtoehtoja hallituksen esitykseen.
Mutta niin kuin aina, kristillisdemokraatit harjoittavat vastuullista ja rakentavaa politiik-
kaa.

19.58 Sari Essayah kd: Arvoisa rouva puhemies! Tässä on hyvin helppo yhtyä näihin
edustaja Östmanin sanoihin ja todellakin muistuttaa siitä, että meidän vaihtoehtobudjetis-
samme on kysymys vain noin 800 miljoonan euron muutoksista budjettiin ja kuitenkin
näillä ihan selkeästi pystytään tiettyjen ihmisryhmien elämään ja elämisen laatuun teke-
mään kohdennettuja muutoksia, joilla on merkitystä, ja siinä mielessä ilolla sitten odotan
sitä, kun pääsemme tästä vaihtoehtobudjetista kokonaisuutenaan keskustelemaan ja myös-
kin sitten kuulemaan kaikkien muittenkin oppositioryhmien vaihtoehdot.

Vielä näistä omista talousarvioaloitteistamme, jotka myöskin liittyvät ryhmän vaihtoeh-
tobudjettiin, nostaisin ympäristöön ja ilmastoon liittyvät esitykset: Elikkä panostamalla
esimerkiksi energia-alan koulutukseen ja tutkimusyhteistyöhön varmasti luodaan sellaisia
uusia innovaatioita, joilla parannetaan maamme energiaomavaraisuutta ja samalla myös-
kin luodaan uusia vientimahdollisuuksia. Me esitämme lisäpanostuksia joukkoliikenteen
ostopalveluihin. Erityisesti pääkaupunkiseudun ulkopuolella toimiva joukkoliikenne on
tärkeä niin talouden kuin myöskin ympäristön kannalta. Sitten myöskin meillä on varsin
mittavia panostuksia ollut sisäilmaongelmien tutkimiseen ja näitten asioitten selvittämi-
seen. Myöskin on energia-avustukset pientalojen energiaremontteihin. Tämä on tilanne,
joka vielä erityisesti koskee ikäihmisiä, jotka monta kertaa asuvat näissä vanhoissa, 50—
60-luvuilta olevissa taloissa, ja näissä tilanteissa sitten varmasti autetaan asumisen kustan-
nusten hillitsemisessä ja samanaikaisesti myöskin tuetaan energian säästämistä.

Omissa nimissäni olevista talousarvioaloitteista mainitsen vielä tämän, joka oli viime
vuonnakin, elikkä ViaDia ry, joka tekee äärimmäisen tärkeää työtä vankien ja vapautuneit-
ten vankien yhteiskuntaan sopeuttamisessa. Täällä aikaisemmin keskustelimme muistaak-
seni edustaja Tolppasen lakialoitteesta ja juuri siitä, millä tavalla esimerkiksi nämä henki-
löt, joilla ovat luottotiedot menneet, pääsevät kiinni omaan asuntoon. ViaDia on tämmöi-
nen vapaakirkkotaustainen järjestö, joka tekee äärimmäisen hyvää ja tärkeää työtä ja tar-
joaa tukea niille ihmisille, joilla useimmiten, kun tuolta vankilan porteilta lähtevät, on to-
della se muovikassi kourassa eikä juuri mitään muuta apua olemassa. Tällaiset järjestöt tu-
levat sitten heidän avuksensa ja tukevat sitä yhteiskuntaan sopeutumista. Tähän jos mihin
satsaukset ovat sellaisia, jotka maksavat itsensä takaisin: jos me saamme rikoskierteen kat-
5



Pöytäkirjan asiakohta PTK 107/2018 vp
kaistua, jos me saamme ihmisen palautettua yhteiskuntakelpoiseksi, se on varmasti sellai-
nen taloudellinen satsaus, joka on järkevä.

Vielä talousarvioaloite 105, jossa määrärahaa haluttaisiin liikunnan yhdenvertaisuuden
lisäämiseen. Tänä päivänäkin meillä on niitä perheitä, joilla ei ole varaa lapselle liikunta-
harrastusta olla tukemassa. Hallituksellakin on ollut esitys, jossa halutaan tukea sitä, että
vähintään yksi harrastus olisi jokaisella lapsella, ja erityisesti haluaisin vielä kohdentaa tätä
liikuntapuolen harrastuksiin.

Keskustelu päättyi.

Talousarvioaloitteet 1-309 ja 311-616/2018 vp lähetettiin valtiovarainvaliokuntaan.
6


