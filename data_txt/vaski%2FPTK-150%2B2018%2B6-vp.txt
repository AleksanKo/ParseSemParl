















































DEM356B.tmp.xml


Pöytäkirjan asiakohta PTK 150/2018 vp
Pöytäkirjan asiakohta 

PTK 150/2018 vp

Täysistunto

Keskiviikko 30.1.2019 klo 13.59—15.40

6. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2018

Kertomus K 23/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään ulkoasiainvaliokuntaan.

Puheenjohtaja Guzenina, esittelypuheenvuoro, olkaa hyvä. 

Keskustelu

15.19 Maria Guzenina sd (esittelypuheenvuoro): Arvoisa puhemies! Todella mukavaa
nähdä, että ulkoministerimme on täällä ministeriaitiossa kuuntelemassa tätä keskustelua.
Toivottavasti ehditte jäämään vähän pidemmäksikin aikaa, riippuen siitä... [Timo Soini
nyökkää] — Hyvä. En usko, että kovin kauan, yöhön asti, täällä tullaan olemaan.

Se on hyvä, että tässä käytiin juuri tämä ajankohtaiskeskustelu Suomen ulko- ja turval-
lisuuspolitiikan työkaluista kansainvälisiin konflikteihin ja humanitaarisiin kriiseihin vas-
taamiseksi. Tästä on hyvä jatkaa toisella Suomelle ja koko Euroopalle ajankohtaisella ai-
heella, nimittäin Euroopan neuvoston toimintakertomuksella.

Tämä meidän lähetekeskustelumme osui varsin hyvään ajankohtaan monestakin syystä.
Marraskuusta 2018 lähtien Suomi on toiminut Euroopan neuvoston ministerikomitean pu-
heenjohtajana — ansiokkaasti meidän ulkoministerimme on ollut siellä puhetta johtamas-
sa. Ulkoministeri Timo Soini myöskin kävi viime viikolla Euroopan neuvoston yleisko-
kouksen kokouksessa kertomassa Suomen puheenjohtajuusohjelman etenemisestä ja
myöskin vastaili 46 jäsenmaan parlamentaarikoiden kysymyksiin.

Lisäksi hyvin arvovaltainen toinen vieras kävi viime viikon yleiskokouksessa, nimittäin
tasavallan presidentti Sauli Niinistö. Myöskin hän piti merkittävän puheen ja vastasi par-
lamentaarikoiden kysymyksiin. Puheessaan presidentti korosti Euroopan neuvoston puo-
lustamien arvojen merkitystä. Hän totesi muun muassa, että ihmisoikeudet, demokratia ja
oikeusvaltio — Euroopan neuvoston perusarvot — voivat kukoistaa vain rauhan aikana.
Siksi rauhan säilyttämisen tulee olla meille kaikille aina etusijalla. Hän kehotti myös poh-
timaan järjestön visioita ja painopistealueita.

Niin ikään meidän ulkoministerimme nosti esille näitä meidän puheenjohtajuusohjel-
man kolmea painopistealuetta. Ne ovat eurooppalaisen ihmisoikeus- ja oikeusvaltiojärjes-
telmän vahvistaminen, tasa-arvo ja naisten oikeuksien tukeminen, avoimuus ja osallisuus
sekä nuorten radikalisoitumisen ehkäisy. Toukokuussa Suomi sitten järjestää Euroopan
neuvoston ulkoministerikokouksen, jossa samalla juhlistetaan järjestön 70-vuotista toi-
mintaa demokratian, oikeusvaltioperiaatteen ja ihmisoikeuksien puolustajana.
 Tarkistettu
4.0



Pöytäkirjan asiakohta PTK 150/2018 vp
Mutta täytyy sanoa, että tämä meidän puheenjohtajuuskautemme osuu hyvin haasteelli-
seen aikaan. Euroopan neuvoston pääsihteerin valinta on sellainen, joka nyt kuumentaa
siellä, niin yleiskokouksen kuin ministerineuvoston puolella, tunteita. Kesäkuussa on mää-
rä valita järjestölle uusi pääsihteeri, ja tällä hetkellä ollaan hyvinkin huolissaan Euroopan
neuvoston tilasta noin yleisesti — 47 jäsenmaata, joista yksi tällä hetkellä ei osallistu par-
lamentaarikoiden kokoukseen eli tähän Euroopan neuvoston yleiskokoukseen.

Euroopan neuvoston perustehtävä on tietysti ihmisoikeuksien, moniarvoisen demokra-
tian ja oikeusvaltioperiaatteen turvaaminen ja kehittäminen, ja tällä hetkellä nämä arvot ei-
vät enää ole itsestäänselviä. Nykyinen kansainvälinen tilanne on johtanut tämmöiseen krii-
siajatteluun, ja yhä useammin puhutaan jopa demokratian kriisistä. Tällainen vaalivaikut-
taminen, jota tässä äskeisessäkin keskustelussa nostettiin esille, trollit, hybridiuhat, vale-
uutiset, nämä kaikki, murentavat ihmisoikeuksien valvontaa, demokratian perusperiaattei-
ta. Populismi ja jyrkentyneet asenteet näkyvät monilla politiikan aloilla — varsinkin kun
mennään tiettyihin maihin, niin siellä kyllä esimerkiksi lehdistönvapaus on joutunut hyvin
kyseenalaiseen tilanteeseen, ihmisoikeudet ylipäänsä ja demokratian toteutuminen on hy-
vin huteralla pohjalla. Eli nyt on hyvin tärkeää, että instituutiot, jotka ovat puolustaneet
näitä tärkeitä arvoja ja joista Euroopan neuvosto on varmasti yksi tärkeimmistä, säilyvät
vahvoina ja uskottavina. Euroopan neuvosto kamppailee sisäisen, poliittisen, taloudellisen
ja institutionaalisen kriisin kanssa. Tämä ei ole liioittelua, vaan näin on jo pidemmän aikaa
ymmärretty tapahtuvan. 

Venäjän tilanteesta: Tällä hetkellä 47 jäsenmaata osallistuu hallitustenväliseen toimin-
taan, jota siis tällä hetkellä johtaa Suomi, mutta viime vuosien aikana ainoastaan 46 jäsen-
maata on osallistunut parlamentaariseen toimintaan, ja tässä taustalla on siis Venäjän Kri-
min miehitys ja Ukrainan kriisi. Parlamentaarisen yleiskokouksen päätös rajoittaa Venä-
jän parlamenttivaltuuskunnan toimintaa huhtikuussa 2014 johti monien vaiheiden jälkeen
siihen, että Venäjä ei ole neljään vuoteen toimittanut parlamentaarisen valtuuskuntansa
valtakirjoja, ja koska Venäjä ei nytkään tammikuussa toimittanut valtakirjoja vuodelle
2019, maa ei voi osallistua parlamentaarisen yleiskokouksen toimintaan koko tänä vuon-
na. Venäjä on lisäksi kohta kahden vuoden ajan laiminlyönyt jäsenmaksuvelvoitteensa —
tämä on vakava asia tietysti — ja on jättänyt maksamatta kaksi kolmasosaa vuoden 2017
jäsenmaksusta ja koko vuoden 2018 jäsenmaksun. Ja tästä nyt on kertynyt velkaa Venäjäl-
le tällä hetkellä noin 60 miljoonaa euroa korkoineen, mikä tarkoittaa sitä, että järjestön ra-
hoitus on huteralla pohjalla. Vertaukseksi Suomen vuotuinen maksuosuus Euroopan neu-
vostolle on 3,5 miljoonaa euroa. Yleiskokous on edellyttänyt, että ministerikomitea vaatii
Venäjää kunnioittamaan jäsenyysvelvoitteitaan, mukaan lukien jäsenmaksun osalta, ja ke-
hottanut ministerikomiteaa uudistamaan rahoitussääntöjä turvatakseen järjestön toimin-
nan, sillä Euroopan neuvosto on todellakin arvoihin ja sääntöihin perustuva järjestö, ja näi-
hin sääntöihin pitäisi kaikkien jäsenmaiden sitoutua. 

Yhteistyötä tehdään siis yhteisten arvojen ja periaatteiden pohjalta. Suomen puheenjoh-
tajuuskausi päättyy toukokuussa 2019, ja nyt jo voi ennakoida, että niistä ongelmista, jois-
sa Euroopan neuvosto tällä hetkellä painii, varmasti jää seuraavallekin puheenjohtajamaal-
le vielä selvitettävää. Meidän jälkeemme seuraa puheenjohtajana Ranska. Tällä hetkellä
kuitenkin odotukset ovat hyvin korkeat Suomen suuntaan. Tämä vaatii tietysti diplomaat-
tisia taitoja, vuoropuhelua, tilannetajua ja rakentavaa lähestymistapaa, ja tietysti on myös
syytä tiedostaa kriisin laajemmat ulottuvuudet. Ja täytyy sanoa, että olen seurannut meidän
ulkoministerimme ja tasavallan presidenttimme toimintaa ja tiedän, että ministeri- ja val-
2



Pöytäkirjan asiakohta PTK 150/2018 vp
tionpäätasolla tämä asia on kyllä hyvässä hoidossa. Ja tietysti Euroopan neuvoston parla-
mentaarinen yleiskokous seuraa voimassa olevien normien noudattamista ja on myös aloit-
teellinen uusien oikeusnormien luomisessa. 

Eli tältä pohjalta nyt tämä vuosi Euroopan neuvostossa lähtee käyntiin. Haasteita siis on,
aivan valtavasti. Suomella on puheenjohtajuus. Euroopan eri maiden demokratiataso ei
enää ole sillä tasolla kuin ehkä järjestö kokonaisuudessaan edellyttää. Tämä kyllä asettaa
haasteita koko yhteistyölle Euroopan neuvoston puitteissa, kuten myös nämä muut ongel-
mat, jotka tässä nyt nostin esille. — Kiitos.

15.27 Jaana Pelkonen kok: Arvoisa rouva puhemies! Euroopan neuvoston Suomen val-
tuuskunnan puheenjohtaja äsken antoi meille kattavan katsauksen kuluneeseen vuoteen.
Nostan itse tuosta viime vuoden kertomuksesta erään asian esiin vähän tarkemmin. Nimit-
täin sananvapauteen ja mediaan liittyvät asiat puhuttivat jälleen viime vuonna Euroopan
neuvoston kokousten yhteydessä runsaasti.

Kuten kertomus vuodelta 2018 mainitsee, sananvapauteen liittyy oikeuksia ja vastuita.
Ne eivät koske pelkästään media-alan yrityksiä, vaan meitä kaikkia. Ei suinkaan ole sa-
mantekevää millaista informaatiota jaamme ja minkälaisia arvoja sitä kautta levitämme.
Ajan henki on se, että kansalaisten luottamus meihin poliittisiin päättäjiin ja johtajiin, vir-
kamiehiin ja asiantuntijoihin on ikävä kyllä koko ajan vähenemässä. Yksi syy siihen lienee
se, että ihmiset kokevat, etteivät he tule kuulluiksi, ja se synnyttää tyytymättömyyttä. Mei-
dän poliitikkojen onkin siis ennen kaikkea opeteltava parempaa retoriikkaa ja puhumaan
ihmisille ihmisten kielellä. Poliittinen työ kun on loppujen lopuksi asiakaspalvelija-am-
matti, ja arvostava vuoropuhelu, jos mikä, on propagandan ja disinformaation tuho.

Kuten äsken sanoin, Euroopan neuvoston kokousten yhteydessä paljon puhumme medi-
asta, myös medialukutaidosta, ja Suomihan pärjää hyvin kansainvälisissä medialukutaito-
tutkimuksissa, josta voimme kiittää korkealaatuista peruskouluamme, jossa opettajat ovat
korkeasti koulutettuja ja pysyttelevät opetuksessa poliittisesti neutraaleina. Tästä saa usein
kokousten yhteydessä myös kiitosta ja myös kysymyksiä, kuinka se Suomessa on mahdol-
lista.

Nuorisomme on fiksua ja tunnistaa edellisiä sukupolvia paremmin disinformaation, kos-
ka he ovat syntyneet ja kasvaneet digitaaliseen lukutaitoon. Tiedonsiirto ja sosiaalinen me-
dia kehittyvät kuitenkin kiihtyvällä vauhdilla, ja on tärkeää, että panostamme lastemme
koulutukseen. Ja on tärkeää opettaa heille myös kriittistä tarkastelua mediaan ja erilaisiin
mediateksteihin ja ennen kaikkea myös omilla aivoilla ajattelemista. Jotta kasvupohjaa di-
sinformaation jakamiselle ei syntyisi, on yhtä tärkeää opettaa nuorillemme myös diploma-
tiaa, dialogiaa, kunnioittavaa argumentointia ja kuuntelevaa läsnäolon taitoa.

Mutta kiitos vielä delegaatiomme valtuuskunnan puheenjohtajalle hyvästä työstä ja täs-
tä hyvästä kattauksesta. Viime vuosi oli Euroopan neuvostossa mielenkiintoinen, ja sitä on
varmasti myös tämä kuluva vuosi.

15.30 Pekka Haavisto vihr: Arvoisa puhemies! Kiitos edustaja Guzeninalle kattavasta
selvityksestä ja raportista siitä, mitä Euroopan neuvoston parlamentaarisella puolella on ta-
pahtunut. Olisin kiinnittänyt huomiota yhteen erityiseen kysymykseen. Euroopan neuvos-
ton parlamentaarinen yleiskokoushan hallinnoi myöskin Euroopan ihmisoikeustuomiois-
tuinta, ja kun puhutaan Venäjä-kysymyksestä kokonaisuudessaan, niin on ehkä hyvä muis-
taa, että monet Venäjän kansalaiset ovat voineet käyttää Euroopan ihmisoikeustuomiois-
3



Pöytäkirjan asiakohta PTK 150/2018 vp
tuinta viimeisenä asteena hakeakseen oikeutta. Ja kun katsoo Euroopan ihmisoikeustuo-
mioistuimen päätöksiä, siellä ovat Anna Politkovskajan omaiset saaneet korvauksia, siellä
on Pussy Riot -bändin kohtelu tuomittu — se on ollut liian väkivaltaista hallinnon puolelta
— siellä on tuomittu Navalnyin pidätykset poliittisina pidätyksinä oppositiojohtaja Naval-
nyin osalta. Nämä ovat tavattoman tärkeitä päätöksiä eurooppalaisia ihmisoikeuksia ja
kansalaisvapauksia ajatellen, ja olen itse ollut huolissani tämän keskustelun kokonaisuu-
dessa siitä, että jos Venäjän kansalaisilta viedään tämä valitustie pois — jos olisi niin, että
Venäjä olisi myös tämän ihmisoikeustuomioistuimen ulkopuolella — niin eivät ihmisoi-
keudet tai ihmisoikeuksien käsittely Venäjällä ainakaan paranisi näissä kriittisissä kysy-
myksissä. Tämän takia kannattaa minusta miettiä, miten Venäjä pidettäisiin mukana myös
tässä ihmisoikeuspuolessa näistä vaikeista olosuhteista huolimatta.

15.31 Jutta Urpilainen sd: Arvoisa puhemies! Yhdyn kiitoksiin valtuuskunnan puheen-
johtajalle, eli tuo kattaus, jonka edustaja Guzenina äsken teki Euroopan neuvoston viime
vuoden toiminnasta nimenomaan parlamentaarisen yleiskokouksen puitteissa, oli erittäin
ansiokas. Täytyy sanoa, että Euroopan neuvosto on tällä hetkellä poliittisessa ja taloudel-
lisessa kriisissä. Minusta on hieno asia, että Suomi omalla ministerikomitean puheenjohta-
juudellaan ottaa nyt aktiivisen roolin. Ulkoministeri Soini piti erinomaisen puheenvuoron
viime viikolla parlamentaarisessa yleiskokouksessa, vastasi myöskin hyvin kysymyksiin,
joita Suomelle esitettiin, ja pyrkii nyt omalta osaltaan ratkaisemaan sen kiistan, joka kitey-
tyy nimenomaan kysymykseen Venäjän jäsenyydestä. Kuten edustaja Guzenina kuvasi,
Venäjä on jättänyt jäsenmaksut maksamatta ja jättänyt myöskin valtakirjat jättämättä, ja
tätä kautta nyt sitten ollaan tilanteessa, jossa on aito uhka siitä, että Venäjä olisi jättämässä
koko Euroopan neuvoston.

Edellisessä keskustelussa liittyen kansainväliseen tilanteeseen aika moni kollega koros-
ti monenkeskisen yhteistyön tärkeyttä ja merkitystä erityisesti pienelle maalle niin kuin
Suomelle. Näen Euroopan neuvoston yhtenä tärkeänä osana monenkeskistä sääntöperus-
taista yhteistyötä, ja niin kuin täällä edellä edustaja Haavisto kuvasi, muun muassa ihmis-
oikeustuomioistuimen toiminta osana ikään kuin tätä Euroopan neuvoston perhettä ja ko-
konaisuutta on tietenkin poikkeuksellisen tärkeää ajatellen nyt vaikka sellaisiakin maita
kuin Venäjä.

Tältä osin kannustan ulkoministeriä vielä käyttämään sen jäljellä olevan ajan, joka meil-
lä tätä puheenjohtajuutta nyt on jäljellä, etsimällä kuumeisesti sellaista kompromissia, joka
voisi mahdollistaa Venäjän jäsenmaksujen maksamisen ja sitä kautta tämän velan hoitami-
sen ja toisaalta sitten myöskin heidän palaamisensa ennen kaikkea tämän parlamentaarisen
yleiskokouksen täysivaltaiseksi jäseneksi. Tiedän, että erilaisia malleja ja ratkaisuja ulko-
ministeriössä on mietitty, mutta kannustan vielä aktiiviseen toimintaan, jotta tämä kiista
voitaisiin ratkaista.

15.34 Maria Guzenina sd: Arvoisa puhemies! Kiitän näistä kiitoksista, jotka liittyivät
esittelypuheenvuorooni, ja jaan ne huolet, joita täältä salista on esitetty Euroopan neuvos-
ton tilaa kohden. 

Minun mielestäni on merkityksellistä, että kun siellä Euroopan neuvoston käytävillä käy
eri maiden parlamentaarikoiden kanssa keskustelua, niin Suomeen luotetaan ja Suomella
on maine luotettavana kumppanina ja ratkaisuhakuisena dialogin ylläpitäjänä. Tämä jo it-
sessään on sellainen elementti, joka on jo tällä hetkellä tuonut dialogia Euroopan neuvos-
4



Pöytäkirjan asiakohta PTK 150/2018 vp
tossa ihan virallisissakin instansseissa lähemmäksi. Tässä ovat kyllä meidän ulkoministe-
rimme ja tasavallan presidentti olleet omalta osaltaan osallisina, ja haluan esittää heille ai-
van erityisen kiitoksen tässä hyvin hankalassa Euroopan neuvoston tilanteessa, jossa meil-
lä on puheenjohtajuus ja järjestössä on niin monta erilaista problemaattista solmua, jotka
pitää pystyä ratkaisemaan. 

Edustaja Haavisto nosti esille Euroopan ihmisoikeustuomioistuimen ja sen roolin venä-
läisten, tavallisten ihmisten, oikeusturvaajana. Tämä on valtavan tärkeä näkökulma, joka
usein unohtuu myöskin Euroopan neuvoston sisällä käydyissä keskusteluissa, kun siellä
pohditaan, millä tavalla saadaan ikään kuin sanktioiden ja muiden kautta ratkaistua Ukrai-
nan kriisiä. Tosiasia on, että Ukrainan kriisi on, ja sille pitää löytyä ratkaisu. Tilanne on täl-
lä hetkellä kansainvälisen oikeuden näkökulmasta laiton, mutta samaan aikaan meillä on
siellä ne tavalliset venäläiset ihmiset, ja mikäli Venäjä lähtee pois Euroopan neuvostosta,
tämä heidän viimeinen valitusinstanssinsa, joka on siis Euroopan ihmisoikeustuomiois-
tuin, heiltä viedään. Aivan oikein edustaja Haavisto kuvaili sen, kuinka hyvin se on myös-
kin muokannut venäläistä oikeuslaitosta parempaan, eurooppalaisempaan suuntaan.

Moni venäläinen itse sanoo, että sinä aikana, kun heidän maansa on ollut jäsenmaana
Euroopan neuvostossa, heidän demokratiatasonsa on kuitenkin vähän parantunut, heidän
oikeuskäytäntönsä on kuitenkin vähän parantunut, tuomareiden korruptio on vähentynyt
huikeasti, ja nämä ovat sellaisia tärkeitä asioita, joidenka vuoksi Euroopan neuvosto itse
asiassa aikoinaan perustettiin: että me olisimme samaa perhettä, jakaisimme saman arvo-
pohjan. Tämän vuoksi on parempi pitää tässä piirissä ne maat, jotka tälläkin hetkellä me-
nevät ehkä sieltä, missä rima on alinna, tai jopa alittavat sen. On tärkeää, että me pidämme
sen dialogin, että me käymme parlamentaarikoiden kesken ja ministeritasolla näitä keskus-
teluja, ja hivuttamalla, hivuttamalla, me emme saa lannistua, koska demokratia, oikeusval-
tioperiaate, lehdistönvapaus ovat kaikki sellaisia arvoja, joista pitää pitää kiinni, koska kun
Euroopan neuvosto aikoinaan perustettiin, se perustettiin juuri näitä vaalimaan. [Puhemies
koputtaa] Me olimme silloin Euroopassa nähneet karmeuksia sotien muodossa, ja siihen
aikaan emme koskaan enää halua palata. 

Toinen varapuhemies Tuula Haatainen: Haluaako ministeri vastata? Ministeri Soini, ol-
kaa hyvä, 5 minuuttia.

15.37 Ulkoministeri Timo Soini: Arvoisa rouva puhemies! Hyvin lyhyesti:
Tässä keskustelussa tuotiin esille minun mielestäni erinomaisen hyvin ne asiat, jotka

ovat kipupisteenä tänään. Suomi on ratkaisuhakuinen maa. Me olemme aktiivisia. Me
saimme ministerineuvoston ja parlamentaarisen yleiskokouksen ryhmät keskustelemaan
keskenään, byroon joka ryhmästä, ja nyt me yritämme luoda prosesseja, joilla me voisim-
me saada ratkaisuja näihin asioihin. 

On tietenkin täysin sietämätöntä, että joku maa ei maksa jäsenmaksujaan — sitä ei voi
hyväksyä — mutta on myöskin niin, että meidän täytyy katsoa kaikki kortit, jotta me emme
joutuisi tilanteeseen, jossa yksi merkittävä jäsenmaa päättäisi jättää Euroopan neuvoston.
Otan yhden käytännön esimerkin tästä ihmisoikeustilanteesta Venäjällä: Euroopan ihmis-
oikeustuomioistuimen avulla on pitkälti uudistettu Venäjän vankeinhoitolaitos, joka oli
stalinistisen ajan tuote. Hyvin monella venäläisellä on omakohtaisia tai sukunsa kautta tu-
levia kokemuksia tästä. Tässä on yksi semmoinen käytännön esimerkki, jolla voidaan kan-
salaisjärjestöjen tuella, kansalaisyhteiskunnan tuella luoda sellaisia rakenteita, jotka lievit-
5



Pöytäkirjan asiakohta PTK 150/2018 vp
tävät sortoa, edistävät ihmisoikeuksia, tuottavat hyvää. Ehkä tämä on just sellaista toimin-
taa, mihinkä meidän kannattaa myös jatkossa panostaa.

Vastaanotto siellä todella oli hyvä, ja teemme parhaamme, että meillä olisi toukokuussa,
kun täällä kokoonnutaan, enemmän ratkaisuja kuin ongelmia. Mutta sen verran realisti
olen, että ongelmiakin silloin toukokuussa vielä on.

Keskustelu päättyi.

Asia lähetettiin ulkoasiainvaliokuntaan.
6


