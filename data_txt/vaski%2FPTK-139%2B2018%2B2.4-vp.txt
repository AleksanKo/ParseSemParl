















































DEMB22C.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.4. Suullinen kysymys sosiaali- ja terveydenhuollon asiakasmaksuista (Li Andersson vas)
Suullinen kysymys SKT 220/2018 vp

Suullinen kyselytunti

Puhemies Paula Risikko: Myös toisella eduskuntaryhmällä eli vasemmistoliiton edus-
kuntaryhmällä on kysymys tähän samaan aiheeseen. Sen jälkeen lisäkysymys edustaja
Aallolle. — Edustaja Andersson, olkaa hyvä

Keskustelu

16.44 Li Andersson vas: Arvoisa puhemies! Ministeri Saarikko, te tiedätte hyvin, että
suomalaisen sosiaali- ja terveydenhuollon suurimmat tasa-arvo-ongelmat liittyvät nimen-
omaan perusterveydenhuoltoon. Liian pitkät jonot terveyskeskukseen sekä ylisuuret sosi-
aali- ja terveydenhuollon asiakasmaksut vaikeuttavat monen pienituloisen suomalaisen
hoitoon pääsyä. Te tiedätte myöskin hyvin, että kunnat ja sairaanhoitopiirit eivät tähän asti
ole käyttäneet niitä mahdollisuuksia alentaa maksuja pienituloisten kohdalla, joita laki jo
tällä hetkellä antaa.

Ja mitä tämä hallitus sitten tekee? Te pahennatte tilannetta entuudestaan uudella asiakas-
maksulakiesityksellä. Terveyskeskusmaksun välikaton poisto tulee nostamaan monien
pienituloisten suomalaisten terveyskeskuksen käyntimaksuja jopa sadoilla euroilla vuo-
dessa. Ministeri Saarikko, onko tällainen politiikka sitä perustason vahvistamista, [Puhe-
mies koputtaa] mistä te usein puhutte sote-uudistuksen yhteydessä?

Puhemies Paula Risikko: Pysytään minuutissa.

16.45 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen itse paljon miettinyt tämän jo aiemmassa kysymyksessä esiin tulleen
maksuttomuuden vaikutuksia, ja niitä myös on arvioitu. Voidaan nähdä, että sillä olisi vai-
kutusta hoitoon hakeutumiseen. Erityisesti itse ajattelen, että hoitajamaksujen osalta mak-
suttomuudessa olisi puolensa. Katseeni toki kääntyivät tässä kohdin sitten valtiovarainmi-
nisteriön suuntaan. Tällä esityksellä nimittäin ei ole tarkoitus kerätä nykyistä enempää
maksuja. Se kertymä, puolitoista miljardia yhteiseen kassaan ihmisiltä asiakasmaksuina,
pysyy siis samansuuruisena, mutta samalla, koska esitys on kokonaisuus, vaikkapa se, että
kaikkien alaikäisten palvelut tulevat maksuttomiksi, tarkoittaa taas toisaalla muutoksia.

On oleellista huomioida, että THL:n arvion mukaan, joka on arvioinut, mihin kaikkeen
tämä asiakasmaksulaki vaikuttaa, esityksen voittajia ovat lapsiperheet ja kotihoidossa ole-
vat ikäihmiset. Siksi myöskin viittaamaanne terveyskeskusten käyntimäärään liittyen: [Pu-
 Tarkistettu
4.0



Pöytäkirjan asiakohta PTK 139/2018 vp
hemies koputtaa] keskimääräinen käyntiarvio on 2,3 käyntiä, ja valtaosa ihmisistä käyttää
1—2 kertaa, kun välikatto täyttyisi kolmesta käynnistä.

Puhemies Paula Risikko: Otetaan lisäkysymykset molemmilta kysyjiltä, ensiksi edustaja
Aalto.

16.46 Touko Aalto vihr (vastauspuheenvuoro): Arvoisa rouva puhemies! Hyvä ministe-
ri, vastasitte kauniisti maakuntien mahdollisuuksista, mutta tuossa mahdollisuuden edessä
on yksi iso ongelma. Sen kaikki me tiedämme. Maakunnilla ei ole verotusoikeutta, ja ne
saavat pääasiassa rahoituksensa valtiolta. Kun valtio mekaanisesti leikkaa maakuntien ra-
hoitusta budjettileikkurin kautta, se johtaa tilanteeseen, että maakunnissa syntyy kestä-
vyysvaje, ihan puhtaasti budjettivaje, ja kun maakunnalla on budjettivaje, niin se pyrkii ra-
jaamaan ihmisten palveluiden käyttöä, nostamaan asiakasmaksuja. Asiakasmaksuja var-
maan tullaan nostamaan kaikissa maakunnissa aivan tappiin saakka, sekä sitten käy niin,
että henkilökohtaisten asiakasseteleiden ja henkilökohtaisen budjetin arvo jää hyvin pie-
neksi. Sen takia kysyn paljon sairastavien ihmisten puolesta, ikäihmisten puolesta ja työ-
terveyshuollon ulkopuolella olevien ihmisten puolesta: eikö olisi kansantalouden ja kan-
santerveyden kannalta järkevintä poistaa vastaanottomaksut ja sen kautta vähentää köy-
hyyttä ja eriarvoisuutta?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Se esitys maksaisi euroja, ja tässä on linjattu, että esityksen osalta asiakas-
maksujen kautta ei pyritä kerryttämään enempää yhteisiä varoja, mutta koska esitys on ko-
konaisuus, toisaalla tehdyt muutokset taas vaikuttavat asiakasmaksujen kokonaisuuteen —
vaikkapa se minusta erinomainen asia, että jatkossa hammaslääkärikäynnit ja muut suun
terveydenhuollon käynnit kartoittavat ja kerryttävät maksukattoa. Ja toisaalta, kun vuosia
ja useamman hallituskauden aikana valmistellun esityksen kaikkein kipein ongelmakohta
on ollut ensinnäkin vanhusten palveluiden vaikkapa asumiseen liittyvien maksujen suuri
epäselvyys ja toisaalta se, että kunnilla on ollut hyvin yksituumainen, omavaltainen oikeus
periä sellaisiakin maksuja, joista laissa ei sanota mitään, pidän erittäin perusteltuna, että
tuodaan lain tasolle selkeämmät säännökset. Se lisää pohjimmiltaan suomalaisten yhden-
vertaisuutta, vaikka muutosvaiheessa varmasti keskusteluissa herää tämän kaltaisia kipuja. 

Puhemies Paula Risikko: Lisäkysymys, edustaja Andersson.

16.49 Li Andersson vas (vastauspuheenvuoro): Arvoisa puhemies! Ministeri Saarikko,
kun te puhutte siitä, että tämä on kustannusneutraali uudistus ja ei ole tarkoitus kerätä lisää
varoja valtion kassaan, niin silloin te puhutte valtiontalouden näkökulmasta mutta ette yk-
sittäisen pienituloisen suomalaisen näkökulmasta. Tämän uudistuksen ongelma on se, että
parannukset, mitä tehdään, rahoitetaan terveyskeskuksen, perusterveydenhuollon, käynti-
maksujen määrää kasvattamalla. Eli te maksatatte parannukset, mitä sinänsä kyllä tehdään,
paljon palveluja käyttävillä ikäihmisillä. Sitä tämä esitys käytännössä tuo mukanaan.

Ministeri Saarikko, me tiedämme, että terveyskeskusmaksujen poistaminen koko maas-
sa kustantaisi alle 100 miljoonaa euroa. Miten voi olla mahdollista, että kun hallituksella
näyttäisi riittävän rahaa tehdä sellaista sote-uudistusta, joka yritysten kermankuorinnan
seurauksena voi nostaa kustannuksia jopa miljardeilla euroilla, niin teiltä ei löytynyt rahaa
2



Pöytäkirjan asiakohta PTK 139/2018 vp
uudistaa asiakasmaksulainsäädäntöä sellaisella tavalla, että kenenkään asema ei olisi hei-
kentynyt?

16.50 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On totta, että tätä esitystä on valmisteltu useita hallituskausia. Ja mitä tulee
tämän kustannusrajoihin ja siihen kokonaisuuteen, kun tietenkin terveyspoliittisesti kat-
soen varmasti voisi löytyä perusteita monenkinlaiselle maksuttomuudelle, sen raamin tä-
hän toi valtiovarainministeriön laskenta siitä, minkä verran tätä kokonaisuutta voidaan vie-
dä eteenpäin.

Haluan todeta kuitenkin edustaja Anderssonin esiin nostamasta pienituloisten ihmisten
asemasta sen, että Terveyden- ja hyvinvoinnin laitos todellakin on arvioinut, että tämän
esityksen voittajia ovat vaikkapa kotihoidossa olevat ikäihmiset tai lapsiperheet. [Vasem-
malta: Panette köyhät köyhiä vastaan?] Ja kuten totesin, keskimäärin ihmiset käyttävät näi-
tä palveluita ehkä noin 2,3 kertaa, itse asiassa mainitsemanne yli 75-vuotiaat ihmisetkin 2,9
kertaa. Eli valtaosa käyttäjistä ei ole hyötynyt nykyisestä välikatosta, kolmen kerran jälkei-
sestä maksuvapautuksesta, mutta sen sijaan merkittävää on, että jos tuleekin yhtäkkiä
isompi tarve terveydenhuollolle tai vaikkapa hammashuollolle, niin maksukaton piiriin
päätyy uusia palveluita ja kaikkein eniten palveluita tarvitsevat saavat nopeammin kaikki
palvelut maksuttomiksi, kun koko maksukatto täyttyy.

Kysymyksen käsittely päättyi.
3


