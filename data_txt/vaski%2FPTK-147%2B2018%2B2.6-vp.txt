















































DEM525B.tmp.xml


Pöytäkirjan asiakohta PTK 147/2018 vp
Pöytäkirjan asiakohta 

PTK 147/2018 vp

Täysistunto

Torstai 24.1.2019 klo 16.01—17.34

2.6. Suullinen kysymys tutkimus- ja kehitystoiminnasta (Mikaela Nylander r)
Suullinen kysymys SKT 241/2018 vp

Suullinen kyselytunti

Puhemies Paula Risikko: Ruotsalainen eduskuntaryhmä, edustaja Nylander.

Keskustelu

16.54 Mikaela Nylander r: Arvoisa puhemies! Tänään Kauppalehdessä oli artikkeli Suo-
men t&k-toiminnasta, ja siinä myös kuvataan, miten kaukana me olemme tästä yhteisestä
tavoitteesta, että t&k-menot olisivat suurin piirtein neljä prosenttia bkt:sta. Mutta tässä ar-
tikkelissa kritisoidaan myös tätä pätkäpolitiikkaa, jos näin voidaan sanoa, mitä hallitus on
harjoittanut. Siis myös kun puhutaan t&k-toiminnasta, on tekijöiden mielestä puuttunut
tällaista pitkäjänteisyyttä ja kokonaisvaltaisuutta.

Talman! Alla aktörer inom utbildningssektorn vill se långsiktighet och helhetssyn. Man
tackar nej till projekt och kortsiktighet.

Puhemies! Kysynkin nyt, miten hallitus vastaa tähän kritiikkiin, että myös kokonaisvaltai-
suus ja pitkäjänteisyys on puuttunut, [Puhemies koputtaa] kun puhutaan t&k-toiminnasta?
Nyt en puhu tästä tasosta ja leikkauksista ja ensi vuoden panostuksista, [Puhemies: Aika!]
vaan puhun tästä... [Puhemies keskeyttää puheenvuoron puheajan ylityttyä]

16.55 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Tämä professori Ormalan raportti, jonka hän teki pyynnöstäni, oli tietysti sellainen,
jota on syytä pohtia hyvin vakavasti. Se kritiikkihän tuli pitkälti siitä, että tämä on ollut
poukkoilevaa, koko tämän vuosikymmenen, ja siitä, että rahoitus on ollut myötäsyklistä,
josta meidän pitää päästä erilleen. Huolestuttavinta mielestäni oli se, että meillä tällä het-
kellä valuu tki-rahaa ulos. Eli yritykset investoivat ulos tki-puolelle. 

Se, mikä on myönteinen ja joka tuli raportissa myös esille, on se, että on saatu käännet-
tyä suunta nyt ylöspäin. Eli tämä alasmeno on katkaistu ja vuonna 17 käännettiin jo ylös-
päin. Tämä on ehdottomasti asia, jonka täytyy olla yli hallituskausien menevä. Ja se, että
hallituksen, pääministerin [Puhemies koputtaa] johdolla, vetämä linjaus on se, että se on
neljä prosenttia bkt:stä, vaatii sen, että [Puhemies: Aika!] siinä on julkinen raha ja yksityi-
nen raha myös mukana.

16.56 Mikaela Nylander r (vastauspuheenvuoro): Arvoisa puhemies! On tietysti hyvä,
että myös hallitus nyt ajattelee, että se on pitkäjänteistä työtä, mitä tehdään — niin kuuluu-
 Tarkistettu
4.0



Pöytäkirjan asiakohta PTK 147/2018 vp
kin. Tämä, jos mikä, on kokonaisvaltaista ja pitkäjänteistä. Mutta varmasti aika moni taho
olisi kiinnostunut tällaisesta jonkunnäköisestä road mapista. Miten, missä vaiheessa pääs-
tään tähän neljään prosenttiin bkt:sta?

Värderade talman! Jag tror att många aktörer skulle vara jätteintresserade av att ha en slags
färdkarta för hur man ska, och när man ska uppnå att f&u&i-anslagen ska vara ungefär fyra
procent av bnp.

Elikkä hallitus, miten ja milloin päästään tähän?

16.57 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Tällainen tiekartta on tulossa ja valmisteilla. Ja tämän vuoden budjetissa jo — kiitos
tämä hyvän talous-, työllisyyskehityksen — hallitus pystyi korottamaan Suomen tutki-
mus- ja innovaatiobudjettia pysyvästi 112 miljoonalla, mikä tuo myöskin uskottavuutta täl-
le neljän prosentin yhteiselle tavoitteelle vuoteen 2030 mennessä. Se on aivan selvää, että
Suomi tulee pärjäämään vain ja ainoastaan investoimalla osaamiseen, koulutukseen, tutki-
mukseen myöskin tulevina aikoina. Se on ollut meidän strategia tähänkin asti, ja me olem-
me tässä hyviä. Uusin Tieteen tila osoittaa sen, että Suomessa vaikeista vuosista huolimat-
ta meidän tieteen taso ja kansainvälinen vaikuttavuus ovat jopa parantuneet.

16.58 Pääministeri Juha Sipilä (vastauspuheenvuoro): Arvoisa puhemies! Tämä on erit-
täin tärkeä kysymys, ja hallitus on sitoutunut tiede- ja innovaationeuvoston laatimaan tie-
karttaan ja visioon, jossa tuotekehitysmenot nousevat neljään prosenttiin vuoteen 2030
mennessä, ja tämä käänne on nyt saatu aikaiseksi, niin kuin ministeri Grahn-Laasonen
tuossa kertoi. Yksityisen sektorin satsaukset tuotekehitystoimintaan ovat kasvaneet noin
100 miljoonalla eurolla 2015 vuodesta 2018 vuoteen, myöskin julkisen sektorin panokset
ovat kasvaneet noin 40 miljoonaa ja korkeakoulusektorin noin 90 miljoonaa euroa. Eli kai-
kesta tästä julkisesta keskustelusta ei ehkä saisi tätä kuvaa, mutta se käänne on tapahtunut,
ja olemme menossa kohti tuota neljän prosentin tärkeää tavoitetta, ja sen eteen tämä halli-
tus tulee työskentelemään ja toivottavasti myöskin seuraavat hallitukset.

Kysymyksen käsittely päättyi.

Kyselytunti päättyi.
2


