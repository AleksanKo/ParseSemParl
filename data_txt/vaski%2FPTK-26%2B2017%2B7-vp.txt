















































DEM9DCD.tmp.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

7. Hallituksen esitys eduskunnalle laeiksi merilain, aluksen teknisestä turvallisuudesta ja 
turvallisesta  käytöstä annetun lain 2 §:n ja merityösopimuslain 11 luvun 4 §:n muuttami-
sesta sekä Kansainvälisen merenkulkujärjestön eräiden yleissopimusten eräiden liitteiden 
muutosten hyväksymisestä  ja laiksi sopimusmuutosten lainsäädännön alaan kuuluvien 
määräysten voimaansaattamisesta 

Hallituksen esitys HE 23/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.58 Mats Löfström r: Värderade fru talman, arvoisa rouva puhemies! Esityksessä eh-
dotetaan, että aluksen päiväkirjoja koskevat merilain säännökset uudistettaisiin ja lakiin li-
sättäisiin säännökset onnettomuuksista ja vaaratilanteista ilmoittamisesta. Digitalisaatiota
edistettäisiin mahdollistamalla aluksen päiväkirjojen pitäminen sähköisessä muodossa.
Tämä ei ole erittäin suuri muutos, mutta tosi tärkeä, koska Suomi on nyt ainoa maa EU:ssa,
missä ei ole mahdollista käyttää sähköistä päiväkirjaa merenkulussa. Siksi olen iloinen,
että tämä lakiesitys on nyt täällä eduskunnassa. Se on hyvä esitys, ja esitys on tärkeä Suo-
men merenkululle.

Värderade talman! Jag välkomnar det här förslaget, det har diskuterats redan sedan år
2012, och Finland är nu det enda landet i EU som inte har infört möjligheten till elektro-
niska dagböcker. Det är verkligen viktigt för den finländska sjöfarten att vi kan ta dem i
bruk. Jag är därför glad att vi har det här förslaget nu i riksdagen, det är ett bra förslag och
jag hoppas att vi snabbt kan behandla förslaget färdigt i kommunikationsutskottet så att
ändringarna kan stadfästas.

14.59 Mikko Alatalo kesk: Arvoisa puhemies! Kyse on siis aluksen päiväkirjoja koske-
vista tiedoista ja siitä, että ne saadaan digitaaliseksi, ja se on tässä tärkeä edistysaskel. Sa-
nottakoon se, että IMO tulee myös tarkistamaan nämä asiat, että muutokset näin tehdään.
Aluksen teknisestä turvallisuudesta ja turvallisesta käytöstä annettuun lakiin ja merityöso-
pimuslakiin esitetään näitä muutoksia. Tavoitteena on todellakin edistää digitalisaatiota, ja
kyllähän tällä myös halutaan valvoa monenlaista ulkomaistenkin laivojen liikennettä Suo-
messa paremmin. Muutokset on tarkoitettu tulemaan voimaan mahdollisimman pian, ja
liitteiden muutosten voimaantulosta säädetään sitten valtioneuvoston asetuksella.
 Tarkistettu
4.2



Pöytäkirjan asiakohta PTK 26/2017 vp
Keskustelu päättyi.

Asia lähetettiin liikenne- ja viestintävaliokuntaan.
2


