















































DEM65EE.tmp.xml


Pöytäkirjan asiakohta PTK 79/2019 vp

 Tarkistettu
4.0

Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

17. Hallituksen esitys eduskunnalle liikennejärjestelmästä ja maanteistä annetun lain 
muuttamisesta ja eräiksi siihen liittyvien lakien muuttamisesta

Hallituksen esitys HE 91/2019 vp
Valiokunnan mietintö LiVM 9/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 17. asia. Käsittelyn pohjana on liikenne- ja viestintävaliokunnan mietintö LiVM 9/
2019 vp. Nyt päätetään lakiehdotusten sisällöstä.

Keskustelu

20.54 Mikko Ollikainen r: Arvoisa puhemies, ärade talman! Tässä on aika teknisluontei-
sia asioita, joita nostetaan esille tässä esityksessä, ja ne koskevat paljon just näitä kuulemi-
sia ja sitä, että ne hoidetaan kunnolla. Se läpinäkyvyys on kaikista tärkeintä mielestäni täs-
sä jutussa.

Pari asiaa, jotka haluan nostaa esille:
Nämä yksityistieasiathan voivat olla todella haasteellisia ja tunteita herättäviä, ja valio-

kunta on tässä nostanut esille sen, että yksityisteihin liittyvissä usein vaikeissa kysymyk-
sissä tarvitaan maaoikeusinsinöörin syvällistä substanssiasiantuntemusta asian valmiste-
luun, lisäksi myös pääkäsittelyssä. Näen, että tämä on todella tärkeä ja hyvä asia, että näin
tehdään, ja tuen tätä lämpimästi.

Myös toinen asia koskee yksityisteitä. Tulevaisuudessa Liikenne- ja viestintävirasto hoi-
taisi yksityistieasioiden valtakunnallista koordinaatiota, hoitaisi myös yhteistyön ja olisi
sitten myös yksityisteiden valtionavustusten kohdentamisesta vastaava viranomainen.
Näen, että on todella tärkeää, että tämä on myös alueellisesti perehdytetty ja ely-keskusten
kanssa hoidetaan kunnolla tulevaisuudessa tätä asiaa, niin että tämä on yhdenvertaista
myös alueellisesti. — Kiitos.

Yleiskeskustelu päättyi.

Eduskunta hyväksyi hallituksen esitykseen HE 91/2019 vp sisältyvien 1.—45. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


