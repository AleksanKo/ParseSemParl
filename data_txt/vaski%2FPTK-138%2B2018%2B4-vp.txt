















































DEM3340.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

4. Hallituksen esitys eduskunnalle laiksi tuloverolain 9 §:n muuttamisesta
Hallituksen esitys HE 306/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.01 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Seuraavaksi esittelen eduskunnalle lain tuloverolain 9 §:n muuttamisesta.

Tässä on kyse yksinkertaisesti rahastojen rahastoihin sijoittamisen helpottamisesta, eli
tavoitteena on poistaa ulkomaalaisten pääomien saantiin liittyviä verotuksellisia esteitä ja
lisätä pääomasijoitusalan kilpailukykyä Suomeen eli saada Suomeen ulkolaisia investoin-
teja. Tämä ”rahastojen rahasto” kuulostaa monimutkaiselta, mutta se on rahasto, joka ke-
rää varoja sekä yksityiseltä että julkiselta sektorilta ja edelleen sijoittaa niitä eri puolilla toi-
miviin rahastoihin. Tämä on hyvin yleisesti kansainvälisillä pääomamarkkinoilla käytetty
menettely ja myös Suomessa käytetty menettely, ja meidän pitää olla tässä suhteessa kil-
pailukykyisiä. 

Kyse on esteiden purkamisesta ja siitä, että pääomia saadaan Suomeen ja että Suomi on
kilpailukykyinen. Kyse ei ole uusista veronkevennyksistä tai veroeduista vaan yksinker-
taistamisesta ja Suomen houkuttelevuuden parantamisesta.

Puhemies Paula Risikko: Sitten mennään puhujalistalle.

15.02 Timo Harakka sd: Arvoisa puhemies! Tällä esityksellä muutettaisiin suomalaisiin
kommandiittiyhtiömuotoisiin pääomasijoitusrahastoihin sijoittavien ulkomaisten pääoma-
sijoitusrahastojen eli rahastojen rahastojen verokohtelua.

Suomella on ollut ilo ja onni olla ihan Euroopan ellei maailman kärkiluokkaa viime vuo-
sina sijoituksissa startup-yrityksiin, ja tätä kehitystä on syytä pitää yllä ja vauhdittaa. Näin
ollen jos on olemassa jokin tapa ja jokin menettely, joka estää sijoittamasta suomalaisiin
yhtiöihin, täytyy tietyn veropurismin ohella myöskin tutkia, ovatko nämä tällaiset menet-
telyt välttämättömiä, ja pohtia sitten, että jos aiheutettu haitta verojärjestelmän kokonais-
logiikalle on siedettävä, niin silloin on syytä muuttaa lainsäädäntöä, ja tästä on mielestäni
tällä kertaa kysymys.
 Tarkistettu
4.0



Pöytäkirjan asiakohta PTK 138/2018 vp
Tällä esityksellä ei olisi olennaisia vaikutuksia verotuloihin, sillä rahastojen rahasto -ra-
kenteita on vältetty tämän nykyisen verokohtelun vuoksi. Sillä saattaa olla vaikutusta suo-
malaisten yritysten pääomansaantiin, nimenomaan myönteisiä vaikutuksia. Toisaalta on
syytä muistaa, että verotuksen vaikutus investointeihin ylisummaan on kohtalaisen pieni,
eikä esitys suoraan vaikuta verokohteluun, sillä aiemmin vastaavan verokohtelun on saa-
nut toisenlaisella sijoitusrakenteella, mutta toisaalta meillä ei ole mitään syytä yllyttää tai
suorastaan pakottaa tekemään monimutkaisia sijoitushärveleitä vain sen tähden, että lain-
säädäntö siihen pakottaa. Siksi esitystä voidaan pitää kannatettavana, koska se muuttaa si-
joitusten verokohtelua tasapuolisemmaksi eikä erityisen olennaisesti puhko veropohjaa. 

Kuitenkin on syytä ehkä nostaa tässäkin yhteydessä vähän laajempi kysymys siitä, min-
kälainen veropohjan vuoto liittyy sijoitusrahastoihin yleensä ja myöskin pääomasijoitusra-
hastoihin. Valtaosa pääomarahastojen sijoituksistahan on tehty kiinteistösijoituksiin, eikä
näistä sijoituksista usein makseta veroa Suomeen, kun kyseessä on institutionaalinen sijoit-
taja. Siksi pääomasijoitusrahastoista kertyvää veropohjaa voisi tiivistää laajentamalla ul-
komaisten institutionaalisten sijoittajien verovelvollisuutta Suomesta kertyvistä tuloista
vastaavasti kuin sijoitusrahastojen kohdalla, mikä liittyy hallituksen esitykseen 308/2018. 

Tämän vuodon tukkiminen on täysin olennaista ja keskeinen osa SDP:n vero-ohjelmaa
ja vaihtoehtobudjettia, joten nostan esille nämä kolme keskeistä ehdotusta: 1) Osinkojen
lähdevero ulkomaisille ja muille verovapaille yhteisöille — joihin edustaja Tavio tuossa jo
aikaisemmin viittasikin. 2) Kiinteistösijoitusten tuottojen verotus Suomessa. 3) Lähdevero
verokeitaisiin maksetuille koroille.

Ensinnä tämä lähdevero institutionaalisten sijoittajien ja muiden osittain verovapaiden
yhteisöjen osingoille: 

Kuten tiedetään, ulkomaiset institutionaaliset sijoittajat eivät maksa Suomeen veroa
täällä kertyneistä osingoista myöskään silloin, kun sijoitus tehdään pääomasijoitusrahas-
ton kautta. Tuottoja ei voida verottaa myöhemminkään, sillä ulkomaisten rahastojen edun-
saajat eivät yleensä asu Suomessa. Kyse on merkittävästä asiasta, sillä ulkomaiset institu-
tionaaliset sijoittajat omistavat noin puolet Helsingin pörssin osakkeiden arvosta, ja nämä
ovat hyötyneet täysimääräisesti esimerkiksi yhteisöveron alennuksesta, kun vastaavasti sit-
ten piensijoittajien osinkoverotusta tällöin kiristettiin.

Aalto-yliopiston apulaisprofessori Tomi Viitala esitti ulkomaalaisille rahastoille ja
muille osinkoveroista vapautetuille yhteisöille maltillista noin viiden prosentin osinkove-
roa, joka olisi lopullinen lähdevero. Olemme arvioineet sen professori Viitalan käyttämän
laskukaavan mukaan tuottavan valtiolle noin 400 miljoonan euron verotulot. Arviohaaruk-
ka on 250:stä noin 500 miljoonaan. Saksassa vastaava vero on 15 prosenttia, ja se saattaa
rahastosijoitukset tasapuolisempaan asemaan suorien osakesijoitusten kanssa. Näin ollen
tällainen ratkaisu sovitettuna kaikkiin rahastoihin tasapuolisesti olisi myöskin valtiontalo-
udellisesti julkisen talouden osalta hyödyllisempi kuin moni muu vaihtoehto ja lisäksi se
mahdollistaisi hyvän veropolitiikan periaatteiden mukaisesti sen, että esimerkiksi piensi-
joittajien maksamaa osinkoveroa voitaisiin vastaavasti alentaa nykyisestä 25,5 prosentista
esimerkiksi lähemmäs 20:tä prosenttia.

Kiinteistösijoittamisen veropohjan tiivistämiseen ja verokeitaisiin maksettujen korko-
jen lähdeveroon palaan sitten tarvittaessa myöhemmin.

15.08 Eero Suutari kok: Arvoisa puhemies! Tämä on sikäli hyvää lainsäädäntöä, että täl-
lä mahdollistetaan ulkomailta suomalaisiin yhtiöihin sijoittaminen ja näin sen kasvu. 
2



Pöytäkirjan asiakohta PTK 138/2018 vp
Tähän astihan on ollut sillä tavalla, että meillä pääsääntöisesti esimerkiksi eläkeyhtiöt ja
muutkin isot sijoittajat hajauttavat omat sijoituksensa niin, että työkalut ovat maailmanlaa-
juisesti käytössä ja näin se sijoittajan tulevaisuus turvataan sillä tavalla, etteivät yhden
maan riskit kumuloituisi siinä yhdelle sijoittajalle. Mutta sitten ulkomailta Suomeen ole-
villa sijoituksilla on tällaisia esteitä, kuten esimerkiksi se, että kun Suomessa on suurin osa
näistä pääomasijoitusyhtiörahastoista kommandiittimuotoisia, niin niitten kautta, rahasto-
jen rahastojen kautta, ei ole voitu sitten tehdä sijoituksia suomalaisiin yhtiöihin ja sen takia
sitä rahoitusta ei sitä kautta ole saatu. 

Tämä parantaa kyllä sitä mahdollisuutta, koska tosiaan, niin kuin täällä tuli esille, suo-
malaisiin yrityksiin, varsinkin tällaisiin kasvuyrityksiin, ollaan hyvin mielellään sijoitta-
massa, vaikka sitten tuolta idästä tai lännestä. Tämä on just tähän ajankohtaan sopivaa lain-
säädäntöä. — Kiitos. 

15.09 Antti Kurvinen kesk: Arvoisa rouva puhemies! Tämä käsittelyssä oleva esitys hel-
pottaa ulkomaisten pääomien saamista Suomeen ja investointeja Suomeen ja sitä kautta
meidän pääomamarkkinoittemme kehitystä ja sitä kautta uusien työpaikkojen syntymistä
Suomeen ja kansantaloutemme vaurastumista, jotenka se on oikein myönteinen asia ja sitä
on helppo tukea. Toivottavasti se saadaan vielä valiokunnista eteenpäin tässä kiireisen ke-
vään aikana.

Keskustelu päättyi.

Asia lähetettiin valtiovarainvaliokuntaan.
3


