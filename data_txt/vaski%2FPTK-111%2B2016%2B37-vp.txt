















































DEM6C6.tmp.xml


Pöytäkirjan asiakohta PTK 111/2016 vp
Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

37. Lakialoite laiksi alkoholi- ja alkoholijuomaverosta annetun lain liitteen muuttamisesta
Lakialoite LA 102/2016 vp Päivi Räsänen kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 37. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.36 Sari Tanus kd: Arvoisa puhemies! Terveyden ja hyvinvoinnin laitoksen mukaan
alkoholin liikakäyttö on yksi keskeisimmistä suomalaisen yhteiskunnan terveysuhista. Al-
koholin runsas käyttö lisää sairastavuutta ja pahentaa monien sairauksien oireita. Alkoho-
liin liittyvät kuolemansyyt ovat viime vuosina olleet työikäisten yleisin kuolemansyy. Al-
koholihaittojen tuomat lisäkustannukset julkiselle taloudelle ovat useita miljardeja euroja
vuodessa. Alkoholihaittojen määrä on suorassa suhteessa alkoholin kokonaiskulutukseen. 

Sosiaali- ja terveysministeriö julkaisi elokuussa 2013 muistion, jonka pohjalta oltiin val-
mistelemassa uutta alkoholilakia. Muistion mukaan paras tapa hillitä alkoholinkäyttöä on
puuttua alkoholin saatavuuteen. Myös alkoholiveron asteittainen korotus oli keskeinen toi-
menpide vähentää alkoholihaittoja. Aiemmat veronkorotukset ovat osoittaneet, että hin-
nannousu vaikuttaa selkeästi alkoholin kokonaiskulutukseen. Vuoden 2004 alkoholiveron
alentaminen johti voimakkaaseen kulutuksen kasvuun ja esimerkiksi alkoholikuolemien li-
sääntymiseen. Kokonaiskulutus on edelleen korkeammalla tasolla kuin ennen vuotta 2004. 

Alkoholinkäytöstä aiheutuu yhteiskunnalle merkittäviä kustannuksia. Sosiaali- ja ter-
veysministeriön arvion mukaan välittömät haittakustannukset yhteiskunnalle ovat noin
miljardi euroa. Sosiaalihuollon piiriin kuuluvat haittakustannukset muodostivat noin puo-
let julkisen sektorin alkoholin haittakustannuksista, yleisen järjestyksen ja turvallisuuden
ylläpito kattoi lähes 40 prosenttia ja terveydenhuolto noin 10 prosenttia. Lisäksi poliisin ar-
vion mukaan alkoholilla on vaikutusta 70 prosentissa poliisia työllistävistä tapauksista.
Kun otetaan huomioon tuotantomenetykset työelämässä ja muut haitat, kustannukset ovat
moninkertaisia. Lukuisten menetettyjen ihmishenkien tai perheväkivaltaa pelkäävien, heit-
teille jätettyjen lapsien kärsimyksien hintaa ei voi edes rahalla mitata.

Alkoholivero on asetettava sellaiselle tasolle, että se hillitsee alkoholinkäyttöä ja että ve-
ron tuotto on järkevässä suhteessa alkoholinkäytön yhteiskunnalle aiheuttamiin kustan-
nuksiin. Ehdotamme alkoholi- ja alkoholijuomaverosta annetun lain liitteen muuttamista
siten, että kun nykyinen alkoholivero oluille on oluen vahvuudesta riippuen 0,50—0,59 eu-
roa per 33 senttilitran tölkki, niin tämä vero muuttuisi 0,63—0,73 euroon. Ja kun nykyisin
oluiden veron taso on 32,05 senttiä senttilitralta etyylialkoholia, niin tämä vero nousisi 40
senttiin senttilitralta etyylialkoholia. Ja samoin kuin nykyisin käymisteitse valmistettujen
 Tarkistettu
4.0



Pöytäkirjan asiakohta PTK 111/2016 vp
alkoholijuomien vero yli 2,8 prosentin mutta enintään 5,5 prosentin vahvuisilla juomilla on
169 senttiä litralta, niin tämä vero nousisi 241 senttiin litralta valmista alkoholijuomaa. Al-
koholi- ja alkoholijuomaveron korotus toisi edellä mainitun mukaisesti yhteensä 200 mil-
joonaa euroa.

Laki alkoholi- ja alkoholijuomaveron korotuksista sisältyy myös kristillisdemokraatti-
sen eduskuntaryhmän vaihtoehtobudjettiin.

Keskustelu päättyi.

Asia lähetettiin valtiovarainvaliokuntaan.
2


