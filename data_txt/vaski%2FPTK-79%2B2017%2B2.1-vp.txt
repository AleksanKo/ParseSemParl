















































DEMA9DF.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

2.1. Suullinen kysymys sote-uudistuksesta (Ilkka Kantola sd)
Suullinen kysymys SKT 101/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Kantola.

Keskustelu

16.04 Ilkka Kantola sd:  Arvoisa puhemies! Perustuslakivaliokunta on antanut arvionsa
hallituksen maakunta- ja sote-uudistuksen kokonaisuudesta. Sote-uudistuksen tärkein ta-
voite tällä ja viime kaudella on ollut kansalaisten riittävien ja yhdenvertaisten palveluiden
turvaaminen kaikkialla Suomessa. Perustuslakivaliokunta on kuitenkin tänään todennut
yksimielisessä lausunnossaan, että hallituksen esitykseen sisältyvä yhtiöittämisvelvoite
päinvastoin vaarantaa kansalaisten yhdenvertaisuuden riittävien palvelujen saamisessa.

Arvoisa pääministerin sijainen, yhtiöittämisvelvoite on poistettava lakiesityksestä. Ky-
syn: Mistä tämä yhtiöittämisvelvoite tuli lakiesitykseen? Hallituksen esityksen perusteluis-
sa viitataan siihen, että se perustuu poliittiseen harkintaan. Mikä oli tämä poliittinen tavoi-
te, joka perustuslakivaliokunnan mukaan vaaransi kansalaisten perusoikeuksien toteutumi-
sen?

16.05 Valtiovarainministeri Petteri Orpo (vastauspuheenvuoro):  Arvoisa herra puhe-
mies! Sote-uudistuksen tavoitteena todellakin on turvata ja varmistaa kansalaisten yhden-
vertaiset palvelut koko Suomessa ja sen lisäksi luoda kestävyysvajeeseen lääkkeitä. Näistä
lähtökohdista uudistusta on tehty ja tehdään ja se viedään läpi.

Valinnanvapaus, joka on osa tätä kokonaisuutta, on nimenomaan tarkoitettu ihmisille,
jotta pääsee sujuvasti palveluun, jotta voi vaikuttaa, jotta voi valita sen palveluntarjoajan,
josta hakee tämän palvelun. Se, että päädyttiin ottamaan työvälineeksi valinnanvapauden
toteuttamiseen tämä yhtiöittämismalli, tuli kilpailuviranomaisten, asiantuntijoiden vaa-
teesta ja näkemyksestä, sen lisäksi tässä valmistelussa on käytetty runsaasti lainsäädännön
ammattilaisia, ja silloin päädyttiin tähän näkemykseen. Nyt perustuslakivaliokunta totesi,
että se ei ole perustuslain mukainen, ja silloin meidän tehtävämme on löytää valinnanva-
pauden [Puhemies koputtaa] toteuttamiselle muu tapa. Mutta valinnanvapaus voi hyvin ja
toteutuu.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
4.2



Pöytäkirjan asiakohta PTK 79/2017 vp
16.06 Ilkka Kantola sd (vastauspuheenvuoro): Arvoisa puhemies! Perustuslakivaliokun-
ta toteaa lausunnossaan, että hallituksen ehdottamaa uudistusta ei ole mahdollista hallitusti
toteuttaa suunnitellussa aikataulussa niin, että kansalaisten perusoikeudet eivät vaarantui-
si. Siksi tuntuu käsittämättömältä, että perustuslakivaliokunnan tiedotustilaisuuden yhä
jatkuessa hallitus tiedotti, että se tulee toteuttamaan sote-uudistuksen 1.1.2019 ja että va-
linnanvapaus kuuluu tähän kokonaisuuteen. [Kari Uotila: Ei voi olla totta!] Toisaalta kui-
tenkin alivaltiosihteeri Pöysti totesi tuoreeltaan, että uusi esitys valinnanvapauslaiksi voisi
olla valmis aikaisintaan marraskuussa. Arvoisa pääministerin sijainen, kun perustuslakiva-
liokunta selvästi toteaa, että suunniteltu aikataulu vaarantaa vakavasti kansalaisten oikeu-
den riittäviin palveluihin, mihin perustuu hallituksen aikataulun pitäminen ennallaan? Eikö
nyt ole välttämätöntä muuttaa aikataulua ja valmistella tämä tärkeä kokonaisuus huolella,
niin että se todella täyttää kaikki sille asetetut vaatimukset myös valtiosäännön kannalta?

Ensimmäinen varapuhemies Mauri Pekkarinen: Ministeri Rehula.

16.08 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Edustaja Kantolalla on ollut viikkoja aikaa olla mukana perustuslakivalio-
kunnan työssä, ja se on erinomainen asia, että perustuslakivaliokunta on saanut oman mas-
siivisen tehtävänsä tehtyä tänään, tässä ja nyt, arvioinut hallituksen esityksen kokonaisuu-
den. Koska meillä on hallituksen piirissä ollut aikaa arvioida noin neljä tuntia sitä teidän
työtänne, niin tänään, tässä ja nyt on yksityiskohtaisen jatkovalmistelun täsmällisen aika-
taulun kertominen täysin mahdotonta. [Välihuutoja vasemmalta]

Mutta se, mikä on mahdollista, on se, että me tavoittelemme päivää, jota on tavoiteltu
hallituksen ensimmäisestä päivästä lukien, ja se päivä on 1.1.2019. Perustuslakivaliokun-
takin toteaa, että tällä muutoksella, jota ollaan tekemässä kansalaisten yhdenvertaisuuden
vuoksi, alkaa olla kiire. Ja yksi osa sitä, että päästään yhdenvertaisiin sote-palveluihin, on
se, että tehdään huolellista, asiantuntemukseen perustuvaa työtä [Välihuutoja vasemmalta]
ja pidetään [Puhemies koputtaa] tuosta päivästä 1.1.2019 kiinni.

16.09 Tuula Haatainen sd (vastauspuheenvuoro): Arvoisa herra puhemies! Uutisten mu-
kaan tämä kyselytunti on, arvoisa ministeri Rehula, teidän viimeinen ministerinä. Kiitän
siitä kestävyydestä, mitä olette osoittanut hallituksen kaikkien kriisien keskellä tämän sote-
uudistuksen ympärillä.

Yksi keskeinen asiahan tässä on ollut se, että hallitus on valinnut tähän tämän markki-
namallin, että palvelut viedään markkinoille ja yhtiöihin. Nyt se on perustuslakivaliokun-
nassa, ja selkeästi sille on asetettu stoppi. [Välihuutoja oikealta] Arvoisa ministeri, kysyn
nyt: millä tavalla tulette turvaamaan tässä jatkossa sen, että valinnanvapautta hallitusti
edistetään mutta tätä kaikille tärkeää yhdenvertaisuuden periaatetta ei romuteta, kuten
tämä aikaisempi esitys olisi tehnyt?

16.10 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tässäkin salissa on edustajia, jotka ovat tyytyväisiä siitä, että 10.7. on päi-
vä, jolloin ministeri vaihtuu. [Välihuutoja] Se on asia, joka ei vaikuta sosiaali- ja tervey-
denhuollon muutoksen eteenpäinvientiin.

Toisekseen, perustuslakivaliokunta on lausunnossaan arvioinut niin sote-järjestämis-
lain, maakuntalain kuin valinnanvapauslainsäädännön kokonaisuuden. Ei perustuslakiva-
2



Pöytäkirjan asiakohta PTK 79/2017 vp
liokunnan lausunnosta löydy kohtaa, jossa kerrottaisiin, että valinnanvapauslainsäädäntö
olisi ongelmallinen perustuslain kannalta. [Lenita Toivakka: Juuri näin!] Perustuslakiva-
liokunnan lausunnon luettuani totean, että henkilökohtainen budjetti, asiakassetelit, ham-
mashuollon valinnanvapauden piiriin saattaminen, sote-keskuskin, eivät ne ole perustus-
lain näkökulmasta ongelmallisia. [Välihuuto] Se, missä tulee ongelma — minkä perustus-
lakivaliokunta on ponteenkin vienyt — on toimeenpanon aikataulu. Ja tämä toimeenpanon
aikataulu on nyt se, jonka osalta me tulemme antamaan hallituksena täydentävän esityk-
sen, [Puhemies koputtaa] kun se esitys on valmis.

16.11 Li Andersson vas (vastauspuheenvuoro):  Arvoisa puhemies! Nämä hallituksen
sote-esityksen ongelmat eivät ole vain perustuslaillisia, siinä ministeri on oikeassa. Isot ris-
kit liittyvät myöskin kustannusten nousuun, josta monet asiantuntijat varoittavat. Eli mikä-
li nämä kustannusriskit toteutuvat, on hyvin mahdollista, että esimerkiksi pienituloisten
asiakasmaksut nousevat.

Mutta sen lisäksi perustuslakivaliokunta on tänään lausunut tämän valinnanvapausjär-
jestelmän perustuslaillisista ongelmista. Se ei koske ainoastaan pakkoyhtiöittämistä vaan
tosiaankin myös tätä aikataulua. Ja jäin nyt kyllä ihmettelemään ministeri Rehulan vastaus-
ta tähän liittyen, kun perustuslakivaliokunta hyvin selvästi on sanonut ja varoittanut siitä,
että tämä liian kireä aikataulu saattaa kriisiyttää koko suomalaisen sosiaali- ja terveyden-
huollon, ja on linjannut, että jos valinnanvapausjärjestelmä otetaan käyttöön, se pitää ottaa
porrastetusti, ja samana päivänä hallitus lähettää tiedotteen, jossa linjataan, että alkuperäi-
sestä aikataulusta pidetään kiinni ja tämä uudistus tehdään kerralla. Mikä tämä hallituksen
aikataulu nyt on? Ministeri Rehulan vastauksen perusteella jäi [Puhemies koputtaa] sellai-
nen vaikutelma, että tämän päivän tiedotteessa on ollut jonkunlainen virhe.

16.12 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! 1.1.2019 on päivä, jolloin tässä maassa on eduskunnan hyväksymä laki,
jossa on kokonaisuus sosiaali- ja terveydenhuollon järjestämisestä, maakuntahallinnosta,
monesta muusta maakuntahallintoon, sosiaali- ja terveydenhuollon järjestämiseen liitty-
västä asiasta ja valinnanvapauslainsäädäntö. Se on se tähtäin, johon ollaan matkalla. Sen
on hallitus tänään kertonut ääneen. En ole ehtinyt perehtymään eikä valmisteluorganisaa-
tiokaan ole ehtinyt perehtymään siihen, mitä ihan yksityiskohtaisesti esimerkiksi tämän
toimeenpanon osalta ja toimeenpanon aikataulun osalta perustuslakivaliokunta on toden-
nut. Sen se on todennut, että tämä toimeenpanon aikataulu on perustuslain kannalta ongel-
mallinen, se on säätämisjärjestyksen takana. Mutta meidän valmistelussamme tässä koh-
dassa me luemme sen lausunnon. Kiitos siitä lausunnosta, se antaa ne askelmerkit — aivan
niin kuin valiokunnan tiedotustilaisuudessa sanottiin ja kerrottiin — jatkovalmistelulle, ja
se jatkotyö alkaa huomenaamulla varhain.

16.13 Paavo Arhinmäki vas (vastauspuheenvuoro):  Arvoisa herra puhemies! Viime
eduskuntakaudella kaikki kahdeksan eduskuntapuoluetta yhdessä valmistelivat sote-uudis-
tusta, löydettiin yhteinen ratkaisu, joka ei kuitenkaan mennyt perustuslakivaliokunnassa
sellaisenaan läpi. [Hälinää] 1.4., noin reilu kaksi viikkoa ennen eduskuntavaaleja, päämi-
nisterin virkahuoneessa kokoontuivat eduskuntapuolueet. Paikalla olivat muun muassa pu-
heenjohtajat Sipilä, Soini ja Stubb. Silloin kaikki kahdeksan eduskuntapuoluetta yhdessä
sopivat, että riippumatta vaalituloksesta yhdessä tulemme jatkamaan sote-uudistusta, yh-
3



Pöytäkirjan asiakohta PTK 79/2017 vp
dessä valmistelua, siltä pohjalta, mikä ratkaisu oli viime kaudella löytynyt. Kolme puo-
luetta, jotka muodostivat hallituksen, pettivät tämän — aprillipäivä, näin jälkikäteen sen
huomaa — lupauksensa. Nyt kysymykseni kuuluukin: tässä tilanteessa, kun olette ajaneet
sote-uudistuksen kanssa päin seinää, olisiko syytä lunastaa tämä lupaus, ottaa kaikki puo-
lueet mukaan [Puhemies koputtaa] valmistelemaan sellainen sote-uudistus, joka ei kaadu?

16.15 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Viime vaalikaudella se yhdessä valmisteltu esitys törmäsi perustuslain
121 §:ään [Välihuutoja vasemmalta] kunnallisesta itsehallinnosta. Yritettiin viimeiseen
päivään ja viimeiseen minuuttiin asti löytää siihen ratkaisut, jotta olisi päästy siltä pohjalta
eteenpäin. Tuo työ, arvoisa edustaja Arhinmäki, on ollut tämän työn pohjana. [Paavo Ar-
hinmäki: Siinä ei ollut valinnanvapautta!] Perustuslakivaliokunnan lausunto maaliskuulta
2015 on antanut osviitat sille työlle, jossa ollaan nyt seuraavalla rastilla. Tänään, tässä ja
nyt meillä on esitys siitä, mitä muutoksia pitää tehdä, jotta voimme hyväksyä eduskunnas-
sa tämän lain.

16.15 Valtiovarainministeri Petteri Orpo (vastauspuheenvuoro):  Arvoisa puhemies!
Haluan nyt todeta vain sen, ettei tämä sote-uudistus ole törmännyt mihinkään seinään, [Vä-
lihuutoja vasemmalta] ei ole törmännyt mihinkään seinään. Tänään perustuslakivaliokun-
ta lausunnossaan tyrmää tämän yhtiöittämismallin. Ja se on ainoastaan väline, se on väline,
jolla valinnanvapaus oli tarkoitus järjestää, mutta siihen etsitään korvaava väline, joka on
perustuslain mukainen. Mutta itse koko tämä uudistus — maakuntauudistus, sote-uudis-
tus, siihen liittyvä järjestämislaki ja valinnanvapauslainsäädäntö — ei ole törmännyt mi-
hinkään seinään. Nämä menevät eteenpäin, ja kaikki tulevat hallituksen tavoitteiden mu-
kaisesti voimaan 1.1.2019. Tämä on hallituksen tavoite, ja siitä pidetään kiinni. Aikataulu-
haasteita syksyyn tulee, koska tämä vaatii nyt hallitukselta täydentävän esityksen valinnan-
vapauslainsäädännöstä ja koska nämä ovat yksi paketti. Aikatauluhaasteita tulee. Mutta
sen kimppuun me käymme tästä päivästä ja varsinkin maanantaista lähtien.

Ensimmäinen varapuhemies Mauri Pekkarinen: Arvoisat edustajat, kolmella eduskun-
taryhmällä on tällä kyselytunnilla sama kysymys ensimmäisenä kysymyksenä, SDP:n, va-
semmistoliiton ja KD:n ryhmällä, kaikilla kolmella. Siitä syystä ensimmäiset puheenvuo-
rot myönnän juuri näiden ryhmien edustajille. — Ja nyt edustaja Räsänen, teidän lisäkysy-
myksenne.

16.17 Päivi Räsänen kd (vastauspuheenvuoro): Arvoisa puhemies! Tänään on todettava,
että valitettavasti on monta arvokasta kuukautta hukattu, kun hallitus on tiukasti pitänyt
kiinni tästä poliittisesta paketista, johon on kuulunut sekä maakuntahallinto että sitten tämä
yhtiöittämispakko, vaikka hyvin on ollut tiedossa se, että yhtiöille ei voi siirtää julkisen
vallan käyttöä ja viranomaistehtäviä. Olen itsekin ollut tuossa parlamentaarisessa seuran-
taryhmässä, ja nämä ongelmat ovat kyllä olleet tiedossa, jotka nyt perustuslakivaliokunta
ansiokkaasti on nostanut esiin.

Kyllä itselleni tässä tilanteessa tulee erityisen suuri huoli tästä aikataulukysymyksestä,
joka vaikuttaa varsin hämärältä tällä hetkellä siellä hallituksen päässä. Kysynkin teiltä:
eikö nyt olisi järkevää ihan näitten kustannusten vuoksi ja ajatellen myös näitä meidän ict-
ongelmiamme, että valinnanvapaus toteutettaisiin niin, että saataisiin tämä integraatio pe-
4



Pöytäkirjan asiakohta PTK 79/2017 vp
rusterveydenhuollon ja erikoissairaanhoidon välillä sen saman hallinnon alaisuudessa [Pu-
hemies koputtaa] ja sitten käytettäisiin palveluseteleitä, joilla voidaan sitten yksityisiä pal-
veluita...? [Puhemies keskeyttää puheenvuoron puheajan ylityttyä]

Ensimmäinen varapuhemies Mauri Pekkarinen: Edustaja, aika reippaasti meni tuo mi-
nuutti ylitetyksi.

16.18 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Aikataulupaine on. Hallituksen piiristä kerrotaan jatkoaskelmerkit heti,
kun on ensinnäkin arvioitu nämä perustuslain pykälien takana olevat asiat, selkeät tapauk-
set. No sitten perustuslakivaliokunnan lausunnossa on muitakin kohtia, jotka pitää nyt käy-
dä huolella läpi, jotta pystytään tekemään näiltä osin se kokonaisarvio, mitä kaikkea täy-
dentävän esityksen pitää pitää sisällään. Paine on hallituksella. Tässä kohdassa askeleen pi-
tää osua seuraavalla kerralla lankulle. On hyvin tavanomaista lainsäädäntötyössä, että la-
kia kuin lakia käsitellessään perustuslakivaliokunnalla on huomioita asioihin, sisältöihin,
säätämisjärjestyksenkin takana olevissa asioissa. En pidä tätä ollenkaan poikkeuksellisena
vaan pikemminkin tavanomaisena.

No sitten himppu malttia nyt siinä, mitä tapahtuu jatkossa integraatiolle ja millä tavalla
muutos tämän yhtiöittämisen osalta tehdään, jotta päästään sitten kertomaan ihan oikeasti
ja kerralla, [Puhemies koputtaa] mikä se meidän etenemistiemme on.

16.19 Antti Rinne sd (vastauspuheenvuoro):  Arvoisa puhemies! Alivaltiosihteeri Pöysti
totesi haastattelussa, että marraskuulle menee, jos halutaan oikealla tavalla tämä valmistel-
la. Hän totesi, että siellä on paljon säännöksiä nyt, jotka muuttuvat tämän pakkoyhtiöittä-
misen poistumisen myötä, jotka täytyy käydä nyt tarkalleen läpi ja muuttaa sitten valinnan-
vapauslainsäädännön sisältöä. Minä pidän selvänä, että näin ison muutoksen jälkeen tarvi-
taan myös lausuntokierros syksyllä, joka sitten varmasti johtaa tuohon marraskuuhun.

Alivaltiosihteeri Pöysti totesi haastattelussaan Demokraatille, että maakuntavaalit on
mahdollista järjestää vain, jos irrotetaan maakuntauudistus ja valinnanvapauslainsäädäntö
toisistaan, että se johtaa siihen, että voidaan maakuntavaalit järjestää. Nyt kysymykseni
kuuluukin: mitä hallitus tulee tässä suhteessa tekemään? Tämä kiinnostaa monia ihmisiä,
jotka miettivät ehdokkuutta, [Puhemies koputtaa] monia ihmisiä, jotka miettivät äänestä-
mistä maakuntavaaleissa.

16.21 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Kuten täällä on jo todettu ja hallitus on itsekin todennut, me pidämme edelleen
kiinni tästä tavoitteesta, 2019 koko uudistus voimaan. Siihen liittyen tietysti olisi tärkeää ja
tavoitteellista ja eteenpäinvievää, että pystytään pitämään maakuntavaalit sen mukaisesti,
mitä täällä eduskunnassa olevassa hallituksen esityksessä maakuntalakiin ja voimaanpa-
nolakiin liittyy.

Nyt kun tosiaankin olemme tänään saaneet muutama tunti sitten tämän lausunnon, pe-
rustuslakivaliokunnan lausunnon, meidän pitää myös arvioida muutoksien tarvetta, miten
paljon niitä muutoksia tehdään, ja samassa yhteydessä arvioida tätä koko aikataulua. Me
kaikki tiedämme ja myönnämme sen toki, että tulevien kuukausien aikataulutus on tosi
tiukka, mutta jos lähdetään näistä alkuperäisistä tavoitteista, että uudistus tulee voimaan
5



Pöytäkirjan asiakohta PTK 79/2017 vp
2019, niin silloin kyllä olisi tavoitteellista ja tarkoituksenmukaista, että vaalit pystytään pi-
tämään tammikuussa 2018.

16.22 Leena Meri ps (vastauspuheenvuoro): Arvoisa puhemies! Täällä on puhuttu aika-
taulupaineista, ja kuitenkin tässä on vuosisadan uudistus kyseessä ja asioiden huolellinen
valmistelu on äärettömän tärkeää. Valiokuntakuulemisessa tuli esille hyvin selkeästi se,
että EU-oikeus ei edellytä yhtiöittämistä ja tämä on poliittinen valinta. Valiokunnan lau-
sunnossa todetaankin, että "tämä valinnanvapausmalli olisi saattanut merkitä terveyden-
huollon ja sosiaalipalvelujen rakenteita koskevan kansallisen päätösvallan olennaista ka-
ventumista", ja valiokunta suosittaa, että jatkossa konsultoidaan EU-viranomaisia, että
näin ei kävisi.

Kysyisin teiltä, aiotteko varmistaa, että uudessa valinnanvapausmallissa me emme altis-
ta meidän sote-palveluitamme laajalle EU-oikeudelliselle tulkinnalle, joka tarkoittaa pa-
himmillaan investointisuojan päälle tulemista ja kilpailuoikeudellisia säännöksiä, joita ei
välttämättä olisi tarve edes ottaa käyttöön. Miten hallitus varmistaa, [Puhemies koputtaa]
ettei olla uudestaan näissä ongelmissa?

16.23 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tätä muutosta on valmisteltu tässä maassa yli kymmenen vuotta. On mat-
kattu tilanteeseen, jossa on edelliseltä vaalikaudelta kaksi perustuslakivaliokunnan lausun-
toa, jotka ovat osaltaan viitoittaneet tätä valmistelua.

Toisekseen, tämän vaalikauden 25 kuukauden aikana — tietysti tämäkin on aina arvio
— on ollut hyvin avointa tämä valmistelu niiltä osin, että sikäli kuin hallitukselta on asioita
tullut julkistettavaksi, kerrottavaksi, niin niistä on kerrottu. Edustaja Meri luki hallituksen
esityksen sitaattia, joka on jokseenkin samanlaisena nyt sitten perustuslakivaliokunnan
lausunnossa. Me olemme hyvin avoimesti arvioineet omassa esityksessämme hallituksen
piirissä sitä, mitä vaikutuksia on. On muun muassa arviot siitä, mitä riskejä tuo yhtiöittä-
mismallissa ollut tilanne kilpailuoikeudellisesti olisi tuonut, [Puhemies koputtaa] jos ei sitä
olisi valittu, eli tässä on jouduttu [Puhemies koputtaa] punnitsemaan kahta eri näkökulmaa. 

16.24 Touko Aalto vihr (vastauspuheenvuoro): Arvoisa herra puhemies! Jokainen vaali-
kausi ei voi mennä siihen, että kukin hallitus pyrkii vuorollaan tekemään tyhjäksi edellisen
vaalikauden työtä vain omia sidosryhmiään kuunnellen. Muuten ajaudumme yhä uudes-
taan ja uudestaan samoihin kriiseihin, kuten tänään on nähty. Tässä ei ole enää kysymys eri
puolueista tai hallituspohjasta, tässä on kysymys koko eduskunnasta ja ihmisten luotta-
muksesta kykyymme ratkaista isoja haasteita. Vetoan hallitukseen ja kysyn pääministerin
sijaiselta, valtiovarainministeri Orpolta: onko hallitus valmis toteuttamaan sote-uudistuk-
sen yhdessä opposition ja asiantuntijoiden kanssa uudistuksen alkuperäisiin tavoitteisiin
nojaten?

16.25 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Uudistuksen alkuperäiset tavoitteet ovat edelleen voimassa, ja ne löytyvät
hallituksen esityksistä, jotka ovat eduskunnan käsittelyssä.

Toisekseen, te väitätte täällä, että esitys on ajautunut kriisiin. Perustuslakivaliokunnan
lausunnonkin jälkeen ne keskeiset elementit, jotka ovat valinnanvapaus, sosiaali- ja tervey-
denhuollon järjestämisen tavat ja mallit, integroitu toimintatapa, valvonta ja niin edelleen
6



Pöytäkirjan asiakohta PTK 79/2017 vp
ja niin edelleen, ovat edelleen voimassa. Uudistuksen keskeiset sisällölliset tavoitteet ovat
edelleen voimassa. Ei niissä ole sellaisia kohtia, jotka edellyttäisivät hallituksen täydentä-
vän esityksen osalta muutoksia. Ne muutokset, mitä edellytetään, tehdään täydentävän esi-
tyksen osalta. Se sitten, kuka on parempi tai kuka on tehnyt ennen virheitä tai tänä päivä-
nä... Nämä keskeiset elementit ovat olemassa, ovat olleet ja ovat, ja aikaisempaan valmis-
telutyöhön on merkittävällä tässä viime kuukausinakin tukeuduttu. [Touko Aalto: Entäs se
yhteistyö?]

16.26 Tapani Tölli kesk (vastauspuheenvuoro):  Arvoisa puhemies! On mielenkiintoista
tämä keskustelu, kun usein tulee vastaan kommentti siitä, että nyt tämä törmäsi perustus-
lakiin. Olin viime kauden lopussa siinä sote-ohjausryhmässä ja myöskin perustuslakivalio-
kunnan jäsen ja sanon, että ei se uudistus siihen törmännyt vaan se avasi väylät sille, miten
tässä uudistuksessa mennä eteenpäin. Mutta aika loppui kesken, tuli uudet vaalit, ja ei ollut
mahdollisuutta täydentävää esitystä tehdä.

Nyt tämä suuri paketti on ollut perustuslakivaliokunnan käsittelyssä, ja lähes 80 sivua
pitkä lausunto on tullut, ja nyt kysytään hallitukselta, että mitä kaikkea te teette tämän lau-
sunnon perusteella. Neljä tuntia sitten tämä oli valmis. On luonnollista, että hallituksen pi-
tää perusteellisesti paneutua ja johtopäätöksiä tehdä, mutta kysyn nyt: Minkälaiset valmiu-
det on ministeriöissä lähteä näitä uudistuksia valmistelemaan? Onko osattu tähän varau-
tua, ovatko henkiset ja aineelliset resurssit sillä lailla, [Puhemies koputtaa] että tähän pys-
tytään tarttumaan?

16.27 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Tämä uudistushan koskettaa kaiken kaikkiaan kahdeksaa ministeriötä, ja pää-
ministeriöt tässä ovat sosiaali- ja terveysministeriö ja valtiovarainministeriö. Kuten ylei-
nen tapa tämäntapaisessa uudistuksessa on, niin tietysti ministeriöt ovat olleet tiiviissä yh-
teistyössä myös valiokuntien kanssa ja antaneet jo myös vastineitaan tästä ensimmäisestä
isosta paketista, joka liittyy maakuntauudistukseen, sosiaali- ja terveyspalveluitten järjes-
tämislakiin sekä myös näihin rahoituslakeihin. Eli tämä yhteistyö ja tietoisuus siitä, mitä
tälle kokonaisuudelle kuuluu myös valinnanvapauden osalta, on mahdollistanut ehkä myös
tämmöisen ennakoinnin, ja siitä hallituksen esityksestäkin, josta nyt täällä keskustellaan,
on olemassa ollut jo aiemmin tietoa, minkälaisia kohtia on, jotka tarvitsevat uudelleenar-
viointia. Sekä ensi viikolla että huomenna [Puhemies koputtaa] sosiaali- ja terveysvalio-
kunta ja hallintovaliokunta ottavat ministeriön virkamiehiä ja ministereitä vastaan.

16.28 Anna-Maja Henriksson r (vastauspuheenvuoro):  Värderade talman! Grundlags-
utskottet har suttit över hundra timmar och tagit ställning, jobbat med den här stora refor-
men, och har i dag kommit med sitt utlåtande. Ett viktigt arbete. Nu är frågan den, om re-
geringen på några timmar hunnit sätta sig in i den här problematiken. Man får en lite märk-
lig bild. Regeringen trycker snabbt på enterknappen, reformen ska vara i kraft 1.1.2019.
Samtidigt säger man att man ändå inte har bekantat sig med grundlagsutskottets utlåtande
tillräckligt. Här finns en mycket stor diskrepans, och här finns allvarliga problem i försla-
get.

Arvoisa puhemies! Tässä saa nyt sellaisen vaikutelman, että hallitus sanoo, että on syytä
lähteä siitä, että uudistus toteutuu 1.1.2019. Samalla sanotte, että ette vielä ole ehtineet pa-
7



Pöytäkirjan asiakohta PTK 79/2017 vp
neutua tähän perustuslakivaliokunnan lausuntoon. [Välihuutoja] Nyt haluaisin tietää: olet-
teko lukeneet sen lausunnon kunnolla ja oletteko valmiita myös ottamaan opiksi siitä, mitä
tässä lausunnossa nyt esitetään, ja oletteko valmiita myös ottamaan opposition mukaan,
kun lähdetään [Puhemies koputtaa] valmistelemaan sitä valinnanvapauslakia, mitä pitää
nyt korjata?

16.29 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Voin omalta kohdaltani sanoa, että olen lukenut ponnet, olen lukenut
muutaman viimeisen kappaleen, joissa on olennaiset asiat. [Välihuuto vasemmalta] Tämä-
hän on sillä lailla mielenkiintoinen ja erikoinen keskustelu, että samalla kun osa edustajista
vaatii, että meillä pitää olla tänään tieto siitä, mitkä ovat ne seuraavat askelmerkit, ollaan
huolissaan siitä, kuinka kiire on. Meillä tavoitepäivä on ollut, ja nyt lähdetään työstämään
sitä ratkaisua, jolla tuohon tavoitepäivään voidaan päästä. Valinnanvapauslaki toteutuu,
sosiaali- ja terveydenhuollon järjestämislaki toteutuu, maakuntalaki toteutuu ja kaikki ne
muut kymmenet lait, jotka täällä eduskunnan käsittelyssä on. Omalta kohdaltani totean,
että olen siis lukenut ponnet ja muutaman viimeisen kappaleen, joissa on se olennainen,
mitä perustuslakivaliokunnan lausunnossa lukee.

16.30 Sari Sarkomaa kok (vastauspuheenvuoro):  Arvoisa puhemies! Tämä päivä on as-
kel eteenpäin sote-uudistuksessa. [Välihuutoja] Oli erittäin hyvä, että saimme perustusla-
kivaliokunnan ansiokkaan mietinnön. Se antaa vahvan tuen sote-maakuntauudistukselle.
Valinnanvapaudelle näytetään vihreää valoa sillä edellytyksellä, että korjaukset tehdään.
Ja nämä korjaukset on tehtävä huolella. Se on iso urakka, mutta kyllä hallitus sen tekee. 

Sosiaali- ja terveysvaliokunnassa kun olemme tätä kokonaisuutta käsitelleet, selvää on
ollut, että tämä on kokonaisuus. Asiantuntijat eivät ole halunneet antaa lausuntoa ennen
kuin valinnanvapauslaki tulee. Perustuslakivaliokunta katsoi tämän kokonaisuutena, ja oli
hyvä, että arvoisa perustuslakivaliokunnan puheenjohtaja totesi, että kokonaisuudesta ei
voi repiä yksityiskohtia irti, näin pitää eteenpäin mennä.

Mutta kysyn vielä: sitten kun hallitus on huolella paneutunut tähän lausuntoon — to-
siaankin lainsäädännön laatu edellä pitää mennä eikä aikataulut — milloin arvioitte, että
voisitte antaa meille sosiaali- ja terveysvaliokuntaan tiedon, milloin täydentävä lakiesitys
tulee, jotta voimme sitten suunnitella lainsäädäntötyötä, jotta tämä uudistus saadaan maa-
liin? Siihen kokoomus ja koko hallitus ovat sitoutuneet.

16.32 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tuon aikataulun työstäminen alkaa huomenna aamulla varhain, ja ensi vii-
kolla on tiedossa lista asioista, joita muutoksia perustuslakivaliokunnan lausunto tulee
edellyttämään sille täydentävälle esitykselle, joka eduskunnalle annetaan. Hallituksen nä-
kökulmasta, jotta eduskunnan työlle jää käytettäväksi riittävästi aikaa ja tämän koko koko-
naisuuden eteenpäinvieminen on mahdollista, totta kai tarvitaan niin huolellinen ja hyvä
työ, niin perusteellinen valmistelu kuin mahdollista, mutta tiedän, että aika moni odottaa
tällä hetkellä, että se täydentävä esitys tulisi ja se laki tulisi. Nämä askelmerkit pystytään
toivon mukaan ensi viikolla kertomaan.

16.32 Aino-Kaisa Pekonen vas (vastauspuheenvuoro):  Arvoisa puhemies! Kuten sanot-
tua, neljä tuntia sitten oli tiedotustilaisuus perustuslakivaliokunnan lausunnosta. Ministeri
8



Pöytäkirjan asiakohta PTK 79/2017 vp
Rehula, te sanoitte nyt juuri kyselytunnilla, että olette lukenut lausunnosta ponnet ja muu-
taman viimeisen kappaleen. Siitä huolimatta hallitus antoi tiedotteen kesken perustuslaki-
valiokunnan tiedotustilaisuuden. Oliko tässä joku pieni virhe, että ette ole perehtynyt tähän
lausuntoon ennen kuin te tiedotatte, ja te tiedotatte, että mitään ongelmaa ei ole ja aikatau-
lussa pysytään, sote-uudistus etenee, valinnanvapaus säilyy, ja jopa Kiinasta käsin päämi-
nisteri [Paavo Arhinmäki: Juuri näin!] kommentoi tätä asiaa meille tänne?

Arvoisa puhemies! Perustuslakivaliokunta tässä lausunnossaan toivoo, että tämä val-
mistellaan valtioneuvostossa noudattaen hyvän lainvalmistelutavan vaatimuksia.

Arvoisa puhemies! Ministeri, voitteko luvata, että otatte opposition [Puhemies koput-
taa] tähän uudelleenvalmisteluun nyt mukaan?

16.34 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tuli melkoinen tykitys kysymyksiä — helpottaa yleensä ministerin vas-
taamista, kun kysymyksiä on paljon. [Naurua] 

Yksi olennainen asia: jos joku väittää täällä, että hallitus on sitä mieltä, että perustusla-
kivaliokunnan lausunnon jälkeen — te käytitte näitä sanoja — me sanomme, ettei tässä oli-
si ongelmia, jos joku sanoo, että me kiistämme sen, mitä perustuslakivaliokunta kertoo,
niin ei puhu kyllä ihan totta.

Mutta pitää mennä eteenpäin. Ongelmat ovat sitä varten, että ne ratkotaan, ja pitää muis-
taa: valinnanvapaudesta, sote-järjestämislaista, hallinnon rahoituksen ratkaisuista niiltä
osin kuin ne ovat ydintä tässä muutoksessa, jota ollaan tekemässä, perustuslakivaliokun-
nan lausunto ei käsittääkseni sisällä sellaisia asioita, jotka olisivat niitä ongelmia. Ongel-
mia liittyy säätämisjärjestykseen kahdessa kohtaa, ja sitten on perustuslakivaliokunnan
lausunnossa muutamia asioita, joilla on muun muassa vaikutus hallituksen työskentelyyn,
lähtien siitä, että perustuslakivaliokunta edellyttää, että — se on ihan siellä loppukappa-
leessa — [Puhemies koputtaa] perustuslakivaliokunta saa mietinnöt käsiteltäväkseen aika-
naan.

Ensimmäinen varapuhemies Mauri Pekkarinen:  Pääministerin sijainen.

16.35 Valtiovarainministeri Petteri Orpo (vastauspuheenvuoro):  Arvoisa puhemies!
Tämä täydentävä esitys kun valmistellaan, niin on aivan selvää, että siinä pitää noudattaa
hyvän lainvalmistelun periaatteita. Tämä perustuslakivaliokunnan ja erityisvaliokuntien
työ antaa aivan loistavaa lisäpohjaa sille, ja uskon, että tämä työ voidaan tehdä kaikella
mahdollisella tiedolla, mitä tästä asiasta nyt on saatavissa. Tuskin missään asiassa on kuul-
tu niin paljon asiantuntijoita kuin sote-uudistuksen ja valinnanvapauden ympäriltä. Tuskin
missään asiassa on käyty niin paljon parlamentaarista keskustelua kuin tässä on käyty.

Mitä parlamentarismiin tulee, niin minusta tämä on parlamentarismia parhaimmillaan,
että perustuslakivaliokunta on tutustunut esitykseen, pistänyt sen yhdeltä osaltaan uuteen
valmisteluun käytännössä, tehnyt siihen huomioita, jotka otetaan jatkovalmistelussa huo-
mioon, sen jälkeen hallitus tekee täydentävän esityksen ja parlamentti saa taas käsitellä sitä
huolellisesti. Se on parlamentarismia minun mielestäni [Puhemies koputtaa] ja parlamen-
taarista työskentelyä.
9



Pöytäkirjan asiakohta PTK 79/2017 vp
Ensimmäinen varapuhemies Mauri Pekkarinen: Myönnän vielä tämän kysymyksen
osalta lisäkysymykset edustajille Kivelä ja Lindtman, ja sitten siirrytään seuraaviin kysy-
myksiin. Kohta 40 minuuttia tämän kysymyksen tiimoilta on mennyt.

16.36 Kimmo Kivelä uv (vastauspuheenvuoro):  Puhemies! Eri puolilla tasavaltaa maa-
kunnissa on tehty arvokasta työtä jo pitemmän aikaa sote- ja maakuntauudistukseen val-
mistautumiseksi. Miten katsotte, ministerit Vehviläinen ja Rehula, nyt kun tämä perustus-
lakivaliokunnan lausunto vihdoin saatiin aikaiseksi kovan väännön jälkeen, onko tämä nyt
helpottamassa ja ikään kuin kannustamassa maakunnissa lyömään lisää löylyä valmistau-
tumistyöhön?

16.37 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Pidämme todella tärkeänä hallituksen piirissä sitä, että se hyvin alkanut valmis-
telutyö, jota maakunnissa tehdään, jatkuu. Sitä tukee osittain se, että huomenna eduskun-
nassa on täällä lisätalousarvio, jossa on myös lisärahoitusta tälle vuodelle siihen valmiste-
luun, myös näitten valinnanvapauspilottien eteenpäinmenemiseen. Sen lisäksi olemme tä-
nään tässä kannanotossa, mitä hallituksen puolelta on annettu, todenneet, että pidämme eri-
tyisen tärkeänä tässä tilanteessa, että rukkaset eivät tipahda siellä maakunnissa vaan vie-
dään määrätietoisesti tätä valmistelua eteenpäin siinä aikataulussa, mitä on tähänkin asti
ajateltu, ja tähtäimessä se, että [Puhemies koputtaa] 2019 on uudistus voimassa. 

Ensimmäinen varapuhemies Mauri Pekkarinen: Viimeinen lisäkysymys, edustaja
Lindtman.

16.38 Antti Lindtman sd (vastauspuheenvuoro): Arvoisa puhemies! Tässä on syytä esit-
tää kiitos ja antaa tunnustus perustuslakivaliokunnalle ja kaikille sen jäsenille, jotka kovis-
ta poliittisista paineista huolimatta pääsivät yksimieliseen lausuntoon tilanteessa, jossa
jopa hallituksen ministerit kommentoivat työtä kesken prosessin. [Antti Kaikkosen väli-
huuto] Tämä lausunto on jämerä. Tämä lausunto on jämerä: pakkoyhtiöittäminen pois, va-
linnanvapaus uusiksi, aikataulu voimaanpanoon uusiksi, julkisen tuotannon kielto pois. Se
kokonaisuus, se malli, jolla tätä ajettiin, olisi johtanut siihen, että ihmisten yhdenvertai-
suus olisi vaarantunut.

Arvoisa puhemies! Nämä asiathan olivat tiedossa jo silloin, kun hallitus antoi tätä esi-
tystä. [Vasemmistoliiton ryhmästä: Niinpä!] Siitä huolimatta hallitus antoi esityksen. Ja
minkä johtopäätöksen tästä voi vetää? Tämä kaikki palaa siihen, että te annoitte tämän esi-
tyksen, koska tämä teidän tekemänne poliittinen sopimus valinnanvapaudesta ja maakun-
nista jyräsi soten alkuperäiset tavoitteet. Nyt on edelleen tämän aikataulun kanssa ongel-
ma, jos te pidätte tästä sopimuksesta kiinni, joten kysyn nyt pääministerin sijaiselta: palau-
tatteko sote-uudistuksen alkuperäiset tavoitteet kärkeen ja kuuntelette asiantuntijoita, vai
aiotteko, ministeri Orpo, pitää jääräpäisesti kiinni tästä poliittisesta sopimuksesta, joka te-
kee tästä uudistuksesta mahdottoman?

Ensimmäinen varapuhemies Mauri Pekkarinen: Huomaan, että ministereistä Rehula
vastaa, niinkö? Ministeri Rehula vastaa. [Vasemmalta: Orpolle!] — Mielellään yksi minis-
teri tähän kysymykseen vastaa. [Välihuutoja vasemmalta] — Ministeri Rehula vastaa.
10



Pöytäkirjan asiakohta PTK 79/2017 vp
16.39 Perhe- ja peruspalveluministeri Juha Rehula (vastauspuheenvuoro):  Arvoisa
herra puhemies! Tämän uudistuksen ja muutoksen keskeiset tavoitteet ovat ihan ennallaan.
Perustuslakivaliokunnan lausunnon jälkeen ne elementit, jotka ovat keinoja, välineitä va-
linnanvapauden toimeenpanoon — asiakasseteli, henkilökohtainen budjetti, suun tervey-
denhuollossa oma mallinsa ja sote-keskus — ovat jatkossakin, perustuslakivaliokunnan
lausunnon jälkeenkin, ne elementit, joilla valinnanvapaus toimeenpannaan. Hallitus on yk-
siselitteisen selvästi tavoiteaikataulussaan 1.1.2019, jolloin tämä kokonaisuus tulee voi-
maan.

Se, mitä perustuslakivaliokunnan lausunnosta johtuu: me luemme [Puhemies koputtaa]
varsinkin nämä säätämisjärjestyksen takana olevat asiat niin, että... [Puhemies keskeyttää
puheenvuoron puheajan ylityttyä]

Kysymyksen käsittely päättyi.
11


