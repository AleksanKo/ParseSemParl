















































DEMC1F2.tmp.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

9. Hallituksen esitys eduskunnalle laiksi terveydenhuoltolain muuttamisesta
Hallituksen esitys HE 213/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

16.06 Anneli Kiljunen sd: Arvoisa rouva puhemies! Nyt täällä on lähetekeskustelussa
olevia asioita, ja tietenkin olettaa silloin, että tämä lain esittely tapahtuisi ministerien toi-
mesta, ja sitä kautta tämä keskustelu on vähän hämmentävää tällä hetkellä.

Mutta tästä esittelyssä olevasta laista täytyy ensinnäkin todeta, että erikoislääkäri- ja
-hammaslääkärikoulutuksen koulutuskorvausta laajennetaan koskemaan myös yliopisto-
ja, ja tämä on sinällään toivottu ja erittäin hyvä uudistus. Koulutus on yliopistoille nyt la-
kisääteistä, ja siihen ministeriön tulisi osoittaa rahoitus. Nyt tietenkin tämä on ollut lausun-
noilla eri tahoilla, lausuntoja on tullut yli 80 kappaletta, ja myönteisenä asiana on todettu
se, että tämä antaa paremman mahdollisuuden kehittää ja koordinoida erikoistumiskoulu-
tusta, sen sisältöä ja laatua, mikä sitten on myönteinen asia, sekä antaa paremmat mahdol-
lisuudet ohjata koulutuksen erikoisalakohtaista ja alueellista tarveperusteista tasapainoa,
mikä parantaisi palveluiden alueellista saatavuutta. Koulutuksen kestoa olisi näin myös
mahdollisuus lyhentää, ja siltä osin tämä on myönteinen asia.

Nyt tässä on kuitenkin ollut huolena myös se, että tätä rahoitusta tältä osin ei ole koh-
dennettu riittävästi ja ennen kaikkea yliopistoille, ja yliopistot ovat kokeneet, että koska
tämä on heille tullut lakisääteiseksi tehtäväksi ja koska rahoitusta nyt ei siihen tule riittä-
västi, niin miten he pystyvät toteuttamaan tämän lainsäädännön antamat tehtävät ja tavoit-
teet. Opetus- ja kulttuuriministeriön sekä yliopistojen lausunnoissa on muun muassa todet-
tu, että rahoituksen tulisi vastata suuruudeltaan todellisia kustannuksia, koska yliopistojen
saamaa perusrahoitusta ei tulisi käyttää erikoistumiskoulutuksen rahoittamiseen. Nyt tääl-
lä on asiantuntevia ministereitä paikalla. Toivoisin teiltä kommentteja näihin.

16.08 Arja Juvonen ps: Arvoisa rouva puhemies! Tämä hallituksen esitys on toivottu ja
hyvä uudistus. Esityksessä ehdotetaan muutettavaksi valtion koulutuskorvauksen maksa-
mista koskevia säännöksiä niin, että valtion korvausta erikoislääkäri- ja erikoishammaslää-
kärikoulutukseen maksettaisiin jatkossa myös yliopistoille. Esityksessä ehdotetaan, että la-
kiin lisätään uusi pykälä koulutuskorvauksen maksamisesta yliopistolle, ja sen mukaan eri-
koislääkäri- ja erikoishammaslääkärikoulutusta järjestävälle yliopistolle korvattaisiin val-
tion varoista korvausta koulutuksesta aiheutuvista kustannuksista.
 Tarkistettu
4.0



Pöytäkirjan asiakohta PTK 106/2016 vp
Tämän muutoksen myötä yliopistoilla olisi nykyistä parempi mahdollisuus lähteä kehit-
tämään ja koordinoimaan erikoistumiskoulutuksen sisältöä ja laatua. Tämä näkyisi, niin
kuin tässä jo on tullut mainittuakin, koulutuksen laadun parantumisena ja osaavampina eri-
koislääkäreinä ja erikoishammaslääkäreinä, ja myös koulutuksen kestoa olisi mahdolli-
suus lyhentää nykyisestä 8—10 vuodesta lähemmäksi tavoiteaikaa, joka on 5—6 vuotta
lääkäriksi tai hammaslääkäriksi valmistumisesta. Pidän tätä ihan hyvänä asiana, ja mieles-
täni tämä tukee myös hallituksen kärkihanketta 3, jonka yhtenä ajatuksena on juurikin
opintopolkujen joustavoittaminen ja työelämään astumisen nopeuttaminen. Mielestäni täs-
sä on yksi hyvä, ihan konkreettinen mahdollisuus siihen, että tämä kärkihankekin etenee.
Saadaan ammattilaisia sinne työkentälle, koska kyllähän meillä lääkäreistä on kova pula ja
kyllä erikoishammaslääkäreitäkin tarvitaan enenevissä määrin Suomessa.

16.10 Eeva-Johanna Eloranta sd: Arvoisa puhemies! Tosiaankin erikoislääkäri- ja eri-
koishammaslääkärikoulutuksen koulutuskorvaus laajennetaan koskemaan yliopistoja, ja
tosiaankin yliopistot saisivat tällä tavalla paremmat mahdollisuudet kehittää ja koordinoi-
da koulutuksen sisältöä ja laatua ja sitten myöskin paremmat mahdollisuudet ohjata koulu-
tuksen erikoisalakohtaista ja alueellista tarveperusteista tasapainoa, mikä myöskin palve-
luiden alueellista tasapainoa sitten parantaisi.

Ikävä asia on se, että näitä yliopistojen arvioimia kustannuksia ei voida korvata ihan ko-
konaan vaan vain noin puolet niistä, ja tämä on tietenkin hirvittävän ikävä asia siinä mie-
lessä, että varsinkin kun ajatellaan, että kun sote-uudistus on tulossa ja valinnanvapaus,
niin jatkossa tämä koulutuksen järjestäminen voi sitten heikentää siihen osallistuvien pal-
velujen tuottajien asemaa kilpailluilla markkinoilla, mikäli sitten tästä koulutuksen järjes-
tämisestä maksettava korvaus ei ole riittävällä tasolla, ja näkisin, että tämä on todella suuri
ongelma. Ylipäätään tämmöisiä tutkimus-, kehittämistyö- ja koulutusasioita ei ole mieles-
täni soten yhteydessä tarpeeksi pohdittu. Olisikin hyvä, että tähän valmistelussa kiinnitet-
täisiin suurempi huomio.

Keskustelu päättyi.

Asia lähetettiin sosiaali- ja terveysvaliokuntaan.
2


