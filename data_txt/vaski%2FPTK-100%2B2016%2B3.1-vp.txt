















































DEMA7D0.tmpSave.xml


Pöytäkirjan asiakohta PTK 100/2016 vp
Pöytäkirjan asiakohta 

PTK 100/2016 vp

Täysistunto

Torstai 13.10.2016 klo 15.59—18.24

3.1. Suullinen kysymys homeongelmien ratkaisemisesta (Riitta Myller sd)
Suullinen kysymys SKT 100/2016 vp

Suullinen kyselytunti

Toinen varapuhemies Arto Satonen: Ensimmäinen kysymys, edustaja Myller.

Keskustelu

16.00 Riitta Myller sd: Arvoisa puhemies! Meihin kansanedustajiin ollaan jatkuvasti yh-
teydessä rakennusten homeongelmista ja niistä johtuvista terveyshaitoista. Lapset ja opet-
tajat päiväkodeissa ja kouluissa, hoitajat terveyskeskuksissa ja sairaaloissa sekä tavalliset
ihmiset omissa kodeissaan kärsivät homeen aiheuttamista terveysongelmista.

Suomessa on toteutettu niin sanottuja Hometalkoita, joiden avulla ongelmiin on haettu
ratkaisuja. Tämä hallitus teki päätöksen olla jatkamatta Hometalkoita. Myöskään mitään
korvaavia toimenpiteitä ei ole esitetty. Hallitusohjelmastakaan ei löydy toimenpide-ehdo-
tuksia homeongelman ratkaisemiseksi. Kysyn vastaavalta ministeriltä: katsooko hallitus,
että homeongelma on ratkaistu, kun hallitukselta puuttuu konkreettinen ohjelma home-
ongelman torjumiseksi?

16.02 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Edustaja Myller otti äärimmäisen tärkeän yhteisen asian esille. Me tiedämme
sen, että muun muassa viime vaalikaudella tarkastusvaliokunta teki erittäin ansiokkaan ra-
portin ja toimenpide-ehdotuksen tästä asiasta. Katsoin vähän tässä tänään, mitä niille eh-
dotuksille kuuluu, mitä siellä on tehty, ja osahan niistä on laitettu liikkeelle. Silloin arvioi-
tiin, että kokonaisuudessaan nämä kosteus- ja homeongelmat ovat ehkä 30—50 miljardin
euron urakka korjausvelkana. Ja sitten tietysti hallituksen näkökulmasta — epäilisin, että
tässä kysytään seuraavaksi sitten rahapuolesta — muistutan siitä, että silloin viime kaudel-
lakin, kun tähän laitettiin panostuksia, ne olivat kertaluonteisia. Taisi olla opetusministeri-
ön puolella, oliko, 15 vai 30 miljoonaa euroa ja STM:n puolella toinen mokoma, mikä ker-
too, että ne toimet, mitä hallituksen puolelta on ollut mahdollisuus tehdä, jo aiemmankin
hallituksen puolelta, ovat riittämättömiä (Puhemies koputtaa) tähän kokonaisuuteen näh-
den.

Toinen varapuhemies Arto Satonen: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.03 Riitta Myller sd (vastauspuheenvuoro): Arvoisa puhemies! Raha on todellakin rat-
kaisevassa asemassa, mutta on muitakin asioita.
 Tarkistettu
4.1



Pöytäkirjan asiakohta PTK 100/2016 vp
Täällä eduskunnan käsittelyssä on parasta aikaa asuntojen korjausavustuksia koskeva
lakiesitys. Siinä esitetään poistettavaksi homeongelmista kärsiville tarkoitettu terveyshait-
ta-avustus. Kymmenen vuotta käytössä olleella terveyshaitta-avustuksella on tuettu ihmi-
siä, jotka ovat joutuneet asuntonsa terveyshaittojen vuoksi taloudellisiin vaikeuksiin. Käy-
tännössä avustus on mennyt vaikeissa homeloukuissa asuville, joiden on ollut vaikea saa-
da tukea muualta. Esimerkiksi Asumisterveysliitto on todennut avustuksen pois ottamises-
ta: "Hätää kärsiviltä viedään viimeinen oljenkorsi." Hallitus perustelee avustuksen poista-
mista sillä, että se on liian hankala toteuttaa. (Puhemies koputtaa) Kysynkin nyt arvoisalta
ministeriltä: jos pidätte tätä asiaa tärkeänä, miksi ette korjaa sitä lakia vaan poistatte sen
avustuksen?

16.04 Maatalous- ja ympäristöministeri Kimmo Tiilikainen  (vastauspuheenvuo-
ro): Arvoisa puhemies! Edustaja Myllerin kysymyksestä voisi saada harhaisen käsityksen,
ettei enää avustettaisi jatkossa homeongelmaisten talojen korjauksia.

Tuo hallituksen esitys, joka on valiokunnan käsittelyssä, lähtee siitä, että tällä hetkellä
meillä on noin kuusi erilaista avustusjärjestelmää erilaisten remonttien tekemiseksi — on
siinä ihmisillä ihmettelemistä, mistä hakea ja minkälaista tukea — ja nyt hallitus yksinker-
taistaa tämän korvaussysteemin niin, että meillä on jatkossa yksi laki, jossa on kaksi eri-
laista korvausprosenttia, ja jatkossakin voi hakea avustusta myös homeongelmaisten talo-
jen korjaukseen.

16.05 Eero Heinäluoma sd (vastauspuheenvuoro): Arvoisa puhemies! Todellakin, edus-
kunnan tarkastusvaliokunta on käynyt tätä hyvin perusteellisesti lävitse ja tehnyt myös ul-
kopuolista tutkimustyötä. Kyllähän sen ohella, että kansalaispalaute tulee erittäin kovana
ja on suuri huoli, nämä luvut, jotka tuosta tutkimuksesta selviävät, ovat hälyttäviä: meillä
on kouluissa, päiväkodeissa lähes 200 000, ehkä jopa enemmän, nuorta, jotka ovat päivit-
täin sellaisissa rakennuksissa, joissa on näitä home- ja kosteusongelmia. Tiedetään, että
sama tilanne on myös yksittäin monissa sairaaloissa ja myös vanhusten palvelutaloissa.
Tämä tilanne on huutava — tuo tutkimus kertoo, että noin puoli miljoonaa suomalaista on
päivittäin tämän ongelman kanssa tekemisissä.

Nyt meillä on hyvä kokemus harmaan talouden torjunnasta, torjuntaohjelmasta. Voisi-
ko hallitus harkita, että se tekisi tämmöisen ison homekorjauksen ja -torjunnan ohjelman,
jossa kaikki, sekä rahat että nämä säännökset, olisivat mukana?

16.06 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Minusta on nyt tärkeää, että me käymme vielä myös hallituksessa läpi tarkasti
tämän tarkastusvaliokunnan raportin ja ne toimenpiteet. Ehkä ainakin itse ajattelisin, että
kun tämä on yhteinen ongelma ja tässä on paljon erilaisia toimijoita — raha on yksi kohta,
yksi on rakentamismääräykset — niin pitää miettiä, kuka kantaa sen vastuun. Meidän pitää
ottaa semmoinen kokonaisvastuu tästä ja katsoa siinä yhteydessä, kuka tekee mitäkin. Jo-
kainen meistä tietää, että kunnat ovat tietysti vastuussa omista rakennuksistaan, ja mones-
sa kunnassa tehdään investointeja ehkä toisenlaisiin asioihin, mutta ei sitten ole aina oltu
nopeasti ja ripeästi tekemässä sinne julkisen puolen rakennuksiin, joissa näitä kosteus- ja
homeongelmia on ollut, ja niitä on kyllä ihan joka puolella. Että tässä on nyt tämä yhteisen
vastuun otto erittäin tärkeää. Mutta meidän puoleltamme, hallituksen puolelta, nyt ainakin
2



Pöytäkirjan asiakohta PTK 100/2016 vp
sen voin sanoa, että me arvioimme uudestaan nämä tarkastusvaliokunnan toimenpide-eh-
dotukset (Puhemies koputtaa) ja teemme kokonaisarvioinnin niistä.

16.07 Katja Taimela sd (vastauspuheenvuoro): Arvoisa herra puhemies! Vihaiset äidit
järjestivät mielenilmaisun ja lähettivät meille edustajille postia, koska liian moni lapsis-
tamme viettää oman työpäivänsä kouluissa ja päiväkodeissa, joissa on todettu kosteus- ja
homevaurioita. Kiitän näitä äitejä, he ovat oikealla asialla.

Totuus parhaillaan on hyvin valitettava. Pelkästään kuntien kiinteistöjen korjausvelka
on parhaillaan 5 miljardia euroa, ja kunta-alan suurin työturvallisuusongelma on sisäilma.
Mutta mitä tekee maan hallitus samaan aikaan? Hometalkoista ei ole sanaakaan hallitusoh-
jelmassa, korjausvelkaeuroja vähennetään, ja tästä terveyshaitta-avustuksesta ollaan luo-
pumassa. Ympäristöministeriössä on työstetty lukuisa määrä myös oppaita kosteus- ja ho-
mevaurioiden ennaltaehkäisemisen ja korjaamisen näkökulmasta, kuten myös erilaisia ke-
hittämishankkeita on käynnissä useita. Arvoisa ministeri, miten näette, miten nämä kaikki
jalkautetaan tuloksellisesti kuntiin, jotta niistä on käytännössä oikeasti myös hyötyä?

16.08 Maatalous- ja  ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Vihaiset äidit ovat aina oikealla asialla, jos he puolustavat lastensa
terveyttä, ja kuten kysyjä totesi, meillä on jopa 5 miljardin korjausvelka kuntien kouluissa,
päiväkodeissa, julkisissa hankinnoissa. Minä en voi tulla, edustaja Taimela, teidän taloan-
ne tai asuntoanne korjaamaan, eikä valtio voi mennä pakolla kuntien kiinteistöjä korjaa-
maan, vaan kyllä se vastuu kuuluu aina kiinteistön haltijalle. Esimerkiksi omassa kunnas-
sani Vihaisten äitien huoli otettiin todesta ja moukaroitiin sisäilmaongelmainen koulu
maan tasalle ja nyt rakennetaan uutta. Kun tällä kaudella ei ole heikennetty kuntataloutta,
kuten tehtiin viime vaalikaudella, niin nyt kunnilla on mahdollisuus tarttua näihin tarpeel-
lisiin kiinteistöinvestointeihin ja lähteä kunnostamaan. Sisäilma on tärkeää lapsille, ja sitä
se on myös kuntien työntekijöille. (Oikealta: Hyvä pointti!)

16.09 Ville Niinistö vihr (vastauspuheenvuoro): Arvoisa puhemies! Tämä homeongelma
on vaikea ongelma suomalaisten ihmisten terveyden ja myös meidän rakentamisen laadun
kannalta, ja tämä on jatkunut vuosikausia ja jo useamman hallituksen ajan. On tärkeää, että
nämä rakentamiseen valvontaan liittyvät asiat saadaan nyt eteenpäin. Mutta sen rinnalla on
myös ajankohtainen tilanne siinä, että monissa kunnissa on mennyt vähän liian pitkälle
huoli siitä, että kun taloutta tasapainotetaan, niin ei pystytä tekemään myöskään välttämät-
tömiä investointeja. Myös hallituksella olisi siinä mahdollisuus, että juuri nyt, kun lainaa
saa jopa negatiivisella korolla, talousasiantuntijat suosittelevat sitä, että nyt kannattaisi in-
vestoida tällaisiin ratkaisuihin, jotka on joka tapauksessa tehtävä. Tiedän monia kuntia,
missä esimerkiksi koulujen investointeja on lykätty niin, että koululaiset ovat vuosia tilois-
sa, joissa on homeongelmia, ja se on lasten terveydelle ja opettajille hyvin haitallista. Oli-
siko mahdollista nyt, valtiovarainministeri Orpo tai ministeri Vehviläinen, lisätä budjetis-
sa erillinen määräraha erityisesti julkisiin tiloihin ja kouluihin, että näitä remontteja saatai-
siin vauhtiin ja kuntia rohkaistua investoimaan, koska nämä kannattaa tehdä nyt, näitä ei
kannata lykätä? (Puhemies koputtaa)

Toinen varapuhemies Arto Satonen: Pyydän huomioimaan, että pidetään kiinni tästä mi-
nuutin ajasta.
3



Pöytäkirjan asiakohta PTK 100/2016 vp
16.11 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Itse asiassa, kun sanoitte itse tästä kuntataloudesta, kuntataloushan ei ole niin
huonossa kunnossa kuin on viime vuosina ollut, ja osittain juuri siitä syystä, mitä ministeri
Tiilikainenkin sanoi, että emme ole tehneet kuntien valtionosuuksiin leikkauksia, ja tie-
dämme sen, että ei ole tulossa uusia kriisikuntia. Veroprosentteja nostettiin tälle vuodelle
vähemmän kuin aiemmin, ja meidän näkemyksemme mukaan kuntatalous on tasapainossa
nyt sinne 2019:ään, mihin asti valtion puolelta on toimia tehty.

Mutta se viesti on, että täältä eduskunnasta lähtee kaikkiin kuntiin viesti siitä, että kun-
tien omistamat kiinteistöt ovat heidän vastuullaan ja pitää priorisoida ja tehdä valintaa sii-
tä, mihin niitä investointirahoja käytetään, käytetäänkö niitä terveiden tilojen osoittamisek-
si päiväkoteihin, kouluihin ja muihin rakennuksiin. Siinä ovat kyllä myös kuntapäättäjät
itse niitä arvovalintoja tekemässä. Olen ollut huomaavinani, että viime hallituksien aikana
ei ole kyllä löytynyt (Puhemies koputtaa) semmoista isoa rahoituserää miltään hallituksel-
ta valtion puolelta tähän työhön.

16.12 Matti Semi vas (vastauspuheenvuoro): Arvoisa puhemies! Kuntien rakennusten
korjausvelka on kasvanut erittäin valtavasti, ja se on kasvanut koko ajan lisää. Näitä kos-
teusvaurioita on todella runsaasti, ja niiden korjaaminen ei välttämättä enää ole sillä taval-
la enää hanskassa, koska ne ovat menneet niin suuriksi. Ihmiset, mitkä työskentelevät näis-
sä tiloissa, kärsivät ja sairastavat ja aiheuttavat sitten muita kuluja työnantajalleen, mikä on
niiden tilojen syytä. Nämä tilapäiskorjaukset saattavat olla semmoisia tilapäiskeinoja, mit-
kä aiheuttavat lisää sairauksia sen takia, kun käytetään kepulikonsteja, joitakin liima-ainei-
ta tai muita peittoaineita, mitkä aiheuttavat muita ongelmia kaasuuntumisen myötä. Eikö
olisi viisasta lähteä hakemaan sellaisia korjauksia, missä tehtäisiin erittäin perusteelliset
korjaukset tai kokonaan uusittaisiin nämä rakennukset ja saataisiin tehtyä (Puhemies ko-
puttaa) nämä kunnolla? Jotta ei tehtäisi turhaan investointeja, niin valtio tekisi semmoisen
normiston, millä pystyisi lähtemään tukemaan (Puhemies: No niin, nyt kysymykseen käy-
tetty aika on käytetty!) näitä hankkeita... [Puhemies keskeytti puheenvuoron puheajan yli-
tyttyä.]

16.13 Maatalous- ja ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Edustaja Semi puhui aivan oikeata asiaa tässä kysymyksessään
(Ben Zyskowicz: Vähän liian pitkään!) käytännön näkökulmasta. Tämä on valitettavaa,
että aika usein näihin ongelmallisiin kiinteistöihin tehdään sitten vähän niin kuin näennäi-
siä korjauksia, hankitaan vähän sitä jatkoaikaa ilman, että ongelma kuitenkaan poistuu. Jo-
kainen ongelmallinen rakennus on tietysti oma yksilönsä, ja on hyvin huolellisesti arvioi-
tava, mitä siinä kannattaa tehdä, jotta ongelma aidosti poistuu, ettei tehdä näennäisiä toi-
menpiteitä. Ja juuri tähän tarpeeseen myös nämä edustaja Taimelan peräänkuuluttamat ja
ympäristöministeriön laatimat ja ylläpitämät oppaat, joissa parasta tietoa pyritään kentälle
jakamaan, ovat tulleet. Kun korjataan, tehdään se oikein. Ellei ole korjauskelpoinen raken-
nus, ei muuta kuin maan tasalle ja uutta, tervettä rakennusta tekemään.

16.14 Matti Vanhanen kesk (vastauspuheenvuoro): Arvoisa puhemies! Pyysin puheen-
vuoron, koska tämä Hometalkoot käynnistettiin aikanaan johtamassani iltakoulussa, ja nyt
vastausten perusteella huomaan, että sama peruslinja, joka silloin omaksuttiin, on edelleen
voimassa. Myöskään tästä talosta ei saa lähteä sitä viestiä kunnille, että kun odotatte, että
4



Pöytäkirjan asiakohta PTK 100/2016 vp
jossain vaiheessa tulee valtionapu, niin silloin vasta korjaatte, vaan että omistajalla on vas-
tuu. Ja varmistan sen vielä hallitukselta, että onhan tämä peruslinja se, että omistajalla on
vastuu, on se sitten yksityinen, kunta tai valtio, ja käyttäjät ja asiakkaat ja vuokralaiset tie-
tävät, että sinne pitää suunnata vaatimukset. Syy on useasti suunnittelijassa, rakentajissa ja
ylläpitäjissä, ja se on sitten omistajan ja heidän välinen asia, mitä korvauksia mahdollisesti
haetaan. Nyt on minusta tärkeää se, että tämä viesti lähtee selvästi, että omistajilla on vas-
tuu. Jos omistajilla ei ole rahaa korvata sitä, niin se heijastuu sitten sen rakennuksen ar-
voon. Se kannattaa jopa realisoida. Sille löytyy uusi omistaja sillä arvolla, joka on, (Puhe-
mies koputtaa) ja se sitten korjaa sen.

16.15 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Aivan juuri näin kuin tässä edustaja Vanhanen totesi, eli pitää vastuun olla kai-
killa tahoilla ja erityisesti sillä omistajalla. Tässä edustaja Vanhasen puheenvuorossa tuli
myös tämä rakentajan ja suunnittelijan vastuu. Sehän on ollut se ongelma, että ei ole saatu
tietoja sieltä aikojen takaa, kun on tehty ne sopimukset, ei ole päästy enää sitten käsiksi sii-
hen, ketkä ovat olleet vastuussa ja rakentamassa ja tekemässä huonoa rakentamista, niin
että ne ovat kasautuneet sitten tänä päivänä ja viime vuosina nykypäättäjien ja erityisesti
lasten ja nuorten ja henkilöstön syliin.

Kun katsoin hieman niitä ympäristöministeriön arviointeja sen tarkastusvaliokunnan ra-
portin jälkeen sieltä viime vaalikauden lopulta — taisi olla, että vuoden 2015 asti loppuun
tehtiin jonkinlaista arviointia siitä — niin siinä kyllä todettiin myös niin, että on aivan tuo-
reitakin esimerkkejä siitä, että rakentamisen taso ei ole parantunut, (Puhemies koputtaa) jo-
ten tämä on hankalaa: me tiedostamme ongelman mutta ne, ketkä pystyisivät vaikutta-
maan, eivät siihen puutu.

16.16 Timo Heinonen kok (vastauspuheenvuoro): Arvoisa puhemies! Päiväkodit, koulut
ja vanhainkodit ovat lasten ja aikuisten työpaikkoja. Siellä vietetään paljon aikaa, ja ne pi-
tää laittaa kuntoon, että siellä ei kukaan sairastu. Hometalkoissa on saatu hyviä tuloksia ai-
kaan, kiitos niistä, mutta edelleen tehtävää riittää. Esimerkiksi rakentamisen saralla sade-
suojaus on yksi sellainen, mitä pitäisi enempi saada käyttöön. Kiinteistöjen hoito ja ylläpi-
to on ratkaisevassa roolissa, mihin täällä on viitattu.

Liikuntarakentamisessa ja liikuntahalleissa otettiin käyttöön huoltokirjat, joissa seura-
taan esimerkiksi ilmastoinnin käyttöä. Usein itse asiassa nämä sisätilaongelmat johtuvat il-
mastoinnista ja sen vääränlaisesta käytöstä. Arvoisa ympäristöministeri, te vastaatte myös
asunnoista ja kiinteistöistä. Onko ajateltu, että ainakin julkisella puolella voitaisiin miettiä
tällaista huoltokirjajärjestelmää, jolla pystyttäisiin (Puhemies koputtaa) varmistamaan se,
minkälaista huolta näistä yhteisistä kiinteistöistä pidetään?

16.17 Maatalous- ja ympäristöministeri  Kimmo Tiilikainen  (vastauspuheenvuo-
ro): Arvoisa puhemies! Kiitos hyvästä ideasta, edustaja Heinonen. Jokainen vastuullinen
kiinteistönhaltija, jos tehdään miljoonien investointeja tai satojentuhansien korjauksia, pi-
tää myös huolen, että käytetään sitten niitä laitteita oikein. Valitettavasti aina sitä asiantun-
temusta ei ole. En usko, että tässä sitä asiantuntemusta tulee yhtään lisää, jos lähdemme
säädöksillä pakottamaan, vaan jälleen kerran hyvistä käytännöistä on syytä ottaa opiksi ja
niitä levittää.
5



Pöytäkirjan asiakohta PTK 100/2016 vp
Itse asiassa myös tuo rakentamisen laatu on tärkeä juttu. Rakennusmääräyksillä tieten-
kin asetetaan standardit, mutta paljon on myös siitä rakentajien ammattiylpeydestä kiinni.
Itse asiassa minulla on ilo tänään jakaa tämmöiset rakentamisen laatupalkinnot, joista toi-
nen menee suunnitteluportaalle ja toinen sitten aivan sille käytännön työntekijöitten tasol-
le, jotka ovat malliesimerkkejä siitä, että oman ammattiylpeyden kautta (Puhemies koput-
taa) saadaan hyvää laatua.

16.19 Tiina Elovaara ps (vastauspuheenvuoro): Arvoisa puhemies! On hyvä, että nykyi-
nen terveyshaitta-avustus nostettiin opposition toimesta täällä esiin, sillä homeongelmat
voivat tosiaan viedä sekä terveyden että talouden, syrjäyttää ja johtaa pahimmillaan jopa it-
semurhiin. Se, että tämä nykyinen malli on ollut hyvin hankalasti haettava ja byrokraatti-
nen, on asia, joka pitää muuttaa. Kysyisinkin arvoisalta ministeriltä: onko meidän mahdol-
lista kehittää suorempaa, oikea-aikaisempaa ja helpommin saavutettavaa apua ja tukea täl-
laisille henkilöille, jotka asuvat tällaisissa hometaloissa, niin että voisimme luopua hallin-
nollisesti näin hankalasta toimenpiteestä?

16.19 Maatalous- ja  ympäristöministeri Kimmo  Tiilikainen  (vastauspuheenvuo-
ro): Arvoisa puhemies! Itse asiassa juuri tämän ongelman ratkaisemiseen tähtää tuo täällä
mainittu hallituksen esitys, jota valiokunta nyt käsittelee. Eli aikaisemman, hyvin moni-
mutkaisen ja monesta eri avustuksesta koostuvan järjestelmän sijaan kootaan erilaiset
avustukset yhden lain alle ja kahteen eri avustustasoon. Kun vielä tämä korjausavustusten
käsittely siirtyy Asumisen rahoitus- ja kehittämiskeskus ARAlle, jossa varmasti asiantun-
temus riittää ehkä yksittäisiä kuntia paremminkin, niin uskon, että etenemme tässä siihen
suuntaan, että entistä paremmin myös nämä korjausavustukset tulevat niitä tarvitsevien
käyttöön.

16.20 Veronica Rehn-Kivi r (vastauspuheenvuoro):  Arvoisa puhemies! Valitettavasti
tämä hometaloilmiö on kasvanut niin laajaksi, että taloudelliset ja terveydelliset menetyk-
set ovat liian suuret. Tähän tilanteeseen on monta syytä: on rakennettu kiireellä ja hutiloi-
den, on käytetty riskirakenteita, suunnittelulle ja rakentamiselle ei ole varattu riittävästi ai-
kaa, valvonta ja ylläpito on ollut puutteellista. Mutta myös rakentamisen uusissa normeis-
sa on riskejä. Olisiko hallituksen syytä vihdoin ottaa vastuuta tästä laajentuvasta ongelmas-
ta? Voisiko yhtenä ratkaisuna olla, että annetaan isompi ohjaus- ja valvontavastuu kunta-
rajoja ylittävälle, riittävän asiantuntemuksen omaavalle rakennusvalvonnalle?

16.21 Maatalous-  ja ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Moni kunta on yhdistänytkin voimavarojaan, ja kuntien välistä yh-
teistyötä tehdään rakennusvalvonnassa sen riittävän asiantuntemuksen varmistamiseksi ja
erikoistumisen varmistamiseksi. Tulevassa maakuntauudistuksessa rakennusvalvonta kuu-
luu niihin toimiin, mitkä kunnat yksimielisesti niin halutessaan voivat koota jopa maakun-
tatasolla järjestettäviksi, jos uudistus luonnosten mukaan etenee, mutta kuntien välistä yh-
teistyötä ei missään tapauksessa tulla tässäkään kieltämään, eli jatkossakin kunnat voivat
seudullisesti tai muuten erilaisilla yhteistyökuvioilla järjestää rakennusvalvontaa sen riit-
tävän asiantuntemuksen varmistamiseksi, jotta rakentamisen laatu tältä osin tulee varmis-
tettua. 
6



Pöytäkirjan asiakohta PTK 100/2016 vp
16.22 Sari Essayah kd (vastauspuheenvuoro): Arvoisa puhemies! Kosteus- ja sisäil-
maongelmia on varmasti paljon helpompi ennaltaehkäistä kuin korjata, ja tuntuukin aika
kummalliselta, että hallituksen ministereistä kukaan ei ole maininnut hallituksen kärkihan-
ketta, joka käsittääkseni on Terveellisten talojen Suomi. Ja syykin voi olla se — kun olen
itse yrittänyt tuolta sosiaali- ja terveysministeriöstä selvittää, ketkä tahot tässä ovat muka-
na, millä tavalla tätä viedään eteenpäin, onko tämä kärkihanke lähtenyt liikenteeseen, niin
siltä tuntuu — että lähtökuopissa ollaan, tämä on savolainen projekti: aloittamista vaille
valmis. Haluaisinkin kysyä hallitukselta: millä tavalla tätä Terveellisten talojen Suomi -kär-
kihanketta oikein ollaan viemässä eteenpäin, mitä tahoja sinne on tarkoitus ottaa mukaan,
mitkä ovat ne sidosryhmät, jotka ovat tässä mukana? Ja todellakin, jos ollaan tämä korja-
usavustus poistamassa, niin kyllä — ministeri Tiilikaiselle vielä lisäkysymys — olisi hyvä
tietää, minkä lain alta sitten seuraavaksi lähdetään apua hakemaan. Nämä ihmiset ovat epä-
toivoisia, jotka ovat homeloukussa.

16.23 Maatalous- ja ympäristöministeri  Kimmo  Tiilikainen  (vastauspuheenvuo-
ro): Arvoisa puhemies! Toistettakoon vielä: korjausavustuksia ei olla poistamassa, vaan
monen eri lain alla olevat korjausavustukset kootaan yhteen, yhden lain alle, jotta niitä on
yksinkertaisempi hakea ja jatkossa käyttää. (Eduskunnasta: Kuulostaa järkevältä!) 

Sitten mitä tulee tähän rakentamisen laatuun, terveelliseen sisäilmaan, niin kyllä sen on
kaiken rakentamisen lähtökohtana oltava. Se on lähtökohtana siinä, kun rakennusmääräyk-
siä uudistetaan. Se on lähtökohtana sille, että puurakentamista edistetään. Se on lähtökoh-
tana siinä, että ylipäänsä asuntotuotantoa asuntopulasta kärsiville alueille lisätään. (Sari
Essayah: Entäs se kärkihanke?) — Tästä kyseisestä kärkihankkeesta varmasti ministeri
Rehula kertoo mielellään lisää. (Naurua)

16.24 Antti Rinne sd (vastauspuheenvuoro): Arvoisa puhemies! Kosteus- ja homevauri-
oihin liittyvien terveyshaittojen vuosikustannuksiksi arvioitiin vuonna 2012 noin 450 mil-
joonaa euroa. Tämä arvio sisältää siis oireista, sairauksista, työkyvyn menettämisestä ja
työtehon ja tuottavuuden laskusta aiheutuvat kustannukset. Kukaan ei pysty arvioimaan si-
tä, kuinka suuri vaikutus lasten sairastumisella on tulevaan terveyteen ja työuriin ja ter-
veysmenoihin.

OAJ:n puheenjohtaja Luukkainen toteaa, että noin 1,5 miljardia euroa riittäisi kerralla
laittamaan kuntoon pahimmat ongelmat näissä sisäilmaongelmissa, ja hän kysyy, olisiko
väylähankkeiden jälkeen vihdoin koulujen ja päiväkotien vuoro, niin että nyt laitettaisiin
nämä asiat kuntoon. Kysyn uudelleen sitä, mitä edustaja Heinäluoma kysyi: olisiko, halli-
tus, nyt järkevää laittaa kuntoon nämä asiat jollakin ohjelmalla? Kysyn sitä, ministeri Or-
po, teiltä.

16.25 Valtiovarainministeri Petteri Orpo (vastauspuheenvuoro):  Arvoisa puhemies!
Siis se on kiistatonta, että tämä on iso ongelma yhteiskunnassa, ja kuten tiedätte hyvin, tätä
on useampien hallitusten toimesta jo yritetty purkaa ja ratkoa. Valitettavaa vain on se, että
rakentamisen laatu on edelleen sentyyppistä, että tämä uusiutuu ja uudetkin rakennukset
ovat sisäilmaongelmaisia.

Mutta se meidän lähestymistapamme nyt on se, että kun vastuu on ensisijaisesti kiinteis-
tönomistajilla eli silloin suurelta osin kunnilla tai kuntayhtymillä, niin me olemme halli-
tuksen näkökulmasta lähteneet vahvistamaan kuntataloutta, jolloin heillä on paremmat
7



Pöytäkirjan asiakohta PTK 100/2016 vp
edellytykset hoitaa näitä ongelmia. Itsekin tiedän kunnallispolitiikan kautta, että esimer-
kiksi näitä homekouluja on pyritty niiden raamien varassa, mitä omassa kunnassa on ollut,
korjaamaan mahdollisuuksien mukaan, mutta yhtä totta on myöskin se, että meidän julki-
sen talouden tilanne on niin huono, että me emme voi valtion rahalla tätä tässä tilanteessa
nyt ratkoa. Mutta me tulemme tekemään kaikkemme, kuten (Puhemies koputtaa) asunto-
ministeri täällä vastasi, että me tuemme kuntia ja kiinteistönomistajia näitten homeongel-
mien ratkomisessa. (Eero Heinäluoma: Ei tämä nyt riitä!)

Kysymyksen käsittely päättyi.
8


