















































DEMCF3C.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

15. Hallituksen esitys eduskunnalle metsälahjavähennystä koskevaksi lainsäädännöksi
Hallituksen esitys HE 158/2016 vp
Valiokunnan mietintö VaVM 28/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 15. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

22.36 Timo Harakka sd: Arvoisa rouva puhemies! Hallitus esittää metsälahjavähennys-
tä tilojen sukupolvenvaihdoksiin. Vähennysoikeus syntyy metsätilojen sukupolvenvaih-
doksen yhteydessä maksetun lahjaveron perusteella. Vähennys tehdään metsätalouden
pääomatulosta, kuten puun myyntitulosta. Vähennysoikeus riippuu metsän verotusarvosta
ja pinta-alasta. Metsätalouden pääomatulosta kertyvät verot vähenevät vuositasolla noin
18 miljoonalla eurolla.

Puun kysyntä joka tapauksessa lisääntyy muun muassa biotalousinvestointien takia, jo-
ten on vähintäänkin erikoista erikseen subventoida valtion tuilla puun tarjontaa. Metsälah-
javähennys onkin sananmukaisesti lahja hallitukselta suurten metsäomaisuuksien haltijoil-
le. MTK:n mukaan yli kaksi kolmasosaa metsänomistajista ei hyödy vähennyksestä lain-
kaan. Vähennys on monimutkainen — sen tunnustavat kaikki — ja hallinnollisesti raskas.
Tasavertaisen kohtelun kannalta vähennys on ongelmallinen, koska se kohdistuu vain met-
sämaahan ja vain tietyn vähimmäiskoon ylittäviin metsämaalahjoituksiin.

Ikävä kyllä metsälahjavähennyksen kansantaloudellista hyötyä ei ole osoitettu tai se on
todettu "maltilliseksi", koska se suuntautuu varsin pienelle joukolle. Samalla lukitaan met-
säomaisuus nykyisille omistajasuvuille ja lahjavähennyksen arvioidaan nostavan metsä-
palstojen hintoja. Huojennuksen voi olettaa lisäävän puun tarjontaa, koska hyödyn saisi
vain, jos verovelvollisella on tuloja metsästä. Puukauppa, kuten jo totesin, käy nyt hyvin,
joten antelias lahjoitus suurmetsänomistajille on turha varsinkin nykyisessä valtiontalou-
dellisessa tilanteessa.

Puun saanti pitää ilman muuta turvata. Puun myyntiä on kannustettava kohtuullisella
metsäverotuksella. Biotalouden vauhdittaminen ja puun tarjonnan kasvattaminen ovat hal-
lituksen keskeisiä tavoitteita. Tällä esityksellä ei juurikaan vaikuteta myönteisesti näihin
pitkän aikavälin tavoitteisiin. Sosialidemokraatit ovat esittäneet metsäverotuksen koko-
naisuudistusta, minkä tarkoituksena on turvata metsäteollisuuden kohtuuhintaisen raaka-
aineen saatavuus.
 Tarkistettu
4.0



Pöytäkirjan asiakohta PTK 126/2016 vp
Metsälahjavähennys on veroteknisesti äärimmäisen monimutkainen. Se mutkistaa vero-
tusta entisestään, ennen kaikkea metsäverotusta. Tässä yhteydessä eri asiantuntijat ovat
käyttäneet luonnehdintoja härveli ja innovaatio. Tämän vuoksi on perusteltua, että hallitus
selvittää metsäverotukseen liittyvät ongelmat ja antaa eduskunnalle esityksen metsävero-
tuksesta, joka yksinkertaistaa ja selkeyttää metsäverotusta. Samassa yhteydessä hallituk-
sen tulee korjata metsänhoitoon liittyvät laiminlyönnit.

Eli ehdotamme edellä olevan perusteella, että lakiehdotus hylätään ja että hyväksytään
yksi lausuma, joka kuuluu näin: "Eduskunta edellyttää, että hallitus antaa eduskunnalle esi-
tyksen metsäverotuksen kokonaisverouudistuksesta ja metsänhoitovelvoitteita, muun
muassa ensiharvennusvelvoitteita, tiukentavat esitykset."

22.39 Krista Kiuru sd: Arvoisa puhemies! Käsittelyssä on hallituksen esitys metsälahja-
vähennyksestä tilojen sukupolvenvaihdoksiin. Tämä vähennysoikeus syntyy metsätilojen
sukupolvenvaihdoksen yhteydessä jatkossa maksettavan lahjaveron perusteella. Hallitus
esittää, että vähennys tehtäisiin metsätalouden pääomatulosta, siis tässä tapauksessa puun
myyntitulosta. Olemme esittäneet valtiovarainvaliokunnan käsittelyssä, että tämä lakieh-
dotus hylättäisiin ja hyväksyttäisiin yksi lausuma, jonka edustaja Harakka täällä jo esitti. 

Näin ollen ensinnäkin alkuun haluan todeta, että kannatan edustaja Harakan tekemää
hylkäysehdotusta ja hänen täällä esittämäänsä lausumaa.

Arvoisa puhemies! Tässä on nyt yksi kolmesta rosvosta käsittelyssä osana kaverikapita-
lismin ilmentymiä. Hallituspolitiikassa on siis lähdetty siitä, että näin vaikeina aikoina oli-
si mahdollisuus kuitenkin tukea niin sanotusti kasvun nimissä erityyppisiä vähennyksiä,
jotka verotuksessa on esitetty tehtäväksi. Tässä tapauksessa metsälahjavähennys on ollut
kritiikkimme kohteena muutamasta syystä.

Lähdetään ensinnäkin siitä liikkeelle, että metsälahjavähennys on suoraan sanottuna
suuri lahja niille henkilöille, jotka metsää jo omistavat. MTK:n mukaan tämä lahja kohden-
tuisi niin, että yli kaksi kolmasosaa metsänomistajista käytännössä tästä lahjasta ei hyötyi-
si. Tämä tarkoittaa siis käytännössä sitä, että ne, joilla jo on metsävarallisuutta ja jotka su-
kupolvenvaihdoksen tuloksena haluavat sitä siirtää seuraavalle sukupolvelle, pystyvät
myös jatkossa luottamaan siihen, että heihin kohdistuu sellainen verotuksellinen etu, joka
siirtyy sukupolvelta toiselle. Asia on kiusallinen erityisesti siksi, että tätä metsälahjavähen-
nystä on perusteltu sillä, että puun kysynnän vauhdittamiseksi tarvitaan metsälahjavähen-
nystä. Moni voisi kysyä, miksi puun kysyntään pitäisi reagoida metsälahjavähennyksellä,
joka käytännössä kohdistuisi niin, että pitäisi odottaa sukupolvenvaihdosta tai jopa tässä
tapauksessa monesti jonkun metsää omistavan kuolemaa, jotta tämä puun kysyntää vauh-
dittava vähennysoikeus sitten todellisuudessa tulisi. Aika kiusallista, eikö totta? 

Me sosialidemokraatit esitämme, että puun kysyntää voi vauhdittaa pikemminkin sillä,
että me tosiasiassa käymme metsäverotuksen kimppuun ja teemme siitä niin kannattavan,
että puun saanti tulee turvattua. Puun myyntiä on mielestämme kannustettava erityisen
kohtuullisella metsäverotuksella. Se on kaikkein oikeudenmukaisin tapa saada puun tar-
jonta liikkeelle. Olemme esittäneet pitkän aikavälin tavoitteita myöskin siihen, että metsä-
verotuksen kokonaisuudistus voitaisiin tehdä, ja jopa parlamentaarisesti. Olemme halun-
neet, että tuo metsäverotuksen kokonaisuudistus tehdään, erityisesti siksi että me voisim-
me turvata metsäteollisuuden kohtuuhintaisen raaka-aineen saatavuuden.

Arvoisa puhemies! On hyvä todeta, että tämä metsälahjavähennys monimutkaistaa jat-
kossa erityisesti metsäverotusta. Nyt otetaan käyttöön sellainen vähennys, joka on erittäin
2



Pöytäkirjan asiakohta PTK 126/2016 vp
monimutkainen ja hallinnollisesti raskas. Tasavertaisen kohtelun kannalta vähennys on on-
gelmallinen siksikin, että se kohdistuu vain metsämaahan ja se kohdistuu tietyn vähim-
mäiskoon ylittäviin metsämaan lahjoituksiin. Näin ollen nämä piirretyt rajat tekevät siitä
erittäin raskaan vähennyksen. Olemme esittäneet siis, että tarkistettaisiin metsäverotuk-
seen liittyvät ongelmat, jotka ovat jo nykylainsäädännössä, ja katsottaisiin nämä uudet vä-
hennykset, jotka tähän iltaan tulevat toiseen käsittelyyn. Ja näin, arvoisa puhemies, uskon,
että tosiasiassa metsäverotuksen yksinkertaistamisella ja selkeyttämisellä saadaan paljon
parempia tuloksia aikaan. Olemme myös samassa yhteydessä esittäneet, että hallituksen
tulisi korjata metsänhoitoon liittyvät nykyiset laiminlyönnit.

Lopetan siihen, arvoisa puhemies, että totean, että tämän metsälahjavähennyksen kan-
santaloudellinen hyöty on jäämässä hyvin arveluttavaksi. Se on todettu "maltilliseksi",
koska se suuntautuu niin pienelle edunsaajajoukolle, ja tätä kautta se keskittyy siis niille
suvuille, joilla jo tänä päivänä on metsäomistusta. Pahimmassa tapauksessa, asiantuntijat
ovat arvioineet, metsäpalstojen hinnat sen kuin kasvavat, ja sitä kautta voi pelätä, että mi-
ten puuta saadaan jatkossakaan liikkeelle tai kuka ylipäänsä sijoittaa metsävarallisuuteen
tulevina vuosina, kun luodaan sellaisia kannustinjärjestelmiä, jotka huojennuksen kautta
voivat pikemminkin johtaa päinvastaiseen suuntaan? Tämän huojennuksen kun saisi vain
jos verovelvollisella on tuloja metsästä.

Sitä kautta täytyy toivoa, että tämäntyyppisessä esityksessä vielä olisi sellaisia hallitus-
puolueiden kansanedustajien hyvässä harkinnassa mahdollisesti ilmeneviä ongelmia, jot-
ka te haluatte korjata. Näistähän päästään vielä äänestämään sitten salissa, nyt kun tämä
asia on toisessa käsittelyssä. Mutta pidän tätä 18 miljoonan investointia näillä perusteilla
sellaisena, että hylkäämme tämän esityksen ja tältä lausuman pohjalta etenemme. 

Eli kannatan edustaja Harakan tekemiä ehdotuksia.

22.47 Touko Aalto vihr: Arvoisa rouva puhemies! Ensinnäkin tahdon kannattaa edustaja
Harakan tekemää vastalausetta, hylkäysesitystä ja vielä sitä lausumaakin, minkä edustaja
Harakka esitti. Käsittelyssä on varmaankin sellainen esitys, jota edes edustaja Kankaannie-
mi ei varmaan pysty käsi sydämellä rehellisesti perustelemaan hyvänä ja järkevänä, vaikka
hallituksen puolustajana hän on täällä erittäin hyvin ansioitunut. (Vasemmalta: Älä ylly-
tä!) Tämä esityshän on ihan puhtaasti sekä hallitusohjelman vastainen että terveen markki-
natalouden vastainen. 

Miksi hallitusohjelman vastainen? Kun lukee, mitä hallitusohjelmaan kärkitavoitteena
osana verotusta on kirjattu, niin tavoite laajasta veropohjasta ja matalista verokannoista jää
hyvin kauas. Tämä esitys kulkee aivan päinvastaiseen suuntaan. Tilanteessa, jossa puu-
kauppa käy kuumana kuin se hellankoukku konsanaan, on hyvin vaikeata löytää semmoi-
sia markkinatalouteen liittyviä perusteita, että juuri siinä hetkessä pitäisi vielä lisätä sub-
ventioita. Sen sijaan että verojärjestelmää monimutkaistetaan entisestään, sitä pitäisi yk-
sinkertaistaa, ja ehkä ne raskauttavimmat syyt vielä tähän esityksen hylkäämiseen liittyvät
siihen, että kun rahaa on vähän, kannattaa miettiä erittäin järkevästi ja harkitusti, minne sen
rahan kohdentaa. Tämä esitys ei tue työllisyyttä vaan on pois niistä euroista ja keinoista,
joilla työllisyyttä voitaisiin aidosti tukea, eikä tällä esityksellä ole myöskään myönteisiä
kansantaloudellisia vaikutuksia, joilla sitä pystyisi perustelemaan. 

Tämä esitys, jos mahdollista, on vielä pöhkömpi esitys kuin se makeisveron poistami-
nen. Toivon, että tämä tässä salissa hylätään. 
3



Pöytäkirjan asiakohta PTK 126/2016 vp
22.49 Toimi Kankaanniemi ps: Arvoisa rouva puhemies! Kun edustaja Aalto on hyvä
ystäväni ja vielä saman vaalipiirin edustaja ja saman kaupungin asukas, niin annan vähän
köyttä ja totean, että tämä metsälahjavähennys menettelynä on monimutkainen ja kohden-
tumisessakin on jonkin verran toivomisen varaa. Mutta edustaja Aalto hyvin tietää ja var-
masti myös edustaja Harakka — syntyjään äänekoskelaisena — että esimerkiksi Äänekos-
ken yli miljardin arvoisen tehdashankkeen puuntarve kasvaa ensi syksynä noin 4 miljoo-
nan kuution verran vuodessa. Se on valtava tarve, mikä siellä on puulle. Meidän on nyt
huolehdittava monin tekijöin siitä, että Äänekosken tehdas, suunnitteilla olevat Kemijär-
ven, Kemin, Pietarsaaren ja Kuopion, ehkä muutkin tehtaat ja olemassa olevat tehtaat saa-
vat raaka-ainetta ja näin saadaan tähän talouteen vientituloja ja sitä kautta työllisyyttä. Sii-
hen tarvitaan erilaisia toimenpiteitä. Tämä on yksi toimenpide — ei mikään kovin tehokas
mutta kuitenkin — jolle on perustelut. Me tiedämme, että nuori metsänomistaja myy puuta
paljon herkemmin kuin vanha. Ei yhdeksänkymppinen metsänomistaja enää myy, hän
säästää sitä pahan päivän varalle, mutta nuori myy, kun hän tarvitsee rahaa muihin tarpei-
siin. Näin ollen tämä kannustaa nuoria saamaan tilat ja myymään puuta. Eli sitä kautta me
varmistamme todellakin teollisuutemme raaka-aineen saannin.

Arvoisa puhemies! Edustaja Krista Kiuru sanoi, että pitää luoda kannattava metsävero-
järjestelmä. Edustaja Kiuru, mikä on kannattava verojärjestelmä (Puhemies koputtaa)
yleensä, ja mikä on kannattava metsäverojärjestelmä? 

22.51 Krista Kiuru sd (vastauspuheenvuoro): Arvoisa puhemies! Me tästä ensimmäises-
sä käsittelyssä jo sanailimmekin, ja silloin pöytäkirjaan aika pitkän lurituksen laitoin vas-
taukseksi edustajalle, mutta otetaan uusiksi.

Kyllä me lähdemme siitä, että metsäverotusta voidaan uudistaa, erityisesti siksi, että me
haluamme saada myös puuta liikkumaan. Tältä osin ensimmäinen tavoite on se, että me
voimme turvata metsäteollisuuden kohtuuhintaisen raaka-aineen saatavuuden. Toiseksi
lähdemme siitä, että kun tähän koko metsäverotuksen kokonaisuuteen lisätään vielä met-
sälahjavähennys, niin saadaan aikaan varsin monimutkainen ja hallinnollisesti raskas jär-
jestelmä, ja siltä osin on syytä arvioida näitä kysymyksiä vielä uudelleen. Lisäksi olemme
sitä mieltä, että yksinkertaistaminen ja selkeyttäminen on metsäverotuksessa nykyäänkin
paikallaan. Tältä osin haluamme myös korostaa viimeisenä puolena sitä, että metsänhoi-
toon liittyvät (Puhemies koputtaa) laiminlyönnit tulee korjata. Siinäkin on jo aika monta
tehtävää.

22.52 Esko Kiviranta kesk: Arvoisa puhemies! Ehkä on lyhyesti syytä kerrata tämä rea-
lismi. Kun henkilö saa metsää lahjaksi, niin hänhän maksaa siitä normaalin lahjaveron,
joka perustuu omaisuuden todennäköiseen luovutushintaan eli käypään arvoon. Hän voi
siis saada osittain tätä lahjaveroa tavallaan takaisin myymällä puuta 15 vuoden aikana tuos-
ta lahjan saannosta. Tässä hallituksen esityksessä ja valtiovarainvaliokunnan mietinnössä
on mainittu, että lahjaverosta voidaan saada myymällä puuta tuloverohelpotuksena takai-
sin jopa 74 prosenttia.

Olen tehnyt laskelmia siltä pohjalta, että metsässä on jo äärimmäisen vahva puusto ja
että tämä lahjansaaja hakkaa sen koko puuston 15 vuoden aikana, ja olen tullut siihen tu-
lokseen, että tämä johtaa suurin piirtein siihen, että siitä lahjaverosta voi saada 25—30 pro-
senttia takaisin näissä tapauksissa. Se vaihtelee tietysti tapauskohtaisesti hyvin paljon.
4



Pöytäkirjan asiakohta PTK 126/2016 vp
Tässä ei kannata aivan hirveästi suurennella tämän merkitystä. Varmaan tällä on merki-
tystä puun tarjonnan kannalta, ja puun kysyntä on — sen me tiedämme — kasvussa, kun
tehdään merkittäviä metsäteollisuuden investointeja.

Sitten täällä sosialidemokraatit ovat vaatineet metsäverotuksen kokonaisuudistusta.
Suomessahan on oikeastaan kaksi tämmöistä isoa metsäveroratkaisua tehty. Vuonna 1922
otettiin käyttöön pinta-alaperusteinen metsäverotus. Siitä sitten luovuttiin pitkän 13 vuo-
den siirtymäajan jälkeen vuoden 2006 alusta. Puun kiertoaika on Etelä- ja Keski-Suomes-
sakin 70—80 vuotta, Lapissa 100—200 vuotta. Ei näitä metsäverotuksen kokonaisuudis-
tuksia niin kovin usein tehdä.

Myönnän, että tämä on byrokraattinen mutta sinänsä ihan mikroluokan toimenpide ko-
konaisuuteen nähden metsäverotuksessa.

22.54 Sari Essayah kd: Arvoisa rouva puhemies! Sinällään emme tätä metsälahjavähen-
nystä vastusta, ja oli hyvä kuulla tässä asiassa varmasti tämän salin parasta asiantuntemus-
ta edustavan Esko Kivirannan puheenvuoro siitä, mitä tämä todellisuudessa suurin piirtein
vaikuttaa.

Luin Maaseudun Tulevaisuudesta ihan mielenkiintoisen artikkelin metsänomistajalta,
joka ei pitänyt tätä sinällänsä tehokkaimpana mahdollisena tapana, silloin kun puhutaan
siitä, että pitäisi saada puu liikkeelle, ja tässä salissa tuntuu olevan aika lailla yksimielinen
näkemys siitä, että me haluamme todellakin varmistaa sen metsäteollisuuden puunhankin-
nan. Siinä haastattelussa tuotiin esille esimerkiksi joku tällainen määräaikainen verovähen-
nysoikeus erittäin pienille metsätiloille, koska meidän ongelmahan Suomessa on se, että
meidän metsätilat ovat hyvin pirstaloituneita ja osa näistä metsätiloista on joutunut hyvin
pieniksi erilaisten perimisjärjestelyjen mukana. Jos ajatellaan, että olisi joku tietty määrä-
aika, esimerkiksi kolmen vuoden määräaika, jolloinka nämä hyvin pienet metsätilat voitai-
siin myydä vaikkapa verovähennyksellä tai kokonaan ilman verotusta, niin uskon, että sil-
loin kyllä puu lähtisi varmasti liikenteeseen, koska kyllä tosiasia on näin, että siinä vaihees-
sa kun perii metsää, niin en minä tiedä, onko se ensimmäinen ajatus, että nyt tämä perintö
pistetään sitten matalaksi ja puut myyntiin. Ehkä ainakin itse ajattelisin näin, että sitä jol-
lakin tavalla miettii, että hyvänen aika, jos edellisten sukupolvien perintö tulee, niin olisi-
ko ensimmäinen ajatus se, että lähden hakkaamaan sen nyt sitten matalaksi. Siinä mielessä
ajattelen, että siinä haastattelussa, joka oli siis metsänomistajan haastattelu, varmasti oli
ihan aidosti ja rehellisesti pohdittu tätä asiaa ja mietitty, onko tämä tosiaankin se paras
mahdollinen, tehokkain tapa, silloin kun mietitään sitä, että halutaan tätä puuta saada lii-
kenteeseen. Siinä mielessä minun mielestäni on ihan rehellistä ja hyvä pohtia, mikä olisi
sitä parasta mahdollista politiikkaa sen suhteen, kun puuta halutaan saada liikenteeseen.

22.57 Touko Aalto vihr: Arvoisa rouva puhemies! Jos edustaja Kankaanniemi ja edusta-
ja Kiviranta vielä pohtivat, pitäisikö tämä esitys hylätä vai kenties hyväksyä, niin itse asias-
sa omissa puheenvuoroissanne toivottavasti vakuutitte itse itsenne omilla sanoillanne, että
ei ole oikeastaan kuin yksi järkevä vaihtoehto eli hylätä tämä esitys, sillä edustaja Kan-
kaanniemikin toi hyvin esiin tässä, että kun puun tarve kasvaa, kysyntä kasvaa — juurikin
niistä syistä, joita edustaja Kankaanniemi toi esiin — ja markkinat varmaan ohjaavat hin-
nan kohdalleen siinä tilanteessa. Tässä tilanteessa myös edustaja Kankaanniemen omin sa-
noin varsin tehoton, huonosti kohdentuva ja monimutkainen 18 miljoonan euron lahja ei
ole varmaan kovinkaan järkevä. Ja itse asiassa edustaja Kiviranta antoi vielä raskauttavam-
5



Pöytäkirjan asiakohta PTK 126/2016 vp
mat kommentit, miksi ehdotus pitää hylätä: sillä ei ole juurikaan merkitystä, ja edellisessä
keskustelussa ensimmäisen käsittelyn yhteydessä toitte esiin, että tämän vähennyksen hyö-
dyntäminen vaatii asiantuntevaa verosuunnittelua. Jos tämä asia on näin monimutkainen ja
toimii markkinataloutta ja hallitusohjelmaa vastaan ja sillä ei ole oikeastaan kansantalou-
teen eikä työllisyyteen vaikutuksia ja se on vielä edustaja Kankaanniemen mukaan varsin
tehoton, huonosti kohdentuva ja monimutkainen, niin eiköhän meillä pian ole tässä salissa
äänestettävänä yksimielinen esitys, että hylätään tämä esitys — ja parhaimpina asiantunti-
joina tämän hylkäysesityksen puolesta ovat edustaja Kankaanniemi ja edustaja Kiviranta.

22.58 Timo Harakka sd: Arvoisa rouva puhemies! Edustaja Aalto puhui vähän mutta si-
täkin painavampaa asiaa.

Muistan erittäin hyvin vapun 2014, jolloin Metsä Group ilmoitti harkitsevansa suurta in-
vestointia kotikuntaani Äänekoskelle — sen riemun ja tulevaisuuden näköalan, jonka se
avasi paitsi kotikaupunkiini myöskin ennen kaikkea pohjoisen Keski-Suomen metsätalou-
delle. Tuolloin välittömästi valtio panosti monin tavoin suurin summin edistääkseen tätä
hanketta, ja myöskin ESIR-rahasto on ollut tässä Suomen metsäteollisuuden historian suu-
rimmassa hankkeessa mukana.

On aivan selvää, että tässä tilanteessa, jossa puun kysyntä joka tapauksessa kasvaa, tun-
tuu markkinatalouden kannalta täysin mielipuoliselta, että sitä pitää vielä erikseen subven-
toida valtion varoin. Ei liene sattumaa, että edustajat Lepomäki ja edustaja Vartiainen ei-
vät ole tässä salissa puolustamassa hallituksen esitystä ja tuskin julkisesti muutoinkaan.

Mutta tähän liittyy toinenkin markkinatalouden ongelma, ja se liittyy siihen, että miksi
täytyy ehdoin tahdoin pitää nämä metsäomaisuudet nykyisillä omistajillaan. Miksi toisen
kerran? Koska edellisen metsälahjavähennyksen yhteydessä vuonna 2008 kävi myös niin,
että metsätilojen hinnat nousivat, ja nyt edelleen nostetaan metsätilojen hintoja, niin että se
sijoitusmuotona ei ole enää yhtä kilpailukykyinen niille, jotka eivät jo ennestään ole syn-
tyneet metsätilan omistajiksi.

Ja täytyy huomauttaa, että kun tätä perustellaan sillä, että saataisiin puu tehokkaammin
liikkeelle, niin tämä kohdentuu kuitenkin vain siihen kolmannekseen metsätiloista, jotka
ovat suurimpia ja joissa voi olettaa, että metsätalous on jo äärimmäisen ammattimaisesti
hoidettu. Siihen kahteen kolmasosaan, jossa metsänhoitoa ei hoideta yhtä hyvin ja jota voi-
taisiin tehostaa, tämä laki ei vastaa lainkaan, ikävä kyllä, ja siihen pitäisi nimenomaan koh-
dentaa. Siksi tämä on hukkaan heitettyä rahaa.

23.00 Esko Kiviranta kesk: Arvoisa puhemies! Edustaja Aallolle totean, että en ole sano-
nut, että tällä metsälahjavähennyksellä ei olisi merkitystä, mutta ei sitä pidä liioitella.

Sitten mitä tähän byrokraattisuuteen tulee, niin olen aivan varma, että kun edustaja Aal-
to varmaan saa tässä ennen pitkää metsälahjan, niin kyllä hän matemaattisesti orientoitu-
neena miehenä selviää tästä vähennyksestä ja pystyy sitä käyttämään.

Edustaja Essayahille sanoisin, että kyllä sitä metsää on vastuullista käyttää. Kirves on
metsän paras lääke, se on tunnettu totuus. Eihän sitä metsää nyt ihan huvikseen pidetä,
vaan sitä on tarkoitus käyttää.

23.01 Toimi Kankaanniemi ps: Arvoisa rouva puhemies! Edustaja Aallolle totean, että
mietinnön mukaan tämän esityksen edut ovat suuremmat kuin haitat, ja näin ollen kanna-
tan sitä, että tämä esitys hyväksytään.
6



Pöytäkirjan asiakohta PTK 126/2016 vp
Toiseksi nostan vielä esille sen, että meillä on monia biotuotehankkeita, ja luulisin, että
edustaja Aalto vihreänä olisi siitä näkökulmasta huolissaan biotuotetehtaiden puunsaannin
turvaamisesta jatkossa.

23.02 Jari Myllykoski vas: Arvoisa rouva puhemies! Täytyy kyllä sanoa, että kovin pit-
kän matkan päästä edustaja Kankaanniemi lähti hakemaan tätä, niin että on vähän semmoi-
nen pitkä savotta ja hirveä pakkanen ja yli metrin hanki, että nuo etuudet biotaloudelle siel-
tä sitten tulevat. Kun juuri tässä ollaan kuultu, kuinka pitkäkestoinen ja monimutkainen
tämä verouudistus on, niin ehkä näin sitten melkeinpä pikkujoulutunnelmissa ja itsenäi-
syyspäivän juuri ohitettuamme täytyy sanoa: edustaja Toimi Kankaanniemi, ei ehkä kan-
nata lähteä niin pitkälle savotalle hakemaan tälle oikeutusta, koska tämä ei nopeasti tee mi-
tään. 

Hallituksen tärkeämpi tavoite olisi ollut se, että oltaisiin esimerkiksi perikunnille luotu
mahdollisuus muodostaa yhteismetsä ja antaa siihen perintöverohelpotusta. Silloin me oli-
simme saaneet näitä ei vain oikein äveriäiden perheiden ja isojen metsätilojen osalta täm-
möisen verokohtelun piiriin, koska tiedän, että teidänkin puolueessanne ja myös keskus-
tassa on kritisoitu kovasti sitä, että tämä kohdentuu nyt hieman tämän tehokkaan metsän-
hoidon osalta vain isoille metsälöille. Kun olisi tärkeätä saada niin, että meillä ei olisi sitä
60 000:ta suomalaista metsänomistajaa, jotka eivät tiedä omistavansa metsää, niin valtion
ja erityisesti hallituksen olisi pitänyt ponnekkaasti lähteä kehittämään sellaista menettelyä,
jolla ne hoitamattomat perikuntien metsät tulisivat metsänhoidon puitteisiin. Se, mitä he
yhteismetsässä sitten tekevät, haluavat suojella tai olla talousmetsissä, olisi ollut heidän
asiansa, mutta he olisivat tulleet hallitun järjestelmän piiriin.

Keskustelu päättyi ja asian käsittely keskeytettiin.
7


