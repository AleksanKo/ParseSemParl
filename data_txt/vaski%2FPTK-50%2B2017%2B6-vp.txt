















































DEM8BCB.tmp.xml


Pöytäkirjan asiakohta PTK 50/2017 vp
Pöytäkirjan asiakohta 

PTK 50/2017 vp

Täysistunto

Tiistai 9.5.2017 klo 14.05—16.15

6. Hallituksen esitys eduskunnalle laiksi saamen kielilain muuttamisesta
Hallituksen esitys HE 44/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään perustuslakivaliokuntaan.

Keskustelu

14.07 Markus Mustajärvi vas: Arvoisa puhemies! Tämä hallituksen esitys liittyy paitsi
hallinnollisiin uudistuksiin myös siihen, että poistetaan saamelaiskäräjälain mukainen viit-
taus saamelaisiin, ja se määritelmä on ollut pitkään kiistanalainen. Oleellistahan on se, että
palveluita saa se, joka kokee äidinkielekseen saamen kielen. Oleellista on siis turvata kie-
lelliset ja kulttuuriset oikeudet. Ilman kieltä ei ole kulttuuria ja ilman niitä elinkeinoja, jot-
ka turvaavat perinteiset elinkeinot ja elämisen muodon, ei ole kohta kumpaakaan, ei kieltä
eikä kulttuuria. Tässä suhteessa valtiovalta ei ole toiminut tämän hallituksen esityksen pe-
rustelujen ja tavoitteitten mukaisesti. Jos muistaa, mitä tapahtui kalastuslaissa, Metsähalli-
tus-laissa ja Tenojoki-sopimuksessa, niin niissä kaikissa kavennettiin saamelaisten oikeuk-
sia ja elintilaa.

Tämän lisäksi jotkut kunnat ovat huomauttaneet, että täyttyvätkö lain tavoitteet, siitä
syystä, että kunnille osoitetut resurssit ovat liian pienet. Velvoitteet ovat selvät, mutta pe-
limerkkejä ei ole läheskään kaikissa kunnissa tarpeeksi. Oleellista on muistaa myös se, että
saamelaisia asuu hyvin paljon muualla kuin saamen kotiseutualueella ja silloin olisi äärim-
mäisen tärkeä kyetä tukemaan saamenkielisten opetusta esimerkiksi kielipesätoiminnalla.

14.09 Oikeusministeri Antti Häkkänen: Arvoisa puhemies! Perustuslaissa me säädäm-
me eri kieliryhmien oikeudesta ylläpitää omaa kieltään ja kulttuuriaan. Saamen kielilailla
turvataan perustuslain ja Suomea sitovien kansainvälisten sopimusten vaatimalla tavalla
saamelaisten oikeus ylläpitää ja kehittää kieltään ja kulttuuriaan sekä käyttää tuomioistui-
messa ja muussa viranomaisessa omaa saamen kieltään, inarinsaamea, koltansaamea tai
pohjoissaamea. Suomen kansallinen lainsäädäntö ja kansainväliset ihmisoikeussopimuk-
set velvoittavat viranomaisia toteuttamaan saamelaisten erityisesti kieleen ja kulttuuriin
liittyvät oikeudet, jotta saamelaisten oikeudet toteutuvat yhdenvertaisesti kaikkiin väestö-
ryhmiin nähden.

Saamen kielilakia ehdotetaan nyt muutettavaksi maakuntauudistuksen sekä sosiaali- ja
terveydenhuollon järjestämistä koskevan uudistuksen johdosta. Lain muuttaminen on vält-
tämätöntä, jotta saamelaisten kielelliset oikeudet eivät heikenny sote- ja maakuntauudis-
tuksen yhteydessä. Hallintoa järjestettäessä tulee ottaa huomioon perustuslain 17 §:ssä sää-
 Tarkistettu
4.1



Pöytäkirjan asiakohta PTK 50/2017 vp
detyt kielelliset perusoikeudet. Tässä valmisteluvaiheessa on katsottu, että on tarkoituksen-
mukaista tehdä sote- ja maakuntauudistuksen edellyttämät tekniset muutokset tähän kieli-
lakiin.

Saamen kielilakia sovelletaan kaikkiin julkiselle vallalle kuuluviin tehtäviin, jotka kuu-
luvat laissa tarkoitetuille viranomaisille. Laissa säilytetään edelleen se periaate, että saa-
melaisilla olisi laajempi oikeus asioida saamen kielellä omalla kotiseutualueellaan. Esityk-
sessä ehdotettujen muutosten myötä saamen kielilain säännökset siis tulisivat koskemaan
myös maakuntia ja erityisesti Lapin maakuntaa. Lähtökohtana ja tavoitteena on, etteivät
kielelliset oikeudet heikenny, vaikka tehtäviä siirretään uudelle maakuntavaltuustolle. La-
kia myös päivitetään, eli viranomaisissa ja muussa lainsäädännössä saamen kielilain voi-
maan astumisen jälkeen tapahtuneet muutokset on huomioitu tässä ehdotuksessa.

Lisäksi laista poistettaisiin viittaus saamelaiskäräjistä annettuun lakiin saamelaisen
määritelmän osalta perustuslakivaliokunnan mietinnössään 12/2014 esittämällä tavalla. Eli
tässä noudatetaan nyt eduskunnan tahtoa ja perustuslakivaliokunnan tahtoa.

Lausuntokierrokselta saadun palautteen sekä saamelaiskäräjien kanssa käytyjen neuvot-
telujen perusteella tämä muutosehdotus on saanut kannatusta.

14.12 Tytti Tuppurainen sd: Arvoisa puhemies! Näin Eurooppa-päivänä on syytä tode-
ta, että saamelaiset ovat ainoa Euroopan unionin alueella asuva alkuperäiskansaksi tunnus-
tettu kansa. Tämä on Suomelle tietysti tärkeä asia, ja voimme olla siitä hyvin ylpeitä. Saa-
melaisten merkitys Suomelle on hyvin tärkeä, ja heillä on keskeinen asema Suomen kult-
tuurissa. On tervetullutta, että hallitus uudistaessaan sosiaali- ja terveydenhuollon järjestel-
mää kiinnittää huomiota saamelaisten oikeuksiin saada palveluja omalla äidinkielellään. 

Kuten oikeusministeriön ja Oulun yliopiston Giellagas-instituutin viime vuonna teke-
mästä selvityksestä ilmenee, nykyisellään saamenkielisten kielelliset oikeudet toteutuvat
heikosti Suomessa. On toivottavaa, että hallitus kiinnittää jatkossa huomiota saamenkielis-
ten palveluiden saatavuuteen, ei yksin sosiaali- ja terveyspalveluiden näkökulmasta vaan
kokonaisvaltaisemmin, niin että epäkohdat saadaan korjattua ja saamelaisten lain edellyt-
tämät oikeudet saada palvelua omalla äidinkielellään toteutuvat. Toivoisin, että huomiota
kiinnitettäisiin saamenkielisten lasten mahdollisuuksiin käyttää ja opiskella kieliä myös
saamelaisalueen ulkopuolella. On huomattava, että noin 70 prosenttia saamelaislapsista ja
nuorista asuu varsinaisen saamelaisalueen ulkopuolella.

14.13 Emma Kari vihr: Arvoisa puhemies! Ensinnäkin nyt täytyy käyttää tilaisuutta hy-
väkseen ja onnitella uutta ministeriä ja samalla toivoa, että nämä saamelaisten kysymykset
nousevat nyt ihan eri tavalla oikeusministerin prioriteettilistalla korkealle.

Hallituksen esitys on ehdottomasti tarpeellinen siinä, että meidän täytyy turvata saame-
laisten asema tässä sote- ja maakuntauudistuksessa. Me tiedämme, niin kuin edellinen pu-
huja totesikin, että tällä hetkellä nämä asiat eivät toteudu. Me emme hoida saamelaisten
asemaa tavalla, jolla meidän pitäisi. Oikeusministeriössähän on kuitenkin tehty tässä jo
pohjalle ansiokasta työtä ja jo kaksi vuotta sitten itse asiassa on teetetty esiselvitys saamen
kielilain laajemmista kehittämistarpeista. On paljon ideoita, paljon erilaisia esityksiä siitä,
miten tätä asiaa voitaisiin viedä eteenpäin ja saamelaisten asemaa parantaa. Sen takia ky-
syisinkin oikeusministeriltä: millä aikataululla näitä muita kehittämistarpeita ollaan vie-
mässä eteenpäin?
2



Pöytäkirjan asiakohta PTK 50/2017 vp
14.14 Markku Rossi kesk: Arvoisa rouva puhemies! Kun nykyistä saamen kielen lakia
säädettiin eduskunnassa, perustuslakivaliokunnassa otettiin silloin tarkka linja siihen, että
saamen kielten oikeudet tulee turvata, mutta painotettiin samalla myös sitä, että resurssien
tulee olla kohdallaan, jotta saamen kielen opetukseen, kulttuuriin, siihen kokonaisuuteen,
pystytään panostamaan niin, että se ei ole ainoastaan harrastekieli. 

Tällä hetkellähän saamen kielten kohdalla tilanne taitaa olla aika mielenkiintoinen siltä
osin, että Suomessa eniten saamen kieltä puhutaan ei suinkaan siis Lapin alueella vaan pää-
kaupunkiseudulla. [Ben Zyskowicz: Eikö Savossa?] Tässä suhteessa kysynkin oikeusmi-
nisteriltä... Tai välttämättä en halua kysyä tuoreelta oikeusministeriltä tähän liittyen mutta
toivoisin, että siihen kiinnitetään huomiota — viittasitte tähän maakuntauudistukseen ja tä-
hän lainsäädäntöön, jolla nyt sitten täsmennetään myös saamen kielen asemaa suhteessa tu-
levaan uuteen maakuntahallintoon, ja viittasitte nimenomaan siihen, että Lapin alueella
tämä on ajankohtainen kysymys — että kun pääkaupunkiseudulla tietämäni mukaan on
eniten näitä saamen kieltä puhuvia ja henkilöitä, jotka ovat lähtökohdaltaan saamelaisia,
niin miten heidän oikeutensa myös täällä pystytään huomioimaan.

Nythän on käymässä näin: kun ihminen dementoituu, hänelle voi käydäkin niin, että
vaikka hän on puhunut suomen kieltä tässä välillä, niin sitten se hänen äidinkielensä elikkä
saamen kieli palautuukin. Se tuo meidän vanhushuoltoomme ja tuonne sote-puolelle kyllä
ihan uudenlaisia paineita, koska jokainen voi vain ajatella, millaista on, jos se välillä opittu
suomen kieli katoaakin ja se perusäidinkieli elikkä saamen kieli palaa. 

Olemme mielenkiintoisten haasteiden äärellä Eurooppa-päivänäkin.

14.16 Hannu Hoskonen kesk: Arvoisa rouva puhemies! Saamelaisten oikeuksien turvaa-
minen on meille suomalaisille toki kunnia-asia, ja siitä pidetään huoli, aivan kuten tässä
sote-uudistuksessakin. On syytä aina muistaa se, että kun tällainen pieni vähemmistökansa
asuu tuolla Lapissa, pohjoisessa, ja on pitkien välimatkojen alueesta kysymys — on valta-
van pitkät välimatkat ja vielä kolme eri saamen kieltä — niin vaikeuksia on. En ihan varma
ole siitä, mutta muistamani mukaan on niin, että osa saamenkielisistä ei keskenään puhu
edes — en muista, ymmärtävätkö esimerkiksi inarinsaamelaiset kolttasaamelaisia. Eli se
kuvaa sitä tilannetta, että on äärimmäisen tärkeää, että kieli tällä alueella säilyy elävänä.
Sen tautta sen opetus ja muut asiat pitää järjestää niin hyvin, että kieli kehittyy ja voimistuu
sillä alueella ja saamen kieli säilyy. Se on meidän suomalainen kansallinen aarre. Kun kieli
voi hyvin, niin ihmisetkin voivat hyvin ja opetusta saadaan eri oppilaitoksissa omalla äi-
dinkielellä. 

Mutta palvelujen järjestämisessä on tärkeää myös, kun pitkien välimatkojen alueella ol-
laan, että niissä olosuhteissa pyritään parhaaseen mahdolliseen tulokseen, aivan kuten
sote-ratkaisussa muutenkin, että palvelut pystytään turvaamaan eri puolilla maata. Suomi
on pitkien välimatkojen maa, ja ymmärrän, että oikeusministeri Antti Häkkänen tässä
asiassa, kun on oikeusministerin vaativaa tehtävää nyt hoitamassa, pitää tämän saamelais-
ten asian varmasti lämpimänä mielessä ja tärkeästi esillä.

Näin lopuksi, arvoisa rouva puhemies, toivotan uudelle oikeusministerille voimia ja vii-
sautta tehtävään.

14.18 Maria Tolppanen sd: Arvoisa puhemies! Tämä on esitys, jonka tosiaankin voi ilol-
la ottaa vastaan. Erityisen iloinen olen siitä, että täällä on mukana kolttasaamelaiset, koska
3



Pöytäkirjan asiakohta PTK 50/2017 vp
kolttasaamelaiset ovat saamen kansan vähemmistö ja kolttasaamelaiset ovat kärsineet siitä
minoriteetin asemastaan, niin kuin aina tahtoo joka paikassa olla.

On erittäin tärkeää, että lapset saavat omalla äidinkielellään palvelua heti pienestä pi-
täen. Päivähoidon pitäisi olla Saamenmaalla siten, että kaikki, joiden äidinkieli on saamen
kieli, olisivat oikeutettuja saamenkieliseen päivähoitoon ja saamenkieliseen kouluun riip-
pumatta siitä, minkälaisen statuksen saamelaiskäräjät on kyseiselle perheelle antanut.
Tämä saamelaisasia ei vielä suinkaan ole maalissa, siinä on paljon vielä tehtävää, mutta se
on niin iso asia — sehän pohjautuu itse asiassa ihan tuonne isojaon aikoihin, ja sieltä tul-
laan sitten tähän päivään — ja kun kysymyksessä on valta ja mammona, niin me tiedämme
sen, että se tahtoo tehdä asioista hankalia ja mutkistaa niitä. Mutta on erittäin hyvä asia, että
saamen kieliasia on nytten otettu esille. Ja jos sote on nytten se, joka aukaisee tätä umpisol-
mua, niin onhan tässä sitten sellainen asia, että edes yksi asia on kiistatta hyvä tässä sote-
kysymyksessä, johon varmaan tässä palailemme pikkuhiljaa, ja kuulemme siitäkin vähän
eri puolilta asioita.

Minun puolestani myös oikein paljon onnea uudelle ministerille, viisautta tehtävässä.

14.20 Pekka Haavisto vihr: Arvoisa puhemies! On hyvin tärkeää, että saamelaisten oi-
keuksiin ja saamen kielen oikeuksiin nyt kiinnitetään huomiota, ja esitys on siinä mielessä
tervetullut.

Edustaja Rossi otti esille tärkeän näkökohdan. Kieli on ihmisen kotimaa monella taval-
la, ja vanheneva ihminen ehkä palaa siihen alkuperäiseen äidinkieleensä. Saamelaiset ovat
itse kiinnittäneet huomiota siihen, että kun Pohjoismaiden rajat ovat lähellä, esimerkiksi
Norjan puolella olisi mahdollista saada joitakin sosiaali- ja terveyspalveluja omalla kielel-
lä ilman tulkkia. Voisiko tässä yhteydessä katsoa myöskin tämän pohjoismaisen yhteis-
työn mahdollisuuden yli rajojen sosiaali- ja terveyspalvelujen osalta? Tätä voisi varmaan
lisätä.

Toinen asia, joka täällä nousi esille, hyvin tärkeä asia, on se, että saamenkielisistä jo suu-
ri osa asuu perinteisen saamelaisalueen ulkopuolella. Silloin lasten kielipesätoiminta, las-
ten oikeus omakieliseen koulutukseen, oman kielen oppimiseen, on hyvin tärkeää, ja sii-
hen on kiinnitettävä huomiota.

Ja nyt kun oikeusministeri on tarttunut uuteen tehtäväänsä, niin vaikka tiedän hallitus-
ohjelman linjaukset, pitäisin tärkeänä, että Suomen ILO 169 -sopimuksen jäsenyyttä, rati-
fiointia vietäisiin kuitenkin meillä eteenpäin. Se on tärkeä tavoite saamelaisille, ja se olisi
erittäin tärkeää koko Suomen ihmisoikeuspolitiikalle.

14.21 Timo Heinonen kok: Arvoisa rouva puhemies! Kun salin vasemmalta laidalta al-
kuun mutta myös vähän nyt jo joka puolelta on tuoretta ministeriä onniteltu ja kiitelty toi-
meen tarttumisesta, niin ettei jää väärää kuvaa, täytyy täältä salin oikealtakin reunalta
omasta joukkueesta kiitellä ministeriä, että hän on täällä heti salissa aktiivisesti osallistu-
massa lähetekeskusteluun ja ryhtynyt johtamaan omaa ministeriötään. Lämpimät onnitte-
lut siitä.

Asia on myös tärkeä, saamelaisten oikeudet ja kielelliset oikeudet, jotka tässä ovat esillä
olleet. Yksi iso kokonaisuus tässä on myös se, että meidän pitää huolehtia kielipesärahoi-
tuksesta, johon edellä edustaja Haavisto viittasi. Se on useana vuonna ollut vähän uhan al-
la, ja lasten kieliopetus on loppupeleissä se tärkein tukijalka, mistä se kielen oppiminen sit-
ten alkaa.
4



Pöytäkirjan asiakohta PTK 50/2017 vp
Arvoisa puhemies! Kun tässä nyt puheeksi on tullut maakuntauudistus, niin maakunta-
uudistuksessa on monia kokonaisuuksia, jotka vielä ehkä vaativat hivenen tarkistamista.
Tänään esimerkiksi on esille noussut se, että maakuntalaki, sen 6 §, jossa tehtävät maakun-
nille luetellaan, ei esimerkiksi ota lainkaan kantaa virkistysalueyhdistyksiin, jotka tekevät
merkittävää työtä. Kun tässä kerran maakuntauudistuksesta on kysymys, ajattelin, että nos-
tan sen myös tässä esille. Toivon, että valiokuntakäsittelyssä, kun maakuntauudistuksen eri
kokonaisuuksia nyt käsitellään, vielä kertaalleen käydään tarkasti läpi nämä eri tehtävät.

14.23 Hanna Sarkkinen vas: Arvoisa puhemies! Myös minä haluan onnitella uutta mi-
nisteriä lämpimästi.

Arvoisa puhemies! Saamelaisille on viime aikoina monissa lakiesityksissä valitettavasti
tullut kylmää kyytiä: ILO-sopimuksen ratifioinnin kaatuminen, Metsähallitus-laki, Teno-
sopimus, muutamia mainitakseni. Toivottavasti tämä lakiesitys on positiivisempi saame-
laisten näkökulmasta.

Arvoisa puhemies! Saamelaiset ovat Euroopan ainoa alkuperäiskansa, ja Suomen vas-
tuulla on omalta osaltaan turvata saamelaiskulttuuria ja -kieliä. Saamelaisten kielioikeudet
kotiseutualueen ulkopuolella ovat tärkeä näkökulma, aivan niin kuin täällä on jo monessa
puheenvuorossa käynyt esille, sillä iso osa saamelaisista tänä päivänä asuu pohjoisten kun-
tien ulkopuolella, ja tässä tärkeä asia on kielipesien rahoituksen ja muun kielenopetuksen
rahoituksen turvaaminen.

Sote-uudistuksen yhteydessä on huomioitava, että saamelaiset saavat sote-palveluita
saamen kielellä myös jatkossa kotiseutualueellaan, vaikka vastuu siirtyy kunnilta laajem-
malle maakunnalle. Erityisesti vanhuspalveluissa tämä on tärkeä kysymys, koska vanhuk-
sille on tärkeätä, että palveluita saadaan kotikielellä ja itselle tutuimmalla kielellä. Muuten-
kin tässä sote-uudistuksen ja ylipäätään maakuntauudistuksen yhteydessä, kun sitä raken-
netaan tuolla Lapin maakunnassa, saamelaisia on kuunneltava ja otettava mukaan uudis-
tuksen suunnitteluun.

Arvoisa puhemies! Yksi näkökulma tähän kieleen on myös aikuisten kielikoulutus. Oli-
si tärkeätä, että olisi resursseja ja määrärahoja siihen, että aikuisia pystytään kouluttamaan
myös saamen kielessä, jotta olisi sellaisia osaavia ammattilaisia, jotka pystyvät saamen
kielellä tuottamaan palveluita erilaisissa viranomaisissa ja erilaisissa muissa palveluissa, ja
toisaalta, että voitaisiin sillä tavalla täydennyskouluttaa ja turvata kielen elinvoima. Toi-
von, että myös tämä aikuiskoulutuksen näkökulma otetaan huomioon.

14.25 Ritva Elomaa ps: Arvoisa puhemies! Saamen kielen turvaaminen on ehdottoman
tärkeää, ja näin ollen tämä hallituksen esitys on kannatettava. Saamen kieltä puhuvia on
tänä päivänä eri puolilla Suomea, ei pelkästään Lapissa. Siksi saamen kieltä puhuvien pal-
velut omalla kielellä pitää turvata, kuten täällä on edellä esitettykin.

Uudelle oikeusministerille hyvin paljon onnitteluja.

14.25 Outi Mäkelä kok: Arvoisa puhemies! Yhdyn onnitteluihin uudelle ministerille:
Menestystä ja voimia työssänne! Työsalkku ei varmasti ole mikään kevyin, mutta uskon,
että teillä on vahvat hartiat kantaa se.

Tämä saamen kieli -asia: On todella tärkeää, että se on myös tuotu hallituksen esityksen
muodossa tänne saliin, ja niin kuin edellisissä puheenvuoroissakin todettiin, saamelaisten
asioiden osalta on tässä ollut monta monimutkaista ja vaikeaa asiaa. Toivottavasti tämä
5



Pöytäkirjan asiakohta PTK 50/2017 vp
kielikysymys on asia, joka etenisi vähemmillä mutkilla. Tämä saamen kielen elävyys ja
kielen kehitys on todellakin turvattava myös muualla kuin pohjoisilla alueilla, ja se turvaa
myös sen, että saamelaisilla ja saamenkielisillä olisi mahdollisuus työn ja muiden syiden
vuoksi myös muuttaa muualle ilman, että se oma kieli ja kulttuuri kuolevat sen myötä, jos
he sieltä omilta synnyinseuduiltaan siirtyvät muualle. Tämän vuoksi on tärkeää, että saa-
men kieli suomalaisena kielenä turvataan ja sillä asiointi, koulujen käynti, sen avulla kas-
vaminen ja kehittyminen turvataan myös muualla kuin pohjoisilla alueilla.

14.27 Ville Skinnari sd: Arvoisa puhemies! Itse en enää jatka onnittelujen sarjaa, koska
olen sen jo tehnyt useampaan kertaan ennen ja jälkeen teidän valintanne, arvoisa ministeri,
mutta täytyy sen verran todeta, että kun helmikuussa SDP:n ryhmäpuheenvuorossa vaadin
kokopäiväistä oikeusministeriä, niin silloin minulle todettiin kokoomuksesta, että pääasia,
että se on kuitenkin täysipäinen. No, nyt meillä on täysipäinen ja täysipäiväinen, näin me
täältä oppositiosta toivomme, ja siinä mielessä vielä kerran onnittelut!

Mutta, arvoisa ministeri, totesitte hyvin oikeastaan avauspuheessanne sen, mitä haluan
sanoa, että tässä hallituksen esityksessä on kuultu eduskuntaa, tässä on kuunneltu perustus-
lakivaliokuntaa, meitä jäseniä, siitä, mitä silloin olemme lausuneet, se on iso asia se. Mutta
sitten kysyn teiltä, kun tässä on kysymys kieliosaamisesta mutta samalla myös saamelais-
ten lasten kielikasvatuksesta ja sen olemassaolosta ja tulevaisuudesta: Oletteko mahdolli-
sesti keskustelleet laajemmin esimerkiksi opetus- ja kulttuuriministeriön tai opetusminis-
terin kanssa siitä, miten saamelaisten lasten kielikoulutusta ja kielikirjallisuuden kehittä-
mistä ja jakelua voitaisiin tehostaa? Esimerkiksi kolttasaamelaisilla on ollut monta projek-
tia tähän liittyen, ja tietojeni mukaan asia on hyvin edennyt, mutta voisitteko, arvoisa mi-
nisteri, edistää myös tätä lasten kirjallisuuden leviämistä edelleen?

14.28 Emma Kari vihr: Arvoisa puhemies! Tässä on käytetty useita hyviä puheenvuoro-
ja siitä, kuinka merkittävästä ja tärkeästä asiasta nyt on kysymys. Sekä kulttuuri- että myös
kielellisten kysymysten taustalla on useita pitkiä, vaikeita kysymyksiä ja prosesseja. Ja nyt
kun meillä on oikeusministerillä ehkä enemmän aikaa perehtyä ja syventyä myös näihin
saamelaisten vaikeisiin kysymyksiin, niin hyvin laajastihan on esitetty toivetta siitä, että
nämä historian vaikeat paikat saataisiin käsiteltyä ja Suomessa pistettäisiin pystyyn täm-
möinen sovinto- ja totuuskomissio, joista on ollut todella hyviä kokemuksia eri puolilla
maailmaa. Ja ehkä tämän toivoisi myös ministerin mietintämyssyyn, tämähän olisi hieno ja
arvokas kädenojennus näin satavuotisjuhlavuotena, että pystyttäisiin käsittelemään myös
niitä historian kipukohtia ja päästäisiin niistä sitten sovinnolla eteenpäin. Tämä esitys on
myös tällä tiellä oikein arvokas.

14.29 Markus Mustajärvi vas: Arvoisa puhemies! Mikään kieli ei elä sillä, että tehdään
laki tai hallinnollisia päätöksiä tai muokataan hallintoa. Kielikulttuuri ja elinkeinot liitty-
vät saumattomasti yhteen. Kyllä kai kulttuurin määrittelynkin mukaan on välttämätöntä se,
että tuo määrittelyehto täyttyy, että se siirtyy ylisukupolvisesti, ja ilman kieltä se ei siirry
yhtään mihinkään. Ja elinkeinot ovat kuitenkin se perusta, joka turvaa toimeentulon ja sen,
että ihmiset voivat ylipäätään elää siellä kotiseutualueellaan. 

Jos ajatellaan niitä elinkeinoja, jotka ovat tärkeitä ja joiden turvaaminen meidänkin pi-
tää täällä salissa muistaa: kalastus, metsästys, poronhoito totta kai, keräilytalous ja myös-
kin yhä enenevässä määrin matkailu- ja eräpalvelut. Jos ajatellaan, mitä päätöksiä täällä
6



Pöytäkirjan asiakohta PTK 50/2017 vp
kuitenkin on ihan vastikään tehty, niin viime kaudella kalastuslaissa, nimenomaan Inarin-
järvellä, paikallisten ihmisten oikeuksia karsittiin rajulla kädellä. Samaten siitä johtui, että
Tenon sivujokien kalastusoikeudet tulivat paikallisille maksullisiksi ja luvanvaraisiksi. Te-
nojoki-päätöksessä käytiin nimenomaan saamelaisten ikiaikaisten ja paikallisten ihmisten
ikiaikaisten pyyntitapojen ja oikeuksien kimppuun. Ja Metsähallitus-laki johti siihen, että
kaikenlainen rahastus lisääntyy ylimitoitetun tuotto- ja tuloutustavoitteen vuoksi.

14.31 Arja Juvonen ps: Arvoisa rouva puhemies! Hyvä ministeri, onnea myös omasta
puolestani tulevalle ministerin toimelle. Yleensä aina kun näitä hallituksen esityksiä täällä
käsitellään, se on se raha, mistä puhutaan. Ja on hienoa lukea tästä saamen kielilain muut-
tamisesta, kun taloudellisia vaikutuksia ollaan arvioitu, että täällä sanotaan, että "ei ole
merkittäviä taloudellisia vaikutuksia". Se on erittäin hyvä asia jo näin sanottuna. 

Mutta esityksellä saattaa olla kuitenkin joitakin mahdollisia kustannuksia liittyen kään-
nös- ja tulkkaustarpeisiin, ja se on toki ymmärrettävää. Onkin tärkeää, että ne viranomai-
set, joihin tätä lakia sovelletaan, varautuvat siihen, että asiakirjojen kääntämiseen ja tulk-
kaukseen olisi myös jatkossa riittävästi määrärahoja käytettävissä, ja toivottavasti näin tu-
lee myös olemaan.

 On erittäin tärkeää, että jokainen ihminen tulee ymmärretyksi sillä kielellä, mikä on hä-
nen sydämen kielensä eli se äidinkieli. Se on niin — on se sitten opetus tai kulttuuri tai
vaikkapa se ikääntyminen ja esimerkiksi nämä sote-palvelut — että mitä enemmän ihmi-
nen ikääntyy, sitä tärkeämmäksi tulee se, että tulet ymmärretyksi myös sillä omalla kielel-
läsi. Meillä on myös paljon muistisairaita, erityisesti heidän kohdallaan se on tärkeää. Sii-
näkin mielessä on hyvä, että tämä asia on täällä meillä esillä. Esitys on erittäin kannatetta-
va.

Puhemies Maria Lohela:  Ministeri Häkkänen, enintään 3 minuuttia tuosta puhujakorok-
keelta, kiitos.

14.33 Oikeusministeri Antti Häkkänen: Arvoisa puhemies! Ensinnäkin täytyy sanoa se,
että oli arvokas vierailu: Kävin YK:ssa vierailemassa tässä vähän aikaa sitten. Mukana oli
muun muassa edustaja Skinnari ja muita perustuslakivaliokunnan jäseniä, kävimme tutus-
tumassa alkuperäiskansojen oikeuksia hoitavien spesialistien esityksiin ja siihen, miten
muualla maailmassa asioita on hoidettu, ja sieltä saimme aika paljon oppia ja kehitettävää
ja tietysti muut maat varmasti meiltä oppia ja kehitettävää. Oikein arvokas reissu. Siitä
ehkä päästään siihen isoon kuvaan, mikä Suomi 100 -vuoden kunniaksi on, että meillä on
perustuslaissa vähemmistöjen ja alkuperäiskansojen oikeudet turvattu, ja nyt meidän teh-
tävämme täällä eduskunnassa on sitten lainsäädännöllä kaikin mahdollisin keinoin myös
nämä saamelaisasiat mahdollisimman hyvin hoitaa, jotta myös esimerkillisesti toimitaan
ulkomaidenkin suuntaan meidän kansainvälisen ihmisoikeusprofiilimme vahvistamiseksi
ja tukemiseksi. Eli näillä on heijastusvaikutuksia paljon laajemmin kuin pelkästään siihen,
mitä me kotimaan sisällä teemme, ja tässä maailmanajassa ei ole ihan vähäpätöinen asia,
että osoitetaan vahvaa poliittista viestiä ja johtajuutta näissä ihmisoikeuskysymyksissä ja
vähemmistöjen ja alkuperäiskansojen oikeuksien suojaamisessa. 

Tällä hetkellä oikeusministeriön suunnalla ja vähän laajemminkin on käynnissä paljon
hankkeita saamelaisiin ja alkuperäiskansojen oikeuksiin liittyen, ja nämä kaikki tullaan nyt
tarkastelemaan tässä lähiaikoina. Haluan katsoa niitä kokonaisuutena enkä niin, että niitä
7



Pöytäkirjan asiakohta PTK 50/2017 vp
putoilee ehkä irrallinen pala kerrallaan, vaan vaikka ne tulisivatkin ehkä eri aikaan edus-
kuntaan, silti täytyy nähdä, minkälaisiksi ovat muodostumassa kokonaisuutena saamelais-
ten oikeudet.

Sitten tässä tuli hyviä kysymyksiä. Esimerkiksi: miten etelässä saamelaisten oikeudet
toteutuvat? Tämä täytyy nyt katsoa tämän saamen kielilain vähän laajemmankin uudistuk-
sen yhteydessä. Kielilain kehittämistarpeita on laajasti selvitetty, ja näissä aiempien vuo-
sien selvityksissä on kipupisteitä nostettu jo esiin. Nyt tehdään siis vain maakunta- ja sote-
uudistuksen takia nopealiikkeiset, tekniset uudistukset, jotta oikeudet säilyvät nykytasolla
maakuntauudistuksen tullessa voimaan, ja perusteellisemmat uudistukset tehdään sitten
vasta myöhemmin.

Aion käydä keskustelun opetus- ja kulttuuriministerien kanssa myös näistä kielikysy-
myksistä, erityisesti lasten kielioikeuksista. Kuten esimerkiksi edustaja Heinonen täällä
ansiokkaasti nosti esiin, näihin kielipesäkysymyksiin täytyy saada riittävät resurssit ja pys-
tyä turvaamaan se, että jokainen lapsi saa hänelle kuuluvat oikeudet.

14.36 Mika Kari sd: Arvoisa rouva puhemies! Edustaja Juvosen puheenvuoro innoitti
vielä tukemaan tällaista näkemystä, että ihmisillä on oikeus tulla ymmärretyksi omalla kie-
lellään. Niin pienille maille kuin pienille kielillekin kansainväliset sopimukset ovat keino
suojata omaa identiteettiä ja omaa kulttuuripohjaa, ja sitä kautta tämäkin laki kielilakina al-
kuperäiskansan kielioikeuksien turvaamisesta on askel aivan oikeaan suuntaan. 

Puheenvuoroni ydin oli lakiin liittyen tässä, ja puheenvuoroni lopetus on: Onnittelut mi-
nisterille uudesta tehtävästä. On ollut ilo tuntea teidät hallintovaliokunnan jäsenenä, ja luo-
tan siihen asiantuntemukseen ja osaamiseen, joka teillä jo aikaisemminkin on ollut. Us-
kon, että hoidatte ministerin tehtävää hienosti, eduskuntaa tarkasti kuunnellen.

Keskustelu päättyi.

Asia lähetettiin perustuslakivaliokuntaan.
8


