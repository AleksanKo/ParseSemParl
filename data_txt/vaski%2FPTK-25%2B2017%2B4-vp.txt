















































DEM3AAF.tmpSave.xml


Pöytäkirjan asiakohta PTK 25/2017 vp
Pöytäkirjan asiakohta 

PTK 25/2017 vp

Täysistunto

Perjantai 17.3.2017 klo 12.59—13.30

4. Hallituksen esitys eduskunnalle laiksi Euroopan unionin lainvalvontayhteistyövirastosta
Hallituksen esitys HE 4/2017 vp
Valiokunnan mietintö HaVM 3/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 4.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

13.03 Kari Kulmala ps: Arvoisa puhemies! Hallituksen esityksessä on kysymys Euroo-
pan unionin Europolia koskevaa Euroopan parlamentin ja neuvoston asetusta täydentävien
kansallisten säännösten antamisesta. EU-asetus on tällä hetkellä voimassa sellaisenaan,
eikä sitä saa selittää tai täsmentää kansallisella sääntelyllä. EU:n jäsenvaltiolla on jo tällä-
kin hetkellä mahdollisuus sallia toimivaltaisten viranomaisten ja Europolin väliset suorat
yhteydet, ja näin kuuluu ollakin.

Tässä hallituksen esityksessä ehdotetaan, että Suomessa tällaiset suorat yhteydet salli-
taan. Saadun selvityksen mukaan tämä on mahdollista Suomessa jo nykyisinkin ja menet-
tely on osoittautunut toimivaksi. Mitään ei siis toiminnallisesti tarvitse muuttaa.

Valiokunnassa todettiin, että Europolin rahoitus on jo aikaisemmin siirretty kansallises-
ta rahoituksesta Euroopan unionin budjettiin, joten lakiehdotuksella ei ole merkittäviä ta-
loudellisia vaikutuksia. Myös vaikutus viranomaisten toimintaan on saadun selvityksen
mukaan vähäinen. Keskusrikospoliisi toimii jatkossakin Europolin kansallisena yksikkönä
ja tietosuojavaltuutettu kansallisena valvontaviranomaisena.

Vaikka muutokset toimintaan ynnä muuhun ovat vähäisiä, pidän esitystä tarpeellisena ja
tarkoituksenmukaisena.

13.04 Päivi Räsänen kd: Arvoisa herra puhemies! Tämä esitys on käsitelty yksimielises-
ti, ja omastakin mielestäni se on tarpeellinen. Mutta haluan vain kiinnittää tässä yhteydes-
sä huomion Europolin tulevaisuuteen. Kun tiedetään ne uhkakuvat, joita meillä turvalli-
suudessa koko Euroopan alueella on esimerkiksi terrorismin suhteen, niin on todella tär-
keää, että Europol on jatkossakin toimintakykyinen, sillä varsinkin pienen valtion, niin
kuin Suomen, kannalta on hyvin tärkeää, että me saamme tietoa ja voimme jakaa tietoa.
Tässä suhteessa huolena on ollut hiukan se, että suuret jäsenvaltiot eivät ole olleet aivan
yhtä innokkaita tätä tietoa jakamaan, ja nyt erityinen huolenaihe tulee olemaan Ison-Bri-
tannian eroaminen Euroopan unionista. On edelleenkin epäselvää, millä tavoin jatkossa
 Tarkistettu
4.0



Pöytäkirjan asiakohta PTK 25/2017 vp
brittien yhteistyö turvallisuuskysymyksissä järjestetään. On erittäin toivottavaa, että he jat-
kossakin tekevät hyvin tiivistä yhteistyötä nimenomaan Europolin kanssa.

13.05 Antti Kurvinen kesk: Arvoisa puhemies! Euroopan unionin tulevaisuudesta käy-
dään hyvin aktiivista keskustelua, ja varmasti EU on monella tavalla tienhaarassa. Mutta
kyllähän se sillä tavalla on, että näiden lainvalvontaviranomaisten, poliisin ja muitten ri-
kostorjuntaviranomaisten, yhteistyö on varmasti sitä järkevää ja tarpeellista unionin yh-
teistyötä, sitä, että todella kova rikollisuus, rajat ylittävä rikollisuus, vastenmieliset asiat,
huumeet, ihmiskauppa, vakavat talousrikokset, saataisiin kitkettyä, ja järkevät ehdotukset
tällä sektorilla ovat todella kannatettavia. Hyvä, että ollaan saatu tämä hanke eteenpäin
täällä Suomessakin.

Tietysti täytyy toivoa, että aina nämä yhteistyöhankkeet, myös täällä sisäisen turvalli-
suuden ja poliisin rikostorjunnan alalla, olisivat sellaisia konkreettisia ja järkeviä hankkei-
ta. Nythän on myös tämä eurooppalainen syyttäjävirasto, EPPO, ollut käsittelyssä meidän
valiokunnissa, ja sen osalta tietysti vähän on epäilyä siitä, tuoko se mitään uutta vai onko se
pelkkää byrokratiaa. Byrokratiaa ei kannata tuoda, mutta järkevää, sisäisen turvallisuuden
yhteistyötä lisää vain. Se on varmasti sellainen, mihin EU:n kannattaa keskittyä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 4/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


