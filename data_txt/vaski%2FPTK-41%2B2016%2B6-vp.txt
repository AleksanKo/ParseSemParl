















































DEM1FA7.tmpSave.xml


Pöytäkirjan asiakohta PTK 41/2016 vp
Pöytäkirjan asiakohta 

PTK 41/2016 vp

Täysistunto

Torstai 21.4.2016 klo 16.00—19.18

6. Lakialoite laeiksi asumiseen perustuvan sosiaaliturvalainsäädännön soveltamisesta an-
netun lain 3 a §:n ja äitiysavustuslain 2 §:n muuttamisesta

Lakialoite LA 9/2016 vp Carl Haglund r ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.07 Carl Haglund r (esittelypuheenvuoro): Arvoisa rouva puhemies, ärade fru talman!
Äitiysavustus ja etenkin äitiyspakkaus on suomalainen innovaatio.

Moderskapsförpackningen är en finländsk innovation.

Kansainvälisesti itse asiassa aika ainutlaatuinen äitiysavustus ja etenkin -pakkaus on jaettu
suomalaisille äideille jo vuodesta 1938 alkaen. Avustus oli ensin tarkoitettu vähävaraisille
synnyttäjille, mutta sittemmin sitä on laajennettu, niin kuin tiedämme, ja tänä päivänä hy-
vin suuri osa suomalaisista äideistä ja perheistä saa tämmöisen pakkauksen.

Tämän ajankohtaisen lakialoitteen tarkoitus on mahdollistaa äitiyspakkaus kaikille niil-
le, jotka synnyttävät lapsen täällä Suomessa. Lähtökohtaisesti Suomessa tosiaan kaikki
saavat äitiyspakkauksen, mutta tämä kulunut vuosi, jolloin tämä turvapaikanhakijoiden
määrä on kasvanut hyvin paljon, on osoittanut, että meillä on tiettyjä pieniä aukkoja mei-
dän lainsäädännössä, mikä voi johtaa sitten siihen, että tietyt, muutenkin hyvin heikossa
asemassa olevat henkilöt jäävät ilman tämäntyyppistä yhteiskunnallista tukea.

Det är alltså så — som vi vet — att det här systemet är ett mycket fungerande och utbrett
system, men det finns tyvärr de som faller emellan systemet, och det är också syftet med
detta lagförslag.

Niin kuin tiedämme, Suomeen saapui viime vuonna reilut 30 000 henkilöä, jotka hakivat
turvapaikkaa, ja monet näistä olivat myös nuoria naisia. Tänä päivänä, ja jos katsotaan vii-
me vuoden lukuja, se keskimääräinen käsittelyaika näille hakijoille on suunnilleen 117
vuorokautta. Tämä onneksi varmasti lyhenee nyt tänä vuonna, kun tämä aalto on pienen-
tynyt, mutta joka tapauksessa käsittelyajat voivat olla hyvin pitkiä. Haasteena tosiaan tänä
päivänä on se, että sellaisen henkilön, jolle ei ole vielä myönnetty turvapaikkaa ja jonka pa-
perit ovat käsittelyssä, kohdalla ei sitten esimerkiksi äitiyspakkausta voida myöntää.
 Tarkistettu
4.0



Pöytäkirjan asiakohta PTK 41/2016 vp
Samalla tässä on muistettava, että kun katsotaan tätä tilannetta, niin käytännössä ne ih-
miset, jotka eniten tarvitsevat apua, ovat juuri tämänkaltaisia henkilöitä, koska he ovat tän-
ne vaeltaneet halki Euroopan ja käytännössä heillä ei luultavasti ole sitten niitä vauvan tar-
vitsemia tavaroita mukanaan, kun taas meillä suomalaisilla perheillä varmasti on paljon pa-
remmat edellytykset sitten järjestää nämä asiat, jos jostain syystä sitä äitiyspakkausta ei
ole, ja tästä syystä näiden henkilöiden väliinputoaminen on hyvin hyvin ikävää.

Määrällisestihän me puhumme hyvin hyvin harvasta henkilöstä, mutta symbolisesti
tämä on hyvin tärkeää. Tämä on myös se syy, minkä takia koko meidän eduskuntaryhmä
on halunnut tämmöisen lakialoitteen tehdä, ja tämä sisältyy myös meidän varjobudjettiin,
joskin tämän taloudelliset vaikutukset ovat pienet, mutta sen sijaan periaatteellinen näkö-
kulma on tässä hyvin tärkeä.

Fru talman! Det är så att den ekonomiska inverkningen i det här förslaget är mycket liten.
Däremot tycker vi att det principiellt är på det sättet att om man är i en mycket utsatt situ-
ation och har fött barn, eller är på väg att föda ett barn här i Finland och har sin asylansökan
under behandling, är det enligt oss moraliskt rätt att också en sådan här person ska kunna få
ta del av den här finländska innovationen, det vill säga moderskapsförpackningen, och där-
för har vi gjort det här förslaget.

Arvoisa rouva puhemies! Tässä on siis tehty aika seikkaperäinen lakiehdotus. Tätä on poh-
dittu aika pitkään, tämä tosiaan sisältyy meidän varjobudjettiin, ja on arvioitu tämän talou-
dellisia vaikutuksia. Toki itse asiassa tässä vaiheessa, kun katsotaan näiden hakijoiden
määrää, kun se on vähentynyt, tämä taloudellinen mittakaava ei ole varmastikaan niin suu-
ri kuin mitä arvioitiin syksyllä. Mutta joka tapauksessa on enemmän kysymys symbolises-
ta asiasta, ja tätä on pohdittu eri käytännön näkökulmistakin, ja sitä voi sitten tarkemmin
katsoa, jos haluaa, sieltä itse lakialoitteesta. — Kiitos.

18.11 Timo Heinonen kok: Arvoisa rouva puhemies! Edustaja Haglund on tehnyt hyvän
esityksen ja osoittaa, että vaikka on entinen ministeri ja vielä nykyinen puoluejohtaja, niin
täällä eduskunnassa nostetaan esille pieniä asioita, sellaisia, mitkä ovat tärkeitä ja isoja
heille, joita ne koskettavat. Tietysti ensimmäisenä varmasti joku kysyy, onko tämä nyt jäl-
leen yksi uusi vetovoimatekijä, että hakeudutaan Suomeen. Itse ennemmin ajattelisin, että
tämä edustaja Haglundin tekemä aloite on inhimillisyystekijä. Meillä on ollut vuodesta 38
alkaen, läpi sotavuosien, varaa kantaa vastuuta ja antaa äideille tämä paketti. Ainoa, mitä
jäin itse miettimään, oli se, että voisi toki olla perusteltua, että ohjattaisiin erityisesti näille
henkilöille, jotka tulevat vaikkapa sotaa taikka luonnonkatastrofia pakoon, erityisesti tuo
pakkaus, että ei valikoituisi äitiysavustus heidän käyttöönsä. Silloin se varmemmin menisi
tuon pienen syntyvän lapsen hyväksi.

Arvoisa puhemies! Mielelläni olisin edustaja Haglundin aloitteen myös allekirjoittanut,
mutta hän on kerännyt vain opposition nimiä tähän, vaikka tässä vierekkäin istummekin.

18.13 Mika Niikko ps (vastauspuheenvuoro):  Arvoisa puhemies! Itse olen totta kai sitä
mieltä, että lapsista tulee pitää huolta ja osoittaa empatiaa ja sympatiaa heitä kohtaan, ja sii-
nä mielessä olen varmasti samoilla linjoilla edustaja Haglundin kanssa. En kuitenkaan tä-
män lakialoitteen kohdalla voi jakaa niitä samoja perusteluja, mitä edustaja Heinonen sa-
noi, että tämä ei niinkään ole vetovoimatekijä vaan tämä on tämmöinen symbolinen ehdo-
2



Pöytäkirjan asiakohta PTK 41/2016 vp
tus, kuten edustaja Haglundkin sanoo, ja inhimillisyystekijä. Nyt täytyy kuitenkin muistaa
se, että kun tämä turvapaikkakriisi on päällä, niin meidän yhteiskuntamme pitää huolta kai-
kista, jotka tänne maahan ovat tulleet, ehkä vähän liiankin hyvin. Kaksikymmentätuhatta
turvapaikanhakijaa, joita me täällä yritämme saada kotoutettua, maksaa meille vuodessa
500 miljoonaa euroa, ja siinä mielessä meillä on jo aivan riittävät resurssit kaikille tänne
tulleille ja heistä huolehtimiseen. Siinä mielessä tässä taloudellisessa tilanteessa tämmöi-
nen symbolinenkin lisäele näitten varojen kasvattamiseksi ei ole ihan ajankohtaisesti oi-
kea.

18.14 Timo Heinonen kok (vastauspuheenvuoro):  Arvoisa rouva puhemies! Edustaja
Niikko, mitä merkitystä sillä on isossa kuvassa, että viime vuonna, saamani tiedon mu-
kaan, viisi tällaista naista synnytti? Eli tämä koskee nyt vain niitä äitejä, jotka ovat raskaa-
na, kun tulevat, hakevat turvapaikkaa ja joiden lupaa ei ole ehditty käsitellä tai se ei ole saa-
nut lainvoimaa. Heitä oli viime vuonna tietojeni mukaan viisi naista. Onko perussuomalai-
set oikeasti sitä mieltä laajemminkin, vai onko tämä, toivottavasti, vain edustaja Niikon nä-
kemys, että nämä viisi naista eivät äitiyspakkausta — pienelle lapselle sukkia, ja mitä muu-
ta siellä on, se perinteinen lelu ja jotain muuta pientä — ansaitse?

Toinen varapuhemies Paula Risikko: Kolme vastauspuheenvuoroa, edustajat Niikko,
Meri, Haglund. Sitten mennään puhujalistalle.

18.15 Mika Niikko ps (vastauspuheenvuoro): Arvoisa rouva puhemies! Juuri, aivan niin,
edustaja Heinonen, nimenomaan: Jos on kysymys vain viidestä henkilöstä, jotka tarvitse-
vat äitiyspakkauksen, niin laitetaan kolehti kiertämään, osallistun siihen samaan kolehtiin
aivan varmasti. Ei tämä ole lakialoitteen arvoinen asia. Tässä me tuhlaamme koko edus-
kunnan resursseja käsitelläksemme lakialoitetta, jonka vaikutukset ovat hyvin minimaali-
set.

Mutta mitä tulee tähän vetovoimatekijään, niin eipä luultu, että aikanaan pääministeri
Sipilän kartanon lupaaminen turvapaikanhakijoiden käyttöön olisi ollut mikään vetovoi-
matekijä, mutta se kuitenkin oli sitä. Siinä mielessä tämä äitiyspakkaus on sen verran sym-
bolinen suomalaisuutta varten rakennettu tuote, ja en toivoisi siitä seuraavaa vetovoimate-
kijää tähän seuraavaan siirtolaiskriisiin, mikä on tällä hetkellä jo alkanut Libyasta Italiaan.

18.16 Leena Meri ps (vastauspuheenvuoro):  Arvoisa puhemies! Olisin kaivannut vielä
lakialoitteen tekijältä tässä, toivon että tulee myöhemminkin, budjettivaikutusta — muis-
tan, että teitte tästä jonkun budjettiesityksen, jota silloin ei kannatettu — ja sitten vastausta
siihen, onko todella näin, etteivät kunnat anna lastenvaatteita ja leluja, jos he ovat turva-
paikassa. Epäilenpä kyllä, että antavat ja valtio korvaa ne.

Sitten vielä se, että nyt edustaja Heinonen hurskastelee täällä. Minkä takia te ette ole aja-
nut tätä hallituspolitiikkaa, kun budjettia on tehty? Tehän ratsastatte täällä nyt kaksilla rat-
tailla, että te olette hyväksynyt nämä, mitä meillä on ollut, äänestitte varmaan vastaan. Ää-
nestittekö vastaan silloin, kun edustaja Haglund teki tämän lisämäärärahaesityksen syksyl-
lä? Hänhän teki tämän. Elikkä toivottavasti äänestitte silloin sen puolesta.

Toinen varapuhemies Paula Risikko: Vastauspuheenvuorot, siis kaksi kappaletta vielä,
edustaja Haglund ja edustaja Heinonen, ja sitten puhujalistaan. 
3



Pöytäkirjan asiakohta PTK 41/2016 vp
18.17 Carl Haglund r (vastauspuheenvuoro): Arvon kollegat! Arvoisa rouva puhemies!
Nyt tässä on vain ja ainoastaan kysymys periaatteesta eikä rahasta. Sitä yritettiin selvittää,
montako tämmöistä naista viime vuonna oli, ja tuli vähän eri lukuja, mutta joka tapaukses-
sa se määrä on niin pieni, että tällä ei ole mitään taloudellista, oikeata merkitystä. Tänä
vuonna luultavasti saapuu vähemmän turvapaikanhakijoita kuin viime vuonna. Että ei
tämä nyt ole taloudellinen kysymys.

On aivan totta, että näitä kaikkia naisia on varmasti kuntien ja muiden toimesta yritetty
auttaa. Mutta nyt tässä on symbolinenkin kysymys, että halutaanko, että kaikkia lapsia, jot-
ka syntyvät Suomessa, kohdellaan samalla tavalla. Siitähän tässä käytännössä on kysy-
mys, koska se lapsihan ei voi sille mitään, että sen äiti sattuu olemaan turvapaikanhakija,
jonka hakemusta ei ole käsitelty. Minun mielestäni se tuntuu pahalta, että jos äidin hake-
mus olisi käsitelty vähän nopeammin, niin sitten sille lapselle olisi annettu kaikki samat
asiat, mitä muillekin lapsille annetaan. Siitä minun mielestäni tässä on kysymys. Voi olla,
että tämä on jonkun mielestä vähäpätöinen asia, mutta toisaalta tämä on periaatteellinen
asia.

En itse oikeasti jaksa uskoa, että tästä tulisi mikään vetovoimatekijä, että tänne alkaisi
nyt hakeutumaan raskaana olevia naisia ympäri maailmaa vain sen takia, että meillä on täl-
lainen järjestely. Siihen en nyt ihan oikeasti jaksa uskoa.

18.18 Timo Heinonen kok (vastauspuheenvuoro): Arvoisa puhemies! Itse olisin kannat-
tanut tämäntyyppistä esitystä, jos Suomen laki olisi sen tätä ennen sallinut. Eli meillä laki
on estänyt tähän asti, että ei ole voitu maksaa. Sen takia edustajakollega Haglund, joka nyt
on toistaiseksi vuorotteluvapaalla oppositiossa, on tehnyt tämän lakialoitteen, mitä itse
olen kannattamassa.

Katsoin, mikä tämän rahallinen arvo on, ja jos tuo viisi naista, äitiä, viime vuonna pitää
paikkansa ja rahallinen äitiysavustus on 140 euroa, niin ei tällä todellakaan ole isoa merki-
tystä, ei ole käytännössä minkäänlaista merkitystä. Sen takia minulle tämä on inhimilli-
syystekijä eikä mikään muu. Tämä ei ole vetovoimatekijä senkään takia, että jos lapsi sit-
ten syntyy muutaman viikon myöhemmin kuin tuo turvapaikkapäätös on syntynyt, niin sil-
loin he saavat sen. Ei ole varmasti siitä kyse, että tämä nyt tänne houkuttelisi lisää naisia. 

Minun mielestäni meillä on hyvä ja inhimillinen malli, missä (Puhemies koputtaa) myös
adoptiovanhemmat tämän saavat.

Toinen varapuhemies Paula Risikko:  Ja sitten puhujalistalle.

18.19 Päivi Räsänen kd: Rouva puhemies! Äitiysavustus ja erityisesti tuo äitiyspakkaus
on alun perin suunniteltu ja tarkoitettu heikossa asemassa oleville äideille, sittemmin kyllä
laajennut iloksi kaikille suomalaisille äideille. Mielestäni kyllä tuo alkuperäinen tarkoitus
tukee edustaja Haglundin esitystä ja aloitteen tavoitteita. Itsekin pidän tätä kyllä kannatet-
tavana ja toivoisin, että valiokunnassa ihan vakavasti tähän suhtauduttaisiin ja tätä tutkit-
taisiin.

Mielestäni tätä kyllä nimenomaan näissä tapauksissa, joissa ei ole vielä myönnetty tur-
vapaikkaa, voisi todellakin kehittää ja rajata niin, että näissä tilanteissa tuo avustus tulisi
aina antaa pakkauksena, koska ongelmanahan saattaa olla, että se raha ei jäisi äidille eikä
lapselle vaan sitten lähtisi sinne jonnekin lähtömaahan. Mutta mikäli on kysymys nimen-
omaan pakkauksen ja näiden lasten potkupukujen ja sukkien antamisesta, niin se ei mis-
4



Pöytäkirjan asiakohta PTK 41/2016 vp
sään nimessä ole vetovoimatekijä, enkä itse sitä pitäisi sellaisena. Eli eivät raskaana olevat
naiset tällaiselle matkalle hakeudu sen takia, että he tietävät, että sieltä saa sitten lasten
vaatteita tälle lapselle.

18.21 Leena Meri ps:  Arvoisa puhemies! Kun en nyt saanut Haglundilta sitä vastausta,
niin katsoin, että olitte tuolla syksyllä budjetissa todennut, että se olisi 120 000 euroa, tai
ainakin silloin olitte esittänyt tällaisen määrärahan, joten en minä tiedä, onko se viisi hen-
kilöä sitten.

Mutta sitten minun täytyy sanoa henkilökohtaisesti, että en usko, että tästä nyt välttämät-
tä vetovoimatekijää tulisi. Mutta kyllä täytyy sanoa, että yhteiskunnallisessa keskustelussa
ihmiset kokevat, että me olemme laittaneet satoja miljoonia maahanmuuttoon ja he saavat
siellä turvapaikassa ollessaan kaiken tarpeellisen. Minä henkilökohtaisesti haluan, totta
kai, että pienet lapset saavat hyvän hoidon. Mutta en tiedä, tarvitsevatko he tämän erikseen.

Räsäsen kanssa olen siitä kyllä ehdottomasti samaa mieltä, että jos tämä toteutetaan, niin
ei rahaa vaan nimenomaan tavaroita, jotta se ei päädy sitten... Naiset ovat alisteisessa ase-
massa. Tapasin Hyvinkäällä tässä toissailtana Pakistanista, Afganistanista ja Irakista nai-
sia, jotka olivat yksinhuoltajia ja menettäneet puolisonsa ja monenlaista, ja heillä oli lapset
mukana. He ovat erittäin haavoittuvaisessa asemassa, eli jos sitten siinä on mies ja jos se ra-
hana menee, niin voi olla, että se raha meneekin sitten jonnekin muualle. Heillä oli tosi
kova tilanne siellä, ja naiset ja lapset ovat erittäin haavoittuvaisessa tilanteessa.

Jos minä itse saisin toivoa, niin me ottaisimme tänne pääsääntöisesti naisia ja lapsia.
Minä luulen, että nämä miehet pärjäisivät varmaan kyllä paremmin. Tilastojen mukaanhan
tulijoista 70 prosenttia on miehiä, ja kuitenkin kansainväliset arviot katsovat, että liikkeel-
lä olevista noin 50 prosenttia on kuitenkin naisia. Mutta en minä nyt tosiaan usko, että ku-
kaan tänne äitiyspakkauksen takia matkustamaan lähtee. Mutta nämä ovat näitä symboli-
sia vaikutuksia. 

Kuitenkin toivoisin kuulevani edustaja Haglundilta, mistä te olette tuon 120 000 euroa
silloin saanut, koska minä haluan nyt ymmärtää vain, mistä luvuista puhutaan — että ei vä-
hätellä sitten.

18.23 Carl Haglund r (vastauspuheenvuoro):  Arvoisa rouva puhemies! Tähän edustaja
Meren ihan järkevään pohdintaan siitä, mistä tuo luku on tullut: Silloin kun me teimme la-
kialoitetta, oli kesä, ja meillä ei ollut käytettävissä silloin vielä mitään oikeata tilastoa siitä,
montako Suomeen oli saapumassa. Sitä ei kukaan tietenkään tiennyt, ja myöskään ei tie-
detty silloin, miten monta on naisia, miehiä ynnä muuta. Nythän me tiedämme, että hyvin
suuri osa niistä, jotka Suomeen saapuivat, oli miehiä, ja he eivät tietenkään tämmöistä pak-
kausta saisikaan ja niin edelleen. Nyt kun tiedetään ne oikeat luvut, niin tiedetään, että tällä
ei ainakaan viime vuoden lukujen valossa ole mitään fiskaalista, taloudellista merkitystä,
vaan tämä on periaatteellinen kysymys.

Se 120 000 euroa tarkoittaisi, että olisi 1 000 tämmöistä naista, ja tiedetään, että viime
vuoden tilastojen valossa se meidän aloitteemme meni hyvin paljon yläkanttiin. Mieluum-
min tehtiin budjettialoite, joka oli yläkanttiin mieluummin kuin alakanttiin. Mutta jos läh-
detään katsomaan niitä viime vuoden tilastoja, niin nähdään, että siitä määrästä, joka saa-
pui Suomeen, hyvin pieni osa on naisia. Ja sitten jos lähdetään katsomaan, miten monta
heistä oli raskaana, niin nähdään, että tällä ei ole tosiaan mitään merkitystä taloudellisesti.
5



Pöytäkirjan asiakohta PTK 41/2016 vp
Tämä edustaja Räsäsen ajatus siitä, että se olisi vain pakkaus, on mielestäni ihan koh-
tuullinen tapa lähestyä asiaa.

Toinen varapuhemies Paula Risikko:  Ja sitten mennään puhujalistalle.

18.24 Mika Niikko ps: Arvoisa rouva puhemies! Edustaja Haglund ja edustaja Heinonen,
ei toki varmasti ole niin, että tällä on mitään vetovoimatekijän roolia, kuten ei varmasti ol-
lut pääministerin asunnonkaan kanssa. Mutta se, mitä pääministerin asunnolla oli, sillä oli
valtava mainosarvo Suomesta. Kyllä se veti Suomeen irakilaisia. Niitä tulee tälläkin het-
kellä paljon sieltä. Tiesittekö muun muassa semmoisen asian, että aikaisemmin, kun iraki-
laiset haki 2 000 passia päivässä päästäkseen pois siitä maasta, niin tänä päivänä haetaan
12 000 passia päivässä? (Eduskunnasta: 13 000!) — 13 000 passiako se uusin tieto on? —
Ja suurin syy, mikä siinä passihakemuksessa kerrotaan, miksi tarvitaan passia, niin sano-
taan, että halutaan Suomeen. (Eduskunnasta: Kyllä!) Elikkä kyllä se Suomen mainosarvo
tuli silloin, kun pääministeri näytti sitä kaunista kotiaan, jota ei valitettavasti pystynytkään
antamaan eteenpäin, kun huomasi möhlineensä siinä. Ja siinä mielessä en toivoisi tätä suur-
ta symbolista äitiyspakkausta seuraavaksi mainosvaltiksi Suomen ihanasta avokätisyydes-
tä, hyvyydestä myös lapsia kohtaan, jota toki on.

Mutta asian ydin on, että on tällaisia lakialoitteita ja enää puuttuu, että joku rupeaa vaa-
timaan lapsivaikutusten arviointia tästä asiasta, että mitkä ovat tämän lapsivaikutukset, jos
tätä pakettia ei saada. Että kyllä meidän pitäisi keskittyä niihin todellisiin ongelmiin, mitkä
tässä maassa on. Täällä on suuri taloudellinen ongelma ja siirtolaiskriisiongelma. Ja se siir-
tolaiskriisiongelma vie tuhkatkin pesästä niiltä eläkeläisiltä, työttömiltä ja vähävaraisilta,
jotka tänä päivänä ihmettelevät tätä meidän keskusteluamme täällä eduskunnassa, kun
heistä ei pidetä huolta juurikaan.

Mutta mitä tulee edustaja Räsäsen puheeseen, olen täysin samaa mieltä siitä, että kyllä
näitä paketteja tarvitaan, mutta ne tarvitaan ruokapakettimuodossa, vaatepakettimuodossa,
bussilippuina ja niin edespäin. Miksi me annamme käteistä rahaa ihmisille, jotka eivät vält-
tämättä saa sitä itse käyttää, kuten nämä pakolais- tai turvapaikkaa hakevat naiset täällä va-
roja saavat? Kyllä ne todennäköisesti menevät niitten miesten taskuun, jotka niille keksii
parempaa käyttöä.

18.26 Johanna Ojala-Niemelä sd: Arvoisa rouva puhemies! Tämä äitiyspakkaus on suo-
malainen hieno innovaatio, josta saimme äskettäin lukea, että sitä on myös kopioitu maa-
ilmalla. Toivon tietenkin, että tämä jopa tulevaisuuden vientituote olisi. Täytyy kertoa
omasta kokemuksesta, että tuli tarpeeseen kyllä itsellekin, kun vauva ilmoitti etuajassa tu-
losta eikä tarvikehankintoja ollut muita ehtinyt vielä tehdä. Voi sanoa, että oma vauva ai-
nakin tässä pahvilaatikossa nukkui hyvin ensimmäiset kuukaudet, ei mitään moittimista.

Tämän pakkauksen sisällön arvohan on iso verrattuna tähän rahalliseen summaan 140
euroa, näiden potkupukujen arvo on moninkertainen. Kun itse tulen tuolta väylän varresta
ja sukukuntaa on myös Ruotsin puolella, niin myös oma serkkuni Ruotsin puolelta halusi
ostaa Kelalta tämän pakkauksen, katsoi sen niin merkittäväksi ja arvokkaaksi tämän sisäl-
lön. Se onnistuikin ensimmäisen lapsen kohdalla, mutta jostakin syystä jälkimmäisen koh-
dalla ei enää. Siinä oli Suomi tiukentanut linjaa, ei onnistunut.
6



Pöytäkirjan asiakohta PTK 41/2016 vp
Pidän tätä esitystä tärkeänä. Marginaalinen kysymys sinänsä, niin kuin on puhuttu, ei
koske kovin montaa henkilöä, mutta kyllä minä lähden siitä lähtökohdasta, että Suomi on
tasa-arvoinen maa ja se koskee myös näitä ulkomailta tulevia raskaana olevia äitejä.

18.28 Merja Mäkisalo-Ropponen sd:  Arvoisa puhemies! En ole itse kirjoittanut tätä
aloitetta, mutta kuunneltuani edustaja Haglundia ja pikaisesti luettuani nyt tämän aloitteen
läpi kannatan mielelläni edustaja Haglundin lakiesitystä.

Turvapaikkaa hakeneet naiset varmasti tarvitsevat äitiyspakkausta juuri edustaja Hag-
lundin perustelemilla syillä. Näillä äideillä ja tietysti etenkin vauvoilla on varmasti tarvetta
tälle pakkaukselle, ja nyt minä ajattelen ensisijaisesti myöskin sitä pientä syntyvää lasta.
Kysymys on inhimillisyydestä, kysymys on ihmisarvosta ja periaatteista, ja kun tämä ei
kaiken lisäksi aiheuta suuria kustannuksia yhteiskunnalle, niin minusta tämä on erittäin
hyvä aloite. Kukaan ei tule tämän pakkauksen takia Suomeen.

18.28 Timo Heinonen kok: Arvoisa puhemies! Tuossa vielä katsoin tätä määrää ja SPR:n
yhden luvun löysin, että heillä olisi ollut 14 tähän joukkoon kuuluvaa naista. Korjataan se
pöytäkirjaan. Viisi oli jossain arviona ollut, mutta puhutaan kuitenkin pienestä määrästä eli
muutamista naisista, ja kun tilanne tässä rauhoittuu ja saadaan hyvään hallintaan, niin mi-
nun mielestäni on inhimillistä, että jokainen pieni vauva tuon äitiyspakkauksen jatkossa
saa.

18.29 Päivi Räsänen kd: Arvoisa puhemies! Mielestäni tässä on esimerkki sellaisesta hy-
västä innovaatiosta ja ehdotuksesta, jota todellakin kannattaisi aika ennakkoluulottomasti
tutkia, vaikka se tuleekin oppositiosta käsin. Mielestäni olisi hyvä lähteä siitä ajatuksesta ja
periaatteesta, että jokainen Suomessa syntyvä lapsi — onpa sitten se hänen kansalaisuus-
statuksensa tai oleskelulupastatuksensa mikä tahansa hänen vanhempiensa kohdalla — tä-
män hienon suomalaisen innovaation, äitiysavustuspakkauksen, nimenomaan pakkaukse-
na saisi. Ja en pidä sitä lainkaan huonona mainoksena Suomen kannalta. Mielestäni on
hyvä asia, jos me pystymme tätä suomalaista tuotetta ja sen mainetta vielä kohottamaan
kansainvälisesti.

Keskustelu päättyi.

Asia lähetettiin sosiaali- ja terveysvaliokuntaan.
7


