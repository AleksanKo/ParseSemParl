















































DEM83B3.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.4. Suullinen kysymys kielteisen turvapaikkapäätöksen saaneista (Antero Laukkanen kd)
Suullinen kysymys SKT 91/2018 vp

Suullinen kyselytunti

Puhemies Paula Risikko: Myöskin kristillisdemokraattisella eduskuntaryhmällä on tä-
hän teemaan liittyvä kysymys. Edustaja Laukkanen, olkaa hyvä.

Keskustelu

16.29 Antero Laukkanen kd: Arvoisa rouva puhemies! Tämä on hyvin ajankohtainen
kysymys, ja mediassa on jopa käytetty tästä uudesta leirisuunnitelmasta nimeä karkoitus-
keskus. Tuntuu jotenkin vastenmieliseltä ajatella, että Eurooppaan oltaisiin kehittämässä
tällaista leirialuetta, johon nämä hätää kärsivät ihmiset oltaisiin yhdessä laittamassa. Kiel-
teisen päätöksen saaneet turvapaikanhakijat eivät jäisi hakemuksen kohdemaahan esimer-
kiksi valitusprosessien turvin, vaan heidät toimitettaisiin tänne leirille. Mukana keskuste-
lussa ovat olleet Euroopan maista Saksa, Itävalta ja Tanska. Kysynkin nyt asianomaiselta
ministeriltä: Mikä on Suomen hallituksen kanta tämmöisen hankkeen eteenpäin viemisek-
si? Näettekö, että tämä suunniteltu hanke voisi sisältää myös turvallisuusuhan?

16.30 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kään mitään ehdotusta ei ole tehty, ei neuvostossa eikä kahdenvälisestikään. Kyse on suun-
nitelmien kaavailusta, yhteisestä hankkeesta Itävallan ja Tanskan välillä kehittää tällaista.
Ja kuten sanoin, tällä hetkellä voi nähdä vain, että tämä on erittäin vaativa harjoitus toteut-
taa siten, että siinä ei olisi niitä riskejä, mitä esimerkiksi Australiassa on naapurimaihin si-
joitetuissa keskuksissa ihmisoikeuksien osalta nähty.

Samaan aikaan on objektiivinen haaste, että meillä on yli puoli miljoonaa kielteisen pää-
töksen saanutta turvapaikanhakijaa Euroopassa ja palautuksia on erittäin vaikea toteuttaa.
Lähden kyllä itse siitä, että jos henkilö lainvoimaisen kielteisen päätöksen saa tuomiois-
tuinkäsittelyiden jälkeen uusintahakuoikeutta käytettyään, silloin se myöskin tarkoittaa si-
tä, että Euroopasta täytyy poistua. Muuten meidän turvapaikkajärjestelmämme romahtaa,
ja silloin tässä ollaan kriisissä, mitä tulee myöskin koko maahanmuuton hyväksyttävyy-
teen.

16.32 Kari Kulmala sin (vastauspuheenvuoro): Arvoisa puhemies! Italian poliittinen ti-
lanne herättää muutenkin huolta, vaikka Italiaan on juuri saatu muodostettua uusi hallitus
lähes kolmen kuukauden neuvottelujen jälkeen. Uusi hallitus on ilmoittanut haluavansa
neuvotella itselleen paremman sopimuksen EU:n kautta. Se haluaa myös nostaa julkisia
menoja, mutta ei säästämällä. Aika mahdoton yhtälö mielestäni. Vaikutukset ovat jo hei-
 Tarkistettu
4.0



Pöytäkirjan asiakohta PTK 63/2018 vp
jastuneet muualle Eurooppaan, erityisesti Espanjaan, ja nyt spekuloidaankin jo uudella eu-
rokriisillä. Kysynkin pääministeriltä: kuinka Suomi suhtautuu Italian haluun neuvotella
paremmasta EU-sopimuksesta, ja kuinka Suomi varautuu mahdolliseen uuteen eurokrii-
siin?

16.32 Pääministeri Juha Sipilä (vastauspuheenvuoro): Arvoisa puhemies! Ehtojen uu-
delleen neuvottelu ei ole realistista, perussopimusten muuttaminen ei ole realismia. Ja mitä
tulee siihen, miten Suomi varautuu mahdollisiin uusiin ulkoisiin uhkiin, pistämme oman
taloutemme ja työllisyytemme kuntoon. Tämä koskee myöskin julkista taloutta, ja näin
olemme tällä vaalikaudella tehneet. Se on se paras lääke siihen, että jos ja kun joskus niitä
ulkoisia uhkia Suomeenkin kohdistuu, olemme sitten vahvempia niitä kohtaamaan.

Kysymyksen käsittely päättyi.
2


