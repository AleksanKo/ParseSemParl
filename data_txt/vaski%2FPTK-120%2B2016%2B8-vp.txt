















































DEME2A6.tmp.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

8. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 220/2016 vp
Valiokunnan mietintö YmVM 15/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on ympäristövaliokunnan mietintö YmVM
15/2016 vp. Nyt päätetään lakiehdotuksen sisällöstä.

Keskustelu

20.54 Satu Hassi vihr (esittelypuheenvuoro): Arvoisa puhemies! Hallituksen esityksen
taustalla on EU-direktiivi rakennusten energiatehokkuudesta. Sen mukaan kaikki uudet ra-
kennukset pitää rakentaa lähes nollaenergiataloiksi vuoden 2020 loppuun mennessä ja jul-
kiset rakennukset kahta vuotta aikaisemmin. Direktiivin taustalla puolestaan ovat ilmasto-
tavoitteet ja se, että rakennukset kuluttavat merkittävän osan energiasta, Suomessa noin 40
prosenttia, josta lämmitys on noin 25 prosenttiyksikköä. Rakennusten energiatehokkuu-
den parantaminen on siis yksi tärkeimmistä keinoista suojella ilmastoa. Ympäristövalio-
kunta muistuttaa lisäksi, että päästövähennykset tulevat jatkossa kiristymään. Jotta Parii-
sin sopimuksen ilmastotavoitteet kyettäisiin toteuttamaan, koko maailman hiilidioksidi-
päästöt tulisi saada nollaan ennen vuosisadan puoltaväliä. Myös EU:n tavoitetasoa on tiu-
kennettava.

Tämän asian varsinainen pihvi tullaan säätämään asetuksilla, joihin laki antaa valtuu-
det. Luonnokset ovat osittain olleet asian käsittelyn tausta-aineistona, joskin asetusluon-
nosten vaatimustasoa on lausuntokierroksen jälkeen höllennetty. Tämä tarkoittaa toisaalta,
että hallituksen esitys ei tule aiheuttamaan merkittäviä lisäkustannuksia, koska jo nyt ylei-
sesti käytössä olevilla ratkaisuilla päästään tavoitteisiin. Toisaalta se myös tarkoittaa, että
uudistuksella saavutettavat ympäristöhyödyt pienenevät. Voi hyvin olla, että itse asiassa il-
maisu "lähes nollaenergiatalo" luo vaikutelman tiukemmista vaatimuksista kuin mitä laki
ja asetusluonnos oikeasti tarkoittavat.

Ympäristövaliokunta korostaa rakennusten elinkaaritarkastelua. Elinkaaren energianku-
lutukseen vaikuttavat lämmitysenergian lisäksi myös rakennusmateriaalien valmistus, itse
rakentaminen, korjaukset sekä lopulta purku ja kierrätys, joiden on yhteensä arvioitu muo-
dostavan 20—45 prosenttia uuden kerrostalon hiilijalanjäljestä. Seinienkin energiatehok-
kuuteen vaikuttaa lämmön johtumisen ohella myös se, miten seinät varaavat lämpöä.

Talojen energiatehokkuuden yhteydessä puhutaan usein kosteusvaurioista. Selvitysten
mukaan hyvä lämmöneristys ei sinänsä lisää eikä aiheuta kosteusvaurioita, mutta raken-
teista saattaa tulla virheherkempiä. Sisäilman terveellisyyden kannalta yhä tärkeämpää on
 Tarkistettu
4.0



Pöytäkirjan asiakohta PTK 120/2016 vp
ilmanvaihdon säätö. Kun talotekniikka monimutkaistuu, korostuu järjestelmien oikean yl-
läpidon ja käytön sekä niiden osaamisen merkitys. On tärkeää valvoa, että rakennustyö teh-
dään oikein, esimerkiksi huolehditaan siitä, että materiaalit suojataan sateelta rakentami-
sen aikana. Valiokunta katsoo, että tavoitteena tulisi olla asukkaiden ja käyttäjien kannalta
mahdollisimman helppokäyttöinen talotekniikka, jotta käyttäjien virheet eivät aiheuttaisi
vaurioita. Asukkaiden käyttöopastukseen tulee kiinnittää huomiota, samoin kuin siihen,
että tieto siirtyy esimerkiksi, kun asunto myydään. Nythän tähän ei ole vakiintuneita käy-
täntöjä. Valiokunta painottaa, että energiatehokkuus ei saa merkitä rakennusten terveelli-
syydestä tinkimistä. Se pitää hyvällä suunnittelulla ja toteutuksella varmistaa, huonolle,
jopa sairastuttavalle sisäilmallehan altistuu yhä edelleen aivan liian iso joukko ihmisiä ko-
deissa, kouluissa ja työpaikoilla. Näiden sairauksien diagnosoimiseen ja työkyvyttömyy-
den toteamiseen liittyy ongelmia.

Valiokunta katsoo, että sääntelyn tulee olla materiaali- ja tekniikkaneutraalia, mutta pi-
tää perusteltuna sitä, että lämmönjohtavuuden vertailuarvo on hirsirakenteelle helpompi
kuin muille seinärakenteille. Valiokunta kiinnittää huomiota myös perinteisten yksiaineis-
ten rakenteiden ja painovoimaisen ilmanvaihdon osaamiseen. Nämä ovat edelleen sallittu-
ja ja mahdollisia, mutta on huolehdittava myös siitä, että tämä tiedetään. Koulutuksella on
varmistettava, että niiden osaaminen säilyy.

Energiamuotojen kertoimet säädetään asetuksella. Fossiilienergialle kerroin on 1, uusiu-
tuvaa energiaa suositaan kertoimella 0,5. Kaukolämmön ja sähkön kertoimia lievennetään
nykyisiin verrattuna. Rakennuksissa suoraan käytetty energia, kuten tuuli- ja aurinkoener-
gia, voidaan laskea suoraan hyväksi, eli niiden kerroin on 0.

Arvoisa puhemies! Liikennevaliokunnan lausunnon pohjalta ympäristövaliokunta esit-
tää lausumaa siitä, että rakennusten energiatehokkuuden parantuessa matkapuhelinverkko-
jen toimivuus sisätiloissa edelleen taataan. Sehän on ihmisten ja yhteiskunnan turvallisuu-
den kannalta välttämätöntä.

20.59 Riitta Myller sd: Arvoisa puhemies! Aivan kuten valiokunnan puheenjohtaja Satu
Hassi sanoi, kun tätä valiokunnan mietintöä esitteli: pääosa tästä lain sisällöstä tehdään
asetuksin. Sosialidemokraatit tukevat valiokunnan mietintöä, se tehtiin hyvässä yhteisym-
märryksessä valiokunnassa, mutta ongelmaksi jäi juuri se, miten tuohon sisältöön suhtau-
dumme, joka asetuksin tehdään.

Nyt on selkeästi osoitettu, että Suomi on aika huonosti rankattu energiatehokkuudessa.
Esimerkiksi tällaisen kansainvälisen tutkimuksen mukaan Ruotsi on 5. ja Suomi 31. sijal-
la, kuitenkin sääolosuhteet ovat suurin piirtein yhteneväiset. Eli tässä on yksi syy siihen,
että katsomme, että todella on varaa parantaa myös energiatehokkuutta.

Siitä syystä esitämme hyväksyttäväksi lausuman: "Eduskunta edellyttää, että Suomen
rakennuskannan energiatehokkuusvaatimusten saavuttamista seurataan ja ryhdytään tar-
vittaviin toimenpiteisiin, jos tavoitteet eivät täyty. Päästövähennystavoitteiden ja raken-
nuskannan energiatehokkuudelle asetettavien vaatimusten tulee vastata vaativuudeltaan
toisiaan, ja niiden on aidosti vähennettävä päästöjä rakennuksen koko elinkaaren ajalta."

Itse asiassa oli aika erikoista, että valiokunnan hallituspuolueitten edustajat eivät tätä
lausumaa halunneet mukaan, koska tuo valiokunnan mietintö muutoin kyllä hyvin (Puhe-
mies koputtaa) tukee tätä lausumaa.
2



Pöytäkirjan asiakohta PTK 120/2016 vp
21.02 Timo Heinonen kok: Arvoisa herra puhemies! Hyvät edustajakollegat! Lähes nol-
larakentamista kohtaan on aika paljon kritiikkiä ollut, ja itse osittain siihen olen myös yh-
tynyt. Itse asiassa kritiikki nollarakentamista kohtaan on erityisesti Suomessa kasvanut
koko ajan, ja mielenkiintoista itse asiassa on sekin, että jopa valtiovarainministeriö ja so-
siaali- ja terveysministeriö ovat olleet kriittisiä tätä lähes nollarakentamista koskevaa mää-
räyskokonaisuutta kohtaan. Ehkä huolen laajuutta kuvaa myös se, että ympäristöministeri-
ön lausuntopyyntöön vastasi 75 eri tahoa, vaikka lausuntoa lähes nollarakentamisen mää-
räyksistä pyydettiin 55 taholta.

Rakennuslehdessä todettiin kuvaavasti, että lähes nollarakentaminen Suomen olosuh-
teissa vaatii paksuja eristekerroksia kompensoimaan lämmityksen lähes lopettamisen. Pro-
fessori Vinhan mukaan rakennepaksuuksien kasvaessa mahdolliset rakennusvirheet ker-
taantuvat, sillä paksut rakenteet eivät kostuessaan kuivu, vaan kosteus jää muhimaan ra-
kenteisiin. Rakennusten energiamääräyksillä ei haeta kannattavia investointeja, koska sil-
loin ne syntyisivät ilman pakkoakin, vaan ilmastopäästöjen vähentämistä eli ilmastonmuu-
toksen torjuntaa, niin kuin valiokunnan mietinnössäkin todetaan.

Itse aina paikallislehdestä luen talotohtori Kailaa, joka aika hyvin rakentamisesta tietää,
niin vanhasta kuin uudestakin. Hän kirjoitti lehdessä, että "valitettavasti sairaiden talojen
rakentamiselle ei näy loppua". Kaila jatkoi: "Rakennuttajan pitäisi nyt jo vaatia paperi,
missä talonrakentaja tai luvan ja määräyksen antava rakennuslautakunta sitoutuu korvaa-
maan tulevat homekorjaukset ja asukkaiden sairastumiset." Kova vaatimus ja kuvaa hyvin
sitä epäuskoa taikka epäluuloa tätä lainsäädäntöä kohtaan.

Kaila lainasi kirjoituksessaan professori Matti Ollilaa, joka on yksi maamme kokeneim-
mista insinööreistä. Ollila kirjoitti vuonna 2014 Rakennuslehdessä: "Ylimitoitettu lämpö-
eristys, pullotiiveys ja koneellinen ilmastointi saattavat olla riski sekä rakennukselle että
asukkaiden terveydelle. Kastepisteen jääminen ylipaksun lämpöeristeen sisään merkitsee
kosteuden vähittäistä kulkeutumista ennalta arvaamattomasti. Ilmiö on hidas mutta hyvin
todennäköinen", hän kirjoitti.

Koneellinen ilmanvaihto on tarpeeton ja jopa haitallinen kouluissa ja asunnoissa. Vaa-
timus sisäilman vaihtamisesta kahden tunnin välein on osoitus laitevalmistajia suosivasta
normituksesta, jolle ei ole teknistä perustelua. Talotohtori Kaila vetikin asian mielestäni
aika kuvaavasti yhteen, että nykyisin talojen suunnittelijat ja teollisuus antavat mielellään
ymmärtää, että normit vaatisivat aina koneellisen ilmanvaihdon ja muoviset höyrysulut.
Ollila mainitsee Tampereen steinerkoulun, joka on tehty luonnollisella ilmastoinnilla. Suo-
men Kulttuurirahaston K3-taloissa on viisi talotyyppiä, joissa on hengittävät rakenteet ja
painovoimainen ilmanvaihto. Vapaasti käytettävät rakennuspiirustukset hyväksyttyine las-
kelmineen löytyvät esimerkiksi netistä, eli vaihtoehtoja on olemassa tämänkin jälkeen. Si-
säilmaongelmien taustalla onkin usein ilmanvaihdon viat, huoltamattomuus tai väärinkäy-
tökset. Vanhan ajan koulutkin toimivat paremmin: kolme varttia opetusta ja vartti ikkunat
auki tuuletusta. Ei kaikkea tarvitse mielestänikään keksiä uudestaan.

Olen Kailan kanssa samaa mieltä, että monesti mennäänkin aina niin sanotusti helpoim-
man mukaan. Kaila kirjoitti, että edelleen on rakennuslautakuntia ja rakennustarkastajia,
joiden ammattitaito ei riitä painovoimaisten laskelmien ymmärtämiseen, ja silloin helpoin-
ta on vaatia sokeasti laitevalmistajien papereita.

Vuoden 2021 alusta voimaan tuleva EU-direktiivi edellyttää kaikkien uusien rakennus-
ten olevan siis lähes nollaenergiataloja. Tämä aiheuttaa suuren muutoksen rakennusteolli-
suudessa. Toivon, että tässä ei edetä hosumalla eikä ainakaan tehdä virheitä hosumalla.
3



Pöytäkirjan asiakohta PTK 120/2016 vp
Mielestäni me tarvitsisimme kyllä lisää tutkimustietoa ja lisää myös koulutusta ja tiedotus-
ta, ja tämä asia on sellainen, mikä pitää ottaa äärimmäisen vakavasti. Emme nimittäin tar-
vitse enää yhtään uutta homekoulua ja -sairaalaa emmekä taloa, missä kärsitään huonosta
sisäilmasta.

Itse ymmärrän sen, että EU-direktiivi on meitä velvoittava. On toki vaikea ymmärtää si-
tä, että sama vaade on täällä toteutuksessa kuin niissä maissa, joissa ei ole tällaisia läm-
mönvaihteluja kuin meillä on. Onneksi vaatimus lähes nollarakentamisesta koskee vain
uusia rakennuksia.

Niin kuin tuossa edellä todettiin, rakennuskannan osuus energian loppukäytöstä on noin
40 prosenttia. Se on merkittävä tekijä, ja tietysti energiaa pitää pyrkiä säästämään. Niin
kuin todetaan valiokunnan mietinnössä, "Suomen ympäristökeskus on selvittänyt vast-
ikään rakennusten energiankulutuksen perusskenaariota vuoteen 2050. Selvityksen mu-
kaan rakennuskannan energiankulutus laskee nykyisillä politiikkatoimilla 13 % vuosina
2015—2050, vaikka rakennuskanta kasvaa 38 prosenttia." Itse toivon, että tässä ei tehdä
sellaista virhettä, että nyt rakennettaisiin lisää hometaloja Suomeen. Toivon, että myöhem-
min, kun tätä lainsäädäntöä arvioidaan, minä olen ollut väärässä ja tämä direktiivi on ollut
oikea ja järkevä.

Arvoisa puhemies! Itse kannatan siis energiansäästöä. Siihen esimerkiksi älykkäillä säh-
köverkoilla pystytään vaikuttamaan, myös huonekohtaisilla lämmönsäätelyillä, termostaa-
teilla ja monilla muilla.

Aivan lopuksi, arvoisa puhemies: Tänään hallitus on antanut lisää muutosehdotuksia
maankäyttö- ja rakennuslakiin, ja pidän niitä erittäin tervetulleina, että meillä rakentamis-
ta, niin maankäyttöä, kaavoitusta kuin itse rakentamistakin, helpotetaan ja sujuvoitetaan.
Siellä on paljon sellaista sääntelyä, mitä ei tarvittaisi.

21.09 Satu Hassi vihr: Arvoisa puhemies! Edustaja Heinonen kiinnitti puheenvuoros-
saan itse asiassa hyvin paljolti huomiota ihan samoihin asioihin kuin ympäristövaliokunta
mietinnössään. Edustaja Heinosen puheenvuoron sävy vain kuulosti toisenlaiselta. Valio-
kuntahan muun muassa korostaa nimenomaan sitä, että pitää tehdä rakennuksia, joiden si-
säilma on terveellistä, ja myöskin muun muassa sitä, että pitää varmistaa perinteisten ra-
kennustapojen, rakenteiden ja painovoimaisen ilmanvaihdon osaaminen myös jatkossa.

Ympäristövaliokunta ja sosiaali- ja terveysvaliokunta myös joitakin viikkoja sitten jär-
jestivät julkisen asiantuntijakuulemisen näistä sisäilmaongelmaisista taloista, ongelmien
syistä, sairauksista ja hoidoista. Siinä tilaisuudessa ja muissakaan selvityksissä, mitä olen
nähnyt näiden sisäilmaongelmien syistä, itse asiassa paljon syytetty energiatehokkuus ei
nyt mitenkään erityisesti loista suurena ongelmien aiheuttajana, vaan pääosin kyse on itse
rakentamisen virheistä, huolimattomuudesta, laiminlyönneistä ja myöskin rakennusten
käytössä tapahtuvista virheistä. Esimerkiksi monissa kouluissa on kysymys siitä, että hy-
vin yksioikoisesti pannaan ilmastointi pois yöksi ja viikonlopun ajaksi, kun nykyaikana
olisivat mahdollisia paljon älykkäämmätkin järjestelmät, jotka myöskin olisivat energiate-
hokkaita.

Arvoisa puhemies! Äsken esittelin valiokunnan puheenjohtajana valiokunnan mietin-
nön. Omana henkilökohtaisena näkemyksenäni haluaisin vielä todeta sen, että tuen sitä
vastalausetta ja pontta, jonka edustaja Myller esitti, enkä pidä kovin hyvänä sitä, että hal-
lituksen suunnittelema (Puhemies koputtaa) asetusluonnos voimakkaasti parantaa suoran
sähkön ja kaukolämmön kilpailuasemaa uusiutuvaan energiaan verrattuna.
4



Pöytäkirjan asiakohta PTK 120/2016 vp
21.12 Timo Heinonen kok: Arvoisa puhemies! Kun valiokunnan puheenjohtaja, edustaja
Hassi on paikalla, niin itse asiassa unohdin tuosta matkaviestinverkkojen kuuluvuudesta
puhua, mikä nousi liikenne- ja viestintävaliokunnassa vahvasti esille, mutta ympäristöva-
liokunnassa teidän selvityksenne mukaan tästä lähes nollarakentamisesta ei itse asiassa ai-
heutuisi näitä ongelmia, joita liikenne- ja viestintävaliokunta esille nosti, eli sitä, että ra-
diosignaalit eivät tulisi seinien läpi. Voisiko valiokunnan puheenjohtaja lyhyesti kertoa,
miten tätä on näin eri tavalla tulkittu kahdessa eri valiokunnassa?

21.13 Satu Hassi vihr: Arvoisa puhemies! Nyt tulee kyllä semmoinen tunne, että edusta-
ja Heinonen ei ole lukenut ympäristövaliokunnan mietintöä, koska ympäristövaliokunta
ehdottaa eduskunnan hyväksyttäväksi seuraavan sisältöistä lausumaa: "Eduskunta edellyt-
tää, että ympäristöministeriö ja liikenne- ja viestintäministeriö laativat yhdessä tarvittavat
säädökset siitä, että kansalaisten ja yhteiskunnan turvallisuuden kannalta välttämättömien
yleisten matkaviestinverkkojen sisätilakuuluvuus asuinrakennuksessa varmistetaan raken-
tamisessa tarkoituksenmukaisella ja rakennuksen energiatehokkuuden ja muut olennaiset
tekniset vaatimukset huomioon ottavalla tavalla. Valtioneuvoston tulee seurata jatkossa
matkaviestinverkkojen kuuluvuutta sekä rakentamista koskevan sääntelyn ja sen toimeen-
panon vaikutuksia matkaviestinverkkojen sisätilakuuluvuuteen ja tarvittaessa ryhtyä toi-
menpiteisiin kuuluvuuden varmistamiseksi."

Arvoisa puhemies! Koska äskeinen puheenvuoroni katkesi kesken 2 minuutin aikarajan
takia, niin siihen vielä lisäisin sen, että Suomessa on ainakin vuodesta 2008 asti rakennettu
myöskin niin sanottuja passiivitaloja, jotka eivät tarvitse lainkaan erillistä lämmitysjärjes-
telmää. Ainakaan minun tiedossani ei ole, että nämä talot mitenkään erityisesti loistaisivat
home-, sisätila- ja kosteusongelmaisina, eli korostaisin nyt kyllä sitä, että VTT:n ja ylipää-
tänsä näitä asioita selvittäneiden tahojen mukaan kosteus- ja sisäilmaongelmiin on pää-
asiassa ihan muut syyt.

21.14 Timo Heinonen kok: Arvoisa herra puhemies! Pahoittelut, ymmärsin väärin tä-
män, eli kun tässä valiokunnan mietinnössä ensin viitataan liikenne- ja viestintävaliokun-
taan, joka tuo näitä asioita esille, sitten ympäristövaliokunta toteaa, että radiosignaalien
kuuluvuusongelma on tunnistettu, olemassa oleva ongelma, johon hallituksen esityksellä
ei ole vaikutusta, esitetyt muutokset eivät vaikuta tilanteeseen. Tähän viittasin ja nyt ym-
märsin, että myös nämä huolet, jotka liikenne- ja viestintävaliokuntaan ovat tulleet, liitty-
vät jo muihin talon rakenteisiin ja tämä nollarakentaminen ei siis ongelmaa tule pahenta-
maan.

Yleiskeskustelu päättyi.

Eduskunta hyväksyi hallituksen esitykseen HE 220/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
5


