















































DEMED1E.tmp.xml


Pöytäkirjan asiakohta PTK 38/2018 vp
Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

2.4. Suullinen kysymys ihmisoikeuksien toteutumisesta Suomessa (Eva Biaudet r)
Suullinen kysymys SKT 53/2018 vp

Suullinen kyselytunti

Toinen varapuhemies Tuula Haatainen: Seuraava kysymys, edustaja Biaudet.

Keskustelu

16.50 Eva Biaudet r: Ärade talman! Luottamus oikeusvaltioon ja viranomaisiin on kul-
lanarvoista, ja myös silloin, kun tulee vähän haasteellisempia tilanteita, on tärkeää, ettei
luovuta näistä periaatteista. Siksi mielestäni kyllä poliittisten päättäjien olisi syytä olla aika
huolissaan siitä, että meidän korkea-arvoiset auktoriteettimme, kuten KHO:n presidentti ja
yliopistotutkijat ja yhdenvertaisuusvaltuutettu ovat kiinnittäneet huomion nimenomaan
siihen, miten voidaan enää luottaa meidän viranomaisprosesseihimme. 

Yhdenvertaisuusvaltuutettu on luovuttanut ensimmäisen kertomuksensa eduskunnalle
ja toteaa, että Suomessa on ihmisryhmiä, joiden pääsy oikeuksiinsa on vaarantunut — esi-
merkiksi ikääntyneet, vammaiset henkilöt, etniset vähemmistöt ja turvapaikanhakijat, jois-
ta juuri puhuimme. Nyt ei ole aikaa odottaa selvityksiä tai parempaa hallitusta. Mielestäni
on kaikkien intressissä, että puutumme esimerkiksi Migrin toimintaan ja muutamme käy-
täntöjä. [Puhemies koputtaa] Myöskin Ranskan tuomioistuin ja Euroopan ihmisoikeustuo-
mioistuin [Puhemies: Kysymys!] on kiinnittänyt huomiota tähän asiaan. Mitä hallitus ai-
koo tehdä luottamuksen palauttamiseksi?

16.52 Oikeusministeri Antti Häkkänen (vastauspuheenvuoro): Arvoisa puhemies! Olen
tutustunut tähän yhdenvertaisuusvaltuutetun raporttiin. En vetäisi sellaisia johtopäätöksiä,
että suomalainen virkamiestyön puolueettomuus, osaaminen, riippumattomuus olisi koko-
naan vaarantunut, ei missään tapauksessa. Suomessa viranomaistoiminta perustuu lakiin ja
hyvään hallintotapaan ja se on erittäin korkealuokkaista kansainvälisessä vertailussa. Niin
kuin kaikissa muissakin maissa, virheitä sattuu, epäkohtia tulee. Se kuuluu siihen, että in-
himillisiäkin erehdyksiä sattuu. Sitä varten meillä on hyvin perusteellinen ja tehokas lail-
lisuusvalvonta tässä maassa, oikeuskansleri, oikeusasiamies ja muut toimijatahot. Ja ol-
koon kyse kehitysvammaisten oikeuksista, kielivähemmistöjen oikeuksista tai vaikkapa
ihan tavallisen suomalaisen keski-ikäisen ihmisen oikeuksista, niin kaikkien oikeuksia val-
votaan tässä maassa, niin tuomioistuimen toimesta kuin näiden laillisuusvalvojien, ja epä-
kohtiin tarttuu tämä sali sitten viime kädessä.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. 
 Tarkistettu
4.1



Pöytäkirjan asiakohta PTK 38/2018 vp
16.53 Eva Biaudet r (vastauspuheenvuoro): Arvoisa rouva puhemies! Siksihän meillä on
yhdenvertaisuusvaltuutettu, että hän nimenomaan kiinnittää perustellusti huomiota sellai-
siin puutteisiin, ja mielestäni ehkä meillä ei ole ihan varaa käsitellä sitä niin kuin mitä ta-
hansa raporttia. Myös se, että korkeimman hallinto-oikeuden presidentti sekä Euroopan ih-
misoikeustuomioistuin kohdistavat meidän huomiomme siihen, että meidän tasomme ih-
misoikeuksien seurannassa ei ole riittävä, on mielestäni huolenaihe. Suomi ei ole perintei-
sesti ollut maa, joka yrittää mennä sieltä, missä aita on matalin, vaan päinvastoin. Mitä hal-
litus aikoo tehdä, jotta meistä tulisi taas kunnianhimoisen ihmisoikeuksien toteuttamisen
maa?

16.54 Oikeusministeri Antti Häkkänen (vastauspuheenvuoro):  Arvoisa puhemies!
Tämä hallitus on niin kotimaan rintamalla kuin kansainvälisellä rintamalla edistänyt ihmis-
oikeuksia, edistänyt tasapainoista tulevaisuutta kaikkien kansalaisten osalta. Muun muas-
sa viime torstaina itse pidin voimakkaan puheenvuoron Euroopan ihmisoikeussopimusjär-
jestelmän puolesta Tanskassa, jossa olivat myös Turkin ja Venäjän oikeusministerit vasta-
puolella. Kotimaan rintamalla meidän täytyy tehdä toimenpiteitä, joilla tämän maan talous
mutta myös maahanmuuttoon liittyvät kysymykset ja muut yllättävätkin ilmiöt saadaan
hallintaan ja tulevaisuus kestävälle tasapainolle. Se vaatii välillä toimenpiteitä, joissa jou-
dutaan tinkimään tietyistä asioista, mutta ei ole tingitty sellaisista asioista, joista perustus-
lakivaliokunta esimerkiksi sanoisi, että tämä on ihmisoikeussopimusten vastaista tai perus-
tuslain vastaista. Siitä on itse asiassa tämä eduskunta myös pitänyt huolta, että sellaisia la-
keja tässä maassa ei ole voimassa, mitkä olisivat ihmisoikeussopimusten vastaisia. 

Kysymyksen käsittely päättyi.
2


	2.4
	16.50
	16.52
	16.53
	16.54


