















































DEMB274.tmpSave.xml


Pöytäkirjan asiakohta PTK 135/2016 vp
Pöytäkirjan asiakohta 

PTK 135/2016 vp

Täysistunto

Torstai 15.12.2016 klo 10.02—21.54

3.3. Suullinen kysymys lapsiperheiden toimeentulosta (Li Andersson vas)
Suullinen kysymys SKT 139/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Anders-
son.

Keskustelu

16.41 Li Andersson vas: Arvoisa puhemies! Tänään julkaistiin Terveyden ja hyvinvoin-
nin laitoksen tuore tutkimus lapsiperheköyhyydestä. Se paljasti, että lapsiköyhyys on Suo-
messa kääntynyt jälleen nousuun: useampi kuin joka kymmenes lapsi elää Suomessa tällä
hetkellä köyhyydessä. Kaikkein vaarallisinta köyhyys on vauvojen ja pikkulasten perheis-
sä. Tutkimus paljasti myös, että lapsiperheiden toimeentuloa ovat heikentäneet lapsilisien
ja vanhempainrahojen riittämättömyys sekä hallituksen niihin kohdistamat leikkaukset.
Tämä hallituksen leikkauspolitiikka kurjistaa erityisesti pienituloisia lapsiperheitä, eivätkä
nämä hallituksen pienet kärkihankepanostukset riitä tätä suuntaa kääntämään. Arvoisa mi-
nisteri Rehula, miten hallitus aikoo vähentää kasvavaa lapsiperheköyhyyttä, erityisesti jos
keväällä vielä on luvassa lisää leikkauksia?

16.42 Perhe- ja peruspalveluministeri Juha Rehula  (vastauspuheenvuoro):  Arvoisa
herra puhemies! Ensinnäkin tuo THL:n tutkimus, johon te viittaatte, osoittaa sen, että tällä
vuosikymmenellä muutosta lapsiperheköyhyyden lisääntymisessä ei ole tapahtunut. Sen
sijaan tuo tutkimus tunnistaa sen, että esimerkiksi korkea koulutuskaan, jonka on oletettu
lähtökohtaisesti takaavan paremman toimeentulon, ei ole lapsiperheen tuki ja turva.

Toisekseen te kysytte, mihin toimenpiteisiin hallitus on ryhtynyt. Me olemme panosta-
massa lapsiperheiden arjen sujumisen näkökulmasta palveluihin — tavalla, jolla perhe sai-
si tuen, tavalla, jolla varhaiskasvatuksessa, koulun yhteydessä lapset saisivat parhaan mah-
dollisen niin koulutuksen ja opetuksen kuin sen sosiaalisen turvan, jota he tarvitsevat. Toi-
meentulon osalta on kyse muustakin kuin (Puhemies koputtaa) euroista.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksiä, nousemaan ylös ja painamaan V-painiketta.

16.44 Li Andersson vas (vastauspuheenvuoro): Arvoisa puhemies! Kyllä tämä tutkimus
selvästi osoitti sen, että tämä trendi nyt on muuttumassa huonompaan, huolestuttavaan
suuntaan. Olen yllättynyt siitä, että hallitus ei suhtaudu tähän vakavasti, mitä tulee pienitu-
loisten lapsiperheiden toimeentuloon liittyviin ongelmiin.
 Tarkistettu
4.0



Pöytäkirjan asiakohta PTK 135/2016 vp
Tällä viikolla eduskunnassa on myöskin äänestetty opiskelijoiden siirtämisestä yleisen
asumistuen piiriin. Se on uudistus, joka hyödyttää erityisesti pienituloisia yksin asuvia
opiskelijoita, mutta se heikentää perheellisten opiskelijoiden asemaa. Heidän toimeentu-
lonsa tämän uudistuksen myötä laskee. Suomi on tällä hetkellä ainoa Pohjoismaa, jossa ei
huomioida opiskelijoiden perheellistymistä opintotuessa, ja opiskelijalapsiperheet ovat jo
tällä hetkellä erittäin pienituloisia. Arvoisa ministeri Grahn-Laasonen ja ministeri Rehula,
hallituspuolueiden edustajat ovat pitkin syksyä tässä salissa antaneet ymmärtää, että he
kannattavat huoltajakorotusta opintotukeen. Ovatko arvoisat ministerit valmiita nyt ja tä-
nään antamaan perheellisille opiskelijoille suoraan vastauksen kysymykseen: (Puhemies
koputtaa) onko tällä hallituskaudella tulossa... 

Ensimmäinen varapuhemies Mauri Pekkarinen:  Nyt on niin paljon yli 15 sekuntia, että
siitä poikki.

...huoltajakorotus opintotukeen?

Ensimmäinen varapuhemies Mauri Pekkarinen:  En mielelläni tule kysymyksen päälle
omalla puheellani, mutta jos menee kovin pitkään, on pakko se tehdä.

16.45 Perhe- ja peruspalveluministeri Juha  Rehula  (vastauspuheenvuoro):  Arvoisa
herra puhemies! Te väitätte, että hallitus ei suhtaudu vakavasti (Li Andersson: Siltä se kuu-
losti!) esimerkiksi siihen viestiin, että perheissä toimeentulossa ja arjesta selviytymisessä
on ongelmia. Tuo väite ei pidä paikkaansa. (Paavo Arhinmäki: Todista!) Me teemme omaa
työtämme, me teemme niillä eväillä ja edellytyksillä, joita meillä on. Tuo väite ei pidä
paikkaansa. Toisekseen te sotkette, ilmeisen tahallisesti, vakavan asian toinen toiseensa.
Opiskelijoitten asumistuen muuttuminen yleisen asumistuen piiriin on kaikkien tässäkin
salissa käytyjen keskustelujen jälkeen saanut laajan hyväksynnän: 122 000 opiskelijan
asumistuki paranee. Toisekseen eduskunta on tuohon lakiin liittyen tehnyt kaksi lausumaa,
joista toinen liittyy yhdessä asumisen mahdollistamiseen ja toinen siihen, että perheellis-
ten opiskelijoitten kohdalla tämä ei ole (Puhemies koputtaa) vaivaton toimeenpantava.
Hallitus ryhtyy tarvittaviin toimenpiteisiin.

16.46 Tuula Haatainen sd (vastauspuheenvuoro): Arvoisa puhemies! Monet lapsiper-
heet valmistautuvat jouluun. Jouluna halutaan antaa lahjoja ja voidaan saada lahjoja. Moni
lapsiperhe elää tänä päivänä hyvinvoivassa Suomessa köyhyydessä. Lapsiperheiden köy-
hyys tuon THL:n tutkimuksen mukaan on yhteydessä hyvin usein myös työttömyyteen. Se
on yhteydessä myös pätkätöihin, jotka ovat arkitodellisuutta lapsiperheissä. Hallitus on ra-
jannut työttömien perheiden oikeutta subjektiiviseen päivähoitoon. Se puolestaan heiken-
tää äitien ja perheiden mahdollisuuksia hakea kokoaikaisesti työtä, mennä kouluttautu-
maan ja päästä paremmin työn syrjään kiinni. Kysyisin nyt sitten, ministeri Rehula: onko
teillä todellakin aikeita nyt vahvistaa, suunnata sellaisia tulonsiirtoja lapsiperheille, että
tästä lapsiperheiden köyhyydestä päästään eroon (Puhemies koputtaa) ja perheet voivat
nähdä toivon elämässään?
2



Pöytäkirjan asiakohta PTK 135/2016 vp
16.47 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Pidän erittäin tärkeänä keskustelunaiheena eduskunnassa näin jou-
lun alla lapsiperheiden tilannetta, ja siihen meidän pitää erityisesti paneutua. Ja aivan tässä
varhaiskasvatuskysymyksessä, mikä nousi esiin, lainsäädännössä varmistettiin, että huo-
lehditaan siitä, että mikäli on sosiaalinen peruste eli lapsi hyötyy, silloin varhaiskasvatus
toteutuu kokopäiväisenä.

Mutta erityisesti halusin sanoa näistä toimista, kun niitä on kysytty, että yksi sellainen
ihan keskeinen asia, joka on lapsiperheissä tärkeä, lapsille tärkeä, on harrastaminen. Juuri
ihan vähän aikaa sitten nimitin työryhmän harrastustakuuta miettimään eli miettimään si-
tä, että kun harrastamiselle on monia esteitä, esimerkiksi kallistuneet kustannukset, niin
millä tavalla voitaisiin turvata jokaiselle lapselle ja nuorelle mahdollisuus harrastamiseen.
Se olisi sellainen teko, jossa varmasti laajasti voitaisiin tehdä yhteistyötä yli sektoreiden ja
ottaa mukaan myös kansalaisyhteiskuntaa, urheiluseuroja, kulttuuritoimijoita ja niin edel-
leen. (Puhemies koputtaa) Tätä yhteistyötä tehdään myöskin koulujen kanssa, mikä on tie-
tysti toinen tärkeä paikka, (Puhemies koputtaa) missä näitä toimia tarvitaan.

16.49 Sari Essayah kd (vastauspuheenvuoro): Arvoisa puhemies! Ministeri Rehula, te to-
tesitte äsken, että hallitus panostaa palveluihin, jotta pystyttäisiin tukemaan myöskin pie-
nituloisia lapsiperheitä. Kuitenkin hallitus on leikannut varhaiskasvatuksesta ja ryhmä-
koot kasvavat, ja tämä varmasti on sellainen syy, mikä heikentää lasten kasvun tukemista.
Mehän suomalaisessa yhteiskunnassa olemme aina olleet ylpeitä siitä, että jokaisella on
mahdollisuus taustastaan riippumatta hyvään koulutukseen, mutta nämä hallituksen teke-
mät leikkaukset koko tuohon koulutuspolkuun ovat sellaisia, jotka nimenomaan vaikeutta-
vat niitten lasten pääsyä laadukkaaseen varhaiskasvatukseen ja toisaalta koko heidän opin-
topolkuaan, joihin nämä leikkaukset kohdistuvat. Olisin kysynyt ministeri Grahn-Laaso-
selta: millä tavalla hallitus tulee takaamaan sen, että meillä ei koulutus eriarvoistu suoma-
laisessa yhteiskunnassa, jokainen taustastaan huolimatta saa yhtä lailla laadukasta koulu-
tusta?

16.50 Opetus-  ja  kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Se on suomalaisen koulutusjärjestelmän keskeinen filosofia ja se
perusidea, eli me haluamme turvata jokaiselle lapselle ja nuorelle Suomessa laadukkaan,
maksuttoman koulutuksen. Se on meidän suomalainen kansallinen ylpeydenaiheemme ol-
lut koko meidän satavuotisen historian taipaleella jo pitkän matkaa, ja siihen haluamme
erityisesti panostaa, myöskin tulevaisuudessa.

Nämä taloudelliset ajat ovat tiukat. Se näkyy valtiontaloudessa, se näkyy kuntataloudes-
sa — siitä me emme pääse mihinkään eikä päässyt edellinenkään hallitus. Mutta nyt ta-
loudessa näkyy positiivista värettä, ja myös koulutusta kehitetään enemmän kuin, voi sa-
noa, vuosikymmeniin. Siellä on meneillään paljon: Peruskouluissa on voimassa muun
muassa uudet opetussuunnitelmat, se on iso uudistus, ja sen tukena on opettajankoulutuk-
sen uudistus ja panokset sinne opettajien jaksamiseen ja uudistumiseen ja siihen, että he
saavat sen tuen ammatilliseen kehittymiseen, samoin lisäksi sitten ihan kaikilla koulutus-
asteilla — voisin lähteä tässä luettelemaan, menee aika pitkä aika — varhaiskasvatuksesta
lähtien, ammatillisen koulutuksen reformi on iso kokonaisuus. Eli sisällöllistä työtä teh-
dään tiukassa, vaikeassa taloudellisessa (Puhemies koputtaa) tilanteessa.
3



Pöytäkirjan asiakohta PTK 135/2016 vp
16.51 Aila Paloniemi kesk (vastauspuheenvuoro): Arvoisa puhemies! On ilman muuta
selvää, että lapsiperheköyhyyteen on suhtauduttava vakavasti. Se on varmasti meidän
kaikkien mielestä näin. Mutta kyllä korostaisin nyt sitä, että erittäin paljon vaikutusta lap-
siperheiden hyvinvointiin, arjessa jaksamiseen, elämään, on sillä, minkälaisia palveluita
koko meidän järjestelmässämme lapsiperheille tarjotaan. Minä pidän esimerkiksi kotipal-
veluiden vahvistamista äärettömän tärkeänä apuna arjessa jaksamisessa, ja tiedän selvitys-
ten perusteella, että kotipalvelut, jos niitä saa järkevällä tavalla ja silloin, kun niitä tarvit-
see, esimerkiksi ehkäisevät huostaanottoja. Kyllä palvelujärjestelmän kehittäminen on hy-
vin tärkeää, ja meidän kärkihankkeemme, Lape-hanke, on erinomaisen hyvä tämän palve-
lukokonaisuuden kehittämisessä, sillä on merkitystä.

16.52 Perhe- ja peruspalveluministeri Juha  Rehula  (vastauspuheenvuoro):  Arvoisa
herra puhemies! Vastaan edustaja Essayahin kysymykseen osaltaan, ja tämä liittyy edusta-
ja Paloniemenkin kysymykseen: Täällä on puhuttu tänään tulevaisuudesta ja on kaiveltu
menneitä. Tämän vaalikauden näytöissä siitä, miten on kuntien edellytykset ja mahdolli-
suudet palvelutuotantoon talouden näkökulmasta hoidettu, tämän hallituksen krediitti näil-
tä osin kestää vertailun pitkälle historiaan. Kuntatalous on vahvistunut tavalla, jolla on sitä
kautta kyetty edesauttamaan palvelujen vähintäänkin nykytasolla pitoa tai panostamaan,
kuten esimerkiksi Vantaan kaupunki, lapsiperheiden kotipalveluihin. Näitä kuntia ja kau-
punkeja Suomessa on, jotka ovat toimineet siihen suuntaan, että rahat käytetään ennaltaeh-
käisevään työhön, jotta sitten sitä raskaampaa palvelua ei tarvita. Kuntien valtionosuudet
ovat (Puhemies koputtaa) olleet hallituksella (Puhemies koputtaa) kärkipäässä, niin että
niihin ei puututa.

16.53 Krista Mikkonen vihr (vastauspuheenvuoro): Arvoisa puhemies! On hyvin huo-
lestuttavaa, että lapsiperheköyhyys on lisääntynyt. Se on asia, josta meidän kaikkien tulisi
kantaa huolta ja varmistaa, että lapsemme saavat hyvän tulevaisuuden. Tiedämme, että lei-
päjonot ovat kasvaneet ja siellä on yhä enemmän perheellisiä. On hyvä, että hallitus on pa-
nostanut palveluihin, ja esimerkiksi perheiden kotipalvelu on erittäin tervetullut, mutta pal-
veluita ei voi syödä. Siksi on erittäin tärkeää, että perheiden toimeentulosta pidetään huol-
ta ja varmistetaan, että perheillä esimerkiksi tulonsiirrot tai muut tarvittavat etuudet ovat
sellaisella tasolla, että he voivat elää eikä heidän täydy jokapäiväisessä elämässä jatkuvasti
turvautua toimeentulotukeen. Kysynkin ministereiltä: mitä te aiotte tehdä sen eteen, että
nämä etuudet ovat riittävällä tasolla ja toimeentulo varmistetaan jokaiselle (Puhemies ko-
puttaa) perheelle? (Li Andersson: Ei mitään ilmeisesti!)

16.54 Perhe- ja peruspalveluministeri  Juha  Rehula  (vastauspuheenvuoro):  Arvoisa
herra puhemies! Käydyssä keskustelussa ja näissä kysymyksissä yksi osa on ollut esimer-
kiksi huoli varhaiskasvatuksesta, päivähoidosta, tilanteessa, jossa äiti tai isä on työllisty-
mässä. Tätä pyritään edesauttamaan, ja esimerkiksi varhaiskasvatukseen, päivähoitoon,
tehtyjen muutosten kautta taataan, että niille ihmisille, jotka sen lapsen päivähoidon tarvit-
sevat, jatkossakin se päivähoito on saatavissa. Kyllä se lainsäädäntö, joka luotiin ja joka on
voimassa, mahdollistaa harkinnan, se mahdollistaa räätälöinnin, se mahdollistaa asioita,
jotka edesauttavat työllistymistä ja työllistämistä. Paras toimeentulon turva on se, että
mahdollisimman monella on työtä.
4



Pöytäkirjan asiakohta PTK 135/2016 vp
Mitä sitten tulee budjettiin liittyviin tulonsiirtoihin, niin me elämme tässä tilanteessa sen
mukaisesti, mitä hallitus on yhteisesti sopinut. Ja parasta on se, (Puhemies koputtaa) että ei
ainakaan lisäleikkauksiin ajauduttaisi.

16.55 Sari Sarkomaa kok (vastauspuheenvuoro):  Arvoisa puhemies! Kokoomuksen
eduskuntaryhmälle ja koko hallitukselle on erittäin tärkeää, että jokainen lapsi voi kasvaa
turvallisesti aikuisuuteen ja voi olla lapsi turvallisesti. On tärkeää, että vanhemmilla on
työtä, toimeentulo on turvattu. Lapsiköyhyys on vakava asia, mutta vanhemmat tarvitsevat
arjessaan moninaisia palveluita, ja on erinomaista, että on lapsi- ja perhepalveluiden ohjel-
ma, jossa yhdistetään hyvin sirpaleisia palveluita ja uudistetaan palvelut niin, että moni-
naisten perheiden tarpeet kohdataan. Toivoisinkin, että ministeri Rehula kertoisi vielä,
mitä ensimmäisenä tuosta kärkihankkeesta on tulossa. Mitkä asiat ensimmäisenä näkyvät
perheiden arjessa? Arvostan tuota työtä, mitä tuossa kärkihankkeessa teette, se on hyvää
työtä (Puhemies koputtaa) perheiden ja lasten parhaaksi.

16.56 Perhe- ja peruspalveluministeri  Juha  Rehula  (vastauspuheenvuoro):  Arvoisa
herra puhemies! Meillä on esimerkkinä lastensuojelulaki, se on ollut voimassa vuodesta
2007. Lastensuojelulakiin on kirjoitettu: lapsen etu kaikissa tilanteissa. Samoin sinne on
kirjoitettu, että kun on kuntia, joissa ei ole kaikkea osaamista ja ammattitaitoa, niin näitten
kuntien alueella olevien lasten palvelutarpeet pitää huolehtia laajempana kokonaisuutena.
Yksi konkreettisimmista asioista on näiltä osin se, että näitä moniammatillisia — niin kuin
termi kuuluu — eri osaajien kokonaisuuksia kootaan niin, että kuntarajat eivät ole esteenä
sille, että lapsi saa tarvitsemansa palvelut riittävän ajoissa. Toinen asia ovat paljon puhutut
hyvät käytännöt — täälläkin salissa usein puhutaan hyvistä käytännöistä ja niitten monis-
tamisesta. (Puhemies koputtaa) Konkreettisella tasolla alueittain ihmiset, jotka ovat esi-
merkiksi varhaiskasvatuksen, perheiden tuen kanssa tekemisissä, istuvat (Puhemies koput-
taa) ja pohtivat, ja eivät pelkästään pohdi vaan vievät näitä hyviä käytäntöjä (Puhemies ko-
puttaa) eteenpäin. 

16.57 Aino-Kaisa Pekonen vas (vastauspuheenvuoro): Arvoisa puhemies! Hallitus tekee
tuloeroja kasvattavaa politiikkaa: rikkaat rikastuvat, ja pienituloisilta leikataan. Tällä vii-
kolla iltapäivälehdet ovat kertoneet yksinhuoltajaäidistä, joka ei uskalla lämmittää saunaa
kasvavien kulujen takia. Ruokajonoissa lapsiperheiden määrä on kasvanut huomattavasti,
ja samaan aikaan netti on pullollaan vähävaraisten lapsiperheiden avunpyyntöjä, jotta jou-
luna olisi edes jotain annettavaa näille vähävaraisten lapsiperheiden lapsille.

Me olemme luisumassa voimakkaasti kohti hyväntekeväisyysyhteiskuntaa, jossa hyvä-
tuloiset päättävät, kuka saa ja kenelle annetaan. Arvoisa ministeri, onko tämä teistä oikea
suunta?

16.58 Perhe- ja peruspalveluministeri Juha  Rehula  (vastauspuheenvuoro):  Arvoisa
herra puhemies! Tuolle suunnalle on laitettava stoppi, jos sellainen kehitys on menossa.
Siksi tämä hallitus yrittää laittaa esimerkiksi sosiaali- ja terveydenhuollon palvelujärjestel-
män perustat sellaiseen asentoon, että kun tuo eriarvoistumiskehitys on ollut menossa esi-
merkiksi terveyserojen kasvamisen osalta liittyen siihen, onko parempituloinen vai hei-
kompituloinen, niin nuo terveyserot eivät lisääntyisi vaan ne kaventuisivat. Me tarvitsem-
me perustat kuntoon.
5



Pöytäkirjan asiakohta PTK 135/2016 vp
Toisekseen väite siitä, että rikkaat rikastuvat ja köyhät köyhtyvät: Opiskelijoitten asu-
mistukijärjestelmä muuttuu niin, että opiskelijat ovat jatkossa yleisen asumistuen piirissä,
nimenomaan ne pienituloisimmat opiskelijat saavat tämän muutoksen (Riitta Myller: Entä
pienituloiset perheet?) osalta plusmerkkisen toimeentulon tilanteen. (Puhemies koputtaa)
Meillä on useita esimerkkejä, jotka toimivat samaan suuntaan.

Kysymyksen käsittely päättyi.
6


