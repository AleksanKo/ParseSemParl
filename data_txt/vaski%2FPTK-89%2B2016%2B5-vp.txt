















































DEM5D45.tmpSave.xml


Pöytäkirjan asiakohta PTK 89/2016 vp
Pöytäkirjan asiakohta 

PTK 89/2016 vp

Täysistunto

Perjantai 23.9.2016 klo 12.59—15.57

5. Hallituksen esitys eduskunnalle valtion talousarvioksi vuodelle 2017
Hallituksen esitys HE 134/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Asian käsittely keskeytettiin 22.9.2016 pidetyssä täysistunnossa.

Keskustelu jatkuu nopeatahtisena. Etukäteen varattujen puheenvuorojen pituus on enin-
tään 5 minuuttia. Puhemiesneuvosto suosittaa, että nopeatahtisten puheenvuorojen jäl-
keenkin pidettävät puheenvuorot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 6.—24. asiasta.
Keskustelu asiasta jatkuu. — Ministeri Mattila, 5 minuuttia.

Keskustelu

13.02 Sosiaali- ja terveysministeri Pirkko Mattila: Arvoisa herra puhemies! Sosiaali-
ja terveysministeriön talousarvioesityksen taustalla on huoli Suomen kilpailukyvystä ja
työllisyydestä sekä kaikkein heikoimmassa asemassa olevien toimeentulosta. On hienoa,
että meillä on osoittaa useita toimia tilanteen korjaamiseksi ja erityisesti kilpailukyvyn
edistämiseksi.

Suurimmat euromääräiset muutokset sosiaali- ja terveysministeriön budjetissa johtuvat
kilpailukykysopimuksesta, joka tuo muutoksia muun muassa työnantajien sosiaaliturva-
maksuun sekä yhdenmukaistaa työnantajan ja palkansaajan työttömyysvakuutusmaksuja.
Kilpailukykysopimuksen mukaisesti kaikkien työnantajien sairausvakuutusmaksua alen-
netaan 0,94 prosenttiyksiköllä vuonna 2017, mikä lisää valtion rahoitusosuutta 706 miljoo-
naa euroa. Samalla euromäärällä alennetaan palkansaajien ja yrittäjien sairaanhoitovakuu-
tuksen sairaanhoitomaksua ja nostetaan työtulovakuutuksen päivärahamaksua. Lisäksi
työnantajan ja palkansaajan työttömyysvakuutusmaksuja yhdenmukaistetaan, ja tämän
seurauksena palkansaajien työttömyysvakuutusmaksun tuotto nousee ja valtion rahoitus-
osuus peruspäivärahasta laskee.

Palkansaajan aikuiskoulutustuen perusosan rahoitus siirretään Työttömyysvakuutusra-
haston tuotoilla katettavaksi. Lisäksi aikuiskoulutuksen enimmäispituus lyhenee 15 kuu-
kauteen ja perusosa alenee 15 prosenttia. Valtio rahoittaa edelleen yrittäjän aikuiskoulutus-
tuen.

Kilpailukykysopimuksen maksukorotusten vaikutuksia kompensoidaan pienituloisille
palkansaajille. Tätä varten on valtion osuuteen sairausvakuutuslaista johtuviin menoihin
varattu 30 miljoonaa euroa, ja tämä kompensaatiomalli valmistetaan täydentävään talous-
arvioehdotukseen.
 Tarkistettu
4.0



Pöytäkirjan asiakohta PTK 89/2016 vp
Työntekijöiden keskimääräistä työeläkemaksua korotetaan ja työnantajien keskimää-
räistä työeläkemaksua alennetaan. Vuonna 2020 alennus on siten yhteensä 1,2 prosenttiyk-
sikköä.

Arvoisa puhemies! Budjetissa on tarjota myös ratkaisua ja laajalti kannatettuja muutok-
sia työllisyyteen.

Ikääntyneiden kertaluontoinen eläketuki, joka kohdennetaan yli 60-vuotiaille pitkäai-
kaistyöttömille, niin sanottu Lex Lindström, on osoitus siitä, että vaikeassa tilanteessa ole-
via, eläkeiän kynnyksellä olevia ihmisiä on kuultu ja löydetty vaihtoehto.

Toisena muutoksena on työttömyysturvan uudistaminen aktivoivampaan ja työllisty-
mistä tukevaan suuntaan muuttamalla palkkatuen ja starttirahan rahoitusta siten, että niitä
rahoitetaan osittain työttömyysetuusmäärärahoista. Kyseessä on kaksivuotinen kokeilu,
jossa palkkatuen ja starttirahan perusosaa vastaava rahoitusosuus siirretään työ- ja elin-
keinoministeriöstä sosiaali- ja terveysministeriöön. Kokeiluun liittyen työttömyysetuudel-
la omaehtoisesti opiskelevien kulukorvaus poistetaan, mikä säästää valtion menoja noin 29
miljoonaa euroa. Samalla kulukorvausta ryhdytään maksamaan työkokeilun ajalta amma-
tillista koulutusta vailla oleville nuorille, mikä lisää valtion kustannuksia 7 miljoonaa eu-
roa. Muutoksista saatavalla säästöllä lisätään palkkatukea saavien lukumäärää. Näiden li-
säksi matka-avustus ja muuttokustannusten korvaus yhdistetään liikkuvuusavustukseksi.

Hallitus toteuttaa kärkihankkeillaan uraauurtavia kokeiluja, ja näistä mainittakoon eri-
tyisesti perustulokokeilu. Erittäin tärkeä kokonaisuus on myös Osatyökykyisille tie työelä-
mään -kärkihanke, jonka tavoitteena on osatyökykyisten ihmisten jatkaminen työelämässä
tai työllistyminen avoimille työmarkkinoille.

Arvoisa puhemies! Tämä hallitus on myös käärinyt hihat kannustinloukkujen purkami-
seksi. Nuorten kuntoutusraha ja nuorille maksettavan ammatillisen kuntoutuksen kuntou-
tusraha korotetaan takuueläkkeen tasolle.

Naispuolisen työntekijän perhevapaista aiheutuvia vanhemmuuden kustannuksia tasa-
taan työnantajalle maksettavalla 2 500 euron kertakorvauksella. Tuki maksettaisiin kaikil-
le työnantajille, jotka maksavat työsopimuksen tai työ- taikka virkaehtosopimuksen perus-
teella palkkaa vähintään yhdeltä kuukaudelta äitiysrahakauden aikana. Kertakorvauksen
tarkoituksena on paitsi tasata naispuolisen työntekijän vanhemmuudesta työnantajalle ai-
heutuvia kustannuksia myös osaltaan tukea Suomen kilpailukykyä edistämällä naisvaltais-
ten yritysten työllistämistä ja kasvua.

Vaikeina aikoina on tehtävä vaikeita päätöksiä. Julkisen talouden suunnitelman mukai-
sesti lääkekorvauksista säästetään 134 miljoonaa euroa vuoden 2017 alusta, ja val-
tionosuus tästä on 60 miljoonaa. Toimenpiteillä voidaan lisätä lääkkeiden hintakilpailua,
vähentää lääkehävikkiä ja edistää rationaalista lääkehoitoa. Sairaus- ja kuntoutusrahojen
tulorajoja ja korvausastetta (Puhemies koputtaa) alennetaan ylimmissä tulorajoissa. Indek-
sitarkistuksia kansaneläkeindeksiin ja kuluttajaindeksiin sidotuissa etuuksissa ei tehdä. Li-
säksi kansaneläkeindeksin pistelukua alennetaan vuonna 2017. Näin toteutetaan (Puhe-
mies koputtaa) pääosin julkisen talouden suunnitelmassa päätetty säästö. Säästöt koskevat
muun muassa kansaneläkettä, työttömyysturvaa, asumistukia ja lapsilisiä. Ansiosidonnai-
seen työttömyysturvaan...

Toinen varapuhemies Arto Satonen: Ministeri voi jatkaa seuraavassa puheenvuorossa,
että saamme debatin käyntiin.
2



Pöytäkirjan asiakohta PTK 89/2016 vp
Kyllä voin, arvoisa puhemies, jatkaa. Kiitoksia.

Toinen varapuhemies Arto Satonen: Nyt on mahdollisuus pyytää V-painikkeella pu-
heenvuoroja. Meillä on aikaa käydä tätä keskustelua nyt puoli kahteen, ja sen jälkeen sitten
suuren valiokunnan kokouksen jälkeen jatkamme kello 15.

13.08 Tuula Haatainen sd (vastauspuheenvuoro): Arvoisa herra puhemies! Me olemme
täällä eduskunnassa keskustelleet vakavasta asiasta, eriarvoistumisen kasvusta ja lisäänty-
misestä yhteiskunnassamme. Pääministeriltä emme saaneet vielä vastausta siihen, millä ta-
valla hallitus aikoo nyt tarttua tähän todella polttavaan yhteiskunnalliseen kysymykseen.
Toivon, että nyt uusi sosiaali- ja terveysministeri Mattila antaisi meille vastauksen ja valoa
siihen, että tätä eriarvoistumisen kehitystä voitaisiin taittaa ja katkaista. Nimittäin nyt tässä
käsillä olevassa budjetissa, arvoisa ministeri, leikataan kaikkein heikoimmassa asemassa
olevilta ihmisiltä — paljon sairastavilta, eläkeläisiltä, opiskelijoilta ja työttömiltä — ja sa-
maan aikaan annetaan verohelpotuksia suurituloisille. Voitteko tämän hyväksyä? Arvoisa
ministeri, pyydän teiltä vastausta: miten tämä kehitys teidän mielestänne tulisi katkaista, ja
miten voisimme todellisuudessa auttaa niitä ihmisiä, (Puhemies koputtaa) jotka sitä apua
tarvitsevat?

13.09 Annika Saarikko kesk (vastauspuheenvuoro): Arvoisa puhemies! Menestystä mi-
nisteri Mattilalle vaativaan tehtävään: Teidän salkussanne ensi vuoden budjetissakin ta-
pahtuu paljon mielenkiintoisia asioita, eikä vähimmässä määrin merkityksetön ole tuo pe-
rustulokokeilu, jota voidaan pitää historiallisena ja myös kansainvälisesti hyvin kiinnosta-
vana. Olen ilahtunut siitä, että se on saatu ripeällä aikataululla toteutettua. Toivottavasti jo-
nain päivänä se laajenee laajemmaksi kokeiluksi, ja jos tulokset osoittautuvat hyviksi, niin
voimme käydä vielä perusteellisen keskustelun koko suomalaisen sosiaaliturvajärjestel-
män pohjasta. Niin ikään tuo kertakorvausasia on myös hyvä asia tasaamaan naisten ase-
maa työelämässä.

Mutta, ministeri, siitä haluan kantaa huolta, että te kävitte läpi, että kansaneläkeindek-
seihin kohdistuu nyt säästöjä. Se käy hankaloittamaan niiden ihmisten elämää, jotka elävät
perusturvalla, tavalla tai toisella. Sitten on tulossa 30 miljoonan kompensaatio, joka koh-
distuu heille, joiden tulot ovat pieniä, ikään kuin (Puhemies koputtaa) tämän veronalen-
nuksen tueksi. Mutta entäpä nämä ihmiset, jotka elävät nyt pelkästään sosiaaliturvan va-
rassa, miten heitä tuetaan?

13.10 Aino-Kaisa Pekonen vas (vastauspuheenvuoro): Arvoisa puhemies! Valiokunnas-
sa on kuultu jo laajasti asiantuntijoita liittyen valtion talousarvioesitykseen myös STM:n
osalta. Ehkä voisin omia tuntojani kuvata tässä salissa sanalla "ahdistus", kun kuuntelen
näitä asiantuntijoita valiokunnassa.

Arvoisa ministeri, ehkä kaikkein epäoikeudenmukaisimmalta leikkauskohteelta tuntuu
lääkekorvauksiin kohdistuvat leikkaukset. Nämä leikkaukset ovat myös ristiriidassa ter-
veyserojen kaventamiseen tähtäävien tavoitteiden kanssa. Tässä yhteydessä te siirrätte
osan diabeteslääkkeistä 100 prosentin korvausluokasta 65 prosentin korvausluokkaan. Ar-
voisa ministeri, hoitavatko diabeetikot itseään jatkossa niillä lääkkeillä, jotka ovat heille
parhaiten sopivia, vai niillä lääkkeillä, joihin heillä on varaa?
3



Pöytäkirjan asiakohta PTK 89/2016 vp
13.11 Sari Sarkomaa kok (vastauspuheenvuoro): Arvoisa puhemies! Hallituksen työlin-
ja, se, että teemme kaikkemme, että Suomeen tulee lisää työtä, (Eero Heinäluoma: Halpa-
työtä!) on kaikkein köyhimmänkin, vaikeimmassa asemassa olevan etu. On todella valitet-
tavaa, että joudumme myöskin tekemään säästöjä, ja nuo säästöt osuvat kyllä kipeästi, se
on ihan selvä. Hallituksen on tehtävä kaikkensa, että ne tehdään oikeudenmukaisesti, ja toi-
vonkin, että uusi ministeri nyt vastaisi, millä tavalla vastaatte siihen eduskunnan toivee-
seen, että kun valtion talousarvio tulee eduskuntaan, niin me saisimme sitten täydennykse-
nä vaikutusarvioinnin tiettyihin tärkeisiin ihmisryhmiin — puhun vammaisista, eläkeläi-
sistä ja lapsiperheistä. Tästä sosiaali- ja terveysvaliokunta on juuri tänään puhunut. Mutta
kiitokset siitä, että tämä hallitus on ottanut tämän aktiivisesti näppeihinsä ja valtiovarain-
ministeri sanoi, että hän tätä myöskin työstää.

Mutta kysyn vielä: Mitä yrittäjän sosiaaliturvalle tehdään? Moni yrittäjä tekee paljon
työtä, pärjää pienellä. Meillä on edelleen epäoikeudenmukaisuuksia sosiaaliturvassa,
muun muassa perheenjäsenten tilanne (Puhemies koputtaa) on kohtuuton. He jäävät ilman
työttömyysturvaa. Voisitteko te tämän epäkohdan ripeästi korjata työttömyysturvassa yrit-
täjien osalta?

13.12 Touko Aalto vihr (vastauspuheenvuoro): Arvoisa puhemies! Tahdon kiittää halli-
tusta ja myös ministeriä siitä, että perustulokokeilu etenee, mutta tämä noin 20 miljoonan
euron summa riittää noin 2 000 työttömän perustuloon. Tästä arvioinnista jäävät nyt vero-
tulomuutokset tietämättä, eikä tiedetä, miten se vaikuttaa erilaisiin ihmisiin eri puolilla
Suomea. Ministeri Vehviläinen väläytti jo perustulokokeilua numero kaksi 2018 ja siitä
eteenpäin. Minkä verran tähän nyt on varattu kenties lisää rahaa, ja onko hallitus kulkemas-
sa kohti aitoa perustuloa, jotta voidaan saada riittävästi tutkittua tietoa siitä, mitä tämä pe-
rustulo kaikille ihmisille kaikissa eri tuloluokissa tarkoittaisi Suomessa?

13.13 Kaj Turunen ps (vastauspuheenvuoro): Arvoisa puhemies! Iso kysymys on siitä,
kuka kuuntelee köyhää. (Eero Heinäluoma: Kyllä! — Välihuutoja vasemmalta) Olen oi-
kein iloinen siitä, että vastauksena on perussuomalaiset ministerit. Meillä on Lex Lind-
ström, joka on hyvä asia, ja toivoisin, että me saisimme myöskin Lex Mattilan.

Kuka kuuntelee köyhää? -järjestö on jo pitkään esittänyt muutamaa vaatimusta (Eero
Heinäluoma: 1 000 euroa verovapaaksi!) nimenomaan yksinelävien aseman selvittämisek-
si. Toimeentulotuen kaikista hakijoista näitä yksineläjiä on 70 prosenttia. Kysynkin, minis-
teri Mattila, nyt Kuka kuuntelee köyhää? -järjestön vaatimuksista. Vastaatteko myöntäväs-
ti näihin: Että yksinelävien köyhyyttä itse asiassa aletaan tutkia. Että yksinelävien tukemi-
nen on nostettava painopisteeksi työvoima-, päihde- ja mielenterveyspalveluissa sekä kun-
tien sosiaalityössä. Että sosiaalityöntekijöiden koulutuksessa yksinelävät tulee sisällyttää
(Puhemies koputtaa) erityishuomiota vaativiksi. Vastaatteko yes?

13.15 Maria Tolppanen sd (vastauspuheenvuoro): Arvoisa puhemies! Ensinnäkin uudel-
le ministerille onnea tehtävään. Täytyy olla varsin rankkaa hoitaa tehtävää, jossa joutuu
eriarvoistamaan näin paljon, jossa joutuu köyhiltä leikkaamaan, joutuu lapsiperheiltä leik-
kaamaan, joutuu eläkeläisiltä leikkaamaan. Toivon, että teillä on voimavaroja panna vas-
taan tässä tilanteessa näitä asioita kohtaan.

Haluaisin myös erityisesti nostaa esille tämän diabeteksen kukkarolle käymisen ja muis-
tuttaa ministeriä siitä, että diabetes on tänä päivänä Suomen eniten ja nopeimmin kasvava
4



Pöytäkirjan asiakohta PTK 89/2016 vp
kansantauti. Diabeteksesta sanotaan, että se on pahempi kuin syöpä: syöpä voidaan aika
monessa kohdassa jopa parantaa, mutta diabetes on elinikäinen kumppani. On erittäin har-
mittavaa, että tältä ryhmältä leikataan, ja jos se sattuu vielä samoille ihmisille, joille tulee
työttömyysturvan leikkauksia, tulee lapsilisäleikkauksia, tulee asumistukileikkauksia, (Pu-
hemies koputtaa) niin millä nämä ihmiset elävät?

13.16 Peter Östman kd (vastauspuheenvuoro): Arvoisa puhemies! Suomessa on paljon
erilaisia tukimuotoja. Osa niistä on hyvin tarpeellisia, kun taas osa johtaa myös kannustin-
loukkuihin.

Asumisen valikoiva tuki on välttämätöntä, jotta myös pienituloiset saisivat katon pään-
sä päälle. Yleisen asumistuen kustannusten nousu on jatkunut tasaisena vuodesta 2008.
Kasvua on ollut 56 prosenttia viidessä vuodessa, ja viime vuonna maksettiin lähes 670 mil-
joonaa. Kun työttömyys kasvaa ja vuokrat nousevat muita hintoja enemmän, monien ih-
misten tulot pienenevät ja heille syntyy tarve ja oikeus asumistukeen. Hallituksen esitys
kiinteistöveron alarajan korotuksesta iskee loven monen pienituloisen arkeen. Asunto-
markkinoilla on puolustettava heikompia. Kysymys: ovatko hallituksen toimet linjassa
edustaja Turusen iskulauseen "kuka kuuntelee köyhää" kanssa? (Eero Heinäluoma: Eivät
ole! — Pia Viitanen: Eivät todellakaan!)

13.17 Sirkka-Liisa Anttila kesk (vastauspuheenvuoro):  Arvoisa puhemies! Ministeri
täällä jo esittelikin hyvin kilpailukykysopimuksen vaikutuksia. Muistutan vain siitä, että se
on todella historiallinen sopimus, joka on kyetty Suomen olosuhteissa sopimaan sillä ta-
valla, että myöskin palkansaajat tulevat turvaamaan oman työnantajansa kilpailukykyä ja
sitä kautta omaa työpaikkaansa.

Täällä on todettu myöskin se, että nyt on käynnissä kokeiluja, perustulokokeilu ja sitten
on tämä työttömyysturvan aktivoimiskokeilu. On erittäin hyvä, että kokeilun kautta hae-
taan sitä mallia, joka käytännössä voisi toimia. Muuten emme tiedä, miten se toimii. Että
on hyvä testata sitä etukäteen.

Mutta totta on se, että me olemme joutuneet tällä vaalikaudella tekemään ikäviä päätök-
siä, ja silloin on turha tässä salissa hakea syyllisiä, koska kaikki ovat vuorollaan olleet vas-
tuussa eivätkä ole onnistuneet. Nyt onneksi elinkeinoelämältä on tulossa vihreätä valoa, ta-
lous on kasvussa, ja se antaa mahdollisuuden, että näitä asioita voitaisiin vielä loppuvaali-
kaudesta hoitaa parempaan suuntaan. Kysynkin ministeriltä: aiotaanko teettää selvityksiä
näistä vaikutuksista, (Puhemies koputtaa) kun samaan ihmiseen kohdistuu monia leik-
kauksia?

13.18 Krista Kiuru sd (vastauspuheenvuoro): Arvoisa puhemies! Haluaisin ministeriltä
kysyä: oliko hallitus tietoinen siitä, miten ostovoimaan vaikuttavat nämä etuuksiin kohden-
tuneet merkittävät päätökset? Te vasta ministerinä aloititte, mutta kyllä tämä tieto piti var-
masti hallituksen käytössä olla, ja siltä osin kyllä on sääli, jos tietoisesti halutaan, että 5 000
ihmistä lisää putoaa täysin köyhyysrajan ulkopuolelle. Se on aika kylmää politiikkaa ja
kertoo siitä, että jos tämä oli todella poliittinen tavoite, niin silloin eivät toteudu ne Sipilän
puheet kansalle, joissa hän vetosi tv-puheessaan ihmisiin ja siihen, että me joudumme te-
kemään sarjan kivuliaita päätöksiä, joiden avulla yhteiskuntamme rahoitus saatetaan kes-
tävälle pohjalle. Hän toivoi siis, että kaikki vastuulliset suomalaiset haluavat lopettaa ve-
laksi elämisen. Nyt on selvinnyt jo, että tämän hallituskauden aikana useilta ihmisiltä os-
5



Pöytäkirjan asiakohta PTK 89/2016 vp
tovoima putoaa jopa 6 prosenttia. (Puhemies koputtaa) Onko tämä, ministeri, teidän mie-
lestänne oikein? Onko tämä oikein?

13.19 Timo Heinonen kok (vastauspuheenvuoro): Arvoisa herra puhemies! On myön-
teistä, että sotaveteraanit saavat lisää kuntoutusrahaa ja pystymme pitämään heistä entistä
parempaa huolta. Suomalainen rauhanturvaaminen täyttää tänä vuonna 60 vuotta. Ensim-
mäiset miehet lähetettiin Suezille 1956, ja sen jälkeen 45 000 naista ja miestä on palvellut
yli 40:ssä rauhanturvaamis- ja kriisinhallintaoperaatiossa.

Te olette STM:stä toimittamassa kriisinhallintaveteraaneille veteraanikortit tänä vuon-
na, mutta budjettikirjasta puuttuu pieni summa, jolla saisimme myös näiden naisten ja
miesten kuntoutuksen sen ansaitsemalle tasolle. Siellä on naisia ja miehiä, jotka kärsivät
fyysisistä loukkaantumisista mutta myös psyykkisistä, ja toivoisin, että täydentävässä bud-
jetissa tämä raha valtiovarainministeriöltä teille löytyisi. Tiedän, että te ministerinä olette
ollut tässä myös aktiivinen.

13.20 Olli-Poika Parviainen vihr (vastauspuheenvuoro): Arvoisa herra puhemies! Ky-
syisin ensi- ja turvakotien rahoituksesta, joka on puhututtanut paljon. Sosiaali- ja terveys-
ministeriö on aikaisemmin esittänyt noin 5 miljoonan lisärahoitusta ensi- ja turvakotitoi-
minnan välittömän toiminnan turvaamiseksi Suomessa, ja kuitenkin nyt sitten hallituksen
budjettiesityksessä puhutaan pienemmästä lisärahoituksesta. Kokonaisuudessa budjetin
näkökulmasta kyseessä olevat summat ovat äärimmäisen pieniä, mutta ne ihmiset, jotka
ovat akuutin väkivallan kohteena tai väkivallan uhan kohteena, tarvitsevat yhteiskunnalta
välitöntä apua.

Suomi on myös allekirjoittanut kansainvälisen Istanbulin sopimuksen lähisuhdeväkival-
lan ehkäisemisestä, ja kysyisinkin ministeri Mattilalta: voitteko vielä jatkaa hallituksessa
niitä keskusteluja, jotta löytäisitte jollakin tavalla ratkaisun saada ensi- ja turvakotien ra-
hoitus edes jotenkuten säädylliselle tasolle?

13.21 Ville Vähämäki ps (vastauspuheenvuoro): Kunnioitettu puhemies! Ihan näin bud-
jetin kokonaisuutta ajatellen kun katsoo, niin itse asiassa tämä STM:n pääluokka on lähes-
tulkoon ainoita LVM:n pääluokan kanssa, jossa suhteessa edelliseen budjettiin tulee huo-
mattavia lisäyksiä. Kuitenkin tähän pääluokkaan lisätään 1 465 miljoonaa. Nostaisin oike-
astaan kaksi tekijää, mitkä kasvattavat pääluokan kokoa: tämä asumistukikysymys, jonka
edustaja Östman hienosti nosti esille, ja tähän pääluokkaan lisätään siihen todellakin 226
miljoonaa, ja sitten myöskin toimeentulotukeen lisätään 500 miljoonaa. 

Mutta haluaisin kysyä: kun lähestulkoon kaikissa muissa pääluokissa on pystytty hallin-
non kuluja vähentämään, mutta täällä on pieni lisäys, 2,3 miljoonan lisäys, niin miten tämä
sote-uudistus, heijastuuko se tähän hallinnon kulujen kasvamiseen?

13.22 Anneli Kiljunen sd (vastauspuheenvuoro): Arvoisa herra puhemies! Ministeri
Mattila, oletteko te aidosti sitä mieltä, että te toteutatte oikeudenmukaista politiikkaa ja
teette oikeudenmukaisia päätöksiä Suomen kansalaisille? Viime vuonna te teitte päätök-
sen siitä, että te heikennätte kaikkein pienituloisimpien ihmisten sosiaaliturvaa, heidän pal-
veluitaan, leikkasitte lääkkeistä, asumiskustannuksia lisättiin. Tämä sama eriarvoisuuden
linja jatkuu teillä tälle vuodelle. Nyt eri arviot ovat osoittaneet sen, että kun te leikkaatte
kaikkein pienituloisimmilta ihmisiltä, niin heidän ostovoimansa heikentyy teidän hallitus-
6



Pöytäkirjan asiakohta PTK 89/2016 vp
kautenne aikana 6 prosenttia. Millä te perustelette, että te leikkaatte kaikkein pienituloisim-
milta ihmisiltä ja kohdistatte verohelpotuksia hyvätuloisille ihmisille? Onko tämä teidän
mielestänne (Puhemies koputtaa) oikeudenmukaista politiikkaa?

13.23 Päivi Räsänen kd (vastauspuheenvuoro): Arvoisa herra puhemies! Eilen illalla te-
levisiouutisia katsoessani tai odottaessani huomasin mainoksen, jossa kansalaisia kehote-
taan tutustumaan budjettiin tutkibudjettia.fi-sivuilta, ja sehän on hieno asia, että kansalai-
sille annetaan ikään kuin tällainen väylä tutustua näihin budjetin perusteisiin. Mutta itse
kyllä ajattelen, että tämä budjetti saisi olla myös meille kansanedustajille hiukan informa-
tiivisempi nimenomaan näiden vaikutusarviointien suhteen, ja olisi kyllä erittäin tärkeää,
niin kuin täällä on eri puheenvuoroissa nostettu niin hallituspuolueiden edustajien kuin op-
position taholta se toive, että hallitus tekisi perusteelliset vaikutusarvioinnit, esimerkiksi
lapsivaikutusten arvioinnin, mitä tämä budjetti vaikuttaa lasten kannalta. (Puhemies koput-
taa) Tässä on hyvin monia muutoksia, jotka vaikuttavat lapsiperheisiin.

13.25 Hannu Hoskonen kesk (vastauspuheenvuoro): Arvoisa puhemies! On hyvä, että
erilaisia kokeiluita viedään läpi ja saadaan niistä kokemusta, miten esimerkiksi sosiaalitur-
van puolella voidaan tehdä parannuksia. Perustulokokeilu kuuluu juuri tällaisiin kokeilui-
hin. Paljon puhuttu asia on nyt sitten vihdoin edennyt kokeiluvaiheeseen. Ajattelin kysyä
ministeriltä sitä, kun kuitenkin näille perustulolle mahdollisesti jääville ihmisillehän pyri-
tään tällä perustulolla yhdistämään erilaisia tukia, jotta se olisi johdonmukainen ja selkeä,
miten sitten tässä tilanteessa toimitaan, kun nythän on aika useassa tapauksessa kysymys
työttömistä ihmisistä, joilla työtulo on jäänyt kokonaan pois. Kunnillahan on yhä enem-
män vastuuta työttömien asioiden hoidosta ja heidän elämänsä kustannusten maksamises-
ta, maksetaan työmarkkinatukea ja sen kuntaosuutta siitä. Onko näiden monien tämänkal-
taisten tukien yhteydessä käyty keskustelua, voitaisiinko tehdä sellainen paketti — nythän
palkkatukikin on tulossa — jolla voitaisiin ihmisiä työllistää? (Puhemies koputtaa) Onko
tässä tehty koordinaatiota?

Toinen varapuhemies Arto Satonen:  Vielä edustaja Lindtman ja sen jälkeen ministerin
vastauspuheenvuoro.

13.26 Antti Lindtman sd (vastauspuheenvuoro):  Arvoisa puhemies! Ministeri Mattila,
kun te tulitte ministeriksi, niin sanoitte, että te edustatte sitä, mitä pohjoismainen hyvin-
vointimalli parhaimmillaan tuottaa, ja että se näkyy myös siinä, mitä kannattaa puolustaa:
tasa-arvoa, koulutusta, lapsilisiä ja muita. Minusta se oli hienosti sanottu. Mutta kun pää-
ministeri ei suostunut meille arvioimaan tämän budjetin vaikutuksia ihmisten väliseen eri-
arvoisuuteen vaan oppositio on joutunut tilaamaan näitä laskelmia ja käymään läpi sen, että
tämä budjetti paitsi veropuolella lisää eriarvoisuutta nyt myös tällä teidän sektorillanne li-
sää köyhyysastetta, lapsiköyhyysastetta, vanhusten köyhyyttä ja eriarvoisuutta, eli itse
asiassa tapahtuu juuri päinvastoin kuin on tämä pohjoismaisen hyvinvointivaltion idea. Ar-
voisa ministeri, kun pääministeri ei suostu, (Puhemies koputtaa) voisitteko te arvioida tä-
män budjetin isoa kuvaa ihmisten välisen eriarvoisuuden näkökulmasta?

Toinen varapuhemies Arto Satonen:  Ministeri Mattila, 5 minuuttia.
7



Pöytäkirjan asiakohta PTK 89/2016 vp
13.27 Sosiaali- ja terveysministeri Pirkko Mattila: Arvoisa herra puhemies! Täällä tuli
monta kysymystä koskien eriarvoisuutta. Valiokunnan puheenjohtaja Haatainen aloitti tä-
män keskustelun, siihen liittyivät ainakin edustajat Anttila, Kiuru, Kiljunen, Räsänen,
myös edustaja Lindtman, ja, edustaja Lindtman, kyllä juuri näin on. Te ja minä, varmasti
me molemmat, edustamme sitä, mitä pohjoismainen hyvinvointimalli on tuottanut. Perus-
koulu, terveyskeskus aikanaan ovat luoneet yhteiskunnallista tasa-arvoa ja alueellista tasa-
arvoa, ihmisten välistä tasa-arvoa. Huolimatta siitä, että tässä budjetissa joudun tuomaan
näitä sopeuttamistoimenpiteitä esiin, minä olen myös sitä mieltä, että meille jää myös hy-
vin paljon niitä elementtejä vielä elämään, olemaan vahvasti, mitkä edustavat pohjoismais-
ta hyvinvointimallia. Peruskoulu, terveyskeskus jäävät ja myöskin niitä yhteiskunnan tur-
vaverkkoja.

Mutta tähän keskusteluun haluan vakuuttaa myös sen, että täytyy arvioida sitä, mitä vai-
kutuksia laeilla on. Minusta jokaiseen lainvalmisteluun, jokaisen lain säätämiseen sisältyy
vaikutusarviointi.

Pienituloisimmilta leikataan — niin, se on totta, että nyt on tehty indeksitarkistuksia.
Mutta katsotaan myös sitä, mitä jää. Toimeentulotuen indeksitarkistukset säilytetään en-
nallaan, ja sitten jos nyt näillä tunnusluvuilla ollaan menossa eteenpäin, esimerkiksi indek-
sitarkistus vaikuttaa lääkekattoon niin, että se laskee.

Mutta, edustaja Aalto, perustulokokeilu: Me emme siitä varmasti riitaa saa aikaiseksi.
Se on ihan hyvä asia. Tietysti mallista voidaan käydä nyt ja onkin käyty keskustelua. Mut-
ta minä toivoisin kyllä niin, että se panos, mikä nyt laitetaan... Tämä on kokeilu. Meille on
siihen varattuna lisäresursseja, ja toivoisin, että tämä ei ole kokeilun kokeilu vaan johtaa
lopulta siihen aitoon perustulomalliin, josta ollaan myöskin oltu kiinnostuneita hyvin laa-
jalti ulkomaita myöten. Ja edustaja Hoskonen, kun nostitte sen, että miten tämä vaikuttaa
— siis arvioidaan tätä työllistymistä, toimeentulotukea, yhteiskunnallisia verkkoja — toi-
von, että myös perustulokokeilun kautta saamme vastauksia sitten siihen.

Edustaja Parviainen, nostitte esille tämän Ensi- ja turvakotien liiton asian. Kyllä, siihen
meitä sitoo Istanbulin sopimus. Se on ihan totta. Mutta nämä ovat sitten siellä ministeri Re-
hulan tontilla.

Kannatan kilpailukykysopimusta ja siihen liittyviä toimenpiteitä, mitä on tehty. Haluan,
että tämä hallitus saa työllisyyttä edistäviä kokeiluja aikaiseksi. Ja sitten kun pääministe-
riltä olette kysyneet tiettyjä asioita, niin minun on hirvittävän vaikeata ihan täysin olla sii-
nä keskustelussa mukana, kun pääministeri ei ole paikalla. Mutta olisi todella hyvä nähdä
se kokonaiskeskustelu.

Edustaja Sarkomaa, toivoitte ripeää korjausta yrittäjien sosiaaliturvaan. On aivan var-
maa, että olipa sosiaaliturvan puutteita missä ryhmässä tahansa, niin totta kai niihin toivo-
taan parannusta, mutta en uskalla sanoa, että mikä on sitten se ripeä, mihin pystytään, ja
millä askeleilla tässä liikutaan.

Sitten, edustaja Turunen: Kuka kuuntelee köyhää? Kyllä hyvä oppositio kirittää hyvää
hallitusta, näinhän se on juuri nyt, jos nostetaan se huoli tähän esille keskusteluun. Ja vielä
enemmän: eduskunnassa on Köyhyysryhmä. Me tarvitsemme sen poliittisen keskustelun.
Uskoakseni esimerkiksi Lex Lindström on noussut juuri sellaisista asioista, mitkä ovat ol-
leet valmistelussa mutta mitä ei ole vain saatu tänne hallituksen pöydälle, ja jos jotakin
tämmöistä köyhyystyöryhmää, köyhyysasiaa, köyhyyskeskustelua saadaan eteenpäin, niin
oikein hyvä.
8



Pöytäkirjan asiakohta PTK 89/2016 vp
No, sitten veteraanikuntoutukseen — jos, arvoisa puhemies, tästä pikkusen jatkan tätä
puhetta, mikä jäi kesken: Veteraanikuntoutukseen ehdotetaan runsasta 200:aa miljoonaa
euroa ja näistä osa siis sotilasvammakorvauksiin, sotainvalidien laitosten käyttökustannuk-
siin, rintamalisiin, rintamaveteraanien kuntoutukseen. Tämä on erittäin hieno asia, että nyt,
kun itsenäinen Suomi täyttää 100 vuotta, tällainen määräraha on laitettu. Toivon, että tässä
sitten myöskin veteraanijärjestöjen kanssa pystytään oikein rakentavaan keskusteluun, että
heidän tarpeensa sitten tulevat mahdollisimman hyvin kuulluksi ja kuntoutus on sitten ko-
konaisvaltaista kaikin puolin. — Kiitoksia.

Toinen varapuhemies Arto Satonen: Tämän asian käsittely keskeytetään suuren valio-
kunnan kokouksen vuoksi. Täysistuntoa jatketaan kello 15.

————

Ensimmäinen varapuhemies Mauri Pekkarinen: Keskustelu sosiaali- ja terveysminis-
teriön pääluokasta jatkuu. Pyydän nyt niitä edustajia, jotka haluavat osallistua jo aiemmin
käynnistettyyn debattiin, nousemaan vielä ylös ja painamaan V-painiketta.

15.02 Sari Sarkomaa kok (vastauspuheenvuoro): Arvoisa puhemies! Puhuimme tuossa
keskeytyneessä istunnossa lääkekorvauksiin kohdistuneista säästöistä, ja on todella tär-
keää, että tuo kokonaisuus eduskunnassa tarkkaan katsotaan, mutta toivon myöskin, että
hallituksen piirissä katsottaisiin, miten erilaisin uudistuksin saataisiin säästöjä niin, ettei-
vät ne osu potilaisiin. Yksi on tarkoituksenmukainen lääkehoito. En tiedä, onko ministeri
tutustunut siihen Oikea lääkehoito kokonaisarvioinnin avulla -kokeiluun, jossa todellakin
katsottiin kolmen kuukauden aikana kotihoidossa tarkkaan vanhusten lääkehoitoa ja kol-
messa kuukaudessa säästettiin per ihminen Kelalle 51 euroa ja asiakkaalle 76 euroa, kun
havaittiin, että ikäihmisillä oli liikaa lääkkeitä. Samaan aikaan vielä ikäihmisten hoito pa-
rani, terveydenhuollon käyttö väheni. Tämä kokonaisuus on todella sellainen, joka pitäisi
katsoa. Kuopio on ottanut palvelusetelin käyttöön, niin että rahapussin paksuudesta riippu-
matta ikäihmiset saavat tämän lääkehoidon kokonaisarvion. Voisiko tämä olla yksi keino,
millä me saisimme kustannuksia säästettyä ja jokainen ikäihminen ja ihminen saisi silti
lääkkeensä tasavertaisesti?

15.04 Tuula Haatainen sd (vastauspuheenvuoro): Arvoisa puhemies! Palaan vielä tähän
eriarvoisuusteemaan ja niihin syihin siellä taustalla, mitkä tätä kuilua kasvattavat eriarvoi-
suuden suhteen. Jo edellisessä budjetissa indeksejä jäädytettiin, ja nyt nämä kansanelä-
keindeksisidonnaiset etuisuudet pienenevät, kun tätä indeksiä leikataan tällä 0,85:llä. Käy-
tännössä siis tämä ensisijainen sosiaaliturva heikkenee, ja tämän seurauksena on nyt sitten
lukuisa joukko ihmisiä tippumassa toimeentulotuen tasolle.

Kysyisin nyt ministeriltä: oletteko te nyt näitä asioita käynyt läpi esimerkiksi työminis-
teriön kanssa ja työministerin kanssa? Hallituksen ihan oikea tavoite on kannustaa työhön,
löytää työpaikkoja, mutta toisaalta nyt tällä sosiaaliturvan muutoksella ja leikkauksella
luodaan uusia kannustinloukkuja, koska toimeentulotuelle tippuessa ihmisten työllistymi-
nen on entistäkin vaikeampaa. Tiedämme sen, että (Puhemies koputtaa) toimeentulotuki
syö euro eurolta sitä tulevaa palkkaa.
9



Pöytäkirjan asiakohta PTK 89/2016 vp
15.05 Arja Juvonen ps (vastauspuheenvuoro): Arvoisa puhemies! Hyviä asioita on ta-
kuueläkkeen nouseminen ja Lex Lindström, joka auttaa eläkkeelle pääsyä niillä ihmisillä,
jotka ovat siihen jo oikeutettuja. Pidän erittäin hyvänä syöpäkeskuksen käynnistämistä ja
pystyyn laittamista. Se on äärettömän tärkeä asia, että tietoa jaamme, ja Suomi jos joku on
tutkimustyössä äärettömän edistyksellinen.

Kysyisin kahdesta ihmistä koskettavasta asiasta. Toinen on potilasturvallisuusteema ja
toinen on saattohoito.

Potilasvahinkoja tapahtuu paljon, ja tiedän, että ministeriössä on päivitystyön alla poti-
lasturvallisuusstrategia, mikä ikävä kyllä viime kaudella jäi tekemättä, koska sote viiväs-
tyi. 

Entäpä saattohoito? On ilo huomata, että hallitusohjelmassa on kirjaus, että saattohoitoa
kehitetään. Hyvä ministeri, mitä sille osa-alueelle kuuluu?

15.06 Anneli Kiljunen sd (vastauspuheenvuoro): Arvoisa herra puhemies! Täällä on jul-
kisuudessa ja muutenkin tullut hyvää palautetta siitä, että opiskelijoitten asumislisä siirtyy
yleisen asumistuen piiriin. Se sinällään on varmaan ihan myönteinen asia, mutta nyt on tul-
lut esille se, että tämä kokonaisuus, joka tähän liittyy, pitäisi suorittaa kustannusneutraalis-
ti. Käytännössä se tulee tarkoittamaan sitä, että osalla meidän nykyisen asumistukemme
piirissä olevista ihmisistä ja perheistä asumistuki tulee ilmeisesti heikkenemään. Haluaisin
nyt tässä yhteydessä, että ministeri kertoisi oikeasti: mitä tässä on tapahtumassa, miten
tämä siirto tänne yleiseen asumistukeen tapahtuu, keihin ne leikkaukset kohdistuvat, ja
mikä on se rahamäärä, paljonko loppujen lopuksi on tämän siirron yhteydessä toteutettava
miljoonamäärä? Mikä on se leikkaus sieltä (Puhemies koputtaa) yleisestä asumistuesta,
joka leikataan tämän takia?

15.07 Outi Alanko-Kahiluoto vihr (vastauspuheenvuoro):  Arvoisa herra puhemies!
Olen hyvin huolestunut siitä, että perusturvaa tällä kaudella leikataan ja näitä indeksejä jää-
dytetään. Tilanne on siis se, ihan suomeksi sanottuna, että niiden ihmisten, jotka ovat pe-
rusturvan varassa, tulotaso ei enää riitä tämmöiseen minimitoimeentuloon. Ihmiset joutu-
vat leipäjonoon, ja itsekin olen saanut semmoisia viestejä, että leipäjonoissa ruoka loppuu
kesken ja ihmiset ihan näkevät joillain paikkakunnilla nälkää. Tilanne alkaa olla Suomessa
todella vakava kaikkein köyhimpien ihmisten kohdalla. 

Olisin kysynyt ministeriltä: kun näitä päätöksiä siellä ministeriössä tehdään, niin voisit-
teko edistää sitä, että päätösten vaikutuksia arvioitaisiin ennen kuin näitä päätöksiä anne-
taan eduskunnalle, koskien sitten lakeja tai sitten budjettia? Pidän hyvin huolestuttavana
tätä tilannetta, jossa me joudumme oppositiosta (Puhemies koputtaa) käsin pyytämään
eduskunnan tietopalvelulta laskelmat (Puhemies koputtaa) vasta sen jälkeen kun te olette
tuoneet nämä esitykset jo eduskunnalle. Tämä on kestämätön tilanne.

15.08 Eeva-Johanna Eloranta sd (vastauspuheenvuoro): Arvoisa puhemies! Pienituloi-
set joutuvat usein tinkimään lääkkeistä ja hoidoista. Monet, varsinkin ikäihmiset, joutuvat
jopa pohtimaan, ostaako lääkkeitä vai ruokaa. Näitä kertomuksia tosielämästä ovat monet
meistä joutuneet kuulemaan. Sosioekonomiset erot ovat jo nyt suuret, mutta ovat nyt hal-
lituksen päätöksillä vaarassa vielä kasvaa. 

Yksi eriarvoisuutta aiheuttava asia on talousarvioehdotukseen sisältyvä yli 130 miljoo-
nan euron säästötavoite lääkekorvauksista. Säästö on jatkoa tämän vuoden alussa tehdylle
10



Pöytäkirjan asiakohta PTK 89/2016 vp
lääkekorvaussäästölle, jossa otettiin käyttöön muun muassa tuo pienituloisille kipeä 50 eu-
ron alkuomavastuu. Rankimmin maksujen korotukset ovat iskeneet ja tulevat iskemään
niihin, joilla on pienet tulot ja paljon terveysongelmia. Ensi vuoden leikkaus on koitumas-
sa erityisesti diabeetikkojen maksettavaksi. Nämä leikkaukset vaarantavat tarkoituksen-
mukaisen hoidon saannin ja kansanterveyden kehityksen. OECD:n mukaan vain muuta-
missa maissa terveydenhuoltomenojen osuus kotitalousmenoista on suurempi kuin Suo-
messa. Miksi kasvatatte niitä edelleen ja lisäätte eriarvoisuutta?

Ensimmäinen varapuhemies Mauri Pekkarinen:  Vielä edustaja Sarkomaa, ja sen jäl-
keen ministerillä puheenvuoro.

15.09 Sari Sarkomaa kok (vastauspuheenvuoro): Arvoisa puhemies! Vaikutusten arvi-
oinneista on puhuttu paljon, mutta haluan tässä sanoa, että tämän hallituksen aikana ei vai-
kutusten arviointia olla heikennetty, vaan päinvastoin tämä hallitus on nostanut tämän ak-
tiivisesti agendalle. Juuri kyselytunnilla valtiovarainministeri totesi, että hän on tähän tart-
tunut. Toki aikaisemmilla vaalikausilla on tehty selvitysraportteja mutta mitään konkreet-
tista uutta ei ole tullut. Jokainen hallitus on arvioinut yksittäisen lakiesityksen vaikutukset,
kuten täällä ministerikin totesi.

Mutta nyt se, mitä ministerille sanon: Me peräänkuulutamme sitä, että ehkä tulevaisuu-
dessa budjetin täällä yleisperusteluissa olisi tai liitteenä ehkä budjetin saapumisen jälkeen
tulisi arvio, jossa katsottaisiin keskeiset veronmuutokset, asiakasmaksut ja etuuksien leik-
kaukset ja näiden vaikutus tiettyihin ryhmiin. Tätähän aikaisemmin ei ole ollut. Minä sa-
non, että tässä tämä hallitus ottaa myöskin askelia eteenpäin, ja toivon, että ministeri vielä
toteaa, että onhan näin.

Ensimmäinen varapuhemies Mauri Pekkarinen:  Ja vielä edustaja Kiuru, ja sen jälkeen
ministeri.

15.10 Krista Kiuru sd (vastauspuheenvuoro): Arvoisa puhemies! Minusta tämä on kyllä
hiukan kiusallista, minun täytyy sanoa: Siis hienoahan tietenkin on se, että hallitus esitte-
lee budjettia sähköisessä muodossa, se saatiin eilen tietää, ja tänään valtiovaroissa käytiin
jo läpi sitä. Mutta se, mitä me kaipaisimme aidosti, olisi se, että me pystyisimme näihin
vaikutuksiin paremmin perehtymään, että mikä mihinkin vaikuttaa. Outoahan on myös se,
että esimerkiksi Gini-kertoimesta meillä ei ole mitään tietoa — ei verotuksen mutta ei
myöskään näiden etuuksien osalta — ja se ei minusta ole kyllä kestävää politiikkaa. Viime
kaudella tehtiin hyvin paljon töitä, että pystyttiin aina kertomaan budjetin esittelyn yhtey-
dessä, miten tulo- ja varallisuuserot kehittyvät. Nyt me tiedämme jo sen, että miinuksella
ollaan eli tulo- ja varallisuuserot sen kuin vain isontuvat, mutta olisi reilua kuitenkin tun-
nustaa, että todennäköisesti tällaista arviointia vaikutuksista ei ole tehty juuri ollenkaan.
Tai sitten täytyy myöntää, että hallitus tarkoituksellisesti on halunnut ostovoimaa pahen-
taa 6 prosentilla näiden etuusryhmien ihmisten suhteen tämän hallituskauden aikana. Po-
liittiseksi päätökseksi (Puhemies koputtaa) se on aika kova, kun samaan aikaan suurituloi-
set hyötyvät näin paljon.

Ensimmäinen varapuhemies Mauri Pekkarinen:  Ministeri, 3 minuuttia, ihan mistä ta-
hansa.
11



Pöytäkirjan asiakohta PTK 89/2016 vp
15.11 Sosiaali- ja terveysministeri Pirkko Mattila: Arvoisa puhemies! Niin, kyllä Gini-
kertoimen lisäksi on tärkeää kuunnella kansalaisia ja se, että edustajat ja ministerit mene-
vät tuonne turuille ja toreille.

Mutta täällä nostettiin esille vaikutusten arviointi, ja siitä, mitä sinne viivan alle jää, me
haluamme tietää. Siitähän me varmasti olemme nyt yhtä mieltä. Toimeentulotuen indeksi-
tarkistukset tehdään. Ja jos on nyt niin — vielä kertaan sen — niin kuin näyttää, että indek-
sitarkistuksen seurauksena myös lääkkeiden vuosiomavastuu laskee, se myöskin sitten
kuuluu osaksi tätä lääkehoitopakettia.

Ja sitten, edustaja Sarkomaa, nostitte esille tämän kysymyksen lääkehoidosta. Meillä on
hallitusohjelmaan kirjattu rationaalinen lääkehoito ja sen kehittäminen. Tämä on varmasti
yksi osa sitä, että käydään läpi. Nehän täytyy käydä juuri siellä asiakkaan luona, potilaan
luona, joka niitä lääkkeitä käyttää, ja olen valmis tätä totta kai edistämään ja edistänkin. Se
on hallitusohjelmaa. Ei siinä ole kahta puhetta.

Eli kyllä, edustaja Haatainen, indekseihin tulee tarkistuksia. Ja onko hallituksessa tämä
käyty läpi eri ministereitten kesken? Kyllä hallitus työskentelee kokonaisuutena, ilman
muuta. Budjettiriihi tehdään yhdessä.

Mutta totesin tuossa aiemmassa keskustelussa myös sen, että täytyy olla vaikutusten ar-
viointia. Kyllä sitä tehdään, ja, niin kuin sanoin, sen täytyy kuulua jokaiseen lainsäädäntö-
prosessiin. Nyt keskustellaan budjettilaeista, mutta myös muut lait täytyy käydä läpi.

Ja edustaja Alanko-Kahiluoto, tätä eriarvoistumisen tematiikkaa käytiin jo tuossa edel-
lisessä keskustelussa läpi. On hyvä, että meillä on eduskunnan tietopalvelu, jota voidaan
käyttää. On hyvä, että meillä on nyt avattu kansalaisille tämä tutustu budjettiin -palvelu. Ja
edelleen olen valmis jatkamaan sitä keskustelua, mikä liittyy siihen — kun tässä nostettiin
esille se, kuka kuuntelee köyhää — mitä on suomalainen köyhyys. Ja edelleen minä olen
sitä mieltä myöskin, että täytyy puolustaa niitä olemassa olevia turvaverkkoja, mitä meillä
on. Ja minun mielestäni huolimatta siitä, että tuon tähän osana muun muassa julkisen ta-
louden sopeuttamisohjelmaa nämä säästölait ja tuon nämä lait osana kiky-sopimusta —
joilla uskon molemmilla olevan aivan hyvä tarkoitus palvella isänmaata — niin tulee jat-
kaa keskustelua siitä, miten nämä lait vaikuttavat sitten: onko todella niin, että joku jää
köyhyysloukkuun, onko niitä kannustinloukkuja?

Ja edustaja Kiljunen, asumistuki ja sen yhtenäistäminen. Opiskelijoilta on tullut kiitos-
ta, niin kuin tässä on käyty keskustelua. Valitettavasti nyt minulla ei niitä summia ole, mut-
ta tätä keskustelua voidaan sitten vaikka kahden kesken jatkaa.

Ja edustaja Juvonen, on hyvä että meillä on kirjattu saattohoito osana hyvää hoitoa hal-
litusohjelmaan, ja me molemmat tiedämme hoitajataustaisina, mitä elementtejä se tarkoit-
taa. Tätä työtä täytyy jatkaa. Ja on hyvä, että potilasvahinkoilmoitusjärjestelmä säilyy en-
nallaan, että me tiedämme potilasvahingoista. Niitä ei ole hallitusohjelmassa tarkoitus-
kaan muuttaa.

Ensimmäinen varapuhemies Mauri Pekkarinen: Jos vielä jollakulla on jotain lisäsanot-
tavaa, pyydän nousemaan ylös ja painamaan V-painiketta.

15.15 Arja Juvonen ps (vastauspuheenvuoro): Arvoisa puhemies! Kiitos ministerille
vastauksista.

Haluan oikeastaan tuoda tähän nyt opiskelijoiden ja vastavalmistuneiden geronomien,
lähihoitajien ja sosionomien viestiä. Kiitos hallitukselle siitä, että tällä kaudella toitte esi-
12



Pöytäkirjan asiakohta PTK 89/2016 vp
tyksen, jolla saatiin aikaiseksi sosiaalityöntekijöille oma rekisteri Valviraan. Sinne on ko-
vasti nyt rekisteröidytty, ja itsekin olen nyt virallisesti laillistettu geronomi. Siitä myös mi-
nisteri Paula Risikolle tietysti kiitosta, koska hän on ollut kovasti näitä asioita edellisellä
kaudella ajamassa.

Mutta nyt olen saanut yhteydenottoja tästä maksusta. Elikkä rekisteröintimaksu on se
100 euroa. Toki jokainen sen 100 euroa maksaa, koska sillä tavalla saadaan myös se lail-
listaminen. Mutta miten nyt sitten jatkossa? Mitenkä tähän tällaiseen maksuun suhtaudu-
taan tulevaisuudessa? Onko siinä mahdollisesti tulossa jotain muutosta?

Mutta kiitosta kovasti. Tämä rekisteri on tarpeen ja parantaa juuri sitä teemaa, josta pu-
huimme, potilasturvallisuutta, kun työnantaja voi tarkastaa työntekijän taustat.

15.16 Sirkka-Liisa Anttila kesk (vastauspuheenvuoro): Arvoisa puhemies! On totta, et-
tei tämä säästöpolitiikka mitään mukavaa ole tehdä, mutta se on vain pakko tehdä, että me
saamme Suomen talouden sellaiseen jamaan, että meillä on mahdollisuus tulevaisuudessa
pitää parempi huoli heistä, jotka ovat suoraan riippuvaisia valtiontaloudesta.

Nyt tehdään todella muun muassa nämä lääkekorvaussäästöt, ja minun toiveeni on se,
että vielä tällä vaalikaudella ehdittäisiin tekemään selvitys siitä, miten nämä eri toimenpi-
teet perustoimeentuloa ja takuueläkkeitä koskien ovat vaikuttaneet siellä ihmisen tasolla,
jotta voitaisiin niitä vielä tällä vaalikaudella korjata, koska jos on tehty sellaisia toimenpi-
teitä, jotka on syytä korjata, ne on viisasta sitten korjata tämän hallituksen toimesta. Tämä
on minun toiveeni, että nyt kun nämä pakko on viedä eteenpäin, niin selvitetään sitten tark-
kaan, miten ne eri toimenpiteet siellä ihmisen tasolla vaikuttavat. Tiedän, että esimerkiksi
se 50 euron lääkekorvauksen omavastuu, jonka joutuu maksamaan vuoden alusta, on mo-
nelle takuueläkeläiselle kova paikka.

15.17 Anneli Kiljunen sd (vastauspuheenvuoro): Arvoisa herra puhemies! Kysyisin mi-
nisteriltä: Oletteko käynyt keskustelua ministeri Lindströmin kanssa niistä päätöksistä,
mitä nyt TEMissä tällä hetkellä valmistellaan, muun muassa siitä, että yhdistyksille ja sää-
tiöille on budjetissa varattu palkkatukimäärärahoja puolet nykyisistä? Tämän lisäksi kun-
nallisten työpajojen tilanne tulee vaikeutumaan TEMin lainsäädännön takia, jonka takia
useat kunnalliset työpajat joutuvat irtisanomaan palkkatukityöläiset. Myös palkkatukijak-
soa puolitetaan 12 kuukauteen. Näitten kaikkien yhteisvaikutus on se, että nämä ihmiset tu-
levat siirtymään joko työmarkkinatuelle tai toimeentulotuelle, asumistuki tulee lisäänty-
mään, ja erilainen sosiaaliturva tulee lisääntymään näitten päätösten seurauksena, ja tieten-
kin kaikkein epäinhimillisintä on se, että nämä ihmiset ajautuvat ja syrjäytyvät koko yh-
teiskunnan ulkopuolelle. Oletteko käynyt keskustelua tästä (Puhemies koputtaa) ministeri
Lindströmin kanssa?

15.18 Wille Rydman kok (vastauspuheenvuoro): Arvoisa herra puhemies! Olen sen ver-
ran paljon tiukan taloudellisen kurin ystävä, että harvoin kehun varsinaisista määrärahali-
säyksistä, mutta tällä kertaa kyllä hallitus ja ministeri ansaitsevat kiitosta siitä, että kun ensi
vuosi on itsenäisyyden satavuotisjuhlavuosi, niin tämä on huomioitu myös sellaisena arvo-
valintana, että vielä kun siihen mahdollisuuksia on, sotiemme veteraanien palveluihin koh-
distetaan määrättyjä lisäyksiä. Sotainvalidien haittaraja-astetta lasketaan 15:stä 10 prosent-
tiin jo aikaistetusti ensi vuoden alusta. Kaiken kaikkiaan 40 miljoonaa euroa lisätään avo-
palveluihin siten käytettynä, että 20 miljoonaa ensi vuonna, 15 miljoonaa 2018 ja 5 miljoo-
13



Pöytäkirjan asiakohta PTK 89/2016 vp
naa euroa 2019. Niin kauan kuin meillä vielä mahdollisuuksia on kunniavelkaamme mak-
saa, näin kuuluu toimia. Kiitokset tästä ministerille ja koko hallitukselle.

15.19 Outi Alanko-Kahiluoto vihr (vastauspuheenvuoro): Arvoisa herra puhemies! Pi-
dän valitettavana sitä, että ministeri ei vastannut äsken kansanedustaja Haataisen esittä-
mään kysymykseen siitä, mikä järki on siinä, että hallitus leikkaa perusturvaa, jonka pitäisi
olla tämmöinen ensisijainen toimeentulon muoto kaikkein pienituloisimmille, ja aiheuttaa
tällä sen, että nämä ihmiset siirtyvät sinne toimeentulotuen puolelle. Sinänsä voi sanoa, että
on ihan hienoa, että hallitus ei kohdista indeksileikkausta toimeentulotukeen, mutta ongel-
mana on se, että ihmisten pitäisi tulla toimeen sillä perusturvalla, eikä niin että heidät työn-
netään sinne toimeentulotuen puolelle. Toimeentulotukihan on tarkoitettu lyhytaikaiseksi
avuksi kansalaiselle, mutta te teette sen, että kun te heikennätte perusturvaa, niin te työn-
nätte ihmisiä pysyvästi sinne toimeentulotuen puolelle, ja se on ongelma esimerkiksi tä-
män työllisyystavoitteen kannalta, koska toimeentulotuessa ei ole samanlaisia suojaosuuk-
sia kuin on esimerkiksi työttömyysturvassa tai esimerkiksi asumistuessa. Eli toimeentulo-
tuki on sen vuoksi tämmöinen hyvin köyhyyttä ja (Puhemies koputtaa) huono-osaisuutta
ikään kuin syventävä tuen muoto, niin että ymmärrättekö te mitä te teette?

Ensimmäinen varapuhemies Mauri Pekkarinen: Nyt, edustaja Alanko-Kahiluoto, olet-
te ylittänyt aika reippaasti ajan. (Outi Alanko-Kahiluoto: Oli pakko!) Toivon, että pysy-
tään tuossa aikaikkunassa.

15.21 Tuula Haatainen sd (vastauspuheenvuoro): Arvoisa herra puhemies! Todellakin
haluaisin vastausta siihen, onko nyt tehty arviota ja kuinka suureksi menoeräksi on sitten
arvioitu budjetissa se lisämäärärahan tarve, joka tarvitaan toimeentulotukeen, kun näitä en-
sisijaisia etuisuuksia leikataan kansaneläkeindeksin leikkauksen myötä. Eli nyt siis se en-
sisijainen toimeentuloturva pienenee ja sieltä tippuu ihmisiä toimeentulotuelle. Tämä liit-
tyy muun muassa yleisen asumistuen enimmäisasumismenojen jäädyttämiseen. Siellä tu-
lee näin tapahtumaan. Onko tehty arviota ja mikä on ministerin arvio siitä, kuinka paljon
tästä aiheutuu toimeentulotukimenojen puolella lisäkustannuksia? 

Sitten vielä kysymys: Miten näette sosiaaliturvan kehityksen tulevaisuudessa? Onko
tämä meidän tiemme, että kohta kaikki alkavat olla toimeentulotuen varassa, kun ensisijai-
nen sosiaaliturva on ollut se, (Puhemies koputtaa) mistä on haluttu pitää kiinni?

Ensimmäinen varapuhemies Mauri Pekkarinen: Edustaja Sarkomaa vielä, ja sitten mi-
nisteri kommentoi. 

15.22 Sari Sarkomaa kok (vastauspuheenvuoro): Arvoisa puhemies! Ei tavoite ole eikä
voi olla ja emme näe Suomen tulevaisuutta niin, että kaikki olisivat toimeentulotuen varas-
sa. Me haluamme, että meillä on viimesijainen toimeentuloturva, mutta perustoimeentulon
tason, perusturvan tason pitää olla riittävä, ja me näemme tämän haasteen tässä jo tiettyjen
lakiesitysten arvioinneissa, että ne lisäävät toimeentulotuen tarvetta. Tämä on tärkeä asia
katsoa, kun tätä kokonaisuutta arvioidaan, ja tässä viesti menee varmasti ministerille. Mut-
ta näiden vaikeiden toimien, mitä tehdään esimerkiksi asumistuen osalta, tavoite on var-
masti myöskin se, että se vaikuttaa kokonaisuudessaan asuntopolitiikkaan ja että meillä on
huokeampaa asumista. Se on pitkä tie. 
14



Pöytäkirjan asiakohta PTK 89/2016 vp
Helppoja nämä eivät ole, ja hetkellisesti olemme erittäin kipeässä tilanteessa, mutta
teemme sen sen takia, että tulevaisuus olisi parempi ja jotta tulevaisuudessa suomalainen
hyvinvointiyhteiskunta kantaisi. Kiitos hallitukselle siitä, että vaikeina aikoina kehitetään
terveyden tasa-arvoa. Rokotteisiin tulee rahaa. Vesirokkorokote, se on hienoa. Vanhem-
muuden kustannuksia tasataan. Siitä ovat pitkään puhuneet vasemmisto ja vihreät, nyt
tämä Sipilän hallitus tekee. Eli kyllä suomalaista hyvinvointiyhteiskuntaa halutaan vahvas-
ti kehittää ja vaikeina aikoinakin sitä tehdään. 

Ensimmäinen varapuhemies Mauri Pekkarinen: Nyt vielä ministerin puheenvuoro. 

15.23 Sosiaali- ja terveysministeri Pirkko Mattila: Arvoisa puhemies! Tietysti kun pu-
hutaan toimeentulosta, toimeentuloturvasta, niin ensisijainen toimeentulon turva on työ —
siis että meillä on työtä, siitä kertyy työeläkettä ja kuntiin veropohjaa ja sitä kautta rahoi-
tetaan kuntapalveluja. Uskoakseni meillä on tavoite hallituksella parantaa julkista taloutta,
meillä on kiky-sopimuksen kautta tarkoitus etsiä työpaikkoja, työtä suomalaisille. Näin. 

Indeksitarkistukset tehdään, se on totta, mitäpä tässä sitä kiertelemään. Näinhän tämä
esitys on tähän tuotu. Mutta toimeentulotukea ei leikata, siihen tehdään indeksitarkistuk-
set. Silti haluan uskoa, että tämän hallituksen tavoite ei varmasti ole se, että ihmisiä ollaan
puskemassa erityisesti, että meillä on entistä suurempi joukko toimeentulotuella, vaan että
meillä on entistä suurempi joukko työssä olevia ihmisiä. Tähän varmasti liittyi edustaja
Anttilan puheenvuoro siitä, että kun nyt tehdään indeksitarkistuksia, kun nyt edetään tiu-
kan talouden aikaa, me olemme olleet talouden taantumassa vuodesta 2008. Se ei ole tä-
män hallituksen syy, se ei ole oikeastaan minkään hallituksen syy erityisesti. Ei tässä syyt-
telemällä päästä eteenpäin vaan työtä tekemällä. Mutta niinä niukkoina aikoina, kun on
tehty sopeuttamistoimenpiteitä, niin kyllä kannatan kokonaisarviota, totta kai. Mennään
kysymään kansalaisilta, mitä heille kuuluu tänään.

Edustaja Juvonen, juuri Suosikki- ja Terhikki-rekisterit ovat varmaan, mistä me nyt kes-
kustelemme. Tätä keskustelua olen jo käynyt ja siihen perehtynyt, ja sitä täytyy jatkaa. Mi-
näkin olen Terhikki-rekisterissä. Hyvä, että meillä rekisterit on ja sieltä hoitajien täytyy
löytyä, ja vanhustyön kehittäminen on tärkeää. 

Edustaja Rydman, kiitoksia puheenvuorosta. Ennen kaikkea kuitenkin tästäkin kautta
kiitos sotaveteraaneille, kunniakansalaisille, joita keskuudessamme vielä on. He ansaitse-
vat sen kuntoutuksen ja tuen, mitä nyt pystytään antamaan. Monet ovat antaneet vielä
enemmän isänmaan puolesta, ja sitä emme voi enää heille korvata. 

Oliko vielä joku kysymys, mihin jäi vastaamatta? Voidaan jatkaa debattia. (Välihuuto
vasemmalta) — Anteeksi, mikä oli, Kiljunen? — Ahaa, palkkatukiasia ja se, että sieltä lei-
kataan. Kuitenkin sinne on kohdistettu rahoja, varoja. Ja olenko käynyt keskustelua Lind-
strömin kanssa? On varmasti paljon asioita, jotka ovat yhteisiä ministeri Lindströmille ja
minulle. Mitään tarkkoja summia ei taaskaan ole edustaja Kiljuselle antaa, mutta totta kai
käydään poikkisektoraalisesti tämmöiset työllistämiseen liittyvät kysymykset, missä voi
olla esimerkiksi juuri nuorten kohdalla syrjäytymisriski olemassa. 

Ensimmäinen varapuhemies Mauri Pekkarinen: Myönnän vielä muutaman vastauspu-
heenvuoron. Kello 13 alkaneessa istunnossa käytiin vajaa puoli tuntia keskustelua, nyt on
kohta käyty niin ikään vajaa puoli tuntia. Jatketaan vielä hetken aikaa. Yleensä pääluokka-
kohtainen debatti on kestänyt noin tunnin verran.
15



Pöytäkirjan asiakohta PTK 89/2016 vp
15.26 Anneli Kiljunen sd (vastauspuheenvuoro): Kiitoksia, arvoisa puhemies! Oikeas-
taan haluaisin tarkentaa sitä, että kun palkkatukea on nyt lisätty esimerkiksi starttirahaan ja
se kohdistuu yrityksiin, niin käytännössä tässä on juuri se suuri riski, että nyt ne leikkauk-
set, jotka palkkatukeen tehdään, tehdään kaikkein heikoimmassa asemassa oleville ihmi-
sille. Se tarkoittaa nimenomaan työpajoissa olevia ihmisiä, meidän järjestöissä olevia ih-
misiä, säätiöitä, joissa käytännössä nämä ovat niitä ihmisiä, joita yritykset eivät tällä het-
kellä palkkatuella työllistä. Nämä ihmiset ovat niitä, jotka tarvitsevat valmennusta, erilais-
ta tukea, oman elämänsä analysointia, ja käytännössä nyt tämä palkkatukileikkaus kohdis-
tuu tänne. Sen takia näen, että tämä liittyy ministeri Mattilan toimialaan ja ministeriöön,
koska nyt jos nämä ihmiset tippuvat sieltä, käytännössä he ovat toimeentulotuella tai työ-
markkinatuella, asumistuella, ja riski on, että nämä ihmiset syrjäytyvät, koska ei ole taho-
ja, jotka heistä huolehtivat.

15.27 Outi Alanko-Kahiluoto vihr (vastauspuheenvuoro): Arvoisa herra puhemies! Ha-
luan nyt vielä kerran sanoa sen, että ongelmana näissä leikkauksissa, jotka kohdistuvat pie-
nimpiin etuuksiin, on se, että niissä ei saavuteta säästöä koko kansantalouden tasolla siitä
syystä, että kun sieltä leikataan, niin työnnetään ihmisiä sinne toimeentulotukiriippuvuu-
teen, ja kun toimeentulotuki on ruokakuntakohtainen, se ei ole henkilökohtainen eikä siinä
ole suojaosia, niin se estää näitä ihmisiä auttamasta itse itseään, kiskomasta itseään pois
sieltä köyhyyden katiskasta. Tämä on se ongelma tässä. Eli tämän vuoksi hallituksen ei ole
mitään järkeä leikata niistä perusetuuksista. Se on mieletöntä politiikkaa niin työllisyyden
kuin kansantalouden näkökulmasta. Niin ei pitäisi tehdä. Kysymykseni kuuluu: ettekö te
arvioi, kun te teette näitä päätöksiä, kuinka paljon lisääntyy näiden toimeentulotukiriippu-
vaisten määrä? (Puhemies koputtaa) Kuinka paljon lisääntyy niiden määrä, jotka eivät voi
ottaa työtä vastaan, kun te teette näitä toimenpiteitä?

15.29 Krista Kiuru sd (vastauspuheenvuoro): Arvoisa puhemies! Minuakin hiukan tämä
nyt närästää, koska harvasella hallituksella on pikemminkin ollut tavoite köyhyyden vä-
hentäminen ja eriarvoisuuden vähentäminen ja jo itse hallitusohjelmasta nyt sen tyyppisiä
kirjauksia köyhyyden vähentämisestä on vaikea löytää. Mutta se, että tietoisesti tehdään
politiikkaa, joka johtaa suurempaan köyhyysasteeseen, lapsiköyhyyteen, eläkeläisköyhyy-
teen, ylipäätään tulo- ja varallisuuserojen merkittävään kasvuun, tuntuu aika oudolta poli-
tiikkatavoitteelta. Ja minusta tässä keskustelussa myös se häiritsee, että miksi täällä vielä
toistetaan sitä, että "nämä täytyy vain tehdä". Siis kerta kaikkiaan tällä viikolla on selvin-
nyt, että tämä valtion talousarvioesitys sisältää sen, että tosiasiassa kokonaisveroaste ei
pysy paikallaan, niin kuin hallitus on tavoitellut, vaan tosiasiassa kokonaisveroaste laskee
1 prosentilla eli 2 miljardilla eurolla. Ja nyt ei ministeri Mattilankaan tarvitsisi (Puhemies
koputtaa) olla täällä ollenkaan esittelemässä näitä etuusvähennyksiä, joihin liittyy isoja
kannustinloukkuongelmia, jos se olisi käytetty hyödyksi.

Ensimmäinen varapuhemies Mauri Pekkarinen: Edustaja Vartialla olisi seuraava pu-
heenvuoro. — Anteeksi, että minä joudun keskeyttämään, mutta on pelisäännöt, että on mi-
nuutin mittaiset vastauspuheenvuorot. On kaksi tapaa: joko minä koputtelen, tai sitten, jos
ei se tehoa, minun on pakko tulla äänelläni ja keskeyttää se puheenvuoro.
16



Pöytäkirjan asiakohta PTK 89/2016 vp
15.30 Antero Vartia vihr (vastauspuheenvuoro): Arvoisa herra puhemies! Hallitus on
vaikean paikan äärellä, kun talous on vaikeassa jamassa ja säästöjä on löydettävä. Yksi iso
mahdollisuus on siinä, että apteekkiala avattaisiin kilpailulle. On puhuttu 100 miljoonan
säästömahdollisuuksista Kilpailu- ja kuluttajaviraston toimesta. THL:n tutkijat ovat puhu-
neet, että säästöjä on saatavissa. Muun muassa Kelan nykyinen pääjohtaja, entinen sosiaa-
li- ja terveysministeri, on sanonut, että apteekkien välinen kilpailu tulee avata ja sieltä olisi
saatavissa säästöjä. Nyt kun liikennekaarikin meni läpi, jäljellä on enää yksi ainut toimiala,
jolla viranomainen päättää, kuinka monta toimijaa tarvitaan, missä he toimivat ja keitä he
ovat, ja se on apteekit. Onko hallitus ajatellut, että tämäkin voitaisiin purkaa? Se ei vaaran-
na millään tapaa lääkitysturvallisuutta, sillä kriteerit apteekin perustamiselle pysyvät aivan
samoina kuin mitä ne ovat nykyisinkin.

Ensimmäinen varapuhemies Mauri Pekkarinen: Ja vielä edustaja Sarkomaa, ja hänen
jälkeensä ministeri.

15.31 Sari Sarkomaa kok (vastauspuheenvuoro): Arvoisa puhemies! Kyllä edustaja Kiu-
rulle pitää sanoa, että pitäisi olla täysin selvää, että nykyisen hallituksen tavoite ei ole lisä-
tä köyhyyttä. Puheenvuoronne oli kovin hämmästyttävä. Tämän hallituksen keskeinen ta-
voite on pelastaa suomalainen hyvinvointiyhteiskunta, ja se pelastuu vain sillä, että Suo-
messa on enemmän työtä. Valitettavasti työlinjan lisäksi joudutaan tekemään kipeitäkin
leikkauksia. Mikään leikkaus ei ole vailla vaikutuksia, ja tavoitteemme on tehdä ne mah-
dollisimman oikeudenmukaisesti. Se on haastavaa ja vaikeaa, ja siihen varmasti ministeri-
kin omalta osaltaan tähtää. 

Apteekkien osalta täytyy sanoa, että hyvä asia on, että tässä lääkesäästöpaketissa lisä-
tään jo kilpailua lääkefirmojen osalta ja lääkkeiden osalta eli sieltä on tulossa jo lisää sääs-
töjä. Apteekkilaitosta on katsottava kokonaisuutena, se on tärkeä osa terveydenhuoltoa,
mutta sentyyppiseen kilpailuun me emme varmasti tässä hallituksessa halua lähteä, että ap-
teekit kilpailisivat hinnoilla ja että sairaat laitettaisiin juoksemaan lääkesäästöjen, lää-
kealennuksien välillä, vaan siitäkin järjestelmästä täytyy ottaa (Puhemies koputtaa) sillä ta-
valla ne säästöt, että potilaat eivät joudu juoksemaan hintojen perässä.

15.32 Krista Kiuru sd (vastauspuheenvuoro): Arvoisa puhemies! Kiitos vielä mahdolli-
suudesta vastata tähän hyökkäykseen. Minun mielestäni se on aika käsittämätöntä, että
sama porukka, joka haluaa luoda kilpailukykyä, ei ota huomioon sitten sitä, miten kilpai-
lukykyä luodaan. OECD on tarkkaan arvioinut sen, että tulo- ja varallisuuserojen kasvu ei
johda kilpailukyvyn vahvistumiseen, päinvastoin. Siksi minusta on aika tärkeätä näin kes-
keisen pääluokan käsittelyssä nostaa esiin se, tehdäänkö tämä kilpailukyvyn alentaminen
eli tulo- ja varallisuuserojen kasvattaminen ja köyhyyden lisääminen tarkoituksella vai tar-
koituksetta. Nyt kun näyttää siltä, että on tehty tarkoituksella, niin yritin ehdottaa, että kui-
tenkin tarkoituksella on tehty myös se, että ei pidetä kiinni siitä, että kokonaisveroaste py-
syy paikallaan, vaan on 1 prosenttiyksiköllä tässä esityksessä päätetty kuitenkin laskea ko-
konaisveroastetta. Kun tämä on ollut poliittinen tavoite, niin kysymys on siitä, olisitteko
käyttäneet mielellänne nämä 2 säästyvää miljardia näihin etuuksien korjauksiin, (Puhe-
mies koputtaa) jotka johtavat kannustinloukkuongelmiin.
17



Pöytäkirjan asiakohta PTK 89/2016 vp
Ensimmäinen varapuhemies Mauri Pekkarinen: Vielä ministerille 2 minuuttia, ja sen
jälkeen tämä debattiosa päättyy.

15.33 Sosiaali- ja terveysministeri Pirkko Mattila: Arvoisa herra puhemies! Edustaja
Kiljuselle kiitos tuosta täsmennyksestä, että puolustatte juuri sitä kolmatta sektoria, minkä
tunnette. Tiedän, että tunnette tämän hyvin, ja nämä ajatukset otetaan vastaan, ja aion kes-
kustella ministeri Lindströmin kanssa totta kai. Mutta tietysti on myös todettava se, että
kun yrityksiä tuetaan nyt ja kannustetaan palkkaamaan, niin ne myös työllistävät ja sitä
kautta, työn lisääntymisen kautta tulee lisääntyvää hyvinvointia.

Mutta sitten, edustaja Alanko-Kahiluoto, kirjoitinko tässä ihan oikein, että koko kansan-
talouden kannalta näillä leikkauksilla ei saavuteta säästöjä? Ei kai tässä tällä STM:n bud-
jetilla nyt koko kansantaloutta ollakaan vääntämässä jaloilleen. Tämä on osa sitä, eli meil-
lä on siis varmasti muita hallinnonaloja, jotka sitten ovat lisäämässä vaikkapa sen työlli-
syyden kautta hyvinvointia. 

Mutta minusta tuntuu, että tässä salissa tänään on ollut laajaa ymmärrystä, ajatusta siitä
opposition ja hallituspuolueitten taholta, että tehdään sitä kokonaisarviointia, ja uskokaa
minua, kyllä varmasti hallitus on näitä arvioita tehnyt, ja varmasti niitä laskelmia aikanaan
minulle, siis henkilökohtaisesti ministerin pöydälle, tulee, ja niitä täytyy tarkastella. Näin
se vain menee.

Sitten, edustaja Vartia, minun mielestäni en voi täysin tällä hetkellä ja tässä ja nyt näillä
perusteilla tämän keskustelun perusteella vielä yhtyä siihen ajatukseen siitä säästöstä, mitä
mahdollisesti tästä vapauttamisesta saataisiin. Ei lääkkeitä voida käytännössä myydä kui-
tenkaan mielestäni kovin vapautetusti, koska pitää olla neuvonta, jos on oikeus myydä, ja
se täytyy järjestää niin, että se on oikeudenmukaista. (Puhemies koputtaa) Olen tietysti
avoin keskustelulle, mutta nyt tiedätte kuitenkin näkökohtani tällä hetkellä näillä tiedoilla
tähän asiaan.

Ensimmäinen varapuhemies Mauri Pekkarinen: Tämä keskustelu sosiaali- ja terveys-
ministeriön pääluokasta päättyy. Siirrytään talousarvion yleiskeskusteluun. Sitä jatketaan
suosituksenomaisesti 5 minuutin puheenvuoroin.

15.36 Arja Juvonen ps: Arvoisa puhemies! Sosiaali- ja terveysministeriön hallinnonalan
määrärahat ovat mittavat. Se on kaiken kaikkiaan 26,4 prosenttia koko budjetista, elikkä
isoja asioita, koskettavat pieniä ihmisiä mutta ovat suuria suuria kaaria ja kuvioita, mitä
tehdään. 

Rationaalinen lääkehoito nousi täällä esille, ja sitähän hoitokentällä tehdään. Sitä teh-
dään kotihoidossa, sitä tehdään laitoksissa ympärivuorokautisessa hoidossa. Hoitajat ovat
niitä ensimmäisiä, jotka näkevät, mitä tabletteja, mitä pillereitä ikääntyneelle ihmiselle me-
nee. He vievät viestiä eteenpäin, lääkäri puuttuu, tarkastaa lääkelistoja ja toteaa, mikä jou-
taa pois. Eli sitä tarkastamista pitää tehdä, ja ne kemialliset cocktailit ovat vähentyneet
Suomessa, ja tämä on erittäin erittäin hyvä asia. 

Kyllä juuri näin: apteekkien vapauttamisesta on kannettava huolta, siinä mielessä että
Ruotsissahan tehtiin vapautuksia muun muassa oliko se Panadol-lääkkeen kanssa, ja siitä-
hän seurasi paljon myrkytystapauksia. Elikkä tämä neuvonta ja ohjaus pitää olla siinä rin-
nalla. 
18



Pöytäkirjan asiakohta PTK 89/2016 vp
Leipäjonoista täällä puhuttiin, ja Espoossa muun muassa Manna-Apu tekee äärettömän
tärkeää työtä leipäjonossa. Siellä ei ole ruoka ainakaan silloin loppunut, kun itse olen ollut
siellä jonossa auttamassa. Päinvastoin kiitosta on annettava niille kaikille toimijoille, kaup-
piaille, jotka antavat sitä ruokaa sinne jonoon. Siellä on monipuolista tarjontaa, ja vapaa-
ehtoisilla voimilla ne ihmiset auttavat toinen toisiaan.

Täällä joku mainitsi, että ahdistaa budjetti, ja varsinkin tämä sosiaali- ja terveysministe-
riön ala. Minä sanon, että tämä on toiveikas. Kukaan ei juurikaan täällä kehu sitä, että ta-
kuueläkettä korotetaan, mutta se on äärettömän tärkeä asia. Tämä Lex Lindström on ääret-
tömän tärkeä asia. Ja kun me olemme viime kaudella lukuisia kertoja yt-neuvottelujen ai-
kaan puhuneet, että kuka kuuntelee (Puhemies koputtaa) sitä työtöntä, minkälaisen tuen me
hänelle annamme, niin nyt me annamme tuen, työtöntä kuunnellaan, ja hän saa mennä ker-
tomaan asioistaan. Se ei ole mitään pakkopullaa eikä sellaista pakotetta, vaan tarkoitus on
hyvä ja tarkoitus on se, että kuunnellaan, mille siellä (Puhemies koputtaa) todellisessa mie-
lessä tuntuu.

15.38 Tuula Haatainen sd: Arvoisa puhemies! Tämä talousarvioesitys todellakin on laa-
dultaan sellainen, että se kasvattaa eriarvoistumiskehitystä. Ne suurimmat ongelmat liitty-
vät siihen, että vaikka tätä perusturvaa nostettiin 2010-luvulla — asumistuen taso nousi
merkittävästi ja perusturvan taso nousi — silti se on alhainen jo nyt lähtökohdiltaan. Kun
tässä esityksessä nyt näitä KEL-indeksisidonnaisia etuisuuksia leikataan ja asumistukien
vuokrakattoja tarkistetaan ja jätetään tekemättä ne tarkistukset eli asumistuki heikkenee,
niin me tiedämme samaan aikaan, että vuokrat nousevat noin 2,7 prosenttia, eli käytännös-
sä kansalaisten ostovoima tulee kaiken kaikkiaan heikkenemään merkittävästi niiden osal-
ta, jotka perusturvalla elävät. Se on 2 prosentin luokkaa, mitä ostovoima heikkenee, asian-
tuntijat sanovat.

Tämä eriarvoistumisen kasvun salliminen on itse asiassa, arvoisa ministeri, teidän halli-
tusohjelmanne kirjausten vastaista, ja haluaisin kuulla: millä tavalla hallitusohjelmaa sit-
ten noudatetaan? Jos sinne kirjoitetaan kauniita sanoja siitä, että eriarvoistumiskehitystä
kavennetaan, niin sitten kuitenkin tällä politiikalla, näillä toimenpiteillä tullaan sitä kasvat-
tamaan. 

Sitten vielä tähän, että vaikka nämä ensisijaiset etuisuudet ovat se, jolla ihmisten pitäisi
pystyä sitten hädän tullen, kun on työttömyyttä ja sairautta, tulemaan toimeen, että ei tar-
vitse siihen viimesijaiseen toimeentulotukeen turvautua, niin nyt tulee käymään niin, että
iso joukko tippuu tälle, ja siitä syntyy se kannustinloukku päästä töihin, hakeutua töihin,
koska toimeentulotuki pienenee aina euro eurolta sen mukaan (Puhemies koputtaa) kuin
tuloja tulee. Tämä on se iso asia, johon toivoisin, että hallitus vielä puuttuisi.

15.40 Krista Kiuru sd: Arvoisa puhemies! Hienoa, että ministeri on vielä paikalla. Mi-
nusta se on tärkeätä, koska ollaan ihan viime hetkillä talousarviota käsittelemässä, ja kyllä
nyt tässä ensi vuoden budjetissa on sellaisia ongelmia, joihin on syytä kiinnittää huomiota.

Minusta isoin juttu on oikeastaan se, että tämän hallituskauden aikanahan on lähdetty
siitä, pääministeri Sipilän sanoin, että tullaan käytännössä tasapainottamaan valtiontalous
tavalla, jossa enää ei velkaannuta. Nyt on ihmeellistä se, että näinhän ei tule ollenkaan ta-
pahtumaan, ja se on minusta tässä ihmeellinen asia, koska tosiasiassa tämä hallitus näyttää
olevan paljon parempi mainostamaan asioita — toteutuvatko ne vai eivätkö, se on sitten
toinen asia.
19



Pöytäkirjan asiakohta PTK 89/2016 vp
Mutta erityisesti on nostettava esiin, että viime hallituskaudella kuitenkin pystyttiin lä-
hes puolittamaan edeltävältä kaudelta jäänyt ja peritty alijäämä. Nythän tulee tapahtumaan
niin, että vuonna 2019 saavutetaan se, mihin edeltävä hallitus jäi. Käytännössä tässä tul-
laan velkaantumaan näiden seuraavien vuosien aikana 5,5 miljardin tahtia, joka johtaa sii-
hen, että velkaantumiskehitys ei pysähdykään, toisin kuin ollaan väitetty. Eli velaksi elä-
minen, joka on ollut Sipilänkin suuri huoli, ei vaivaakaan tätä hallitusta, koska velkaantu-
miskehitystä ei tulla pysäyttämään. Vuoden 2021 lukujen perusteella on ilmoitettu halli-
tuksen kalvoilla, jotka esittelevät budjettia, että velkaantuminen pysähtyisi, mutta niitä toi-
mia, joilla tämä velkaantuminen pysäytettäisiin, ei ole olemassa, jolloin käytännössä tämä
hallituskausi päättyy siihen, että saavutetaan vain edeltävän hallituskauden perityn alijää-
män taittaminen.

Tältä osin minulle on suuri pettymys se, että me olemme nyt tilanteessa, jossa sanotaan,
että suomalaisten pitää säästää, perusturvasta pitää merkittävästi leikata ja jossa tosiasiassa
sitä ei tehdä sen takia, että Suomessa velkaantumiskehitys loppuisi. Minulle Porissa kävi
eräs eläkeläismies sanomassa, että kyllä me voimme tasapainottaa valtion budjetin, jos me
lopetamme tämän velaksi elämisen. Mutta se ei riitä ihmisille selittämään tätä, kun velaksi
eläminen nyt ei lopu. Ja erikoista tässä on se, että kun velaksi eläminen ei lopu, niin sa-
maan aikaan kuitenkin jostakin löytyi rahaa 1 miljardi euroa siihen, että taloutta voidaan
kuitenkin lihottaa näillä merkittävillä verojen kevennyksillä. Sen me myönnämme, että
kiky-sopimuksessa ostovoiman turvaamiseksi on sovittu, että näitä verojen kevennyksiä
tehdään 515 miljoonalla, mutta paljon tulee myös sellaisia uusia tukia ja etuuksia niille, jot-
ka pärjäävät jo erityisen hyvin. Siksi minä kyllä olen huolissani, ministeri Mattila, siitä, mi-
ten te jaksatte tällaisena aikana puolustaa näitä etuuksien valtavia leikkauksia, jotka oltai-
siin voitu kattaa sillä, että oltaisiin arvioitu myös tulopuolella, onko varaa menopuolella li-
sätä merkittäviä etuuksia niille, joilla jo menee hyvin.

Kyllä minun täytyy sanoa, että nämä esimerkit esimerkiksi siitä, että apteekkarille jää
merkittävästi enemmän lisäarvoa sen vuoden työstä kuin jää sellaiselle ihmiselle, joka on
erittäin pienellä palkalla tai jopa etuuksilla — kun ostovoimasta lähtee 6 prosenttia tämän
hallituskauden aikana heiltä, jotka ovat perusturvan varassa — on häikäilemätöntä politiik-
kaa. Se on sanottava. Ja se, millä tavalla luotaisiin työmarkkinoille sellaisia kannustimia,
että ihmiset todella nousisivat perusturvasta käytännössä työmarkkinoille: kyllä nämä kan-
nustimet, jotka nyt tässä luodaan tukkeeksi, ovat sensuuntaisia, joista ei hyvää heilahda.
Nyt tullaan pakottamaan ihmisiä niin paljon toimeentulotuelle, jonka ongelma on tietenkin
se, että silloin joutuu pohtimaan monet kerrat, voiko ottaa työtä vastaan, ja siltä osin tämä
lyö hallituksen työllistymistavoitetta korville. Lisäksi tähän liittyy se, että asumisen enim-
mäistuet jäädytetään, ja se ei minusta ole kyllä kauhean fiksua. Ei pääkaupunkiseudun nä-
kökulmasta — sitä on pyritty korjaamaan — mutta myöskään koko Suomen näkökulmas-
ta, muiden kasvukeskusten näkökulmasta ei ole hyvää politiikkaa, että ollaan lähdetty tälle
tielle. Nyt ollaan tilanteessa, jossa myös tältä puolelta luodaan työllistymiselle sellaisia es-
teitä, jotka maksavat meillä muualla aika paljon.

Viime kädessä kaikki tämä olisi voitu välttää, jos olisi voitu jättää välistä ahneus siihen,
että räätälöidään monenlaisia tukia omalle porukalle, (Puhemies koputtaa) joka niitä ei tar-
vitse.

15.45 Sirkka-Liisa Anttila kesk (vastauspuheenvuoro):  Arvoisa puhemies! Edustaja
Krista Kiurulle muistutan vain, mitä pääministeri täällä tämän budjettikeskustelun yhtey-
20



Pöytäkirjan asiakohta PTK 89/2016 vp
dessä muistutti tästä velkaantumiskehityksestä. Tavoitehan on se, että me saamme työllis-
ten määrän nousemaan 110 000 uuden työpaikan kautta tilanteessa, jossa meillä on talou-
den kasvua ja että vuonna 2021 velkaantuminen taittuu. Näinhän pääministeri täällä meille
opetti, ja tämä löytyy taulukostakin täältä budjetista.

Ensimmäinen varapuhemies Mauri Pekkarinen: Ja vielä edustaja Kiuru.

15.46 Krista Kiuru sd (vastauspuheenvuoro): Arvoisa puhemies! Minusta oli ihan hyvä,
että edustaja Anttila kiinnitti huomion siihen, että kyllä tämä velkaantumisen taittaminen
on hallituksen suunnitelmissa, mutta minä yritin teille vain analysoida niitä asiantuntijoi-
den lukuja, jotka sanovat, että velkaantuminen ei siis taitukaan. Se ei taitukaan, mutta sillä
perustellaan näitä esimerkiksi täällä STM:n pääluokassa olevia megasuuria leikkauksia. Ja
sitä ei voi perustella, kun samaan aikaan 2 miljardilla eurolla lasketaan tätä kokonaisve-
roastetta, kun hallituksen tavoitteena oli pitää se paikallaan. Kyllä tässä ahneus on nyt tul-
lut eteen. Ja sen takia täällä esimerkiksi ministeri Mattila sitten selittelee, että näitä etuuk-
sia täytyy leikata. Johonkin sitä rahaa näyttää menevän, ja siksi minun mielestäni olisi re-
hellistä sanoa tästä velaksi elämisestä, että velaksi voidaan elää silloin, jos kaikkein suuri-
tuloisimmille suomalaisille hankitaan etuuksia ja sen maksavat kaikkein köyhimmät ihmi-
set Suomessa, ja se käy. Mutta ei kannata sanoa, että velkaantuminen loppuu nyt kun nämä
etuudet täältä leikataan. (Puhemies koputtaa) Näin ei ole.

Ensimmäinen varapuhemies Mauri Pekkarinen: Nyt edustaja Kiljunen, ja sitten minis-
terillä vielä puheenvuoro.

15.47 Anneli Kiljunen sd: Ensinnäkin edustaja Anttilalle haluan sanoa sen, että meidän
kaikkien yhteinen tavoite on se, että meidän työllisyys paranisi ja työllistettävien määrä
kasvaisi, mutta valitettavasti teidän päätöksillänne tämä tulee entisestään vaikeutumaan, ja
siinä mielessä täytyy sanoa, että asetan nyt paljon toiveita myös ministeri Mattilalle, että
hän keskustelee näistä asioista ministeri Lindströmin kanssa, mistä äsken tuossa edellisis-
sä puheenvuoroissani mainitsin.

Mutta sitten toinen asia, vaikka nyt valitettavasti edustaja Juvonen lähti: Täällä istun-
noissa on monta kertaa puhuttu siitä, miten hienoa on se, että meidän työttömiä haastatel-
laan kolmen kuukauden välein. Sekin on hyvä, että työttömät pääsevät työvoimatoimis-
toon ja pääsevät tuomaan omia näkemyksiään ja asioitaan ja heille tehdään asiakassuunni-
telmat. Mutta se ei riitä. Ne suunnitelmat eivät riitä, jos niitten seurauksena ei ole todellisia
toimenpiteitä. Mutta sitten toinen puoli tätä tarinaa on se, että nyt olemme saaneet tietää,
että jos tämmöinen työtön ei ole tämän kolmen kuukauden aikana osoittanut olevansa töis-
sä muutamia päiviä tai osoittanut olevansa aktiivinen, niin hän saa karenssin tästä, ja sen
seurauksena hän menettää yhdeltä päivältä työttömyyspäivärahansa. Elikkä ei voi olla, että
tämän kolmen kuukauden haastattelun tavallaan tavoite on se, että ihmisiä rangaistaan sii-
tä, jos he eivät ole työelämässä tai osoita olevansa aktiivisia. Tämä ei ole sitä, mitä sosia-
lidemokraatit ajattelevat, mutta tuemme sitä, että työvoimatoimistoissa ihmisiä haastatel-
laan, heitä tuetaan, heitä kannustetaan, heille etsitään työpaikkamahdollisuuksia ja sitä
kautta vahvistetaan heidän työllistymistään. Tämä on meidän yhteinen tavoite, mutta ei
tämä rankaiseminen, mikä tässä nyt on tullut esille tässä yhteydessä.
21



Pöytäkirjan asiakohta PTK 89/2016 vp
Ensimmäinen varapuhemies Mauri Pekkarinen: Vielä näyttäisi edustaja Kiurulla ole-
van puheenvuoro.

15.49 Krista Kiuru sd: Puhemies! Minusta on kuitenkin tärkeä antaa myös valoa tulevai-
suuteen ministeri Mattilalle, joka nyt on aloittanut ja jättänyt nämä edustajatoimet taak-
seen. Toivon, että ottaisitte tosiaan kopin siitä, voisiko ministeri Lindströmin kanssa neu-
votella näistä kannustinloukuista, jotka tulevat myös tällä puolella esiin. Me teemme val-
tavasti täällä oppositiossa töitä, että ei näitä päivähoitomaksuja korotettaisi. Ja on tässä tun-
nustettava, että sama työhän oli myös minulla viime hallituskaudella edessä mutta silloin
en lähtenyt viemään sellaista uudistusta eteenpäin, joka olisi kannustinloukkuja aiheutta-
nut lisää, ja sen takia sitten viime hallituskaudella päivähoitomaksuja ei korotettu. Nyt
tämä valtiovarainministeriön unelma lopulta hylättiin sen takia, että huomattiin, että siihen
liittyy kannustinloukkuja.

Nyt tältä osin toimeentulotuen varaan jääminen on yksi iso kannustinloukku työllisty-
misen näkökulmasta ja tämän työllisyysasteen noston kulmasta, joka on meidän yhteinen
tavoitteemme, niin varmaan pitäisi vielä katsoa näitä kannustinloukkuja, mitä kaikkea
myös tällä puolella on. Ja minä pelkään, että tuo asumistuen enimmäismenotason jäädyt-
täminen on yksi sellainen kysymys, että voiko näissä isoissa kaupunkikeskuksissa samalla
tavalla työllistää. Että koko tässä paletissa on näitä kannustinloukkoja. Kehotankin kyllä
innokkaasti Mattilaa ottamaan kantaa näihin jatkossa, että saadaan tästä sellainen kokonai-
suus, joka ainakaan ei löisi tuota isoa työllisyystavoitetta korville, koska sitähän me kaikki
täällä salissa yhteisesti kyllä kannatamme.

Lisäksi toivoisin, että nyt kun teidät tunnetaan kuitenkin tämmöisenä napakkana naise-
na, niin ottaisitte tähän nuorisotakuuseen aika tiukan, myötäsukaisen otteen, koska iso ky-
symys on myös se teidän tontillanne, että 20—24-vuotiaista nuorista miehistä jo yli 20 pro-
senttia ei ole koulutuksessa eikä töissä, (Puhemies koputtaa) ja 15 prosenttia samanikäisis-
tä naisista. Että työtä ja kannustinongelmia riittää.

Ensimmäinen varapuhemies Mauri Pekkarinen:  Vielä edustaja Anttilalle puheenvuo-
ro, ja sitten toivon, että sallimme ministerille puheenvuoron ja teemme tilaa sille, että hän
pitkän, pitkän matkan jälkeen pääsee sitten sen jälkeen kotia kohti.

15.51 Sirkka-Liisa Anttila kesk: Arvoisa puhemies! Edustaja Krista Kiurun puheenvuo-
ron johdosta pieni oikaisu. Jos oikein kuulin, te puhuitte 2 miljardin euron veronkevennyk-
sistä. Minun matematiikkani ainakin näihin budjettitietoihin liittyen lähtee siitä, että kun
otetaan aikaisemmin tehdyt huomioon, niin ollaan noin lähes miljardissa, ja ne on pääosin
ohjattu ja ohjataan pieni- ja keskituloisille ja tätä kautta ostovoimaa lisäämään eli suoma-
laista kansantaloutta pyörittämään. Ei kannata ihan niin synkillä maalata, kun ei ole faktat
pohjana.

Ensimmäinen varapuhemies Mauri Pekkarinen:  Ja vielä edustaja Kiuru.

15.52 Krista Kiuru sd (vastauspuheenvuoro): Arvoisa puhemies! Oli hyvä, että tämä tuli
esiin, nimittäin tämähän on ihan tämän viikon tieto. Niin mekin ajattelimme aikaisemmin.
Mutta nyt kun tätä budjettiesitystä on tarkemmin ruodittu, selvisi tosiaan, että ministeri
Orpo ja kansliapäällikkö Hetemäki ovat vahvistaneet, että kokonaisveroaste, siis kokonais-
22



Pöytäkirjan asiakohta PTK 89/2016 vp
veroaste, laskee 1 prosentilla, ja se tarkoittaa 2:ta miljardia euroa. Tämän kävin vielä itse
Hetemäeltä varmistamassa, että se on varmasti 2 miljardia euroa. Sain siitä muuten laskel-
mat vielä. Että minä voisin toimittaa ne edustaja Anttilan sähköpostiin. Mutta näin se on,
että 2 miljardia euroa, ja näistä paljon parjatuista koulutusleikkauksistakin olisi kaksi kol-
masosaa voitu jättää tekemättä tai vaihtoehtoisesti kokonaan nämä etuusleikkaukset olisi
voitu jättää tekemättä. Kyllä se näin nyt on. Meille, ketkä pyysimme, todella Hetemäki toi-
mitti lisätietoa siitä, että kokonaisveroasteen paikalla pysymättä jäämiseen ja sen tietoi-
seen 1 prosentin laskuun johtaa tämä. Ja sillä ei pysty selittämään sitä tosiasiaa ja sitä fak-
taa, että näiden etuuksien varassa olevien ihmisten ostovoima tällä hallituskaudella tulee
laskemaan 6 prosentilla näiden riippumattomien selvitysten mukaan.

Sitten jos me ajattelemme, että olisi pitänyt tämä ottaa huomioon, silloin tietenkin olisi
valittu erilainen verovipu. Nythän tällä verovivulla, joka otettiin, lähtökohta on se, että kun
kaikille prosentuaalisesti samalla tavalla jaetaan, niin kaikkein suurituloisimmat hyötyvät
siitä useilla sadoilla jos ei tuhansillakin euroilla vuodessa, kun kaikkein pienituloisimmat
ihmiset, myös palkkatyössä olevat ihmiset, tienaavat tällä samalla veronkevennyksellä os-
tovoiman tukemiseksi paljon, paljon vähemmän, eli tämä ostovoiman vaaliminen ei vali-
tettavasti pidä paikkaansa. Se oli minulle suuri pettymys, koska sitä olisi voinut verotuk-
sella kuitenkin ohjata, mutta siinä päätettiin nyt pelastaa Suomen kaikkein suurituloisim-
mat, koska heillähän rankinta on tällaisena vaikeana aikana. — Ja tämä tietenkin oli, niin
kuin tiedätte, (Puhemies koputtaa) tällainen hirtehinen huomio tähän iltaan.

Ensimmäinen varapuhemies Mauri Pekkarinen:  Ja vielä viimeinen puheenvuoro mi-
nisterille.

15.54 Sosiaali- ja terveysministeri Pirkko Mattila: Arvoisa puhemies! Kiitoksia, kun
puhemies kantaa huolta kotimatkasta.

Ensinnä edustaja Kiljusen esiin nostamat asiat näistä työttömien haastatteluista. Ne ovat
varmasti nyt ehkä enempi siellä ministeri Lindströmin tontilla, mutta kuten todettu on, yh-
tymäkohtia on meidän kahden ministerin ministeriöiden asioitten välillä.

Se, että työttömiä nyt haastatellaan kolmen kuukauden välein: Kyllä minä haluan ajatel-
la kuitenkin suomalaisesta viranomaistoiminnasta siinä mielessä semmoista ihan positii-
vistakin, että siinä olisi semmoinen elementti, että pidetään huolta ihmisistä, heidät kohda-
taan kasvokkain, että se ei ole mitään sähköistä asiointia pelkästään tai se väli ei olisi pi-
dempi. Mutta minä olen ymmärtänyt niinkin — korjatkaa nyt, jos tämä on väärin — että
muistaakseni Norjassa, tai oliko joku muu Pohjoismaa, se haastattelujen tai siis tapaamis-
ten väli on jopa lyhyempi tai se on jotenkin kontrolloidumpi — tai onko se elementti ole-
massa sitten siitä kontrollista, en tiedä.

Vielä näistä haastatteluista haluaisin todeta senkin, että meillä on myös tutkittua tietoa
pitkäaikaistyöttömien haasteellisista elämäntilanteista, ja sitä tutkimustietoa kannattaa eh-
dottomasti käyttää hyväksi. Esimerkiksi työterveyslääkäri Raija Kerätär on tehnyt väitös-
kirjan, jossa katsotaan tämmöistä monialaista työkyvyn ja kuntoutustarpeen arviointia pit-
käaikaistyöttömällä — että tätä tutkimustietoa sitten soisin heille.

Mutta sitten vielä noista kannustinloukuista, kun ne tulivat tässä esiin: Totta kai kannus-
tinloukkuja täytyy perata läpi. Minusta se on ihan keskeinen osa hallitusohjelmaa: se on
kirjattu, että kannustinloukut käydään läpi, ja se liittyy myös siihen, että normeja puretaan
23



Pöytäkirjan asiakohta PTK 89/2016 vp
niin vaadittaessa. Toki normeilla on myös hyvä tarkoitus, maatahan hallitaan lailla, johde-
taan lailla. — Kiitoksia keskustelusta.

Keskustelu päättyi.

Asia lähetettiin valtiovarainvaliokuntaan, jolle muut erikoisvaliokunnat voivat antaa työ-
järjestyksen mukaisesti lausunnon 30 päivän kuluessa eli viimeistään 24.10.2016.
24


