















































DEMB3FD.tmp.xml


Pöytäkirjan asiakohta PTK 24/2017 vp
Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.1. Suullinen kysymys ammatillisen koulutuksen rahoituksesta (Johanna Ojala-Niemelä 
sd)

Suullinen kysymys SKT 27/2017 vp

Suullinen kyselytunti

Toinen varapuhemies Arto Satonen: Edustaja Ojala-Niemelä.

Keskustelu

16.00 Johanna Ojala-Niemelä sd: Arvoisa puhemies! Eilen välikysymyskeskustelussa
tämä sali jakoi huolen ammatillisesta koulutuksesta. Ammatilliseen koulutukseen tehtävät
leikkaukset johtavat väistämättä aloituspaikkojen vähenemiseen, lähiopetuksen karsimi-
seen, koulutuksen laadun heikkenemiseen, toimipisteiden vähenemiseen ja jopa 3 000 am-
matillisen opettajan irtisanomiseen. Reformin nimissä te viette rahat, mutta samaan aikaan
ette anna ohjauskeinoja järkevöittää toimintaa.

Eilisessä keskustelussa keskustan ryhmäpuheenvuoron käyttäjä, edustaja Honkonen
vaati ammatillisen koulutuksen tilanteen helpottamista hallituksen puoliväliriihessä, kos-
ka monet koulutuksenjärjestäjät ovat jo vaikeuksissa. Koska eilen tässä salissa jäimme il-
man vastauksia, kysymys kuuluukin [Puhemies koputtaa] pääministeri Sipilälle: seisotte-
ko ryhmänne kannan takana, ja helpotatte ammatillisen koulutuksen asemaa kehysriihes-
sä?

16.02 Pääministeri Juha Sipilä (vastauspuheenvuoro): Arvoisa herra puhemies! Keskus-
tan ryhmäpuheenvuorossa todettiin yhteinen huolemme ammattikoulutuksen tilanteesta, ja
sen myöskin ministeri täällä edessä totesi. Keskustan ryhmäpuheenvuorossa ei vaadittu
leikkauksien perumista, [Välihuutoja] ja sen myöskin totesin itse täältä edestä.

Se, mitä asialle parastaikaa tehdään, on, että siihen on huolella ministerin johdolla val-
misteltu reformi, joka vastaa moniin, moniin niihin huolenaiheisiin, mitä täällä on esitetty:
tulee yksilöllistä oppimispolkua, tulee koulutussopimusta ja niin edespäin. Mutta se on sel-
vä asia, että — niin kuin monessa muussakin paikassa — ollaan jouduttu tekemään kipeitä
leikkauksia. Ja näitä huolia on toki kuunneltu, ja niitä ymmärrämme.

Toinen varapuhemies Arto Satonen: Pyydän niitä edustajia, jotka haluavat esittää lisä-
kysymyksiä, ilmoittautumaan painamalla V-painiketta ja nousemalla seisomaan.

16.03 Johanna Ojala-Niemelä sd (vastauspuheenvuoro): Arvoisa puhemies! Suomi on
tullut tunnetuksi maailmalla koulutuksen mallimaana, mutta leikkausten takia olemme me-
nettämässä tämän kruununjalokivemme. Meillä on tässä yhteiskunnassa, tässä maassa,
 Tarkistettu
4.1



Pöytäkirjan asiakohta PTK 24/2017 vp
80 000 nuorta, jotka ovat teillä tietämättömillä. He eivät ole koulutuksessa, eivät töissä ei-
vätkä varusmiespalveluksessa. Heidän työllistymistään heikentävät pitkittynyt työttö-
myys, alhainen koulutus ja vähäinen työkokemus.

SDP haluaa pitää kaikki nuoret mukana. SDP on ainoa puolue, joka — edustaja Ihalai-
sen johdolla — on tehnyt kattavan, uuden nuorisotakuuohjelman. Ohjelma ulottuu varhais-
lapsuudesta ensimmäiseen työpaikkaan asti. Takuu tiivistää nuorille tarjottavaa tukiverk-
koa niin, että jatkossa yksikään nuori ei jää vaille toisen asteen koulutusta, jatko-opiskelu-
paikkaa tai työtä. 

Otatteko, pääministeri Sipilä, vakavasti nuorten hädän, [Puhemies koputtaa] ja tulette
mukaan toimettomuuden ja osattomuuden vastaiseen työhön? Tartutteko yhteistyön kä-
teen ja lupaatteko viedä nuorisotakuuohjelmaa eteenpäin?

16.04 Pääministeri Juha Sipilä (vastauspuheenvuoro): Arvoisa puhemies! Se on selvä
asia, että hallitus ottaa nuorten tilanteen vakavasti.

Mitä tulee tähän ammatillisen koulutuksen tilanteeseen, niin tämä on yksi niistä hanka-
lista ja kipeistä leikkauksista, jotka on yhdessä hallituksessa päätetty: 190 miljoonaa eu-
roa. Ammatillisen koulutuksen rahoitus on noussut tuolta 2000-luvun alusta noin miljar-
dista eurosta noin 2 miljardiin euroon, ja siinä tullaan nyt 190 miljoonaa takaisinpäin. Edel-
leenkin meillä on koulutuspaikkoja noin puolitoista kertaa hakijoiden määrä. Eli jokainen
nuori kyllä löytää oman opintopolkunsa sieltä. Siitä tämä uudistus myöskin lähtee.

Tätä uudistusta on pitkään odotettu, se on hyvin valmisteltu, ja siitä tulee nyt hyvä. Siinä
otetaan huomioon monia, monia niitä huolia, mitä tuolta kentältä sekä opiskelijoilta että
opettajilta on matkan varrella tullut.

16.05 Eeva-Johanna Eloranta sd (vastauspuheenvuoro): Arvoisa puhemies! Eilisessä
keskustelussa opetusministeri kaipasi rakentavia ehdotuksia toisen asteen koulutuksen ke-
hittämiseksi. Ehdotan, että hallitus tekisi puoliväliriihessä analyysin oppivelvollisuusiän
noston hyödyistä.

Euroopan maista ainoastaan Turkissa on Suomea lyhyempi oppivelvollisuus. Saksassa
ja Hollannissa oppivelvollisuus kestää jopa neljä vuotta pidempään kuin meillä.

Professorit Roope Uusitalo ja Juho Saari ovat myös kiinnittäneet asiaan huomiota, ja
Uusitalon mukaan esimerkiksi USA:ssa oppivelvollisuusiän nosto on lisännyt 16—17-
vuotiaiden koulunkäyntiä. Se on myös kasvattanut ihmisten ansiotuloja ja työllisyyttä sekä
vähentänyt työttömyyttä, jopa riskiä kuolla seuraavan kymmenen vuoden aikana. 

Viime hallituskaudella oppivelvollisuusiän nostaminen kaatui kysymykseen ilmaisen
opetuksen kustannuksista. Yhteiskunnalle tulee kuitenkin pidemmällä aikavälillä syrjäyty-
mistä huomattavasti halvemmaksi pitää kaikki ihmiset mukana koulutuksessa ja sitä kaut-
ta työelämässä. 

Aiotteko, arvoisa ministeri, selvittää tätä asiaa puoliväliriihessä?

16.06 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Kiitos oppositiolle tärkeän asian esille nostamisesta. 

Eilen saimme keskustella ammatillisen koulutuksen tulevaisuudesta. Rauhoittelisin sil-
lä tavalla toteamalla, että meillä ammatillisen koulutuksen aloituspaikat riittävät, niin että
voimme turvata koulutustakuun. Eli jokaiselle peruskoulun päättäneelle turvataan paikka
toiselta asteelta, joko lukiosta tai ammatillisesta koulutuksesta, myöskin tulevaisuudessa. 
2



Pöytäkirjan asiakohta PTK 24/2017 vp
Samoin hallitus etsii parhaillaan jo käytössä olevien toimien lisäksi myöskin uusia vai-
kuttavia toimia, joilla voimme ehkäistä nuorten syrjäytymistä. Edellisellä hallituskaudella
oli paljon hyvää yritystä mutta tulokset eivät ehkä puhuneet kuitenkaan puolestaan, koska
työelämän ja koulutuksen ulkopuolella olevien nuorten määrä kasvoi. Nyt tarvitaan niitä
vaikuttavampia toimia. Meidän pitää saada nuorille suunnatut palvelut toimimaan parem-
min yhteen, katsetta varhaisempiin vuosiin, niin kuin hallituksen kärkihankkeissa toimi-
taan, ja ammatillisen koulutuksen reformi on yksi tärkeimmistä keinovalikoimassamme
olevista keinoista ehkäistä nuorten syrjäytymistä.

16.07 Antti Lindtman sd (vastauspuheenvuoro): Arvoisa puhemies ja arvoisa opetusmi-
nisteri! Fakta on kuitenkin se, että edellisessä hallituksessa ministeri Ihalaisen nuorisota-
kuun ansiosta Suomen nuorten pitkäaikaistyöttömyys oli Euroopan alhaisinta lukua, sitä ei
juuri ollut. Ja tällä hetkellä valtiovarainministeriön katsauksessa todetaan, että Suomeen on
tullut uusi ilmiö: Suomessa on tällä hetkellä 4 000 nuorta pitkäaikaistyötöntä. Tämä on
uusi ilmiö, ja sen takia me esitämme nyt, että nuorisotakuuta lähdetään päivittämään ja ke-
hittämään. 

Arvoisa puhemies! Arvoisa pääministeri, annoitte kyllä nyt hieman väärän kuvan tuossa
keskustan ryhmäpuheenvuorossa. Siinä ei ollut ainoastaan huoli vaan myös selkeästi todet-
tiin: "Keskustalla on halu löytää ratkaisuja puoliväliriihessä ammatillisen koulutuksen ti-
lanteen helpottamiseen." Siis tilanteen helpottamiseen, ja te eilen tämän itse tyrmäsitte.
Tällaista kaksilla rattailla ajoa ei ole aikaisemmin nähty. [Välihuutoja oikealta] Myös edus-
taja Pekkarinen, varapuhemies Pekkarinen, on todennut, että jos hallitus ei lisää voimava-
roja, sellaista hallitusta on vaikea tukea. Arvoisa pääministeri, jos hallitus ei lisää voima-
varoja kehysriihessä, voiko sellaista hallitusta tukea?

16.09 Pääministeri Juha Sipilä (vastauspuheenvuoro): Arvoisa puhemies! Hyvää halli-
tusta kyllä voi tukea myöskin oppositiosta. [Paavo Arhinmäen välihuuto]

Se, mistä eilen keskustelimme täällä, oli se, perutaanko tämän vuoden alusta voimaan
tulleet leikkaukset. Vastaus on, että emme peru. 

Mitä me käsittelemme puoliväliriihessä? Me käsittelemme monia, monia asioita puoli-
väliriihessä, koulutukseen liittyviä kysymyksiä, reformiin liittyviä kysymyksiä, työllisyy-
teen liittyviä kysymyksiä, ja meillä on pitkä, pitkä lista selvitettäviä asioita, joihin saamme
vastaukset sitten puoliväliriihessä. Monia huolia on pystyssä. 

Mutta vastaus kysymykseenne, perutaanko tämän vuoden alusta voimaan astunut leik-
kaus puoliväliriihessä: emme peru.

16.09 Petri Honkonen kesk (vastauspuheenvuoro): Herra puhemies! Aivan kuten päämi-
nisteri tässä äsken totesi, eilisessä ryhmäpuheenvuorossa ei viitattu leikkauksiin vaan ylei-
semmin ammatillisen koulutuksen tilanteen helpottamiseen. Tämä leikkausten peruminen
on esiintynyt lähinnä sosiaalidemokraattien puheenvuoroissa eilisessä keskustelussa ja nyt
tällä kyselytunnilla.

Ihmettelen myöskin tätä puhetta, että ohjauskeinot ikään kuin puuttuisivat tästä amma-
tillisen koulutuksen uudesta lakiesityksestä. Tässähän lähdetään siitä, että siellä koulutuk-
sen kentällä paikallistasolla tiedetään, mitkä ne alueen nuorten ja elinkeinoelämän tarpeet
ovat, ja hyvä näin.
3



Pöytäkirjan asiakohta PTK 24/2017 vp
Myöskin ihmettelen tätä oppivelvollisuusiän nostoa ikään kuin ihmeen tekevänä toi-
menpiteenä. Ovatko sosiaalidemokraatit todella sitä mieltä, että uudistusta ei tarvita mutta
että oppivelvollisuusiän nostaminen riittää? Minun mielestäni ammatillisen koulutuksen
uudistus tarvitaan ja siihen pitää nyt keskittää kaikki huomio. Kysyisinkin opetusministe-
riltä: ollaanko tässä ammatillisen koulutuksen uudistuksessa todella aikataulussa, ja kuin-
ka me kansanedustajat voisimme enemmän tukea sen toimeenpanoa?

16.11 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Se on se tärkeä viesti myöskin tuonne ammatillisen koulutuksen
kentälle, että myös eduskunnassa katse olisi nyt eteenpäin ja keskityttäisiin tekemään am-
matillisen koulutuksen reformista mahdollisimman hyvä. Sain siihen myöskin eilisessä
keskustelussa täältä monia hyviä eväitä, ja ammatillisen koulutuksen reformi etenee suun-
nitellusti. Se on tässä vaiheessa siinä vaiheessa, että tehdään jo käännöstöitä, siinä laintar-
kistuksen viimeisessä vaiheessa. Eli hyvin pian siitä päästään keskustelemaan myöskin täs-
sä salissa. Siinä on lukuisia hyviä uudistuksia ja parannuksia, millä mennään eteenpäin.

Myös tähän syrjäytymisen teemaan: se keskeyttämisten vähentäminen on iso asia.
Toinen on sitten tulevaisuuden muuttuvat osaamistarpeet, joihin meidän pitää jousta-

vammin pystyä vastaamaan. Ammatillinen koulutus palvelee hyvin monia erilaisia tarpei-
ta, kun ajatellaan, että siellä on nuoria koulutettavia, jotka tulevat suoraan peruskoulusta
hyvin erilaisilla tavoitteilla, ja myöskin siellä on paljon niitä, jotka tarvitsevat enemmän tu-
kea siihen oppimiseensa. Sitten siellä on toisaalta alanvaihtajia, [Puhemies koputtaa] aikui-
sia osaamisen päivittäjiä, siellä on työttömiä, erilaisia kohderyhmiä, joita ammatillisen
koulutuksen tulee palvella, ja tämä reformi tulee rakentamaan tulevaisuuden ammatillista
koulutusta.

Toinen varapuhemies Arto Satonen:  Pyydän, että pidetään kiinni minuutin vastausajas-
ta, jotta saadaan mahdollisimman monta kysymystä otettua.

16.12 Li Andersson vas (vastauspuheenvuoro): Arvoisa puhemies! Mitä eilisessä keskus-
telussa sanottiin? Ministeri Grahn-Laasonen totesi, että hän on huolissaan lähiopetuksen
vähäisyydestä. [Eduskunnasta: Kaikki on huolissaan!] Keskustan ryhmäpuheessa linjat-
tiin, että halutaan etsiä keinoja helpottaa ammatillisen koulutuksen tilannetta. Se, mitä me
nyt haluamme tietää ja kuulla, on, että mitä tämä tarkoittaa. Mitä hallitus aikoo tehdä am-
matillisen koulutuksen tilanteen helpottamiseksi? 

Minusta nämä puheet olivat myönteinen muutos suhteessa aikaisempaan. Kun hallituk-
sen aikaisempia puheita on kuunnellut, on välillä ihmetellyt, oletteko lainkaan tietoisia
niistä isoista huolista, mitä tällä hetkellä on ammatillisen koulutuksen kentällä. Eilen hal-
litus ensimmäistä kertaa tunnusti, että ongelmia on, mutta me emme ole saaneet tietoa sii-
tä, miten te aiotte näitä epäkohtia korjata. Eli mitä aiotte tehdä?

16.13 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Kyllä olen huolissani ammatillisen koulutuksen vähentyneistä lä-
hiopetustunneista, ja kun tätä tarkasteltiin virkamiesvalmistelussa, nimenomaan ne lähi-
opetustunnit lähtivät vähenemään aikana, jolloin ammatillisen koulutuksen rahoitus kas-
voi. Kysyinkin eilisessä keskustelussa, mihin ne rahat oikein menivät. 
4



Pöytäkirjan asiakohta PTK 24/2017 vp
Ammatillisen koulutuksen reformin, joka tulee siis pian eduskuntaan, tarkoituksena on
antaa koulutuksenjärjestäjille uusia työvälineitä tehdä ammatillista koulutusta niin, että en-
tistä suurempi osuus siitä rahoituksesta voidaan kanavoida nimenomaan siihen opetukseen
opiskelijoiden tueksi. Reformin keskeinen idea on se, että kun opiskelija tulee ammatilli-
seen koulutukseen, hänelle tehdään henkilökohtainen suunnitelma, jossa rakennetaan se
oppimisen polku, kun ymmärrämme sen, että jokainen oppii vähän eri tavalla ja tarvitsee
eri määrän tukea sille oppimisensa polulle. Se on osaamisperusteisen järjestelmän idea,
että määritellään osaamistavoitteet ja niihin päästään sitten jokaisen kohdalla omaa pol-
kua, joka on määritelty siinä suunnitelmassa, [Puhemies koputtaa] jotta jokainen oppii.

16.14 Touko Aalto vihr (vastauspuheenvuoro): Arvoisa herra puhemies! Ammatillisen
koulutuksen reformi on tietenkin hyvä asia, mutta uudistuksen tekeminen niin, että ensin
viedään rahat ja sitten tehdään uudistusta, ei ole hyvä asia. 

Kysymys kuuluukin: Miten ja millä rahoituksella hallitus takaa ammatillisen koulutuk-
sen aloituspaikat ja riittävän lähiopetuksen määrän koko Suomessa? Onko tarkoitus jättää
vastuu ammatillisen koulutuksen järjestämisestä eri alueiden harteille ja katsoa vierestä,
miten käy, vai aikooko hallitus varmistaa omilla päätöksillään kehysriihessä, että yksikään
nuori ei jää hallituksen päätöksen vuoksi ilman koulutuspaikkaa tai riittävää lähiopetusta?

16.15 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Yhdessä tehdään. Ammatillisen koulutuksen kanssa yhdessä teh-
dään. Opetus- ja kulttuuriministeriö paitsi toteuttaa ohjaustehtäväänsä — ja lainsäädäntöä
tehdään juuri nyt parhaillaan kentän kanssa yhdessä — tulee myöskin tarkasti seuraamaan,
että koulutustakuu toteutuu kaikkialla maassa eli jokainen peruskoulun päättänyt saa kou-
lutuspaikan joko ammatillisesta koulutuksesta tai lukiosta. Eli tavoitteena ei voi olla mi-
kään vähempi kuin se, että jokainen suorittaisi sen toisen asteen tutkinnon, ja valitettavasti
tällä hetkellä olemme tästä tavoitteesta kaukana. Vaikka koulutustakuu toimii Suomessa,
siitä huolimatta esimerkiksi ammatillisen koulutuksen keskeyttäminen on iso ongelma, ja
siihen tämä reformi vastaa erittäin monilla erilaisilla toimilla, joista osan jo luettelin ja yh-
den esimerkin vielä mainitsen: se on työpaikoilla tapahtuvan oppimisen lisääminen, joka
voi olla iso motivaatiotekijä erityisesti niille, jotka tulevat peruskoulusta ja haluaisivat jo
päästä käytännön elämässä tekemään.

16.16 Sanna Lauslahti kok (vastauspuheenvuoro): Arvoisa puhemies! Itsestään selvää
on, että lähiopetuksen määrä on erittäin tärkeä, varsinkin niillä nuorilla, jotka aloittavat en-
simmäisen vuoden ammattikoulussa. 

Kuten täällä ministerikin totesi ja ihmetteli, mihin ne lisääntyneet rahat oikein käytet-
tiin, menivätkö ne seiniin opetuksen sijaan, niin tässä on syytä pohtia, millä tavalla meidän
koulutusrahat käytetään. Meidän tulee tavoitella sitä, että merkittävin osa rahasta kohden-
tuu juuri sinne opetukseen, joka on nuorten näkökulmasta tärkeintä. 

Erittäin merkityksellistä on myös se työ, mitä meillä tehdään peruskoulun yläkoulun
luokilla, ja se työ, millä tavalla me saamme kaikki lapset ja nuoret mukaan ja löytämään
sen polkunsa, ja se, että perustaidot ovat riittävän vahvoja. Kysynkin ministeriltä: minkä-
laisia ajatuksia teillä on, mitä voimme tehdä lisää peruskoulun yläkoululuokilla?
5



Pöytäkirjan asiakohta PTK 24/2017 vp
16.17 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tässä oli erittäin tärkeä näkökulma. Kyllähän meidän täytyy kat-
soa tätä koulutusjärjestelmää, koko polkua lähtien varhaiskasvatuksesta esiopetuksen kaut-
ta peruskouluun ja toiselle asteelle ja siitä eteenpäinkin. Ja peruskoulussahan on nyt uudet
opetussuunnitelmat alkaen viime syksystä, ja ne tulevat voimaan asteittain. Siellä tehdään
tällä hetkellä erittäin hienoa työtä, tulevaisuuden perusopetusta ja tämän päivän ihan uutta,
uudenlaista peruskoulua.

Meillä on kyllä semmoinen haaste, mikä näkyy näissä oppimisvertauksissa, että osa op-
pilaista jää hyvin kauas niistä tavoitteista, mitä perusopetuksessa on asetettu, ja meillä ovat
oppimistulokset kääntyneet laskuun. 

Sen lisäksi meillä on kolmenlaisia tasa-arvohaasteita: Meillä on erityinen huoli pojista,
jotka helposti putoavat kärryiltä. Pitää pystyä löytämään ratkaisuja, millä pojat saadaan pi-
dettyä mukana. Sitten on alueiden välisiä eroja ja sosioekonomisen taustan vahvistuva vai-
kutus. Näihin kaikkiin haasteisiin me pyrimme vastaamaan sillä, että koulutusta [Puhe-
mies koputtaa] uudistetaan kaikilla asteilla.

16.18 Kimmo Kivelä ps (vastauspuheenvuoro): Puhemies! Kysymyksessä on todella mit-
tava uudistus, joka vertautuu peruskoulu-uudistukseen, ammattikorkeakoulujärjestelmän
rakentamiseen [Välihuutoja vasemmalta] tai yliopistouudistukseen, ja tätä reformin edis-
tymistä seurataan ulkomaita myöten ja siitä ollaan hyvin kiinnostuneita. 

Kentällä ollaan kyllä huolissaan ja epätietoisia vielä, mitä tuleman pitää: pidetäänkö
huolta alueellisista osaamis- ja koulutustarpeista, ja vaikka kysymyksessä ei luonnollises-
tikaan ole lähipalvelu, niin pidetäänkö myös huolta siitä, että kenenkään ammatillisia opin-
toja suorittavan koulumatka ei muodostuisi kohtuuttoman pitkäksi?

16.19 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Juuri näin kuin edustaja sanoi, eli suomalainen ammatillinen kou-
lutus kiinnostaa myös kansainvälisesti, ja meidän ammattiosaamisemme Suomessa on hy-
vin ihailtua. Kansainvälisesti tämä näkyy, ja on avannut itse asiassa myöskin meidän kou-
lutuksenjärjestäjillemme uudenlaisia mahdollisuuksia koulutuksen vientiin maailmalle,
mikä sitten taas mahdollistaa sen, että sitä kautta voidaan saada myöskin lisäeuroja koulu-
tuksen kehittämiseen täällä Suomessa.

Suomalaisen ammatillisen koulutuksen vahvuuksia ovat paitsi se laatu myöskin tämä
järjestelmä, joka rakentuu sille, että meillä on myöskin vahvoja perustaitoja eli näitä ylei-
siä taitoja — matematiikkaa, vuorovaikutustaitoja, kieliä, äidinkieltä — sisällytettynä am-
matillisiin tutkintoihin, ja sitä kautta meillä rakentuu ammatillinen koulutus niin, että se an-
taa jatko-opintokelpoisuuden myöskin korkea-asteelle. Se on keskeinen vetovoimatekijä
suomalaiselle ammatilliselle koulutukselle, ja siitä pidämme tiukasti kiinni.

16.20 Jukka Gustafsson sd (vastauspuheenvuoro): Arvoisa puhemies! Kun luin hallituk-
sen ammatillisen koulutuksen lainsäädäntöluonnosta lävitse, törmäsin mielenkiintoiseen
asiaan. Siinä esiteltiin eri maiden järjestelmiä, ja Tanskassa on sellainen käytäntö, että pe-
ruskoulun jälkeen 60 prosenttia nuorista jatkaa tällaisella lisäluokalla, huom. 60 prosenttia. 

Tämä on oikeastaan aasinsilta tähän perusoppivelvollisuusiän nostoon. Puhuisin itse
mielelläni oppivelvollisuusoikeudesta, koska erityisesti poikien kannalta olisi erinomaisen
hyvä, että he täydentäisivät opintojaan, lukemis-, kirjoitustaitoaan, matematiikkaa ja sa-
6



Pöytäkirjan asiakohta PTK 24/2017 vp
malla kypsyisivät tekemään sitä valintaa ammatillisen koulutuksen ja lukion välillä. Minä
näen tämän oppivelvollisuusiän noston tällaista taustaa vasten, ja sen takia professorit Juho
Saari ja [Puhemies koputtaa] Roope Uusitalokin kannattavat oppivelvollisuusiän nostoa.
Ettekö tekin jo, kokoomus ja hallitus, voisi tulla meidän tiellemme, professorien ja dema-
rien tielle? [Naurua — Hälinää — Puhemies koputtaa] 

16.21 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Lähtökohta tietenkin on se, että meidän pitää pystyä vahvistamaan
peruskoulua ja sitä, että jokainen saavuttaa ne peruskoulun tavoitteet jo siellä peruskoulun
aikana. Nimenomaan näihin poikien ongelmiin meidän pitää pystyä erityisesti kiinnittä-
mään huomiota, koska nähdään, että meillä ovat tyttöjen ja poikien väliset oppimiserot
Suomessa OECD-maiden suurimpia. 

Meillä on käytössä Suomessa myöskin valmistava koulutus, meillä on käytössä niin sa-
notut kymppiluokat, ja nämä ovat hyviä tapoja myöskin tarjota polkuja niille, jotka eivät
näihin tavoitteisiin ole päässeet, ja sitä kautta saadaan ehkä se vuosi lisäaikaa myöskin pa-
rantaa tuloksia ja parantaa oppimista ja sitä kautta sitten saadaan ehkä kasvuakin ja saa-
daan niitä valmiuksia siirtyä seuraavalle koulutusasteelle. 

Pidän niitä hyvinä vaihtoehtoina ja ehdottomasti myöskin olen valmis tarkistelemaan,
miten niitä voitaisiin vahvistaa sitä kautta, että saataisiin nuorille enemmän mahdollisuuk-
sia. Mutta lähtökohdan pitää olla se, että tämä koko koulutuspolku turvaisi oppimisen, ja
ammatillisen koulutuksen reformissa se osaamisperusteisuus [Puhemies koputtaa] on uusi
tapa ajatella myöskin tätä.

Kysymyksen käsittely päättyi.
7


