















































DEM2181.tmp.xml


Pöytäkirjan asiakohta PTK 61/2017 vp
Pöytäkirjan asiakohta 

PTK 61/2017 vp

Täysistunto

Keskiviikko 31.5.2017 klo 14.03—18.59

8. Hallituksen esitys eduskunnalle laiksi kansainvälisen avun antamista ja pyytämistä kos-
kevasta päätöksenteosta

Hallituksen esitys HE 72/2016 vp
Valiokunnan mietintö UaVM 1/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 8. asia.
Käsittelyn pohjana on ulkoasiainvaliokunnan mietintö UaVM 1/2017 vp. Nyt päätetään la-
kiehdotuksen sisällöstä.

Tämän asian yhteydessä esitellään lisäksi päiväjärjestyksen 9. ja 10. asia, ja keskustelu
sallitaan myös näistä asioista.

Ensimmäinen puheenvuoro, ulkoasiainvaliokunnan puheenjohtaja edustaja Vanhanen,
olkaa hyvä.

Keskustelu

17.59 Matti Vanhanen kesk (esittelypuheenvuoro):  Arvoisa puhemies! Tämän hallituk-
sen esityskokonaisuuden tarkoituksena on saattaa Suomen lainsäädäntö kehittyvän kan-
sainvälisen yhteistyön edellyttämälle tasolle. Oman aikansa tämä on ottanut. Lissabonin
sopimuksen keskinäistä yhteisvastuuta koskevat lausekkeet neuvoteltiin asiallisesti ottaen
syksyllä 2003 osana perustuslaillisen sopimuksen neuvotteluja, ja omalla tavallaan tunnen
mielihyvää siitä, että olen saanut olla finalisoimassa sitä nyt ulkoasiainvaliokunnan puit-
teissa. Oman aikansa on vienyt, mutta hyvä näin, että nyt saamme oman lainsäädäntömme
sille tasolle, että pystymme kaikin osin vastaamaan Lissabonin sopimuksen velvoitteisiin.
Mutta niin kuin hallituksen esityksessä ja myös ulkoasiainvaliokunnan mietinnössä tode-
taan, tämä ei johdu pelkästään Lissabonin sopimuksesta, vaan tällä varaudutaan ylipäätään
kehittyvään kansainväliseen yhteistyöhön vastaamiseen. Pohjoismaiden keskinäinen soli-
daarisuus ja erityisesti Suomen ja Ruotsin kahdenvälisen yhteistyön tiivistyminen ovat
myös syitä tälle lainsäädännölle.

Valiokunta pitää tärkeänä, ettei Suomella ole lainsäädännöllisiä esteitä osallistua mui-
den unionimaiden tai Pohjoismaiden tukemiseen kriisitilanteissa eikä myöskään esteitä
avun pyytämiselle. Esityskokonaisuuden hyväksymisen jälkeenkin Suomi päättää itse tur-
vallisuuspoliittisista ratkaisuistaan ja toiminnasta avun antamiseen ja pyytämiseen liitty-
vissä tilanteissa.

Ulkoasiainvaliokunnan käsittelemässä esityksessä ehdotetaan säädettäväksi uusi laki,
jossa säädellään ylimpien valtioelinten päätöksenteosta kansainvälistä apua annettaessa ja
pyydettäessä. Valiokunnan käsittelemä esitys koskee vain näiden ylimpien valtioelinten
päätöksentekoa eikä esimerkiksi Lissabonin sopimuksen sisältöä. Korostan, että kyse ei
 Tarkistettu
4.1



Pöytäkirjan asiakohta PTK 61/2017 vp
ole vain sotilaallisen avun antamisesta tai pyytämisestä vaan että avun sisältö määräytyisi
kulloisenkin tilanteen mukaan.

Arvoisa puhemies! Valiokunta on perustuslakivaliokunnan tekemistä säätämisjärjestys-
tä koskevista huomautuksista johtuen joutunut tekemään muutoksia hallituksen esityksen
sisältämään lakiehdotukseen poikkeuksellisen kiireellisissä ja vakavissa tilanteissa sovel-
lettavan kiireellisyysmenettelyn osalta, jotta laki voidaan saattaa voimaan tavallisen lain
säätämisjärjestyksessä.

Ulkoasiainvaliokunta korostaa yksimielisessä mietinnössään, että kansainvälisen avun
antaminen ja pyytäminen varsinkin tilanteissa, joissa apu voi sisältää merkittäviä sotilaal-
lisia voimavaroja tai sotilaallisten voimakeinojen käyttöä, on sellainen ulko- ja turvalli-
suuspoliittisesti merkittävä sekä laajakantoisesti ja periaatteellisesti tärkeä toimenpide,
joka edellyttää eduskunnan osallistumista päätöksentekoon ottaen huomioon sotilaallisten
voimavarojen tai voimakeinojen käytöstä johtuvat ulko- ja turvallisuuspoliittiset seurauk-
set.

Lakiehdotuksen mukaisen normaalin päätöksenteon puitteissa eduskuntaa kuullaan joko
ulkoasiainvaliokunnalle annettavan selvityksen tai eduskunnalle annettavan selonteon
muodossa. Tämä on tuttu menettely muun muassa tuohon äsken keskusteltuun kriisinhal-
lintaan osallistumisessa sovellettavasta päätöksentekotavasta. Mutta poikkeuksellisen kii-
reellisissä ja vakavissa tilanteissa eduskunta saa tiedon tilanteesta ja suunnitelluista pää-
töksistä ja toimenpiteistä ulkoasiainvaliokunnalle annettavan tiedon muodossa. Kiireelli-
sissä tilanteissa valtioneuvoston on tämän jälkeen tekemänsä päätös viipymättä saatettava
eduskunnan käsiteltäväksi selonteon muodossa.

Suomeen kohdistuvissa uhkatilanteissa voimassa oleva kansallinen lainsäädäntö turvaa
viranomaisten toimintamahdollisuudet. Ulkoasiainvaliokunta korostaa mietinnössä, että
Suomen antaessa apua lakiesityksen tarkoittamassa kiireellisessä päätöksentekomenette-
lyssä tulee sotilaallisen voimankäytön mahdollisuus ottaa huomioon tilanteissa, joissa mi-
nisteriön päätöksellä annettava apu sisältää sotilaallisia voimavaroja. Valiokunta korostaa,
että näissä tilanteissa yksittäisen sotilaan tai sotilasjoukon oikeudellisen aseman, toimival-
tuuksien ja omasuojan tulee olla lähtökohtaisesti mahdollisimman selkeästi määritelty.

Valiokunnan mielestä näissä tilanteissa kiireellinen päätös tulisi tehdä valtioneuvoston
yleisistunnon tai tasavallan presidentin toimesta, sillä kiireellisessä tilanteessa uuden soti-
laalliseen voimankäyttöön valtuuttavan päätöksen tekemiseen ei todennäköisesti olisi ai-
kaa. Eli vielä selkokielellä: Niissä tilanteissa, joissa sinällään tehdään päätös sotilaallisten
voimavarojen lähettämisestä tai käyttämisestä, pitää kyetä analysoimaan etukäteen, muut-
tuuko se tilanne sellaiseksi, jossa myös käytettäisiin sotilaallista voimaa, ja jos on peruste-
luja vähänkään näin ajatella, tulee tämä alkuvaiheenkin päätös tehdä tämän kiireellisen me-
nettelyn tarkoittamalla raskaammalla menettelytavalla.

Ulkoasiainvaliokunta korostaa, että lakiehdotuksen sisältämän kiireellisyysmenettelyn
käytännön turvaamiseksi valtioneuvoston tulee selvittää menettelytapojaan ottaen huo-
mioon eduskunnan rooli päätöksenteossa. Selvitys tulee antaa eduskunnalle vuoden 18
loppuun mennessä. Valiokunta korostaa selvityksen merkitystä, koska kiireellisyysmenet-
telyn toimivuuden kannalta on olennaista, että valtioneuvosto kykenee toimimaan päätös-
valtaisesti nopeissa tilanteissa, joissa voidaan olla keskellä yötä tai loma-aikaan päätöksiä
tekemässä. Samalla on syytä selvittää valtioneuvoston ja eduskunnan yhteistoiminnan var-
mistamista kiireellisissä tilanteissa. Tässä on meille sen selvityksen jälkeen myös eduskun-
2



Pöytäkirjan asiakohta PTK 61/2017 vp
nan puolella kotiläksyä tarkastella, miten todella tällaisissa kiireellisissä menettelyissä eri
käytännön toimintatavat myös tämän talon sisällä toimivat.

18.05 Mikko Savola kesk:  Arvoisa rouva puhemies! Tämä lakikokonaisuus, missä on
tämä kansainvälisen avun antaminen ja vastaanottaminen sekä hallituksen esitys eduskun-
nalle laiksi Puolustusvoimista annetun lain, aluevalvontalain ja asevelvollisuuslain muut-
tamisesta, tuo kyllä tätä meidän lainsäädäntöämme ehkä tähän nykytilanteeseen mitä sopi-
vimmalla tavalla. 

Äsken puhuttiin tästä Irakin kriisinhallinnasta, Irakiin liittyvästä koulutusoperaatiosta ja
nyt sitten kansainvälisen avun antamisesta ja vastaanottamisesta laajemminkin. Pitää
muistaa, että tätä lainsäädäntöä tulkitsisin enemmän mahdollistavana lainsäädäntönä elik-
kä niin, että jos meiltä pyydetään apua ja me sitä haluamme antaa tai haluamme ottaa sitä
apua vastaan eli pyydämme itsellemme, niin tässä käydään joka kerta poliittinen vakava
harkinta ja poliittinen päätöksenteko, missä osallisena ovat niin tasavallan presidentti, val-
tioneuvosto kuin eduskunta, vähintään ulkoasiainvaliokunnan ja puolustusvaliokunnan
kautta. 

Tässä oli selkeästi huomattavissa, että poliittinen yhteisymmärrys oli vahvaa siinä, että
tämä lakikokonaisuus halutaan tehdä. Mutta tietysti se, mikä puhututti eniten ja mistä var-
masti ne vahvimmat keskustelut puolustusvaliokunnassakin käytiin, oli nämä palvelussuh-
de-ehdot, se, että vakuutukset, palkkausehdot ja niin edelleen ovat kunnossa. Tässähän nyt
tietysti on se, että reserviläisiltä, jotka tähän osallistuvat, kerätään sitoumukset ja tämä
osallistuminen on vapaaehtoista, mutta sitten kantahenkilökunnan puolesta tämä on vel-
voittavaa osallistumista. Tästä tietysti on erilaisia mielipiteitä, mutta kokonaisuuden kan-
nalta tämä on varmasti paras mahdollinen vaihtoehto.

18.07 Ulkoasiainministeri Timo Soini:  Rouva puhemies! Viime vuonna hyväksytyssä
ulko- ja turvallisuuspoliittisessa selonteossa todetaan: "Suomen ulko- ja turvallisuuspoli-
tiikka nojaa perustuslakiin kirjattuihin arvoihin, oikeuksiin ja velvollisuuksiin ja edistää
niitä. Turvallinen ja luottamukseen perustuva yhteiskunta on tärkeä osa uskottavaa ja me-
nestyksellistä ulko- ja turvallisuuspolitiikkaa." Uskottavan ja menestyksellisen ulko- ja
turvallisuuspolitiikan toteuttaminen edellyttää toimivia työkaluja, ja nyt valiokunnat ovat
sanoneet sanansa lakiehdotuksesta, joka sisältää tällaisia työkaluja eli ylimpien valtioeli-
mien päätöksentekomenettelyt kansainvälistä apua annettaessa ja pyydettäessä. Kiitän va-
liokuntaa hyvin laaditusta mietinnöstä. Tämä on ollut kaiken arvostuksen arvoinen.

Meillä on siis käsittelyssä nyt lakiehdotus, joka sisältää periaatteellisesti merkittävän
uudistuksen, ja sen vuoksi sitä on valmisteltu harkiten. Myös eduskunnan valiokunnat ovat
käsitelleet asiaa huolellisesti ja hyvässä yhteistyössä valtioneuvoston kanssa. Ulkoasianva-
liokunnan mietintöön sisältyvä lopputulos täyttää perustuslain vaatimukset ja tarjoaa rat-
kaisut esillä oleviin kysymyksiin. Lakiehdotus on välttämätön ja ikävä kyllä myös hyvin
ajankohtainen. Siitä kertovat Manchesterissä tehdyt terrori-iskut aiempien Pariisin, Brys-
selin, Nizzan ja Berliinin iskujen lisäksi. 

On muistettava, että Suomi on jo Lissabonin sopimuksen ratifioidessaan sitoutunut pa-
nemaan täytäntöön EU:n yhteisvastuulausekkeen ja keskinäisen avunannon lausekkeen,
jotka koskevat kaikkia jäsenvaltioita yhtäläisesti. Tämän lakiehdotuksen säännökset yh-
dessä sen rinnalla valmisteltujen puolustusministeriön ja sisäministeriön lakiesitysten
kanssa varmistavat sen, ettei Suomessa ole lainsäädännöllisiä esteitä osallistua kansainvä-
3



Pöytäkirjan asiakohta PTK 61/2017 vp
lisen avun antamiseen tai vastaanottamiseen. Suomen ja Ruotsin molemminpuolinen tah-
totila on puolustusyhteistyön syventäminen. Laki edistää myös tämän tavoitteen toteutta-
mista. Suomi päättää aina itse, mitä apua se pyytää ja mitä apua se antaa. Mitään apua ei ole
syytä rajata ennakolta pois. Lailla suodaan ja luodaan selvät pelisäännöt, missä menette-
lyssä korkeimmat valtioelimet tekevät tapauskohtaisen arvioinnin ja ratkaisevat avun pyy-
tämisen ja antamisen.

Laki mahdollistaa kansallisen päätöksenteon avun antamisessa ja vastaanottamisessa
myös EU:ta laajemmin kansainvälisessä yhteistyössä, ja nämä avunanto- ja vastaanotto-
lausekkeet voivat olla hyvinkin erilaisia, mutta on tärkeää, että kansalliset päätöksenteko-
menettelyt ovat sellaisia, että päätöksiä kyetään tekemään muuttuvissa tilanteissa ja tarvit-
taessa nopeasti. Kiireellisissäkin tilanteissa päätökset on luonnollisesti tehtävä perustus-
lain edellyttämällä tavalla. 

Lakiin oli tärkeää sisällyttää kiireellisyysmenettely, koska tiedämme, että asiat voivat
tapahtua hyvinkin nopeasti. Julkisuudessa on pohdittu paljon sitä, onko kiireellisyysmenet-
telyn maantieteellinen rajaus, EU-jäsenvaltiot sekä Pohjoismaat, loppuun asti mietitty esi-
merkiksi brexitin valossa. On kuitenkin muistettava, että tämä maantieteellinen rajaus kos-
kee vain kiireellisyysmenettelyä. Suomi voi pyytää apua EU:n ja Pohjoismaiden ulkopuo-
lelta tavanomaisessa menettelyssä, jos valtiojohto yksittäistapauksessa sen hyväksi näkee.

Arvoisa puhemies! Tämä laki on uusi työkalu meidän ulko- ja turvallisuuspoliittisessa
pakissamme. Nämä muutokset yhdessä puolustusministeriön ja sisäministeriön valmiste-
lemien lakiehdotusten kanssa merkitsevät isoa periaatteellista muutosta. Suomen turvalli-
suutta vahvistetaan varautumalla avunannon tilanteisiin niin avun antajana kuin vastaanot-
tajanakin. Suomen on aika lunastaa Lissabonin sopimukseen sisältyvä sitoumus ja saattaa
kansalliset päätöksentekomenettelyt sellaiseen kuntoon, että apua voidaan tarvittaessa
pyytää ja antaa. Ulkoasianvaliokunnan mietintöön sisältyvä lausumaehdotus sisältää tär-
keän toimeksiannon valtioneuvostolle käytäntöjen nopeuttamiseksi ja sujuvoittamiseksi
tavalla, joka ottaa huomioon myös eduskunnan roolin kiireellisissä tilanteissa. Valtioneu-
vostossa ryhdytään näitä kysymyksiä viipymättä tutkimaan.

Puhemies Maria Lohela:  Seuraavaksi puolustusvaliokunnan puheenjohtaja, edustaja Ka-
nerva.

18.12 Ilkka Kanerva kok (esittelypuheenvuoro): Arvoisa puhemiehemme! Hyvät kolle-
gat! Todellakin 2000-luvun alkupuolella Vanhasen toisen hallituksen eläessä parhaita päi-
viään kävimme pääministerin kanssa Lissabonissa allekirjoittamassa täällä tuhansia kerto-
ja siteeratun Lissabonin sopimuksen. Kiireemme on ollut hieman hämäläinen tämän Lis-
sabonin sopimuksen toimeenpanoa koskien, nyt käsiteltäviä, edustaja Vanhasen äsken esit-
telemiä yksityiskohtia ja myöskin hallituksen esitys 94:ää koskien, jonka erinomaisen esit-
telyn itse asiassa edustaja Savola täällä jo pelkistetysti tekikin. Hyvä näin.

Itse asiassa koko tämä prosessi on käytännöllisesti katsoen kaikilta poliittisilta osiltaan
yksimielinen. Tässä ei ole ollut minkäänlaisia asennoitumisongelmia. Ainoa tämän pitkän
prosessin viimevaiheen hiushalkeama koskee, niin kuin tiedämme, jo täällä mainittua pal-
veluvelvoitetta, joka on tulkittu hieman eri tavoin tämän pitkän prosessin loppuvaiheessa
salin eri puolilla.

Ymmärrän varsin hyvin ne näkökannat, joita järjestöt tähän keskusteluun ovat halun-
neet tuoda. On järjestöjen tehtävä tietysti viimeiseen saakka pitää omista näkökannoistaan
4



Pöytäkirjan asiakohta PTK 61/2017 vp
huoli, mutta rehellisyyden nimissä on sanottava, että neuvotteluissa, jotka ovat olleet pit-
kiä, perusteellisia, myöskin työnantajapuoli on ollut poikkeuksellisen, sanoisiko turkulai-
sittain, höveli ymmärtämään niitä tarpeita, joita järjestöt ovat neuvottelupöytään tuoneet.
Tiedämme, että tässä suhteessa on haluttu tulla vastaan niin pitkälle, että missään muussa
vastaavassa työmarkkinapoliittisessa tilanteessa tai asetelmassa en ainakaan itse muista
vuosikymmeniin asiaa noteeratun näin pitkälle kuin mitä tässä tapauksessa on tosiasiassa
asianlaita. Se koskee tietysti siis palvelusuhteen ehtoja ulkomailla tapahtuvassa palvelu-
velvoitteen täyttämisessä.

Ymmärrän siis sen puolen asiassa, että jotkut vetoavat siihen, että suostuessaan lähte-
mään töihin valtiolle kantahenkilökuntaominaisuudessa nämä henkilöt eivät ole voineet
tietää tämän lainsäädännön aikanaan mukanaan tuomia velvoitteita heille. Mutta samalla
voi tietysti filosofisesti aprikoida aina sitä, että jos olet sotilaan ammatin tielle lähtenyt,
niin siihen on aina kuulunut se, että olet myöskin sitoutunut puolustamaan niitä arvoja, jot-
ka suomalaisen yhteiskunnan puolesta ovat oikeaksi katsotut. Niitten samojen arvojen puo-
lustamisesta on luonnollisesti kysymys riippumatta, missä maantieteellinen raja kulloin-
kin kulkee.

Tämä pieni hiushalkeama tämän asian merkittävyyttä koskien ei ole häiritsemässä sitä,
etteikö tämä asia saa uskoakseni eduskunnassa hyvin vankan ja selvän tuen taakseen. Us-
kon henkilökohtaisesti, että kaikki ne asian valmistelussa esillä olleet näkökannat huo-
mioon ottaen, jotka tässä on esille tuotu, tulevat käytännössä — käytännössä — merkitse-
mään sitä, että se Suomen sana, jonka me annamme kansainväliselle yhteisölle siitä, että
Suomi on sanansa mittainen valtio, sanansa mittainen maa, ja että me voimme myöskin
saada vastaavassa tilanteessa apua muilta valtioilta, muilta kansakunnilta, on täytettävissä
vapaaehtoisuuden tietä. Ei ole mitään aihetta epäillä, etteikö tämä koko orkesteri saada soi-
maan juuri sillä tavoin, että vapaaehtoisuuden pohjalta tullaan mukaan näihin tehtäviin.
Mutta jos on joku pieni taktinen ydinryhmä, niin on hyvin tärkeää, että ei kyetä myöskään
Suomen valtion antamaa sanaa kiristämään kansainvälisillä markkinoilla, kun on kysymys
Suomen valtiollisen velvollisuuden täyttämisestä.

Tämä on tärkeä ja herkkä kysymys, ja tässä mielessä valiokunnan enemmistö päätyi sil-
le kannalle, että Suomen uskottavuuden ja sanan pitävyyden kannalta on tärkeää, että muut
valtiot, Lissabonin sopimuksessa mukana olevat osapuolivaltiot, voivat luottaa siihen si-
toumukseen, jonka Suomen valtio kansainvälisiä velvoitteita täyttäessään on kansainväli-
selle yhteisölle antanut.

18.18 Timo Heinonen kok:  Arvoisa herra puhemies! Kyse on Lissabonin sopimuksessa
jo lähes kymmenen vuotta sitten meidänkin antamastamme lupauksesta, niin kuin näissä
aiemmissa puheenvuoroissa on esille tullut. Vuonna 2009 me annoimme ja me saimme lu-
pauksen, että "kaikin mahdollisin keinoin", siitähän tässä on kyse, avunanto- ja yhteisvas-
tuulausekkeiden täyttämisestä. Asiahan on noussut esille oikeastaan, ei kauan sitten, tä-
män Ruotsin sukellusvenejahdin kohdalla, missä emme voineet olla mukana auttamassa, ja
toisaalta sitten Pariisin terrori-iskujen pyynnön jälkeen, kun jouduimme vähän niin kuin
kiertotietä menemään apua antamaan, kun emme suoranaisesti pystyneet tuon Lissabonin
sopimuksen henkeä täyttämään.

Ehkä liiankin suurelle huomiolle Suomessa on noussut se, että tässä puhutaan, että me
olemme apua koko ajan antamassa. Mielestäni vähintäänkin yhtä suuresta syystä olemme
5



Pöytäkirjan asiakohta PTK 61/2017 vp
tätä tekemässä siksi, että voisimme myös apua saada pahimmalla hetkellä. Mieluummin
itse puhuisin avun vastaanottamisen ja antamisen lainsäädännöstä.

Puolustusvoimille tulee siis uusi tehtävä kansainvälisen avun antamisesta ja muusta kv-
toiminnasta. Itse uskon, että vapaaehtoisuuden myötä nämä henkilöt löytyvät näihin tehtä-
viin niin reserviläisten kohdalla, missä se on ehto, mutta myös kantahenkilökunnan koh-
dalla. Jos oikein olen ymmärtänyt, niin tämä pakollisuus voisi tulla kysymykseen vain tie-
tyissä kriittisissä tehtävissä, jotka koskisivat esimerkiksi tämmöisiä korkeasti koulutettuja
yksilöitä, joilla on esimerkiksi Horneteihin tai johonkin muuhun tekniseen osaamiseen sitä
taitoa, mitä muilla ei ole. Ei voi olla niin, että meidän avun antaminen tai vastaanottaminen
jäisi siitä kiinni.

Arvoisa puhemies! Päätöksentekoprosessit ovat olleet käsittelyssä tässä omana osa-
naan, ja on hyvä, että parlamentaarinen kate niissä katetaan mahdollisimman laajasti. Ja jos
oikein olen ymmärtänyt, niin siinä ratkaisu on kaikkia tyydyttävä, myös näiden kiireelli-
syysmenettelyiden kohdalla. Meidän pitää huolehtia siitä, että ratkaisu voidaan tehdä no-
peimmillaan myös minuuteissa.

18.20 Mika Kari sd: Arvoisa rouva puhemies! Itselläni on ollut etuoikeus käsitellä tässä
kyseessä olevia lakipaketteja — kai tässä yhteydessä niin voi puhua — niin hallintovalio-
kunnassa kuin puolustusvaliokunnassa, ja tämä iso tavoite antaa apua ja odottaa, että saa
joskus apua vastaan, on tässä salissa kaikkia yhdistävä tavoite. Yksityiskohtia toki on, mut-
ta niin kuin puolustusvaliokunnan puheenjohtaja tuossa mainitsi, hiushalkeamiakin on ja
ehkä vähän muutamaa hiustakin paksumpia. Tästä esittelen puolustusvaliokunnan mietin-
nössä olevan vastalauseen 1 seuraavaksi:

Yhdymme hallituksen esityksen perusteluihin siitä, että Lissabonin sopimuksen velvoit-
teisiin vastaaminen edellyttää muutoksia Suomen lainsäädäntöön. Esityksessä on kuiten-
kin yksityiskohtia, joita emme voi hyväksyä. Nämä koskevat Puolustusvoimien henkilös-
tön osallistumista kansainvälisen avun tehtäviin.

Perustuslakivaliokunnan kannan mukaan osallistumisen sotilaallisen voimankäytön teh-
täviin olisi suotavaa perustua suostumukseen siltä osin kuin kyse on sellaisista henkilöistä,
jotka ovat aloittaneet palvelussuhteissaan ennen nyt ehdotetun sääntelyn voimaantuloa.
Myös puolustusvaliokunnan mietinnössä nostetaan tämä perustuslakivaliokunnan varsin
yksiselitteinen kanta esiin.

Puolustusvoimien kantahenkilökunnan osallistumisen kansainvälisen avunannon tehtä-
viin tulisi jo olemassa olevan henkilöstön osalta perustua sopimusmenettelyyn, eli linja
tässä olisi vastaava kuin kriisinhallintaoperaatioissa on.

Emme voi hyväksyä menettelyä, jossa työnantaja työlainsäädännön perusperiaatteen
vastaisesti yksipuolisesti ja ilman neuvottelua olennaisesti muuttaa virka- ja työsuhteen eh-
toja. Nämä periaatteet ovat siis myös sotilaiden osalta, sotilaathan ovat antaneet virkava-
lansa ja sotilasvalankin aikanaan vannoessaan omat valansa senaikaisen lainsäädännön
mukaisessa tilassa.

Ehdotamme edellä olevan perusteella, että 1. lakiehdotus hyväksytään muutoin valio-
kunnan mietinnön mukaisena, paitsi 12 b §:n 1 momentti muutettuna vastalauseen mukai-
sesti: 12 b §, vastalauseen muutosehdotukset.

Tähän muutosehdotukseen ovat sosiaalidemokraattien lisäksi yhtyneet myös vihreiden,
vasemmistoliiton ja RKP:n puolustusvaliokunnassa edustamat edustajat. Elikkä oppositio
valiokunnan osalta on tämän esityksen takana yksimielisesti.
6



Pöytäkirjan asiakohta PTK 61/2017 vp
18.24 Lea Mäkipää ps: Arvoisa puhemies! Käsittelen tätä hallituksen esitystä 94, ja aluk-
si on todettava, että puolustusvaliokunnassa teimme hyvää, tiivistä yhteistyötä, vaikka ei
ihan yksimielinen tämä mietintö loppujen lopuksi ollutkaan.

Arvoisa puhemies! Suomella on ollut historiallisista syistä johtuen ulkopolitiikassa ver-
rattain kapea liikkumatila. Kylmän sodan päättymisen jälkeen tilanne on ollut Suomen
kannalta vapaampi, vaikka viime aikoina kansainväliset jännitteet ovatkin taas kiihtyneet.
Tarve kansainvälisen avun antamisen ja vastaanottamisen sallivalle lakimuutokselle on ol-
lut ilmeinen vähintään vuodesta 2009, jolloin Lissabonin sopimus astui voimaan. Siinähän
Suomi sitoutuu siihen, että se antaa pyydettäessä muille jäsenvaltioille apua aseellisen
hyökkäyksen, terrori-iskun, luonnonkatastrofin tai muun suuronnettomuuden kohdatessa.
Apua annetaan kaikin käytettävissä olevin keinoin. Avunantolauseke koskee YK:n perus-
kirjan mukaista puolustautumista, hyökkäykseen siinä ei anneta valtuuksia. Osittain tällä
lainmuutoksella on kuitenkin EU-kehikkoa laajempi merkitys. Suomi voi lain voimaan tul-
lessa antaa ja vastaanottaa kansainvälistä apua myös muilta ulkomailta. Valiokunnan mie-
tintö on osa kokonaisuutta, jonka muodostavat ulkoasiainvaliokunnan mietintö kansainvä-
lisen avun päätöksentekoa koskien ja hallintovaliokunnan sisäministeriön hallinnonalaan
kuuluva mietintö.

Mikä tämän lainsäädäntömuutoksen merkitys sitten on? Nyt Puolustusvoimille lisätään
uusi neljäs tehtävä. Puolustusvoimille annetaan ensi kertaa mahdollisuus sotilaallisen avun
tehtäviin. Se on Suomen kannalta iso periaatteellinen muutos, jos tämän myötä tulemme
lainsäädännössä verrokkimaiden kanssa samalle tasolle. Lainsäädäntömuutos vahvistaa-
kin Suomen puolustuspoliittisen yhteistyön edellytyksiä.

Julkisessa keskustelussa hallituksen esityksestä leijonanosan on saanut palkatun henki-
löstön osallistuminen kansainvälisen avun tehtäviin. Valiokunta on mietinnössään painot-
tanut sitä, että kantahenkilökunnan osallistuminen kansainvälisen avunannon tehtäviin pe-
rustuu virkavelvollisuuteen. Ei haluta joutua siihen tilanteeseen, että avainhenkilö kieltäy-
tyisi tiettyyn tehtävään osallistumisesta ja siten vaarantaisi tehtävän ripeän toimeenpanon.
Tärkeää on kuitenkin, että kantahenkilökunnan osalta käytetään ensisijaisesti sellaista hen-
kilöstöä, joka on sitoutunut kansainvälisiin tehtäviin. Valiokunta yhtyi hallituksen esityk-
sen näkemykseen siitä, että reserviläisten ja varusmiesten osalta osallistuminen Puolustus-
voimien kansainväliseen toimintaan tulee perustua täyteen vapaaehtoisuuteen. Ja vaaralli-
siin tehtäviin ei voi asevelvollisia käyttää lainkaan. Sen varmistaminen, että Suomella on
riittävä kyky suoriutua kansainvälisen avunannontehtävistä, vahvistaa Suomen uskotta-
vuutta kansainvälisenä puolustuskumppanina ja edesauttaa sitä, että tiukan paikan tullen
meille annetaan myös apua.

Lopuksi: Ei voida myöskään ajatella, että käytettäisiin vain sellaisia sotilaita, jotka ovat
astuneet Puolustusvoimien palvelukseen tämän lain voimaan astumisen jälkeen, mitä op-
positiokin mietinnössä esittää. Silloin joidenkin tehtävien osalta saatettaisiin joutua odot-
tamaan jopa vuosikymmeniä, ennen kuin niihin saataisiin lain voimaantulon jälkeen pal-
veluksen aloittanut sotilas. Puolustusministeriö on päässyt mielestäni lopputulokseen hen-
kilöjärjestöjen kanssa palvelussuhteen ehdoista kansainvälisen avunannon tehtävissä. Va-
liokunnassa katsoimmekin, että tämä edesauttaa sitä, että näihin tehtäviin löytyy aina tar-
vittava joukko halukkaita sotilaita. Ja henkilökohtaisena kantana on, että toivottavasti
emme koskaan joudu pyytämään tai antamaan apua.
7



Pöytäkirjan asiakohta PTK 61/2017 vp
18.29 Mika Kari sd (vastauspuheenvuoro): Arvoisa rouva puhemies! Edustaja Mäkipää
tässä omassa puheenvuorossaan totesi, että jos tämä järjestelmä perustuisi vapaaehtoisuu-
teen eli sopimusperusteiseen lähtöön, niin kuin kriisinhallintapuolella tällä hetkellä perus-
tuu, niin avun antamisen osalta muutos tähän omaan valmiuteemme veisi vuosikymmeniä
aikaa, ennen kuin ne sotilasvirkoihin tänään tulevat sotilaat ikään kuin kattaisivat tämän
koko avunannon spektrin eri tehtävissä — mainitaan täälläkin, niin hallituksen esityksessä
kuin puheenvuoroissa muutenkin, se, että haetaan tällaisia erityissuorituskykyjä ja halu-
taan varmistaa, että helikopterit lentävät ja niin edelleen.

Mutta kyllä minä haluan kysyä ministeriltä: Jos me lähetämme heikosti motivoituneita
ihmisiä näihin tehtäviin, pakolla, siis takautuvalla lainsäädännöllä, niin eikö se ole suurem-
pi uhka kuin se, että me ottaisimme näille uusille sotilaille, jotka sotilaan virkaan astuvat,
ikään kuin jo lainsäädännön kautta velvollisuuden osallistua — tullessaan tietäisivät, että
tehtäviin kuuluu myös kansainväliset tehtävät? Ja ne, jotka ovat tulleet sotilasvirkaan en-
nen lain voimaan astumista, tulisivat [Puhemies koputtaa] kriha-menettelystä tutulla taval-
la sopimusten kautta näitä tehtäviä hoitamaan ja hyvin motivoituneina. 

18.30 Pertti Salolainen kok: Arvoisa puhemies! Olen hieman pahoillani siitä, että tässä
joudutaan nyt käsittelemään näin tärkeätä asiaa täällä illan tuntumassa, jolloin väkeä on vä-
hän paikalla, ja kuitenkin näissä laeissa, myöskin niitten toteuttamisessa, eduskunnan rooli
on erittäin keskeinen. Eli on vähän harmillista, että näin on. 

Totean vain — enkä lähde toistamaan niitä tärkeitä pointteja, jotka tässä valiokunnan
puheenjohtaja Vanhanen totesi — että tämä on erittäin tärkeä lisäpanos ja lisätyökalu Suo-
men turvallisuuspoliittiseen työkalupakkiin ja Lissabonin sopimuksen käytännön toteutta-
miseen, jos ikäviä paikkoja tulee. 

Ei pelkästään tämän kansainvälisen avun antaminen ja vastaanottaminen, vaan eduskun-
nan tontilla on vielä muukin asia eli tiedustelulainsäädännön läpivieminen tämän vuoden
aikana, mikä toivottavasti tulee tapahtumaan. Silloin meillä on lisäkalustoa siihen, millä ta-
valla voimme kansainvälisesti turvata Suomen asemaa. 

Tämä ei ole suinkaan mikään yksinkertainen asia, koko tämä kansainvälisen avun anta-
minen ja vastaanottaminen, siellä voi tulla todella kiperiä paikkoja varsinkin kiireellisissä
tilanteissa, joissa oikeastaan mikään ennakkotilanne ei auta, vaan ne voivat olla niin kerta
kaikkiaan erikoisia, vakavia paikkoja, että niissä kyllä Suomen päätöksentekokykyä ihan
viimeiseen asti koetellaan, esimerkiksi joissakin tietyissä terroristihyökkäyksissä ja niin
poispäin. 

Mutta todella tärkeitä asioita, ja todella olisi ollut hyvä käsitellä vähän niin kuin laajem-
man kuulijakunnan läsnäollessa.

18.32 Puolustusministeri Jussi Niinistö: Arvoisa rouva puhemies! Jotta esitetyn lakipa-
ketin tarkoitus toteutuisi, jouduimme puolustusministeriössä jo valmistelun alussa valitse-
maan henkilöstön osalta ne toimintatavat, joilla varmistetaan, että Puolustusvoimien kaik-
ki suorituskyvyt ovat käytettävissä. Näin ollen ainoaksi vaihtoehdoksi jäi Puolustusvoi-
mien henkilöstön, niin sotilaiden kuin siviilien, velvollisuus osallistua kansainvälisen avun
antamisen ja tietenkin myös vastaanottamisen tehtäviin. Kansainvälisen avun antamisen
tehtäviin osallistuvat sotilaat ja siviilit tulee kuitenkin valita ensisijaisesti niistä henkilöis-
tä, jotka ovat sitoutuneet Puolustusvoimien kansainvälisiin tehtäviin tai jotka ovat sillä het-
8



Pöytäkirjan asiakohta PTK 61/2017 vp
kellä valmiita lähtemään näihin tehtäviin. Edustaja Kari, tällä varmistetaan mahdollisim-
man motivoitunut henkilöstökokoonpano.

On kuitenkin välttämätöntä varautua myös sellaiseen tilanteeseen, jossa taidoiltaan ja
tiedoiltaan riittävää henkilöstöä ei saada kokoon tehtäviin sitoutuneista henkilöistä. Silloin
henkilöitä tulee voida määrätä osallistumaan tehtäviin työnjohto-oikeuden mukaisesti pal-
velusvelvollisuudella. Henkilöstön velvollisuuden vastapainoksi säädettäisiin työnantajal-
le oma velvollisuus käyttää ensisijaisesti sellaista Puolustusvoimien henkilöstöä, joka on
sitoutunut Puolustusvoimien kansainväliseen toimintaan. Koska tästä työnantajan velvol-
lisuudesta säädetään lailla, se on painava velvollisuus, josta ei helpoin perustein voi livetä.

Kansainvälisen avun antamista koskevassa päätöksenteossa käsitellään käytettävät hen-
kilöstöresurssit ja olosuhteet, mihin henkilöstöä ollaan lähettämässä. Nämä asiat otetaan
huomioon siis jo päätöksenteossa. Kansainvälisen avun antamisen tehtävä olisi aina tila-
päinen tehtävä, joten siitä ei voitaisi valittaa samaan tapaan kuin siirrosta toiselle paikka-
kunnalle. Puolustusvoimissa henkilöstöä määrätään normaaliin tapaan esimerkiksi tilapäi-
sesti pitkille virkamatkoille tai oppikursseille ilman, että näistä olisi mahdollisuutta valit-
taa, koska kyse ei ole siirtymisvelvollisuuden toteutumisesta. Itse asiassa kaikki valtion
virkamiehet ovat velvollisia lähtemään tilapäisille virkamatkoille ja tilapäisille kursseille
työnantajan määräämänä ilman erikseen säädettyä siirtymisvelvollisuutta tai valitusmah-
dollisuutta. Nyt ehdotettu henkilöstöpykälä ei siis poikkea normaalista käytännöstä valtiol-
la, koska kyse on tilapäisistä tehtävistä. Vapaaehtoisuus voisi johtaa siihen, että erityisesti
kiireellisyysmenettelyn tapauksessa sen avulla kiristettäisiin ennalta sovittuja parempia
palvelussuhteen ehtoja.

Edustaja Kari nosti esiin myös sen, pitäisikö tämän lain koskea ainoastaan Puolustusvoi-
mien palvelukseen astuvia uusia henkilöitä. Vastaus on: ei, jakoa ei voida tehdä vanhan ja
uuden henkilöstön välillä. Puolustusvoimien sotilashenkilöstö uusiutuu noin 300 henkilöl-
lä vuodessa. Jos velvollisuus osallistua esimerkiksi sotilaallisen voimankäytön tehtäviin
rajattaisiin vain niihin sotilaisiin, jotka tulevat palvelukseen uuden lain voimaantulon jäl-
keen, merkitsisi se noin 30 vuoden siirtymäkautta, siviileillä se olisi pidempi. Toiseksi,
meillä on lainsäädännön lähtökohtana, että voimaan tultuaan se koskee kaikkia, ei vain sen
voimaantulon jälkeen palvelukseen tulleita. Niin ikään vapaaehtoisuusperiaate vähentäisi
olennaisella tavalla uskottavuutta Suomen sitoutuneisuuteen kansainvälisen avun antami-
seen toisen valtion sitä pyytäessä. Sillä olisi kielteinen vaikutus toisten valtioiden suhtau-
tumiseen Suomen mahdolliseen omaan avunpyyntöön.

Lopuksi vielä toteaisin näistä neuvotteluista, mitä puolustusministeri on käynyt henki-
löstöjärjestöjen kanssa, että ne on saatu päätökseen ja kokonaisuus odottaa vielä hyväksy-
viä vastauksia, mutta järjestöjen neuvottelijat ovat kuitenkin ilmaisseet tyytyväisyytensä
ehtoihin. Ja voin yhtyä puolustusvaliokunnan puheenjohtajan edustaja Kanervan totea-
mukseen, että varsin höveleistä ehdoista on kyse.

18.36 Mika Kari sd (vastauspuheenvuoro):  Arvoisa rouva puhemies! Ministeri kertoi,
että henkilöstöjärjestöt olisivat tyytyväisiä palvelussuhteen ehtoihin. Niin varmaan ovat-
kin, koska lähtötilanne neuvotteluissa oli se, että tarjottiin henkilöstölle kotimaan palvelus-
suhteen ehtoja — ulkomaalaisiin tehtäviin, vaarallisiin tehtäviin kotimaan palvelussuh-
teen ehtoja. Eli käytännössä nollataso neuvotteluille oli olemassa, ja se nollataso oli jo sel-
lainen, jota henkilöstöjärjestöt eivät olleet valmiit hyväksymään, vaan hyväksyivät sitten
9



Pöytäkirjan asiakohta PTK 61/2017 vp
nämä ulkomaan palvelussuhteen ehdot, joissa on luonnollisesti paremmat tuet ja parem-
mat rahalliset korvaukset.

Mutta se, mistä ministeri ei suostunut neuvottelemaan henkilöstön kanssa, oli vapaaeh-
toisuus tai pakko. Sekin on hyvä sanoa. Kun kerrotaan, mistä neuvoteltiin, on hyvä sanoa
myös, mistä ei suostuttu edes neuvottelemaan.

Ja kun viittaatte ja vertaatte sotilasvirkoja muihin valtion tilapäisiin, lyhytaikaisiin työ-
tehtäviin ulkomailla, itse ainakin näen, että on hyvin erilaista lähteä vaikkapa johonkin eu-
rooppalaiseen maahan salkun kanssa tai sitten johonkin maailmankohteeseen aseen kanssa
[Puhemies koputtaa] sotilaallista palvelua suorittamaan. Ja jos ensisijaisesti haetaan vapaa-
ehtoisia, mitä jos tuleekin se pakon paikka? Mimmoinen motivaatio silloin lähtijällä on?

18.38 Mikko Savola kesk (vastauspuheenvuoro):  Arvoisa rouva puhemies! Täytyy mi-
nisteriötä ja ministeriä puolustaa kyllä tämän asian osalta. Tässähän tietysti käytiin mittava
kuuleminen ja kierros valiokunnankin osalta, ja tietysti ensimmäisenä tämä oli työmarkki-
nakysymys. Nämä palvelussuhde-ehdot palkkojen osalta, kuten täällä on viitattu — melko
hövelithän nämä tulevat olemaan. Eli korvaukset tulevat olemaan kohdillaan.

Mutta se itse päätarkoitus, jotta niitä esteitä ei tulisi: on olemassa kantahenkilöön kuu-
luvia avainhenkilöitä, joiden poisjäänti voi pahimmassa tapauksessa estää koko joukon,
Merivoimien aluksen, Ilmavoimien lentokoneen ja niin edelleen, liikkeellelähdön ja vaa-
rantaa pahimmassa tapauksessa koko operaation. Ja tämmöinen esimerkkihän on olemassa
vuodelta 2014, kun EU:n taisteluosastoa muodostettiin, jolloin tämmöinen pieni avainryh-
mä esti tämän. Joten ensisijaisesti vapaaehtoisuus, mutta ei voida päästää tilannetta siihen,
että koko operaatio jäisi toteutumatta muutaman henkilön takia. Siksi tämä on tänne sisään
tehty.

18.39 Timo Heinonen kok (vastauspuheenvuoro): Arvoisa puhemies! Tästä keskustelus-
ta on nyt saanut kyllä sellaisen kuvan, että kukaan ei haluaisi lähteä ja kaikki, jotka lähti-
sivät, lähtisivät pakotettuina. Itse kun valiokunnassa olen tätä kuulemista saanut olla läpi-
käymässä, niin minulle on jäänyt kyllä täysin erilainen kuva. Minä haluaisin ministeriltä
nyt vielä tässäkin salissa läsnäolijoille ja myös tätä istuntoja seuraaville hivenen avausta
siihen, että olenko itse ymmärtänyt aivan väärin, että kaikki pakotettaisiin, kukaan ei halu-
aisi lähteä vapaaehtoisesti. Minulla on käsitys, että valtaosa löytyy vapaaehtoisista ja tätä
tietä on tarkoitus myös edetä.

Ja kysyisin myös hivenen näistä kriittisistä tehtävistä, avainhenkilöistä: teillä, arvoisa
ministeri, on varmasti käsitys siitä, minkälaista joukkoa todennäköisesti tämä pakottami-
nen tai velvoite voisi koskea?

18.40 Krista Mikkonen vihr (vastauspuheenvuoro): Arvoisa puheenjohtaja! Itsekin va-
liokunnassa tuota asiaa käsiteltyäni minulle on jäänyt se kuva, että nimenomaan tämä koko
ajatus perustuu hyvin vahvasti vapaaehtoisuuteen ja vapaaehtoisia tulee löytymään. Hei-
dän kauttaan voimme Suomena kyllä täyttää tämän Lissabonin sopimuksen velvoitteet,
niin kuin kuuluukin olla. Se, että tässä salissa nyt epäillään, ettei lähtijöitä olisi, ei minusta
todellakaan vastaa sitä keskustelua, mitä valiokunnassa olemme käyneet. Ja itse kyllä näen,
että tässä tulee niin iso tehtävänmuutos nykyisessä työsuhteessa oleville, että on ihan pe-
rusteltua, että heidän osaltaan olisi pohjattu vapaaehtoisuuteen, koska todellakin, niin kuin
muuten mietinnössä monessa kohtaa tulee esille, vapaaehtoisuuteen ensisijaisesti aiotaan
10



Pöytäkirjan asiakohta PTK 61/2017 vp
perustaa, enkä usko, että se olisi vaarantanut Suomen mahdollisuutta täyttää tämän Lissa-
bonin sopimuksen vaatimuksia.

18.41 Mika Kari sd (vastauspuheenvuoro):  Arvoisa rouva puhemies! Niin kuin edustaja
Heinonen hyvin tietää ja niin kuin osaltaan sanoitte, vapaaehtoisiahan on ollut koko ajan
lähtemässä, niin myös meidän kriha-operaatioihimme, jotka taitavat ihan täysin perustua
vapaaehtoisuuteen, myös kantahenkilökunnan osalta. Mutta se huoli, jonka toin esiin, oli
Aliupseeriliiton ja Upseeriliiton huoli, ei ainoastaan kansanedustajan huoli tai puolustus-
valiokunnan jäsenen huoli. Se huoli ei liity siihen, etteikö meiltä löydy rohkeita miehiä ja
naisia ottamaan ja kantamaan vastuuta maailmallakin olevista sodista ja konflikteista, mut-
ta se, että lainsäädäntöä luodaan takautuvasti, pakolla, on se, johon Upseeriliitto ja Aliup-
seeriliitto omissa lausunnoissaan viittaavat. 

Itse en ihan jaksa uskoa siihen vakuutteluun, että tällä lainsäädännöllä poistettaisiin ne
pullonkaulat, jotka tähän ministeriön näkökulmaan liittyvät, että pitää pakolla varmistaa ne
avainhenkilöt, että saadaan se helikopteri lentämään, yksilöimättä nyt vaikkapa tehtäviä
sen tarkemmin. Minulla on itselläni semmoinen käsitys, että tällä lainsäädännöllä ei ihan
kaikkea korjata ja edelleenkin me tarvitsemme motivoituneita ihmisiä, ei vain ainoastaan
lähtemään käskyn kanssa. 

18.43 Matti Vanhanen kesk (vastauspuheenvuoro):  Arvoisa puhemies! Kyllä tämä on
ollut erittäin vaikea kokonaisuus. Ulkoasiainvaliokunnan puolella oli kyse siitä, miten
tämä saadaan perustuslain kanssa linjaan, ja puolustusvaliokunnalla ehkä vielä vaikeampi
kysymys, työehtoihin liittyvät kysymykset, mutta minä arvostan sitä, että puolustusvalio-
kunta on tämän ratkaisun, voi sanoa, määrätietoisella tavalla hakenut. Kyse on kuitenkin
perimmältään siitä, että on valtiosopimus ja ylimmillä valtioelimillä täytyy olla mahdolli-
suus tehdä päätöksiä, osallistumispäätöksiä. Siinä vaiheessa ei ole tarvetta tai mahdolli-
suutta harkita, voidaanko se käytännössä toteuttaa, eli sen takia on tärkeää, että tämä on au-
koton. Uskon, että kunhan vuodet kuluvat — ja yhdyn edustaja Mäkipään toiveeseen siitä,
että tätä ei tarvitse koskaan soveltaa — niin tietysti myös sitä kautta tulevat uudet upseeri-
polvet ja sotilaat, jotka ovat jo töihin lähtiessään tienneet, että tämä on osa heidän työtään. 

Puhemies Maria Lohela: Ministeri Niinistö, 2 minuuttia. 

18.44 Puolustusministeri Jussi Niinistö: Arvoisa puhemies! Edustaja Heinoselle vastai-
sin, että vapaaehtoisia kyllä löytyy kansainvälisen avun antamisen tehtäviin, niin kuin niitä
on löytynyt kansainvälisen kriisinhallinnan tehtäviin. Se ei tule olemaan mikään ongelma,
en usko siihen, joten keskustelu on siltä osin pitkälti teoreettista. 

Edustaja Heinonen kysyi näistä kriittisistä tehtävistä, avainhenkilöistä, avainryhmistä,
keitä tämä mahdollinen palvelusvelvollisuus voisi koskettaa. Edustaja Savola mainitsi
vuoden 2014 Euroopan unionin taisteluosaston valmiuteen asetetun helikopteriosaston, ja
se on oikea esimerkki, mikä on ollut julkisuudessa. Tämä osasto ei olisi lähtenyt tietyn
avainryhmän takia toimintaan. Mutta ehkä on parempi, etten liikaa mainitse esimerkkejä
näistä avainhenkilöistä tai avainryhmistä, ettei saada erityisiä ajatuksia tulevaisuuden va-
ralle.

Mutta jos totta puhutaan ja pakon tielle on mentävä, niin työnantaja on velvollinen otta-
maan huomioon henkilön painavat sosiaaliset syyt, jotka voivat vapauttaa henkilön kan-
11



Pöytäkirjan asiakohta PTK 61/2017 vp
sainvälisen avun antamisen tehtävästä. Tällainen voisi esimerkiksi olla omaishoitajana toi-
miminen, ja esimerkiksi tällä periaatteella henkilö voitaisiin vapauttaa tehtävästä. 

Vielä on todettava, että tämä työmarkkinajärjestöjen kanssa neuvottelussa syntynyt pal-
velussuhteen ehtojen kokonaisuus on voimassa puolustusministeriön puolelta siinä tapauk-
sessa, että henkilöstöpykälän keskeiset periaatteet, kuten palvelusvelvollisuus, säilyvät
muuttumattomina. Siinä tapauksessa neuvottelutulos lähetetään aikanaan sitten valtiova-
rainministeriön lopullisesti hyväksyttäväksi. 

18.46 Tiina Elovaara ps:  Arvoisa rouva puhemies! Olemme merkittävän asian äärellä.
Siihen nähden tosiaan sali on suhteellisen tyhjä, mutta onneksi argumentit eivät ole, ja
tämä palveluvelvoiteasia sai tässä ansaitsemansa huomion. Se on hyvä, tärkeä, keskeinen
tekijä.

Meillä ulkoasiainvaliokunnassa puhututtivat ehkä enemmän eduskunnan rooli erityises-
ti kiireellisen menettelyn kohdalla ja ne mahdolliset skenaariot, joita tällä muutoksella tar-
koitetaan. Niihin liittyen olen tottunut jo hyvin siihen, mitä ulko- ja turvallisuuspolitiik-
kaan tulee, että keskustelu on monesti aika militanttia, se on aika maskuliinista. Haluankin
hieman virkistää jäljellä olevia — no, nyt on yksi nainen lisäkseni paikalla — mieliä siitä,
että kansainvälisiä tilanteita, joissa tätä pykälää sovelletaan, voi olla monenlaisia. Ne voi-
vat olla vaikkapa luonnonkatastrofeja, humanitaarisia kriisejä ja monia muitakin kuin näi-
tä sotilaallisia asioita.

Oma huoleni kohdistuu ei niinkään lainsäädäntöön vaan siihen, mikä on meidän valtio-
neuvostomme todellinen käytännön kyky toimia tällaisessa hätätilanteessa, ehkä mitä tu-
lee poikkihallinnollisuuteen ja ihan henkilötaitoihin. Tiedämme, että hallitus vaihtuu nel-
jän vuoden välein, ministerit vaihtuvat. Harjoitteletteko te, ulkoministeri ja puolustusmi-
nisteri, näitä tilanteita varten? Onko siellä koko valtioneuvoston henkilökunta paikalla?
Tiedättekö te, mitä tehdä, jos tsunami arktisesta suunnasta tulisi? Täysin teoreettista, mutta
joka tapauksessa, eli enemmän kysymys on siitä, miten käytännössä ihminen toimii amma-
tillisesti, kuin ehkä niinkään näillä sotilaallisilla skenaarioilla leikkimisestä.

18.48 Pertti Hakanen kesk: Arvoisa rouva puhemies! Edustaja Elovaara piti kyllä raik-
kaan puheenvuoron, ja monta kohtaa allekirjoitan. Se herättelee myöskin keskusteluun nii-
tä otsikoita, joita tässä tuli esille. Me olemme tärkeän asian äärellä myöskin minun mieles-
täni. Puolustusvoimille tulee uusi tehtävä, kun mietitään sitä, että meidän on kuitenkin saa-
tettava lainsäädäntö sillä tavalla ajan tasalle, että saamme meidän kaikenlaisen valmiuden
myöskin kansainvälisen yhteistyön edellyttämälle tasolle.

Myöskin puolustusvaliokunnan puheenjohtaja, edustaja Kanerva toi hyvin vahvasti esil-
le puheenvuorossaan sitä toimivuutta, luotettavuutta ja ensinnäkin sitä uskottavuutta siitä,
että jos tarvitaan apua tai ollaan apua antamassa, niin pitää olla myöskin ennakkotilanne
siitä, että toiseen valtioon voidaan luottaa. Siltä lähtökohdalta meidän pitää lainsäädäntöä
rakentaa, ja tämä on äärimmäisen tärkeä myöskin siltä osin tuoda nyt ajan tasalle.

Mitä täällä on käyty keskustelua palvelussuhteen ehdoista kantahenkilökunnan osalta,
niin itseänikin sotilasvalan ja virkavalan tehneenä kyllä tietysti alkuun hirvitti hieman se,
että nyt virassa olevaa kantahenkilökuntaa pakotettaisiin tehtäviin. Ymmärrän äärimmäi-
sen hyvin järjestöjen tavoitteet siitä keskustelusta ja niistä neuvottelupyynnöistä, mitä mi-
nisteriön suuntaan tuli. Lopputulos on kyllä äärimmäisen hyvä mielestäni siltä osin, mikä
oli lähtökohta, mistä lähdettiin liikkeelle.
12



Pöytäkirjan asiakohta PTK 61/2017 vp
Minä haluan tuoda myöskin sen näkökulman tähän esille, että lainsäädännön valmis-
tuessa, tullessa voimaan Puolustusvoimien tehtävään tulee yksi lisäys. Minä korostan vain
sitä, että kantahenkilökuntaa olevalla sotilaalla PV:n tehtävät on yksi tärkeä huoneentaulu,
jota säntillisesti myöskin noudatetaan, ja siinä ei juurikaan ole sellaista kriittisyyden varaa,
vaan se on kyllä semmoinen huoneentaulu, joka arvostetaan korkealle, ja sitä hoidetaan
ihan pilkunkin kohdalta.

18.50 Ilkka Kanerva kok:  Arvoisa puhemies! Nyt on hyvä sanoa, että tuossa edustaja
Hakasen puheenvuorossa tuli läpi kyllä hyvin vahvasti ammatti-ihmisen etiikka näitä tä-
mäntyyppisiä tehtäviä koskien. Sitä on vaikea paremmin enää sanoiksi pukea. 

Itse asiassa pyysin puheenvuoron, puhemies, sen vuoksi, että kollega Kari täällä haastoi
hieman edustaja Mäkipäätä, ja halusin nousta ylös kertoakseni, että edustaja Mäkipään ar-
gumentit ovat täsmälleen kohdallaan. Myöskin ministeri tässä myöhemmin viittasi sa-
maan. Tämä, että se koskisi vain palvelukseen astuvia, uusia palvelussuhteen kautta palve-
lukseen tulevia kantahenkilökunnan jäseniä, tulisi todella meille osoitetun kaavan mukaan
kestämään yli 30 vuotta. Se kai ei voi olla tarkoitus, että tämän lain — sen nyt jo kymme-
nen vuotta odotettua — voimaantulo täydessä mitassaan kestäisi näin pitkään. 

Se käsitys täällä nyt vallitsee, että jos minä olen sitoutunut sotilaan ammatissani tämän-
tyyppisiin tehtäviin mutta en ole tiennyt, että se edellyttää tehtäviä myöskin ulkomailla,
niin ei tämä laki minua pakota lähtemään ulkomaille, jos minun elämäntilanteeni on muut-
tunut. Tämä laki mahdollistaa myös ihmisen elämäntilanteen pakottavista syistä huo-
mioon ottamisen, ettei sinua sinne pakettina lähdetä viemään, ja tämä on myöskin vastaus
sille, onko ihminen motivoitunut vai ei. Jos on todelliset syyt sotilaan etiikka huomioon ot-
taen kieltäytyä siitä tehtävästä elämäntilanteeseensa vedoten, niin se on mahdollista. Mut-
ta en usko, että siihen tilanteeseen koskaan joudutaan, koska kaikkien käytettävissä ole-
vien ennustetietojen mukaan tämä orkesteri soi vapaaehtoispohjalta. 

Puhemies Maria Lohela:  Ennen ministerin puheenvuoroa vielä edustaja Mika Kari.

18.52 Mika Kari sd:  Arvoisa rouva puhemies! Ei kai tämä vuosikymmenien ikään kuin
virkojen täyttö nyt koskisi avun antamisessa ja vastaanottamisessa kaikkia 12 000:ta am-
mattisotilasta, vaan, niin kuin hallituksen esityksessä ja ministerin puheenvuorossa ja
asiantuntijalausunnoissa näkyy, varsin pientä joukkoa sitä suorituskykyä, jonka Suomi voi
antaa oman maansa rajojen ulkopuolella tehtäviin operaatioihin. Näin ollen puheet siitä,
että tämä olisi automaattisesti 30 vuoden järjestelmä, tuntuvat aika ontolta, varsinkin kun
samassa yhteydessä on esitetty sitä, että vapaaehtoisuuden pohjalta ja edellä kerrotun mu-
kaan pääasiassa jatkossakin edettäisiin.

Sen sijaan haluan kiinnittää huomiota siihen, että perustuslakivaliokunnan lausunto on
kyllä jäänyt keskustelussa aika ohuelle huomiolle. Perustuslakivaliokunnan lausunnossa
hyvin yksiselitteisesti sanotaan, että tämän kyseisen järjestelmän olisi suotavaa pohjautua
vapaaehtoisuuteen. Siitä en ole kuullut vielä ainakaan hallituspuolueiden edustajilta yh-
tään mielipidettä, millä tavalla asia teidän mielestänne on, onko perustuslakivaliokunnan
lausunto niin ohuesti kirjoitettu. Käsite "suotavaa" ainakin omassa kieliopissani tarkoittaa
kyllä varsin velvoittavaa näkemystä.

Mutta kun olen esittänyt kriittistä näkökulmaa lausujienkin puolesta, niin haluan jotain
positiivistakin sanoa, ja se on päätöksentekomenettely ja parlamentaarinen kate. Päätök-
13



Pöytäkirjan asiakohta PTK 61/2017 vp
sentekomenettelyssä mentiin valmistelun kautta oikeaan suuntaan ja täälläkin salissa kai-
vattua parlamentaarista katetta päätöksentekomenettelyyn saatiin, ja ulkoasiainvaliokun-
nalle siitä yhteydestä myös kiitos.

18.54 Ulkoasiainministeri Timo Soini:  Arvoisa rouva puhemies! Kiitän tästä hyvästä
keskustelusta. Tämä on tärkeä asia, ja tätä on vuosilinttuulla koetettu saada aikaan, ja nyt
meillä on se väline. Meillä on nyt kehikkolainsäädäntö, valtioelinten väliset suhteet, miten
tapahtuu, jos ennakoimaton ja ikävä asia tapahtuu. Se on tärkeätä nykymaailmassa. Me
pystymme aina pinoamaan ison kasan esteitä, miksi jotain ei voida tehdä, mutta nyt mei-
dän pitää miettiä, miksi jotain voidaan tehdä, antaa, vastaanottaa, jos se on tarpeen. Aina
päätös tehdään Suomessa. Aina päätös tehdään kuvatulla prosessilla. Ei ole mitään muuta
tapaa.

Edustaja Elovaaralle: Kyllä me mietimme kaikennäköisiä skenaarioita. Sen takia meillä
on aika paljon harjoitustoimintaa, ja kaikki harjoitustoiminta ei ole sitä, että kaverit ryn-
näkkökivääreillä sohivat tuolla pitkin ja poikin metsiä, vaan meillä on päätöksentekohar-
joittelua: tehdään skenaarioita, katsotaan, että tuolta lähtee tuollaisia voimia, tuolta tällai-
sia, miten hoidetaan kyberasiat, miten hybridiasiat, miten tehdään — ja sitä pitää tehdä
kansainvälisesti myös muiden kanssa, se on äärimmäisen tärkeätä. Että jos me täällä vain
keskenämme pyörimme ja tulee kansainvälinen kriisi, vaikka sitten se arktinen tsunami,
niin milläs me sitten pärjäämme? — Kiitos.

18.56 Mika Kari sd: Arvoisa rouva puhemies! Vielä yksi asia, mikä tuossa äsken unohtui
sanoa ja minkä halusin kyllä tulla merkityksi tämän istunnon pöytäkirjaan. Se on se, millä
tavalla työnantaja suhtautuu näihin tehtävästä eri syin kieltäytyviin sotilaisiin ja Puolustus-
voimien siviilihenkilökuntaan. Toivon, että työnantaja suhtautuu ymmärryksellä ja sellai-
sella ymmärryksellä, joka ei vaikuta negatiivisesti kyseisen henkilön urakehitykseen, kos-
ka tämä tulkinta ilmeisesti jää aika lailla esimiestasolle. En tiedä, onko ministeriössä sitä
mietitty, millä tavalla ohjeistus näiden eri syin kieltäytyvien ihmisten osalta sitten tullaan
toteuttamaan niin, että henkilöstö myös tässä näkökulmassa olisi tasapuolisen kohtelun ar-
voista myös työnantajan näkökulmasta.

18.57 Pertti Hakanen kesk:  Arvoisa rouva puhemies! Innostuin vielä käyttämään pu-
heenvuoron edustaja Karin jälkeen siitä, millä tavalla kantahenkilökuntaan kuuluvaa koh-
dellaan, mikäli kieltäytyy. Otan ihan elävästä elämästä esimerkin. Se ei ole millään tavalla
nyt näihin kansainvälisiin tehtäviin sopiva, mutta kerron vain sen, mitä Puolustusvoimissa
on ollut historian lehdillä: Elettiin vielä 80-luvulla, 90-luvulla aikaa, jolloin sotaharjoitus-
päiviä saattoi tulla yli sata työpäivää vuodessa kantahenkilökuntaan kuuluvalle opistoup-
seerille tai upseerille. Silloin tuli tilanteita, joissa kantahenkilökuntaan kuuluva joutui il-
moittamaan esimiehelle, että minulla nyt ei ole mahdollisuutta osallistua tähän ja tähän
kahden tai kolmen viikon yhtäjaksoiseen leiriin, ja sen jälkeen tilanne joskus myöskin krii-
siytyi niin, että sen henkilökuntaan kuuluvan upseerin taikka opistoupseerin sotaharjoitus-
päivät oli sitten pariksi vuodeksi kuitattu sillä keskustelulla.

Mutta se oli sitä aikaa. Minä uskon ja luotan siihen, että tänä päivänä myöskin esimiehet
arvostavat sitä jokaisen henkilökohtaista arvomaailmaa ja tilannetta yhteiskunnassa, sitä
henkilökohtaista perhetilannetta, mikä milloinkin on, ja se tullaan varmasti kyllä arvotta-
14



Pöytäkirjan asiakohta PTK 61/2017 vp
maan ihan kohdalleen, eikä tuolla varmastikaan ole mitään vaikutusta sotilaan palvelus-
uraan.

Yleiskeskustelu päättyi.

Eduskunta hyväksyi hallituksen esitykseen HE 72/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
15


