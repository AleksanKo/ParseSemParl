















































DEM8669.tmpSave.xml


Pöytäkirjan asiakohta PTK 47/2016 vp

 Tarkistettu
4.0

Pöytäkirjan asiakohta 

PTK 47/2016 vp

Täysistunto

Tiistai 3.5.2016 klo 13.59—17.25

5. Hallituksen esitys eduskunnalle pakollista työtä koskevaan sopimukseen liittyvän pöytä-
kirjan hyväksymisestä sekä laiksi pöytäkirjan lainsäädännön alaan kuuluvien määräysten 
voimaansaattamisesta

Hallituksen esitys HE 69/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään työelämä- ja tasa-arvova-
liokuntaan.

Keskustelu

16.35 Rami Lehto ps: Arvoisa rouva puhemies! Vaikka orjuus on periaatteessa lakkautet-
tu, elää orjuuden kaltaisissa oloissa kuitenkin miljoonia ihmisiä ympäri maailmaa. Nyky-
ajan orjuutta ovat esimerkiksi velkaorjuus, ihmiskauppa, lapsityövoiman käyttö ja pakko-
avioliitot.

Riistoille alttiimpia ovat aina yhteiskunnallisesti kaikkein heikoimmassa asemassa ole-
vat, kuten naiset ja lapset. ILOn arvion mukaan pakkotyön uhreja on tällä hetkellä koko
maailmassa lähes 21 miljoonaa, joista naisia ja tyttöjä on 11,4 miljoonaa. Uhreista 4,5 mil-
joonaa henkilöä on seksuaaliseen hyväksikäyttöön liittyvässä pakkotyössä.

Ihmiskauppa kohdistuu erityisesti naisiin ja lapsiin. Ihmiskaupalla tarkoitetaan ihmisen
myymistä esimerkiksi prostituutioon, seksuaaliseen hyväksikäyttöön tai pakkotyöhön.
Myös elinkauppa voi olla ihmiskauppaa. Pakkotyön pahimpia muotoja on lapsityövoiman
käyttö. Lasten työolosuhteet ovat usein hyvin huonot, korvaukset vähäisiä tai olematto-
mia, ja heidät alistetaan terveydelle ja hyvinvoinnille haitallisiin oloihin. Ihmiskauppa on
yksi kansainvälisen järjestäytyneen rikollisuuden tuottoisimmista toimintamuodoista, joka
koskettaa myös Suomea. Suomen arvioidaan olevan kauttakulkumaana vuosittain jopa sa-
doille ihmiskaupan uhreille ja osalle myös kohdemaa.

Hallituksen esitys pöytäkirjan hyväksymisestä sekä laiksi pöytäkirjan lainsäädännön
alaan kuuluvien määräysten voimaansaattamisesta on kannatettava.

Keskustelu päättyi.

Asia lähetettiin työelämä- ja tasa-arvovaliokuntaan.


