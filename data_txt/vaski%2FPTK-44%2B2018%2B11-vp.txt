















































DEM1827.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

11. Hallituksen esitys eduskunnalle laiksi jätelain muuttamisesta
Hallituksen esitys HE 195/2017 vp
Valiokunnan mietintö YmVM 4/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on ympäristövaliokunnan mietintö YmVM 4/2018 vp. Nyt päätetään
lakiehdotuksen sisällöstä.

Valiokunnan puheenjohtaja edustaja Hassi, olkaa hyvä.

Keskustelu

17.43 Satu Hassi vihr (esittelypuheenvuoro):  Arvoisa puhemies! Tämä ympäristövalio-
kunnan mietintö ei ole yksimielinen. Keskeinen erimielisyys liittyy siihen, mikä on tule-
vaisuudessa kunnan osuus jätehuollossa. [Eero Heinäluoma: Se on iso asia!]

Muutokset, jotka tähän lakiesitykseen sisältyvät, perustuvat pääasiassa hallitusohjel-
man kirjaukseen, jossa todetaan, että yhdyskuntajätehuollon vastuunjakoa tullaan muutta-
maan siten, että kunnan vastuulta poistetaan sosiaali- ja terveyspalveluiden ja koulutustoi-
minnan yhdyskuntajäte sekä julkisessa hallinto- ja palvelutoiminnassa syntyvä muu yhdys-
kuntajäte ja että jätehuollossa tämä vapailla markkinoilla kilpailutettava osuus, jota kun-
nan jäteyhtiö saa tehdä tällaisena sidosyksikkönä, rajataan 5 prosenttiin. Tämä linjahan on
myös hankintalaissa.

Jätehuollon osalta hankintalain yhteydessä päätettiin, että jätehuolto irrotetaan tältä osin
hankintalaista, jonka eduskunta on jo käsitellyt, ja nyt tässä lakiesityksessä jätehuollon
osalta annetaan pitempi siirtymäaika. Eli siirtymäajalla tämä ulosmyyntiraja kuntien sidos-
yksiköille tulisi olemaan 10 prosenttia ja hankintalain mukainen 5 prosenttia vuoden 2030
alusta alkaen. Tämä pitkä siirtymäaika on perusteltu. Valiokunta toteaa, että kunnalliset jä-
teyhtiöt ovat viimeisten 10—15 vuoden aikana tehneet paljon investointeja, jotka ovat pit-
käkestoisia, ja niihin liittyviä pitkiä sopimuksia, 15—20 vuoden sopimuksia, jätteenkäsit-
telystä. Näiden investointien takaisinmaksu on vasta alkuvaiheessa.

Tästä ulosmyyntirajasta on kuitenkin sellainen poikkeus, että jos joku sellainen toimija,
joka periaatteessa tuottaa kilpailun alaista jätettä, ei vapailta markkinoilta saa tarjousta,
niin sitten siinä tapauksessa kunnalla on toissijainen vastuu. Ympäristövaliokunta toteaa,
että kun tätä kunnan ensisijaista jätehuoltovastuuta ja markkinaehtoista ulosmyyntiä raja-
taan, niin joissakin kunnissa jätelaitoksissa tämä voi johtaa siihen, että käsittelykapasiteet-
ti supistuu siten, että myöskään tätä toissijaisen vastuun palvelua eivät kunnalliset laitok-
set sitten käytännössä pysty tarjoamaan. Myös talousvaliokunta on lausunnossaan kiinnit-
 Tarkistettu
4.1



Pöytäkirjan asiakohta PTK 44/2018 vp
tänyt huomiota siihen, että valtakunnassa tilanteet ovat varsin erilaisia, ja talousvaliokunta
pohtii sitä, voivatko tällaiset yhtenäiset kriteerit koko valtakunnassa toimia.

Tätä toissijaisen vastuun kuviota tulee toivottavasti tulevaisuudessa selvittämään säh-
köinen markkinapaikka, jossa voidaan siis tarjota jätteitä ja sivuvirtoja tai pyytää niistä tar-
jouksia. Silloin, mikäli näitä tarjouksia ei tule tai ainakaan sellaisia, mitä voitaisiin pitää
kohtuullisina, on yksiselitteisempää se, milloin sitten tämä toissijainen vastuu lankeaa.
Myös talousvaliokunta on kiinnittänyt tähän asiaan huomiota, ja talousvaliokunnan esityk-
sen pohjalta ympäristövaliokunta ehdottaa eduskunnan hyväksyttäväksi lausumaa, että
ympäristöministeriön tulee kiireellisesti valmistella jätteiden sivuvirtojen sähköistä mark-
kinapaikkaa koskeva hallituksen esitys. 

Ympäristövaliokunta on tarkastellut tätä asiaa myöskin kiertotalouden näkökulmasta.
Sehän on sinänsä selvä asia, että kaikkien teollisten yhteiskuntien, myös Suomen, pitää
pyrkiä pois sellaisesta tilanteesta, että uusiutumattomia luonnonvaroja käytetään ja sitten
heitetään hukkaan. Pitää päästä siihen, että yhden prosessin jäte on sitten toisen prosessin
raaka-aine. Tämän kiertotalousajattelun pitää lähteä ihan tuotesuunnittelusta alkaen.

On epäselvää, missä määrin tämä hallituksen esitys vaikuttaa kiertotalouden edistämi-
seen. Sellaisiakin arvioita on esitetty, että hiljattain hyväksytty EU:n uusi jätedirektiivi
saattaisi johtaa siihen, että voidaan joutua ottamaan askel ihan toiseen suuntaan kuin tämä
hallituksen esitys on. Valiokunta toteaakin, että EU:n jätedirektiivin uusimisen johdosta
tätä jätelakia hyvin todennäköisesti melko pian joudutaan uudestaan tarkistamaan. 

Viimeisenä asiana valiokunnan mietinnöstä nostaisin esille sen huolen, minkä monet
toimijat ovat esittäneet, että tässä on mahdollista käydä niin, että suuret asiakkaat, jotka
tuottavat kilpailun alaista jätettä, voivat hyötyä sitä kautta, että tulee enemmän toimijoita ja
voimakkaampi hintakilpailu, mutta sen sijaan voi hyvinkin käydä niin, että sen jätteen osal-
ta, joka jää kuntien vastuulle ja johon kuuluvat myöskin kotitalouden jätteet, kun näiden
käsittelylaitosten kustannukset jakautuvat sitten entistä pienemmän joukon maksettavaksi,
jätemaksut nousevat, ja tämä voi hyvinkin koskea myöskin haja-asutusalueita. 

Myös hallintovaliokunta on kiinnittänyt huomiota siihen, että näitä vaikutuksia pitää
seurata. Tämän pohjalta valiokunta esittää toista pontta siitä, että lainmuutoksen täytän-
töönpanoa pitää seurata ja arvioida ja vuoden 2027 loppuun mennessä pitää tehdä koko-
naisarvio kustannusvaikutuksista ja myös siitä, ovatko nämä muutokset, mitkä tämä laki on
tuonut, johtaneet siihen, että laiton jätteenkäsittely lisääntyy erityisesti haja-asutusalueilla. 

17.52 Olli Immonen ps: Arvoisa puhemies! Tässä käsittelyssä olevassa hallituksen esi-
tyksessä on useita varsin selkeitä ongelmakohtia, joiden vuoksi perussuomalaiset jättivät-
kin ympäristövaliokunnassa mietinnön yhteydessä vastalauseen.

Jätelakia ei tulisi mielestämme uudistaa vielä, sillä Euroopan unioni on uudistamassa
jätedirektiivejä. Lakia olisikin syytä tarkastella ja mahdollisesti uudistaa samanaikaisesti
jätedirektiivien muutosten ja EU:n kiertotalouspaketin kansallisen voimaansaattamisen
kanssa.

Hallitusohjelman mukaisesti Suomen tavoitteena on olla kiertotalouden kärkimaa vuon-
na 2025, mikä edellyttää julkisen ja yksityisen sektorin laaja-alaista yhteistyötä. Ruotsissa
ollaan kierrättämisessä vahvasti Suomea edellä, ja kuntavastuuta ollaan siellä edelleen li-
säämässä nykyisestä. Siinä, missä meidän olisi tässä asiassa perusteltua tavoitteiden saa-
vuttamiseksi ottaa mallia naapurimaastamme, hallitus aikoo nyt hajauttaa jätehuollon vas-
tuunjakoa entisestään ja avata jätehuollon markkinoiden hoidettavaksi. 
2



Pöytäkirjan asiakohta PTK 44/2018 vp
Toimiva jätehuolto on keskeinen osa yhteiskunnan perusinfraa ja välttämättömyyspal-
velu, jota ei mielestämme voi jättää yksin markkinoiden hoidettavaksi. Kilpailuneutrali-
teettisäännösten tarkoitus ei ole antaa yksityisille yrityksille suojaa julkisen toimijan kil-
pailua vastaan vaan puuttua sellaiseen julkisen toimijan toimintaan, joka vääristää kilpai-
lun edellytyksiä tai sen syntymistä markkinoilla, eli kuntatoimijan ei tule saada markki-
noilla ylimääräistä kilpailuetua. Kilpailu- ja kuluttajaviraston raportin 2/2016 mukaan kun-
tien jätelaitokset eivät vääristä markkinoita, eikä näyttöä kilpailulainsäädännön rikkomi-
sesta tai kilpailuneutraliteetin kärsimisestä ole olemassa.

Arvoisa puhemies! Kuten täällä valiokunnan puheenjohtaja edellä toi ilmi, EU:n han-
kintadirektiivi mahdollistaa kunnan jätehuollon toimialan sidosyksiköiden markkinaeh-
toista toimintaa koskevalle ulosmyynnille 20 prosentin ylärajan, jota muualla Euroopassa
sovelletaan — eli muualla Euroopassa siis sovelletaan tätä 20 prosentin ulosmyynnin ylä-
rajaa. Hallituksen esityksessä esitetään kuitenkin Suomessa sovellettavaksi vuoden 2029
loppuun saakka 10 prosentin ulosmyyntirajaa, jota vuodesta 2030 alkaen tiukennettaisiin
entisestään 5 prosenttiin. Tältä osin esitys on ristiriitainen tavoitteidensa kanssa, sillä kun-
tavastuun rajaamisen myötä tarve markkinaehtoisille palveluille kasvaa merkittävästi. Sa-
manaikaisesti jätelaitosten mahdollisuuksia osallistua tarjouskilpailuihin kuitenkin raja-
taan merkittävästi. Liian tiukka ulosmyyntiraja vaarantaa kiertotaloutta toteuttavan yhteis-
työn julkisen ja yksityisen sektorin toimijoiden välillä sekä heikentää suomalaisten toimi-
joiden toimintamahdollisuuksia EU:n sisämarkkinoilla. Tiukka ulosmyyntiraja edistää jä-
tehuollon keskittymistä suurille toimijoille, koska pienillä toimijoilla ei ole mahdollisuuk-
sia tehdä tarvittavia investointeja oman jätteenkäsittelykapasiteetin luomiseksi.

Arvoisa puhemies! Perussuomalaiset pitävät todennäköisenä, että hallituksen esittämät
muutokset tulevat nostamaan jätehuollon kustannuksia, heikentävät kiertotaloutta tuke-
vien kierrätysratkaisujen syntymistä, eikä hallituksen esitys siten ole jätehuoltopalveluja
tarvitsevien eikä yhteiskunnan kokonaisedun mukainen.

Arvoisa puhemies! Tulenkin tekemään perussuomalaisten vastalauseeseen sisältyvät
pykälämuutosehdotukset tämän hallituksen esityksen toisen käsittelyn yhteydessä.

17.56 Riitta Myller sd:  Arvoisa puhemies! Täällä on jo aika hyvin tullut esille myöskin
valiokunnan puheenjohtajan esittelypuheenvuorossa, joka oli erittäin hyvä ja tasapainoi-
nen mutta kuvasti hyvin sitä valiokunnan mietinnön sisältöä, se, että tähän jätelain muu-
tokseen sisältyy useita isoja kysymysmerkkejä. Itse sanon, että tämä jätelain muutos ei vas-
taa mihinkään todelliseen tarpeeseen. Se on itse asiassa haitallinen, jos me ajattelemme nii-
tä jätehuollon perusperiaatteita, ihmisten terveyden suojelua ja luonnonsuojelua.

Tämän esityksen pääasiallinen tavoite onkin markkinoiden avaaminen laajemmin yksi-
tyisille toimijoille. Tämä ei kuitenkaan voi olla yhteiskunnallisen lainsäädännön perusta tai
sen ei ainakaan pitäisi olla, varsinkin kun on kysymys ihmisen terveyden ja ympäristön tur-
vallisuuden varmistamisesta.

Tämä laki heikentää yleisiä kierrätystavoitteita, ja esimerkiksi erilliskeräystavoitteita on
vaikea tässä toteuttaa riittävän tehokkaasti. Esimerkiksi muovihan on noussut erittäin voi-
makkaasti nyt sellaiseksi jäteartikkeliksi, jonka erilliskeräys pitäisi ehdottomasti nopeasti
saada toimivaksi. Tämä on tietysti aika huono asia ajatellen sitä, että Suomi tavoittelee
paikkaa kiertotalouden mallimaana.
3



Pöytäkirjan asiakohta PTK 44/2018 vp
Asiantuntijoiden mukaan laki myös nostaa kuluttajien jätemaksuja erityisesti haja-asu-
tusalueilla, joilla vaihtoehtoja ei ole. Myös pienet yritykset ovat vaikeuksissa pitkien etäi-
syyksien alueilla.

Hallituksen esityksen suurimmat puutteet voitaisiin korjata sillä, että sidosyksiköille eli
tässä tapauksessa kunnallisille jätehuoltoyhtiöille annetaan mahdollisuus 20 prosentin
markkinaehtoiseen ulosmyyntiin eli samaan, joka on EU:n uudessa hankintadirektiivissä ja
jota Puolaa ja — jos tämä esitys menee läpi — Suomea lukuun ottamatta noudatetaan
muissa EU-maissa.

Esityksestä tulee poistaa myös euromääräinen keinotekoinen 500 000 euron raja. Kuten
täällä on tullut jo esille, niissä EU-maissa, joissa jäteasiat hoidetaan hyvin, ovat julkiset yh-
tiöt keskeisessä asemassa. Tämä pitäisi myös meidän pystyä näkemään eikä pirstaloittaa
tätäkin erilaisiin pieniin osiin, joissa kokonaisuus häviää näitten osien alle. Kunnan jätelai-
tokset muodostavat koko Suomen kattavan jätehuollon verkoston, jolla on aidosti mahdol-
lisuus kehittää jätehuoltoa ja kierrätystavoitteiden saavuttamista koko Suomen alueella
niin maaseudulla kuin kaupungeissakin. Yhteistyötä yritysten kanssa pitää luonnollisesti
kehittää, mutta samalla on nähtävä, että jollain on oltava se kokonaisvastuu. Kuten todettu,
eurooppalainen malli on se, että julkinen sektori tämän hoitaa.

Hallituksen esityksessä perustellaan, että jätepalvelujen saatavuus varmistetaan toissi-
jaista vastuuta koskevalla niin sanotulla TSV-palvelulla. Tähänhän ympäristövaliokunta
otti, niin kuin puheenjohtaja edellä toi esille, melko kriittisen kannan tässä mietinnössään.
Kun tätä markkinaosuutta näin rajusti leikataan, on vaikeaa ylläpitää tällaista toissijaista
vastuuta, kun resursseja siihen ei ole. Tämä kyllä heikentää yleistä jätehuoltoa koko maas-
sa.

Ympäristövaliokunta myös arvioi, että kun kunnan vastuu kaventuu tällä hallituksen esi-
tyksellä, niin voi olla tarpeen säätää nykyistä tarkemmin kunnan, tuottajan ja jätteen halti-
jan vastuulla olevan jätteen erilliskeräyksestä ja tähän liittyvistä kustannusvastuista. Näillä
tarvittavilla uusilla säädöksillä sitten voitaisiin osaltaan lieventää niitä ongelmia, joita laki
aiheuttaa tehokkaan erilliskeräyksen toteuttamiselle. Siis lisätään byrokratiaa sillä, että
mahdollistetaan yrityksille toiminta, joka toimisi paremmin niin, että kunnilla olisi laajem-
mat toimintamahdollisuudet siellä, missä se on järkevää.

Toistan vielä sen, että laki on tarpeeton ja haitallinen tehokkaan ja taloudellisen jäte-
huollon järjestämiselle niin, että terveys- ja ympäristönäkökohdat ohjaisivat lainsäädän-
töä. Täällä on jo tullut esille se, että EU:ssa on juuri hyväksytty uusi jätedirektiivi, joka vel-
voittaa tiukentamaan kierrätystavoitteita, ja tämän implementointi tulee Suomessakin ai-
van lähiaikoina ajankohtaiseksi. Siinä todellakin näitä kierrätystavoitteita kiristetään.
Tämä meidän lainsäädäntömme vie toiseen suuntaan. Jos meillä on Suomessa byrokra-
tiatalkoot, tässä olisi ollut se paikka, jossa olisi sitten katsottu, missä sitä byrokratiaa voi-
daan vähentää. Kaksi kertaa samojen lakien avaaminen ei varmasti vähennä byrokratiaa.

Arvoisa puhemies! Meillä on vastalause numero 1, jossa esitetään kolmea pykälämuu-
tosta niin, että kaksi pykälää, 32 ja 42, poistetaan, koska ei ole mitään syytä rajata kunnan
sosiaali- ja terveyspalveluissa syntyvää jätettä tämän lain ulkopuolelle vaan se pidettäisiin
ennallaan eli ne kuuluisivat kunnalliseen jätehuoltoon. Toinen liittyy sitten kysymykseen,
joka on tästä ulosmyynnistä. Olisimme samalla linjalla kuin muut Euroopan jäsenmaat
Puolaa lukuun ottamatta, että ulosmyyntiraja olisi 20 prosenttia ja että tällaista keinote-
koista 500 000 euron rajoitusta ei sovellettaisi.
4



Pöytäkirjan asiakohta PTK 44/2018 vp
18.04 Sirpa Paatero sd: Arvoisa rouva puhemies! Jätelaki on kyllä yksi niistä kummalli-
sista lainsäädännöistä, joita en olisi koskaan toivonut tulevan tässä muodossa eduskunta-
salin käsittelyyn. Tässä on monta kohtaa, joitten perusteluita en voi millään käsittää, joista
eräs on se, että meillä jo valiokuntakäsittelyssä hallintovaliokunnassa kerrottiin, että syk-
syllä tulee seuraava osa, että joudutaan muuttamaan joiltakin osilta lakia, ja sen jälkeen tu-
lee EU:n jätedirektiivi, jonka jälkeen uudelleen muutetaan tätä lakia, mutta nyt on kiire. Se
syy, miksi on kiire, ei minulle selvinnyt, mutta ehkä se löytyy täältä ideologiselta puolelta,
[Satu Hassi: Hallitusohjelma!] ja minun ideologiani ei siihen riitä.

Hankintalain käsittelyn yhteydessä oli lupaus hallituspuolueilta ja sinne oli kirjoitettu
tiukka ponsi, että jätelain yhteydessä ratkaistaisiin ne ongelmat, mitkä hankintalain yhtey-
dessä jäivät. Kun tämä lakiesitys tuli eduskuntaan, totesin, että se meni huonompaan suun-
taan. Yhä edelleen puhumme 5 prosentin rajasta, mutta sen lisäksi sieltä on otettu kunnalta
pois useita tehtäviä. Elikkä hankintalain käsittelyn yhteydessä ei haluttu ymmärtääkseni
silloin rajata kunnalta pois lisää tehtäviä, silloin puhuttiin vain ulosmyyntirajoista, mutta
nyt oli päätetty sitten myöskin rajata julkista puolta. 

Täytyy vain hämmästellä, mikä inho tai viha julkista palveluntuottajaa kohtaan on. Mi-
ten on niin, että yhtäkkiä kunnat ja julkinen puoli eivät tässä maassa tunnu osaavan eikä
niitten haluta järjestävän ja tuottavan mitään palveluita. Elikkä looginen selitys varmaan
sitten tässä on se, että ainoa peruste tälle lainsäädännölle, tälle esitykselle, on jätehuollon
markkinaehtoistaminen, vaikka hallintovaliokunnan, talousvaliokunnan, ympäristövalio-
kunnan kuulemisissa on ollut varsin kriittisiä kommentteja. Luin hallintovaliokunnan sil-
loista lausuntoa jollekin ulkopuoliselle, ja sinne on jo listattu kaikki ne kriittiset kohdat.
Sen lisäksi teimme vielä eriävän mielipiteen. 

Kummallista on myöskin se, että Suomi tulee tämän jälkeen poikkeamaan hyvin paljon
Euroopan unionin kaikista muista maista. Niissä maissa, joissa ympäristönsuojelulle ja ih-
misten terveydelle annetaan arvoa, ei haluta vähentää julkista valtaa jätehuollossa ja jät-
teenkäsittelyssä vaan pikemminkin lisätä sitä. Missään niissä maissa, joissa arvostetaan ih-
misten terveyttä tai ympäristönsuojelua, ei ole myöskään rajattu jätteenkuljetuksissa tätä
julkista puolta 5 prosentin ulosmyyntirajaan tai 500 000 euron ulosmyyntirajaan, vaan kai-
kissa Puolaa lukuun ottamatta raja on 20 prosenttia. Suomesta tulee siis joku kummajainen
tämän jätteenkuljetuksen ja jätehuollon osalta. 

Tässä kummallista on myös se, että vaikka nyt halutaan, että yritykset hoitavat tämän
jätteenkuljetuksen, johon tulee monia ongelmia, jotka kohta käyn läpi, niin vastuu kuiten-
kin kaikesta jää julkiselle puolelle ja kunnalle. Elikkä edellytykset viedään, mutta vastuu ja
valvonta jäävät. Siitä syystä myöskin tuossa ponnessa on hyvin kiinnitetty siihen huomio-
ta. Mutta nämä riskit, jotka on kirjattu näissä kaikissa valiokuntien lausunnoissa ja mietin-
nössä, ovat siinä, että kierrätys tulee heikkenemään, kun tällä hetkellä hyödynnetään noin
90 prosenttia meillä kulkevasta jätteestä, ja kun tämä yhteistyö yksityisen ja julkisen puo-
lella vähenee, todennäköistä on, että laittomat kaatopaikat lisääntyvät. Kaikki jätteenkulje-
tuksen hinnat nousevat, kun investoinneista saatavat hyödyt vähenevät ja käyttö vähenee.
Kuntien tekemät investoinnit, jotka on laskettu jollekin jätemassalle tällä hetkellä, valuvat
hukkaan, jotenka se koskettaa kaikkia veronmaksajia, sillä se kostautuu niin, että veron-
maksajan tekemät investoinnithan siellä ovat takana. Elikkä jotakin kautta se tulee joka ta-
pauksessa. Riski on siinä, että nykyiset pienet toimijat, jotka ovat kunnissa näitä jätehuol-
toja järjestäneet, jäävät suurten toimijoiden jalkoihin, ja siinä, että monien pienten ja pie-
nempienkin yritysten jätehuolto erityisesti haja-asutusalueilla tulee heikkenemään. 
5



Pöytäkirjan asiakohta PTK 44/2018 vp
Tätä lakia on perusteltu yrittäjien puolelta sillä, että jotenkin näitten hinnat halpenisivat
ja yritykset saisivat itse päättää, minkä jätekuljetuksen osan ne haluavat oman yrityksensä
hoitavan, mutta ajatus siitä, että meillä ajelee 3—4 jätekuljetusautoa ja kaikilla on omat
kiertolenkkinsä, jonka jälkeen sitten kaikki hoitavat omat kierrätysjärjestelmänsä ja omat
loppukäsittelyjärjestelmänsä, ei kuulosta miltään muulta kuin ylimääräisiltä kustannuksil-
ta. Epäilen tämmöistä ajattelua siitä, että hinnat halpenisivat.

Näiden kahden pykäläesityksen elikkä 32 § ja 42 § tulisi olla siinä muodossa kuin ne
ovat tälläkin hetkellä, elikkä tässä esityksessä ei pitäisi koskea niihin ollenkaan, ja sitten
tämä 145 § pitäisi muuttaa siihen muotoon, että siellä on se 20 prosentin ulosmyynti, ei mi-
tään siirtymäaikoja eikä mitään 500 000 euron rajoitusta.

Mutta tässä ehkä lopuksi sanon sen, että jos ponteen on kirjoitettu, että tulee seurata
muutosten vaikutuksia kunnan valvontaviranomaisten työmäärään, kotitalouksien jätteen-
keräilyn hintakehitykseen, haja-asutusalueiden laittomien kaatopaikkojen lisääntymiseen
ja arvioida myöskin ulosmyyntirajan vaikutuksia jätehuollon järjestämiseen, niin nämä ris-
kit tiedetään jo. Ei niitä muuten olisi tarvinnut kirjoittaa tänne seurattavaksi, koska kaikki
asiantuntijat sanoivat nämä riskit ja silti tämä tehdään. Täytyy yhä edelleen hämmästellä.

18.11 Matti Semi vas: Arvoisa rouva puhemies! Tässä jätelain muutoksessa — kun kat-
soo, mitä sinne kunnalle jää — kunnalle jää asumisesta ja kunnan hallinto- ja palvelutoi-
minnassa syntyvä jäte ja mahdollinen asumisesta maaseudulla syntyvä jäte, mikä toimite-
taan vain kunnallisena toimintona, ja se pudottaa niiden jätteiden määriä, mitä julkisesti ru-
vetaan kuljettamaan. 

Tällä hallituksen esityksellähän lopulta tulee käymään niin, että noin 230 000 tonnia yh-
dysjätettä siirtyy vapaille markkinoille. Arvio siitä, kuinka paljon se kunnallisen jätehuol-
lon tuloja vähentää, on noin 45—56 miljoonaa euroa. Tästä voi vetää semmoisen johtopää-
töksen — sen jälkeen, jos noita rakenteita katsoo, mitenkä ne on tehty — että tämän seu-
rauksena yhdyskuntajätteiden taksat tulevat nousemaan. Sitten siinä on se hankaluus, että
kun Suomi on semmoinen maa, että me asumme erittäin tiheästi täällä etelässä ja Lounais-
Suomessa ja sitten erittäin harvassa, mitä ylemmäs ja idemmäs mennään, niin se eriarvois-
taa sen hinnoittelun huomattavasti vielä tuolla harvaan asutuilla alueilla ja sen lisäksi vai-
kuttaa siihen, että meidän huoltovarmuus heikentyy ja luvattomat kaatopaikat saattavat li-
sääntyä, kun niitä jo tänäkin päivänä löytyy. 

Minusta tämä nykyinen kunnallinen järjestelmä on ollut erittäin hyvä ja toimiva malli
kaatopaikkajätteen ja jätteenkeräyksen kannalta ja toisaalta se on vähentänyt huomattavas-
ti sitä jäteautojen rallia, mikä oli joskus ennen tätä nykyistä jätelakia, ja samalla turvaa mei-
dän infran kestävyyttä, parantaa sillä tavoin, että ei ole niin paljon kuorma-autoja kulutta-
massa niitä. 

Loppujen lopuksi kuitenkin kunnille jää lopullinen vastuu näistä jätteistä, jätteen huol-
tamisesta, ja siinä käy sitten sillä tavalla, että sekin on lisää painetta antamassa tähän tak-
san nousuun. 

Tämä infra, minkä kunnat ovat rakentaneet, on tehty yhteiskunnan varoilla, ja nyt se au-
kaistaan suoraan yritysten käyttöön, ja siinä mielessä tavallaan tämä kaupunkien ja kun-
tien markkinatilanne heikkenee siinä vaiheessa.

Sitten nämä jätteenpolttolaitokset. Niille tämä tilanne on todella hankala, koska nykyi-
nen jätelaki perustuu siihen, että mahdollisimman paljon pitää kierrättää kanssa, ja jotta jät-
teen määrä riittäisi, olisi erittäin tarpeellista, että ulosmyyntiraja olisi siinä 20 prosentissa.
6



Pöytäkirjan asiakohta PTK 44/2018 vp
Se tukisi myös kiertotaloutta sillä tavalla, että jätelaitoksien ei tarvitsisi lähteä ostamaan
jätteitä, mikä tavallaan lisää jätelaitoksien omakustannusrakennetta ja myös sähkön hintaa
korottaa siinä vaiheessa, jos joudutaan ostamaan paljon jätteitä vaikka ulkomailta. — Kii-
tos. 

18.15 Satu Hassi vihr: Arvoisa puhemies! Koska tämän keskustelun aluksi käytin valio-
kunnan mietinnön esittelypuheenvuoron, niin selvyyden vuoksi totean, että kannatan vas-
talauseissa esitettyä 20 prosentin ulosmyyntirajaa. Itse näen asian sillä lailla myöskin näi-
den kilpaillun jätteen tuottajayritysten näkökulmasta, että heidän kannaltaanhan kilpailua
on enemmän, jos kunnan laitoksen toimintaa ei rajata niin paljon kuin mitä hallitus esittää.
Ja toiseksi: vertailuaineistosta muista EU-maista, mitä valiokunnalle esitettiin, selvästi
kävi esille se, että niissä EU-maissa, joissa jätteiden kierrätysaste on korkein, noudatetaan
tätä 20 prosentin rajaa, eli siellä kunnan toimintamahdollisuuksia jätehuollossa ei rajata
sellaisella tavalla kuin hallitus nyt esittää Suomessa tehtäväksi.

18.17 Pauli Kiuru kok: Arvoisa rouva puhemies! Muutamassa puheenvuorossa, edusta-
jien Paatero ja Myller puheenvuoroissa, tuotiin esiin huoli tästä 500 000 euron myyntira-
jasta, että sitä ei pitäisi tässä laissa tuoda mukaan ollenkaan. No, nyt on tilanne niin, että
hallituksen esityksessä nimenomaan sanotaan, että hankintalaista poiketen ulosmyynnin
rajaamista enintään 500 000 euroon vuodessa ei kuitenkaan esitetä sovellettavaksi jätealal-
la tässä laissa, eli tämä huoli on sitten pois. Siinä oli ilmeisesti pieni virhe tulkinnassa. 

Pitkä siirtymäaika on oikein hyvä: on tehty isoja investointeja, ja ne pitää turvata. Mi-
tään sellaista vastakkainasettelua en halua nähdä yksityisen ja julkisen puolen suhteen.
Tässä on tavoitteena kiertotalouden edistäminen, mutta totta kai aina, kun tehdään isoja
muutoksia, siihen liittyy riskejä. Sen takia on nyt ympäristövaliokunnassa kuunneltu her-
källä korvalla sekä hallintovaliokuntaa että talousvaliokuntaa ja heidän esityksiään lausu-
mista ja tarkasta seurannasta, ja sitä me teemme ja uskomme, että hyvään suuntaan olem-
me menossa. Uusia innovaatioita syntyy.

18.18 Joona Räsänen sd: Arvoisa puhemies! Jätelain keskeisimmät tavoitteethan liitty-
vät terveyden- ja ympäristönsuojeluun. Siis sen takiahan meillä on sellainen jätelainsää-
däntö kuin meillä on ollut, jotta me pystymme hoitamaan tämän välttämättömän asian par-
haalla mahdollisella tavalla joka puolella Suomea. Mutta nyt, kun hallitus lähti uudista-
maan jätelakia, tämä terveyden- ja ympäristönsuojelu ei ollutkaan se keskeinen tavoite,
vaan markkinoiden avaamisesta tuli hallituksen keskeinen tavoite. Siinä sitten piilevätkin
tämän uudistuksen keskeisimmät riskit, jotka tulevat totta kai sitä kautta, kun tätä ulos-
myyntioikeutta nyt ollaan rajaamassa enemmän kuin hankintadirektiivi edellyttää. Tämä
suuntahan on sama, mikä oli jo viime vuonna: kun hyväksyttiin hankintalain uudistamista,
niin hallitus otti jo silloinkin linjakseen, että pitää Suomessa säädellä näitä asioita paljon
tiukemmin kuin mitä EU-direktiivi meiltä edellyttää.

Kaikilta osin voi todeta, että tässä edelliset puhujat ovat hyvin käyneet läpi substanssi-
puolta ja näitä riskejä, mitkä liittyvät nimenomaan kiertotalouteen ja myös kunnallisten jä-
teyhtiöiden toimintaan. Mutta ehkä yleisenä huomiona tästä ulosmyyntioikeuden rajaami-
sesta nyt ensin 10 prosenttiin ja sitten 2030 alkaen 5 prosenttiin voi sanoa, että tämä on
kumma juttu, kun monesti tässä salissa puhutaan, että ei nyt kaikista asioista pidä käydä ky-
symässä sieltä Brysselistä lupaa tai ei pidä Euroopan tasolla säädellä erilaisia asioita niin
7



Pöytäkirjan asiakohta PTK 44/2018 vp
rankasti. No, nyt kun kerrankin on sellainen asia, missä meillä hankintadirektiivi lähtee sii-
tä, että 20 prosenttiin asti on tämä ulosmyyntioikeus, niin nyt sitten kansallisilla päätöksil-
lä halutaan vetää vieläkin tiukempaa linjaa. Tästä edustaja Paatero käytti erittäin hyvän pu-
heenvuoron. Kun nyt sitten katsotaan, mihin Suomi siirtyy omassa politiikassaan verrattu-
na muihin Euroopan maihin, muutos on aika dramaattinen. Tältä osin voi kyllä kysyä, on-
kohan tässä järkeä, ja siltä osin voi lämpimästi kyllä kannattaa näitä vastalauseissa esille
tuotuja argumentteja.

18.20 Markku Eestilä kok: Arvoisa rouva puhemies! Edustaja Kiuru puuttui täällä tär-
keään asiaan, tähän pitkään siirtymäaikaan, joka nyt on 2030:een sillä 10 prosentilla, ja
vasta sitten siirrytään 5 prosenttiin. Yleensä, kun muutoksia ja uudistuksia tehdään, pitäisi
aina ottaa huomioon investointisuoja. Joku on saattanut tehdä millä tahansa toimialalla iso-
ja investointeja, olipa se julkinen investointi tai yksityinen investointi. Tämä pitkä siirty-
mäaika turvaa sen, että näille investoinneille annetaan tietty turva. Mikäli siirryttäisiin aina
nopeasti ja yhtäkkiä jollakin hallituskaudella uusiin lainsäädännöllisiin säädöksiin, jotka
tavallaan vaarantavat sen investoinnin takaisinmaksut, jotka tämmöisellä toimialalla, mit-
kä tässäkin ovat nyt kyseessä, ovat pitkiä, 10, 20, jopa 30 vuotta, koska katteet ovat pieniä,
silloin on aivan oikein, että hallitus on esityksessä ottanut herkällä korvalla huomioon
nämä lausunnossa esitetyt kriteerit.

18.21 Sirpa Paatero sd: Arvoisa rouva puhemies! Pakko vielä kysyä, kun tässä kuitenkin
käsittelyn yhteydessä muun muassa esitettiin se kysymys: sen jälkeen kun todettiin, että
hallitus ei suostu — siitä huolimatta, että asiantuntijat olivat sitä mieltä, että tämmöiseen
lainsäädäntöön ei pitäisi mennä — niin meille ainakin valiokunnassa tehtiin kysymys, eikö
sinne voisi kirjata, että siirtymäajan jälkeen tilanne arvioidaan eikä vain pudoteta auto-
maattisesti 5 prosenttiin. Olin kyllä hämmentynyt, että tätäkään arviointia ennen pudotta-
mista 5 prosenttiin eivät hallituspuolueet halua tehdä, vaan vaikka näyttäisi miltä se lain-
säädäntö, niin luotetaan, että se ponsi, jossa seurataan muun muassa sitä vaikutusta, on ai-
noa keino, mutta ei edes haluta ja pystytä arvioimaan, onko tämä vienyt suomalaisen jäte-
huollon ja kierrätystavoitteet tuhon tielle.

Yleiskeskustelu päättyi ja asian käsittely keskeytettiin.
8


	11
	17.43
	17.52
	17.56
	18.04
	18.11
	18.15
	18.17
	18.18
	18.20
	18.21


