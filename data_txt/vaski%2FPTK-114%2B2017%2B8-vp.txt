















































DEME5DB.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00

8. Hallituksen esitys eduskunnalle laiksi Suomen metsäkeskuksen metsätietojärjestelmästä 
annetun lain muuttamisesta

Hallituksen esitys HE 170/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään maa- ja metsätalousvaliokun-
taan.

Keskustelu

17.46 Kari Kulmala sin: Arvoisa puhemies! Hallituksen esityksessä esitetään muutetta-
vaksi niin sanottua metsätietolakia siten, että julkisia, ympäristötiedoiksi katsottavia met-
sätietojärjestelmän tietoja voisi luovuttaa ilman nykyisiä tietojenluovutusmenettelyjä.
Tämä mahdollistaisi metsävaratietojen saattamisen avoimesti saataville ilman metsän-
omistajaa yksilöiviä tietoja. Pidän tältä osin esitystä hyvänä.

Tämä hanke on osa nykyisen hallitusohjelman Puu liikkeelle ja uusia tuotteita metsästä
-kärkihanketta. Hankkeen tavoitteena on tehostaa metsävaratiedon hyödyntämistä paranta-
malla tiedon laatua ja liikkuvuutta sekä kehittämällä sähköisiä palveluita. Myös luonnon-
varojen kestävän käytön näkökulmasta metsiä koskevien tietojen aikaisempaa parempi
saatavuus ja laajempi hyödyntäminen ovat avainasemassa. Senkin puolesta tämä esitys on
aiheellinen.

Metsävaratietoja on luovutettu tällä hetkellä noin 2 miljoonan hehtaarin alalta. Metsäva-
ratietojen käytön tehostaminen yhdessä muiden metsäpoliittisten keinojen kanssa tukee
Suomen kansallisten metsä-, energia- ja ilmastostrategioiden mukaisia tavoitteita lisätä
hakkuita ja uusiutuvan energian käyttöä. Samalla se antaa entistä paremmat mahdollisuu-
det huolehtia metsien monimuotoisuudesta, joka lienee meidän kaikkien huolena.

Esityksen mukainen tietovarantojen julkisen saatavuuden parantaminen luo edellytyk-
siä myös uuden liiketoiminnan syntymiselle ja auttaa kehittämään metsätietoinfrastruktuu-
ria muun muassa sujuvan puukaupan tueksi. Pidän esitystä metsäalalle erittäin tärkeänä ja
ajankohtaisena.

17.47 Reijo Hongisto sin: Arvoisa herra puhemies! Lain tavoitteena on sähköisiä palve-
luja kehittämällä saada selville tarkemmin maamme metsävarannot sekä parantaa tiedon
laatua ja erityisesti tiedon liikkuvuutta sekä saattaa lainsäädäntö myös metsätietojärjestel-
män osalta EU-direktiivien mukaiseksi.

Voimassa olevaa lakia muutettaisiin siten, että julkisten, ympäristötiedoiksi katsotta-
vien metsätietojärjestelmän tietojen luovuttaminen olisi mahdollista ilman nykyisiä tieto-
 Tarkistettu
4.0



Pöytäkirjan asiakohta PTK 114/2017 vp
jen luovutusmenettelyjä. Lisäksi metsävaratietojen virheettömyyttä koskevaa säännöstä
muutettaisiin siten, että Suomen metsäkeskus voisi vastaanottaa kenen tahansa toimitta-
mia metsävaratietoja.

Metsäkeskuksella on ajantasaista metsävaratietoa noin 11,6 miljoonan hehtaarin alueel-
ta, josta kaksi kolmasosaa on kerätty viime vuosina uudella kaukokartoitusperusteisella
menetelmällä. Vaikka metsätietojärjestelmän tiedot ovat pääosin julkisia, niin siltä osin
kuin kyse on julkisten henkilötietojen luovuttamisesta, luovutuksen saajalla tulee olla met-
sätietolain, henkilötietolain tai muun lain nojalla oikeus käsitellä pyytämiään tietoja. Ny-
kyinen menettely on sanalla sanoen hidas ja todella kankea.

Arvoisa puhemies! Pidän tätä lakiesitystä hyvänä erityisesti pienten metsäpalstojen
omistajien kannalta. Nimittäin käytännössä tilanne on nykyään heidän kohdaltaan niin, että
he eivät saa myytyä hakkuukelpoista metsää, koska monta kertaa tämä korjattava ala on
niin pieni. Metsänkorjuukoneketjuja ei ole kannattavaa kuljettaa ja työllistää pienillä aloil-
la. Jos savotoita tai hakkuita voitaisiin suorittaa kerralla laajemmalla alueella, useiden met-
säomistajien mailla, niin se olisi kannattavaa korjuun kannalta. Toteutuessaan laki antaisi
mahdollisuuden selvittää yhden myyjän palstan läheisyydessä olevat muiden omistamat
palstat, jotka ovat myös hakkuuiässä. Näin ollen puuta ostavat yhtiöt voisivat lähestyä näi-
tä metsänomistajia ostotarjouksilla nykyistä nopeammin, ja käsitykseni mukaan tällä taval-
la myös puukauppa vilkastuisi nykyisestä.

Arvoisa puhemies! Lakiesitys on hyvä ja kannatettava.

17.51 Petri Honkonen kesk: Arvoisa herra puhemies! Yhdyn tuohon edellä esitettyyn ar-
vioon siitä, että tämä on varsin kannatettava lakiesitys. Metsävaratietojen käyttäminen
metsäteollisuuden ja metsätalouselinkeinon hyväksi on vielä liian vähäistä, ja tällä esityk-
sellähän tähdätään ennen kaikkea siihen, että niin metsäteollisuus kuin sitten myöskin met-
säntutkijat ja tämän elinkeinon kehittäjät voisivat paremmin tätä meidän laajoista luonnon-
varoista koottua tietoa hyödyntää.

Mielestäni on erittäin tärkeää, että tässä nyt päädyttiin oikeanlaiseen lopputulokseen
elikkä siihen, että yksityismetsänomistajien henkilötiedot, tilatiedot eli tiedot heidän yksi-
tyisomaisuudestaan eivät ole vapaasti saatavilla tässä järjestelmässä. Tämä on äärimmäi-
sen tärkeää omaisuudensuojan periaatteen kannalta. Myöskin pidän sitä hyvänä, että tässä
on minusta tällainen tasa-arvoinen kohtelu, että pienmetsänomistajien ja sitten esimerkiksi
suurten metsäyhtiöiden, joilla on varsin laajoja metsäomistuksia, kaikkien metsätietoja kä-
sitellään samalla tavalla. Silti nämä tiedot ovat koko elinkeinon ja myöskin tieteen ja tut-
kimuksen käytettävissä, ja tästä hyvästä lopputuloksesta hallitukselle kiitokset.

17.52 Antti Rantakangas kesk: Arvoisa puhemies! Voi yhtyä kollegoitten tapaan siihen
myönteiseen arvioon tästä lakiesityksestä. Erityisesti edustaja Hongisto käytti hyvin asian-
tuntevan puheenvuoron käytännön metsänomistajankin kannalta.

Tämä on osa tätä hallituksen digitalisaatiopolitiikkaakin. Jos vähän tätä avaan, meillä-
hän on täällä metsäpuolella paljon hyödyntämättömiä mahdollisuuksia, ja esimerkiksi
tämä Metsäkeskuksen ylläpitämä metsään.fi-järjestelmä antaa yksittäisille metsänomista-
jillekin hyvän tiedon omista metsistä, niistä hakkuumahdollisuuksista, hoitotoimenpiteistä
ajoitettuina ja jaksotettuina, mitä pitäisi omassa metsässä tehdä, ja myös arvion siitä, min-
kälaisia taloudellisia vaikutuksia tästä tulee. Myöskin tietojärjestelmien kehittymisen myö-
tä erilaiset asiat, esimerkiksi Kemera-tukijärjestelmän hyödyntämiset, voidaan hoitaa tänä
2



Pöytäkirjan asiakohta PTK 114/2017 vp
päivänä täysin sähköisesti, mikä nopeuttaa palveluita. Perusongelma kuitenkin on tällä het-
kellä Metsäkeskuksen resurssit, ja toivon mukaan eduskunnastakin löytyy pientä helpotus-
ta siihen, jotta nämä järjestelmät pystytään saamaan toimimaan ja siellä on riittäviä voima-
varoja hyödyntää niitä täysimääräisesti.

Kaiken kaikkiaan nyt käsittelyssä oleva laki omalta osaltaan kyllä palvelee sitä hallituk-
sen strategista tavoitetta, että puuta saataisiin enemmän liikkeelle ja voitaisiin turvata teol-
lisuuden puunsaanti tilanteessa, jossa meillä on tulossa myöskin jalostuskapasiteettia li-
sää, mikä on sinänsä hyvä asia, ja sitä, että se tavoite 15 miljoonan kuutiometrin puunkäy-
tön lisäämisestä saataisiin myös käytännön tasolla toteutettua.

17.53 Markku Eestilä kok: Arvoisa puhemies! Täytyy itsekin yhtyä siihen, että tämä hal-
lituksen esitys on hyvä. Tämä edistää elinkeinoja ja tämä panee puuta liikkeelle. Olisi hy-
vä, että kun tätä julkista tietokantaa nyt avataan ja meillä on metsään.fi-järjestelmät ja toi-
mivat Kuutiot olemassa, niin sellaisetkin metsänomistajat saisivat sitten tarjouksia, jotka
eivät välttämättä ole markkinoilla olleet aktiivisia. Eli tällä on periaatteellinen markkinoita
tehostava vaikutus, ja on hyvä, että metsäalakin, vaikka se on perinteinen ala ja perinteiset
muodot on ollut hakata puita, menee nyt aika lailla täysin sähköiseen muotoon tiettyjen
kauppojen osalta. Minusta on aivan oikein, että hallituksen kärkihankkeena tätä pidetään.

Toinen periaatteellinen juttu, joka sisältyy tähän hallituksen lakiesitykseen, on se, että
kun me keräämme julkisin varoin tietoa, sitä tietoa ei saa mennä tyhmentämään, koska jos
sitä tietoa tyhmennetään — nyt puhun hila- ja kuvioperiaatteista — niin silloinhan se tar-
koittaa, että veronmaksajien rahoja menee hukkaan. 

Tähän hallituksen kompromissiesitykseen sisältyvät molemmat nämä periaatteet: edis-
tetään sähköistä puukauppaa eikä tyhmennetä julkista tietoa.

Keskustelu päättyi.

Asia lähetettiin maa- ja metsätalousvaliokuntaan.
3


