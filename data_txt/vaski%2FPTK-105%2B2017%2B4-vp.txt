















































DEM2831.tmp.xml


Pöytäkirjan asiakohta PTK 105/2017 vp
Pöytäkirjan asiakohta 

PTK 105/2017 vp

Täysistunto

Tiistai 17.10.2017 klo 14.00—17.34

4. Hallituksen esitys eduskunnalle laeiksi nestemäisten polttoaineiden valmisteverosta sekä 
sähkön ja eräiden polttoaineiden valmisteverosta annettujen lakien liitteiden muuttamises-
ta

Hallituksen esitys HE 138/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

14.31 Valtiovarainministeri Petteri Orpo (esittelypuheenvuoro): Arvoisa puhemies!
Osana hallituksen tänä syksynä tekemää työn verotuksen keventämisen kokonaisuutta
lämmityspolttoaineiden verotusta esitetään nostettavaksi nettomääräisesti 45 miljoonalla
eurolla vuoden 18 alusta. Tämä on vastaavan suuruinen kuin vuoden 17 alussa voimaan
tullut korotus. Tämä on korvaava toimenpide, jonka hallitus on päättänyt toteuttaa sen si-
jaan, että yhdistetyn sähkön- ja lämmöntuotannon eli niin sanotun CHP:n hiilidioksidive-
ron alennus poistettaisiin vaiheittain, niin kuin hallitusohjelmassa päätettiin. Yhdistetyn
tuotannon verotuen poistamisella katsottiin olevan vaikutuksia Suomen energiatalouteen,
ja verotuen poistaminen ei edistäisi sille hallitusohjelmassa asetettuja ympäristö- ja ener-
giapoliittisia tavoitteita. Lämmityspolttoaineiden veronkorotusten katsotaan paremmin tu-
kevan näiden tavoitteiden saavuttamista. 

Veronkorotus kohdennettaisiin sekä veron energiasisältöosuuteen että veron hiilidioksi-
diosuuteen, mutta korotusta painotettaisiin hiilidioksidiveroon, kuten tehtiin myös vuoden
2017 alusta voimaan tulleessa korotuksessa. Tällä tavoitellaan kannustamista vähäpääs-
töisten lämmityspolttoaineiden käyttöön ja samalla pyritään parantamaan maakaasun kil-
pailuasemaa suhteessa kivihiileen. 

Bioperäisten nestemäisten lämmityspolttoaineiden verotuksen rakenne säilyisi ennal-
laan. Näiden lämmityspolttoaineiden hiilidioksidivero säilyisi alempana kuin fossiilisten
polttoaineiden, jolloin korotuksen painotus hiilidioksidiveroon parantaisi bioperäisten
lämmityspolttoaineiden kannattavuutta. Kiinteä ja kaasumainen biomassa säilyisi edelleen
veronkorotuksen ulkopuolella. Myöskään turpeen matalaan energiaveroon ei ehdoteta
muutoksia. 

14.33 Pia Viitanen sd: Arvoisa puhemies! Tässähän on, kuten kuulimme, kysymys sitten
lämmitys-, voimalaitos- ja työkonepolttoaineiden veronkorotuksesta jälleen kerran. Puhe-
mies, haluan tässä puheenvuorossa nyt vakavasti kiinnittää huomiota siihen, että tälläkin
esityksellä on vaikutuksensa ihan tavallisten ihmisten asumiskustannuksiin. Lämmityskus-
 Tarkistettu
4.0



Pöytäkirjan asiakohta PTK 105/2017 vp
tannukset nousevat; kun tähän kaukolämpöön esimerkiksi puututaan, tämä iskee aika ra-
justi nimenomaan kaupunkiasukkaiden rahapussiin. Samoin sitten todella moni omakoti-
talossa asuva lämmittäjä kokee lämmityskustannusten nousun. Tämä on mielestäni sellai-
nen asia, että haluaisin hallituksen kiinnittävän kokonaisvaltaisesti huomiota tähän. Kysyi-
sinkin: onko hallituksella jo joitain suunnitelmia, miten se selvittää tämän vaikutuksia asu-
miskustannuksiin ja kompensoi tämän menetyksen näille ihmisille, jotka mahdollisesti
näiden korotusten seurauksena kärsivät?

Meillähän on tältä päivältä sinänsä hyvä uutinen, ja se hyvä uutinen on se, että opposi-
tion vaatimuksesta hallitus on jälleen kerran peruuttanut erään huonon päätöksensä. [Ben
Zyskowicz: No, se ei tapahtunut opposition vaatimuksesta!] Olimme verojaostossa hyvin
iloisia siitä, että tänään kuulimme, että hallitus ottaa nyt takapakin tässä kiinteistöveron
pakkonostossa. [Eero Heinäluoma: Onko näin?] Tästähän me kävimme pitkän lähetekes-
kustelun, ja sosiaalidemokraatteina edellytimme muun muassa, että tästä pakkokorotuk-
sesta, joka nimenomaan iskee asumiskustannuksiin ja moneen kaupunkiasujaan, luovu-
taan, ja nyt siitä on luovuttu. Ensi vuoden osalta tämä alarajan pakkonosto ei toteudu, ja sii-
nä suhteessa järki voitti, mainittakoon se tässä yhteydessä. [Eero Heinäluoma: Siniset ovat
saaneet aikaan!] Niin no, nyt on sitten tässä suhteessa hyvä kysyä, onko sitten sinistenkin
mielestä oikein se, että tässä lämmityskustannuksia nostetaan todella monella kaupunkilai-
sella asujalla tai omakotitalossa asuvalla, ja nyt voisi olla paikka tietenkin sitten pohtia
myös tätä esitystä. Mutta kuten sanottu, [Puhemies koputtaa] se kiinteistövero — todetta-
koon tässä, puhemies, koska se liittyy olennaisesti tähän asumiskustannuskokonaisuuteen
— oli tämän päivän tärkeä uutinen. 

Puhemies Maria Lohela: Ministeri Orpo, 1 minuutti. 

14.35 Valtiovarainministeri Petteri Orpo: Arvoisa puhemies! Meidän tavoitteemme-
han ei silloin, kun päätettiin kiinteistöveron lisäkorotuksesta, ollut kiinteistöveron korotus
vaan huolehtia siitä, että tärkeä varhaiskasvatusmaksujen alentaminen, joka tehtiin, pysty-
tään kompensoimaan niin, että me pidämme kiinni hallituksen talouspolitiikan perusraa-
mista ja turvaamme kuntien taloudellisen tilanteen, kun näitä varhaiskasvatusmaksuja
alennetaan. Mutta nyt, kun ne on käyty läpi, on todettu, että verokertymä kiinteistöverosta
on noussut niin paljon, että meidän ei tarvinnut tehdä tätä. Siitä täytyy sanoa kiitosta myös-
kin valtiovarainvaliokunnan verojaostolle, joka on käynyt tätä asiaa läpi. Me tulimme sa-
maan tulokseen hallituksen piirissä, että pystyimme välttämään yhden ikävän veronkoro-
tuksen. Mikään ei ole iloisempaa kuin se, että ei tarvitse turhaan veroja nosteskella. Toiset
yleensä siitä tykkäävät.

14.36 Esko Kiviranta kesk: Arvoisa puhemies! Ajattelin puhua tästä energiaverosta, jos
se sallitaan, enkä kiinteistöverosta.

Hallitus on tänään tehnyt hyvän päätöksen, kun se on päättänyt varata tulevassa lisäta-
lousarviossa 25 miljoonaa euroa syksyn vaikeista korjuuolosuhteista kärsineitten viljeli-
jöitten auttamiseksi. Luonteva tapa auttaa on tietysti maatalouden energiatuotteitten val-
misteveron palauttaminen, koska märkä syksyhän aiheutti merkittävän energiankulutuk-
sen lisäyksen viljankorjuussa ja kuivatuksessa. Tällä hetkellähän maa- ja puutarhatalou-
den tuottajille palautetaan tuo kevyen ja raskaan polttoöljyn energiasisältövero kokonai-
2



Pöytäkirjan asiakohta PTK 105/2017 vp
suudessaan, ja se on 17 miljoonaa euroa vuodessa. Lisäksi palautetaan sähkön valmisteve-
roa 14 miljoonaa euroa vuodessa. 

Mutta vähääkään ei palauteta energiatuotteitten hiilidioksidivero-osuudesta, joka on
kaiken kaikkiaan 32 miljoonaa euroa vuodessa. Tämähän poistettiin silloin pääministeri
Jyrki Kataisen hallituksen aikana. Siihen ei ole mitään järkevää syytä. Ilmeisesti se johtui
vihreiden vaatimuksesta, mutta tämä vaatimus sikäli oli ontto, jos sellainen oli, että maa-
taloudessahan on pakko käyttää traktoreissa ja kuivureissa ja niin edelleen polttoöljyä. Sitä
ei voi vähentää sen mukaan, palautetaanko hiilidioksidivero-osuutta vai ei. Tuo määrä to-
siaan on 32 miljoonaa vuodessa, joten tässä olisi aivan oivallista tehdä päätös, että siitä
edes tuo 25 miljoonaa euroa päätettäisiin ottaa uudelleen palautettavaksi. Siihenhän on
EU:n komission suostumuskin olemassa. Ihan omasta tahdostamme päätimme muuttaa
käytäntöä.

14.38 Hanna Halmeenpää vihr: Arvoisa puhemies! Tämä hallituksen esitys on lähtö-
kohtaisesti aivan kannatettava ja hyvä. Käytännössähän tässä painotetaan hiilidioksidive-
ron tapaisesti veronkorotusta. Noin kolme neljäsosaa korotuksesta kohdistuu hiilidioksidi-
päästöihin ja sitten se yksi neljäsosa energiasisältöveroon, eli ilmasto-ohjaavuus vahvis-
tuu, ja esimerkiksi maakaasun kilpailukyky kivihiileen nähden paranee, mikä on hyvä asia.

Esimerkiksi talojen lämmityksessä ja työkoneissa käytettävän kevyen polttoöljyn hin-
nannousu on tosiasia, ja on rehellistä myöntää, että tämä korotus kohdistuu täysimääräise-
nä esimerkiksi öljylämmitteisten talojen ja muiden kiinteistöjen lämmityskuluihin, mutta
tätä ei pidä kyllä kovin paljon synkistellä. Öljylämmityksestä pyritäänkin eroon, mikä on
aivan oikea suunta. Paitsi yksityisiin kiinteistönomistajiin toivottavasti tällä on ennen kaik-
kea myös julkisen sektorin, kuntien, kaupungin ja valtion, omistamien rakennusten lämmi-
tysmuotojen uudistamiseen vahvasti ohjaava vaikutus.

Turpeen verotukseen hallitus tässä ei puutu eikä esitä muutoksia, joten turpeen kilpailu-
kyky verrokkipolttoaineisiin nähden kyllä selvästi paranee. Tässä mielessä tätä esitystä ei
voi kyllä täysin ilmastoystävällisenä pitää. Jonain päivänä turpeesta on suuren mittakaa-
van energiakäytössä kuitenkin luovuttava yhtä lailla ilmaston, suoekosysteemien moni-
muotoisuuden kuin vesiensuojelun syistä. Tämä olisi hyvä alkaa myöskin ottaa sinne hal-
lituksen verolinjauksiin kohtuullisella aikavälillä mukaan. Kysyisinkin ministeriltä: min-
kälaisia keskipitkän ja pitkän aikavälin tavoitteita hallituksella on turpeen käytön ja tur-
peen verotuksen suhteen erityisesti ilmasto, vesiensuojelu ja suoluonnon monimuotoisuus
huomioiden?

14.40 Simon Elo si: Arvoisa puhemies! Niin kuin tässä on tullut esille, nämä ehdotetut
muutokset muuttaisivat polttoaineiden välisiä verotuksellisia suhteita siten, että vähem-
män hiilidioksidipäästöjä aiheuttavien polttoaineiden, kuten maakaasun, kilpailukyky suh-
teessa kivihiileen paranisi, ja kiitänkin edustaja Halmeenpäätä siitä, että rehellisesti myön-
nätte, että tämä on hyvä asia.

Kun edustaja Viitanen otti esille, että onko mietitty, mikä vaikutus tällä on kuluttajiin,
niin täytyy muistaa, että käytettävissä oleviin tuloihin suhteutettuna veronkorotuksen suo-
ra vaikutus on varsin vähäinen. Gini-kertoimella mitattuna, jota oppositiokin on täällä
monta kertaa käyttänyt, ehdotettujen korotusten vaikutus on lähellä nollaa. Absoluuttisesti
mitattuna nämä korotukset koskevat ylimpiä tulokymmenyksiä alimpia voimakkaammin.
Eikö tämä ole juuri sitä, mitä vasemmisto-oppositio on yleensä vaatinut näihin uudistuk-
3



Pöytäkirjan asiakohta PTK 105/2017 vp
siin liittyen, että ne vaikuttaisivat suurituloisiin suhteessa enemmän kuin pienituloisiin?
Tässä täytyy muistaa juuri se, että ylemmissä tuloluokissa olevat kotitaloudet asuvat huo-
mattavasti suuremmissa asunnoissa sekä useammin omakotitaloissa. Täytyy ihmetellä, että
mikä se vasemmisto-opposition linja nyt sitten on, jos tällainen vaikutus, mikä tällä todis-
tetusti tulee olemaan, ei sitten teille kelpaa.

14.41 Emma Kari vihr: Arvoisa puhemies! Ilmaston kannalta on kyllä ehdottomasti po-
sitiivista, että tässä korotuksessa painotetaan hiilidioksidipäästöjä, ja siinä mielessä se oh-
jaa meidän verotusta juuri siihen suuntaan, mihin vihreiden esityksissä on pyrittykin. Eli
meidän pitää käyttää polttoaineveroja niin, että me pyrimme kaikessa päästöjen pienentä-
miseen, ja tässä mielessä tämä esitys onkin ehdottoman kannatettava.

Mutta kun edustaja Halmeenpää tässä ihmetteli, että kun otetaan näitä hyviä askeleita,
miksi sitten ei katsota kokonaisuutta, niin näihin ihmetyksiin on kyllä helppo tässä yhtyä,
koska tosiaan turpeen verotukseen ei tässä esitetä minkäänlaisia korotuksia. Näin nimen-
omaan luodaan kannusteita turpeen käytön lisäämiseen, mikä ei sinänsä vastaa kyllä näit-
ten esitysten tavoitteita. Tässä mielessä tätä esitystä ei voi kyllä pitää ilmaston kannalta
parhaana mahdollisena, ja toivoisinkin, että turvetta myös tässä yhteydessä tarkasteltaisiin.

14.43 Kalle Jokinen kok: Arvoisa rouva puhemies! Tässä keskustellaan lämmityspoltto-
aineiden valmisteveron korotuksesta, ja tähän pohdintaan aina tähän aikaan vuodesta liit-
tyy polttoaineverojen korotukset kokonaisuutena. Tässä yhteydessä, kun lämmityspoltto-
aineiden veronkorotuksesta puhutaan, siinä on vahva ohjausvaikutus siihen, että pyritään
uusiutuvaan energiaan myös lämmityskäytössä, mutta kolikon toiseen puoleen on yleensä
aina tähän vuodenaikaan kuulunut se, että korotetaan myös dieselin ja bensan valmisteve-
roja. Tällä kertaa se on selvä arvovalinta työn linjan puolesta: työssäkäynnin kustannuksia
tässä maassa, suuressa maassa, jossa ihmiset ovat riippuvaisia henkilöautoista mitä suu-
rimmissa määrin, ei haluta nostaa, elikkä ei haluta nostaa työssäkäynnin kustannuksia ko-
rottamalla dieselin ja bensan verotusta, ja siitä kiitos hallitukselle ja valtiovarainministeri
Orpolle, joka on tämän asian hyvin oivaltanut.

Sitten täällä edustaja Viitanen nosti ansiokseen kiinteistöveron alarajan jättämisen en-
nalleen, että sitä korotusta ei nyt tehdä. Täytyy muistuttaa edustaja Viitaselle, että se on
hallitus, joka täällä tekee nämä päätökset, eikä oppositio. [Eero Heinäluoma: Eduskunta!]
— Hallitus tekee esitykset ja eduskunta sitten päättää budjetit, näin se on. — Tämä korotus
on tässä vaiheessa tarpeeton, koska meille on tietysti tärkeää, että valtion tulokertymä on
se, mitä me tarvitsemme yhteisten menojen kattamiseksi, ja jos se tulokertymä kertyy muu-
ten, niin silloin ei tehdä tarpeettomia veronkorotuksia. Tämmöisiä veronkorotuksia ei ide-
ologisista syistä rakasteta, niin kuin jossain päin muualla tässä salissa. On tärkeää, että ve-
rotulokertymä saadaan kasaan ja turhia veronkorotuksia ei tehdä.

14.44 Ville Niinistö vihr: Arvoisa puhemies! Tämä on hyvä lakiesitys. Kun kerrankin
näin on, piti tulla tänne saliin saakka oikein sanomaan se ääneen, kun harvemmin näin pää-
see tämän hallituksen aikana tekemään. [Ben Zyskowicz: Twitteriin kanssa!] — No, edus-
taja Zyskowicz voi pitää siitä huolen. Voitte oppia uutta samalla.

Haluaisin vain sanoa sen, että meidän pitää miettiä todellakin kokonaisuutta silloin, kun
me mietimme veron keräämistä energiaveroista ja polttoaineveroista, ja pyrkiä varmista-
maan, että suomalaisten ihmisten, myös niiden omakotitaloasujien ja kaukolämmityksen
4



Pöytäkirjan asiakohta PTK 105/2017 vp
piirissä olevien, ja suomalaisen yhteiskunnan taloudellinen hyvinvointi on pitkällä aikavä-
lillä paras mahdollinen. Tässä esimerkki Ruotsista kertoo vain sen, että kun Ruotsi jo 15
vuotta sitten päätti nostaa näitten lämmityspolttoöljyjen verotason noin kolminkertaiseksi
meidän silloiseen verrattuna ja antoi samaan aikaan aika isot kannustimet ja tuet siihen, että
vaihdetaan pois polttoöljyn käytöstä lämmityksessä, niin Ruotsissa ei ole öljylämmitteisiä
omakotitaloja käytännössä enää ollenkaan. Meillä on vielä kymmeniätuhansia jäljellä, ja
se on ollut karhunpalvelus näille ihmisille, että poliitikot Suomessa ovat olleet hitaampia
tässä muutoksessa. Siksi ehkä peräänkuulutankin nyt hallitukselta sitä, että ei se ole ihmis-
ten vika, että heillä on talossaan joku lämmitysjärjestelmä, joka on vanhentunut, mutta
meidän pitäisi auttaa heitä vaihtamaan se ja sen pitäisi olla heille mahdollisimman kannat-
tavaa. 

Mutta tämä lakiesitys on erittäin perusteltu, enkä lähde sitä populistisesti, lyhytjänteises-
ti vastustamaan sen takia, että se voi nostaa jonkun lämmityskustannuksia lyhyellä aikavä-
lillä, mutta pitää miettiä, mikä näiden ihmisten vaihtoehto on. Eli energianeuvontaan pitäi-
si panostaa, ja onko hallitus laskenut, kuinka kannattavaa on keskimäärin, mikä takaisin-
maksuaika on ihmisillä, kun he vaihtavat polttoöljyn sitten kestävämpiin lämmitysjärjes-
telmiin, niin kuin vaikka maalämpöön ja muihin vaihtoehtoihin? Usein se takaisinmaksuai-
ka on vain viisi vuotta, mutta tässä voisi miettiä myös uusia kannustimia, jos kotitalousvä-
hennys ei siihen riitä. Onko ministerillä tähän vastausta?

14.46 Timo Harakka sd: Arvoisa puhemies! Tässä on puhuttu tämän lakiesityksen vaiku-
tuksista öljylämmitteisiin talouksiin, ja kyllähän se varmasti on niin, kuten edustaja Niinis-
tö tuossa vähän ikään kuin viittasikin, että niissä asuu iäkkäämpää väkeä, joka ei ole kyen-
nyt muutoksia tekemään.

Edustaja Elo puolusti vahvasti sitä, että tämä on hyvinkin tasa-arvoinen veronkorotus.
Totean tässä vain, että se siis suhteellisesti kohtelee eri tuloluokkia samalla tavalla, ei siis
suurituloisia erityisen kalseasti. 

Mutta nämä luvut ovat vuodelta 2012. Meillä on aika vanha aineisto tässä nyt tämän la-
kiesityksen taustalla. Me edellytimme viime vuonna tämän vastaavan korotuksen osalta,
että sen vaikutuksia tuloeroihin ja sosiaalista hyväksyttävyyttä tutkittaisiin, ja olisi todella
tärkeätä, että selvitettäisiin, keitä ovat ne 200 000 ihmistä, jotka vielä asuvat öljylämmit-
teisissä omakotitaloissa. 

Harmillista on se, että käytössä tällä hallituksella on pelkästään keppi eikä porkkana, ku-
ten edellisellä hallituksella, jolla oli vaatimaton 10 miljoonan euron määräraha pientalojen
energiaremontteja varten, nimenomaan että päästäisiin öljystä esimerkiksi maalämmityk-
seen. On täysin erikoista, että tätä kymmentä miljoonaa ei tahdo enää löytyä niille ihmisil-
le, jotka haluaisivat asua ekologisemmin. Näin asumisen kustannukset kasvavat.

Kuten edustaja Jokinen tuossa totesi, tuo kohtuuton pakkokorotus kiinteistöveroihin tuli
tänään peruutettua. Siitä kukin ottakoon kunnian. Joka tapauksessa helsinkiläiset, espoo-
laiset, uusimaalaiset kiittävät sitä, että kasvun esteitä ei lisää rakenneta. Mutta kun hän pu-
hui tarpeettomista veronkorotuksista, joita ei tehdä, niin eikö se [Puhemies koputtaa] kiin-
teistöveron ylärajan nosto, jota yksikään kunta ei tarvitse, nimenomaan ole tarpeeton?

14.49 Ben Zyskowicz kok: Arvoisa rouva puhemies! Heti alkuun on kerrottava, että mi-
nulla on huonoja uutisia edustaja Viitaselle: tämä kiinteistöveron alarajan korotuksen pe-
ruuntuminen ei todellakaan johtunut opposition tai edustaja Viitasen vaatimuksesta, vaan
5



Pöytäkirjan asiakohta PTK 105/2017 vp
se johtui siitä, kuten ministeri Orpo täällä kertoi, että uudet tuottoarviot kiinteistöverosta
kertovat, että tätä korotusta ei tarvita varhaiskasvatusmaksujen alennuksen kompensoimi-
seksi kunnille. Kun me kokoomuksessa, toisin kuin te siellä sosiaalidemokraateissa, emme
rakasta veroja, niin me emme halua tällaisia tarpeettomia veronkorotuksia tietystikään olla
puoltamassa. [Timo Harakan välihuuto] — Viime viikolla sanoin täällä moneen kertaan,
edustaja Harakka, että kukaan ei ole iloinen siitä, että joudutaan korottamaan kiinteistöve-
roa.

Mitä sitten tulee tähän nyt listalla olevaan veronkorotukseen, niin edustaja Viitanen on
pahoillaan siitä, että se koskee aivan tavallisia suomalaisia. No, eipä se kiinalaisiakaan voi
koskea, mutta tämä on seurausta siitä hallituksen valitsemasta työn linjasta, että me emme
halua kiristää, edustaja Viitanen, tavallisten, keskituloisten, ahkerien suomalaisten työtä
tekevien ihmisten verotusta, vaan mieluummin suuntaamme näitä veroja haittojen ja kulu-
tuksen verottamiseen. 

Kun edustaja Harakka nosti tämän tuloeronäkökulman tässä taas esiin, niin edustaja Ha-
rakka, kun me emme halua kiristää työnteon verotusta, vaan mieluumminkin keventää si-
tä, ja haluamme kiristää haittojen, kuten alkoholin ja tupakan, verotusta, niin sillä on Gini-
kertoimeen kielteiset vaikutukset, mutta ette kai tekään ole sitä mieltä, että meidän pitäisi
mieluummin kiristää työnteon verotusta ja keventää esimerkiksi tupakoinnin verotusta,
jotta vaikutukset Gini-kertoimeen olisivat sellaisia kuin te toivotte?

Puhemies Maria Lohela: Vastauspuheenvuoro edustajille Viitanen ja Harakka. Sitten mi-
nisteri Orpon puheenvuoro.

14.51 Pia Viitanen sd (vastauspuheenvuoro): Arvoisa puhemies! Valitettavasti edustaja
Zyskowicz ei nyt muistanut, että esimerkiksi lapsiperheiden verotusta hyvin ikävällä taval-
la hallitus on kiristämässä, mikä mielestäni ei ole oikein. Eikö se, edustaja Zyskowicz, ole
kuitenkin niin, että se on hyvä, että oppositio esittää omia vaihtoehtojaan, esittää vaatimuk-
sia, esittää perusteluja sille, miksi hölmöt esitykset pitää perua? Ei kai se kiellettyä ole, luu-
lisi siitä teillekin apua kaiken kaikkiaan olevan, ja opposition oikeuksiin varmasti kuuluu
painostaminen. Ja siitä olen vilpittömästi iloinen, ja toivottavasti edustaja Zyskowiczkin
on, että hallitus perui tämän päätöksen ja tämä SDP:n vaatimus vaikutti kaiken kaikkiaan.
[Ben Zyskowicz: Ei se vaikuttanut!]

Puhemies! Edustaja Zyskowicz kun tuossa sanoi, että hän ei rakasta turhia veroja, niin
miksi hän sitten rakastaa turhaa säätelyä? Nimittäin nyt kun tämä alarajan pakkonosto pe-
rutaan, niin ei ole mitään järkeä jättää sitä ylärajan nostoa sinne, koska sillä ei ole mitään
vaikutusta, se ei vaikuta fiskaalisiin tavoitteisiin. Se on vain eräänlainen normi normin
vuoksi [Puhemies koputtaa] ja laki lain vuoksi. Ei kai sitä tehtyä työtäkään voi roskikseen
ilmeisesti hallituksen mielestä heittää. [Puhemies: Edustaja Viitanen, aika täynnä!] En ym-
märrä.

14.52 Timo Harakka sd (vastauspuheenvuoro): Arvoisa puhemies! Edustaja Zysko-
wiczin kellossa oli aivan toinen ääni viime viikolla. Nyt on sitten aivan toinen mielipide.
Mutta jos saan ennustaa, niin edustaja Zyskowicz äänestää vielä tässä salissa veronkoro-
tusten puolesta tälläkin kaudella, niin että ilmeisesti nämä veronkorotukset ovat kuitenkin
hänelle jonkinsorttinen salarakas.
6



Pöytäkirjan asiakohta PTK 105/2017 vp
Kun puhutaan työn verottamisesta, niin olen aivan varma siitä, että niistä 200 000:sta öl-
jylämmitteisessä talossa asuvasta suomalaisesta valtaosa tai ainakin merkittävä osa on elä-
keläisiä. Heitä ei yhtään lohduta se, mitä te täällä paasaatte työn verotuksesta. Heidän ve-
rotuksensa kiristyy, onneksi ei nyt sentään niin kuin tuossa oli käymässä, että helsinkiläi-
nen eläkeläispariskunta jossain Tapanilassa olisi joutunut maksamaan 100 euroa lisää pel-
kästään siitä ilosta, että asuu omakotitalossa. Toivottavasti eivät asu öljylämmitteisessä
omakotitalossa.

Ja sekin pitää paikkansa, mitä edustaja Viitanen sanoi: [Puhemies koputtaa] koululais-
perheiden verotus kiristyy.

Puhemies Maria Lohela: Ministeri Orpo, 3 minuuttia.

14.53 Valtiovarainministeri Petteri Orpo: Arvoisa puhemies! Tässä on oikeastaan kyse
samaan aikaan kahdestakin asiasta: on kyse ilmastopolitiikasta ja sitten itsessään veropo-
litiikan peruslinjasta. Veropolitiikan peruslinjassa, juuri niin kuin täällä on todettu muun
muassa edustaja Zyskowiczin suulla, me siirrämme painopistettä työn verotuksesta [Eero
Heinäluoma: Ja miljoonaperintöjen!] välillisiin veroihin ja ympäristöä saastuttavan toi-
minnan veroihin. Ja tämä on juuri sellainen. 

Kun edustaja Niinistö sanoi, että käy kerrankin kehumassa hallitusta, niin minunkin täy-
tyy puolestani kerrankin kehua edustaja Niinistön erittäin hyvää, tasapainoista ja fiksua pu-
heenvuoroa. Otitte siinä esille muun muassa energianeuvonnan ja kotitalousvähennyksen
keinoina saada aikaan energiaremontteja talossa. Minä myöskin uskon näihin keinoihin.
Minä uskon siihen, että tällä hetkellä maalämmön, aurinkosähkön, vaihtoehtoisten ener-
giamuotojen ja sähköverkkojen kehittämisen ja niin edelleen myötä pikku hiljaa, yhdessä
veronkorotusten kanssa — tässä tapauksessa niiden, jotka suunnataan ympäristöä haittaa-
vaan, saastuttavaan toimintaan — me pääsemme oikeaan suuntaan, oikeaan maaliin. Ja on
tärkeää miettiä edelleenkin, miten tätä kehitystä voidaan jatkaa. Kun kerran sanoin, että
tässä on kaksi puolta, on siis se veropolitiikka ja sitten on ilmastopolitiikka, niin meidän
vain pitää tehdä näitä. Hyväksyttekö te sen, että meillä 200 000 kotitaloutta käyttää öljy-
lämmitystä? Se on meidän ilmastolta silloin pois. Silloin meidän täytyy tehdä näitä ratkai-
suja, ja meidän täytyy edistää sitä, että se muutos tapahtuu, ja siksi tämä on täysin looginen
suunta. Kotitalousvähennystä on jonkun verran parannettu tämän hallituksen toimesta. Us-
kon, että se omalta osaltaan varmasti tukee näitten remonttien tekemistä.

Vielä kerran tähän kiinteistöveropäätökseen: Todellakin oli niin, että ne laskelmat näis-
tä tuotoista saatiin ja sen perusteella todettiin, että ensi vuodelta voidaan tämä 50 miljoo-
nan kiinteistöveron kiristys jättää tekemättä, mutta sitten vuodelle 19 niiden laskelmien
mukaan tulee löytää 10 miljoonan verokertymä jostakin. Tämä oli erinomaisen iloinen uu-
tinen. Minä uskon, että tässä salissa hyvin harvassa ovat ne, jotka olisivat tykänneet tästä
veronkorotuksesta, ja siksi oli hyvä, että me pystyimme tämän ratkaisun tekemään. Mitä
siihen ylärajaan tulee, niin jos ei kerran kukaan sitä käytä, niin onko se sitten niin pahakaan
siellä olemassa? Minusta se ainakin suojelee siltä, että jos joku päättää sitä käyttää, niin on
joku rajakin sillä.

14.56 Eero Heinäluoma sd: Arvoisa puhemies! Todellakin öljyn käytöstä pitää päästä
eroon. Se on ympäristövastuuta, se on vastaus ilmastonmuutokseen. 2006 esitin, että Suo-
mi asettaisi yhteisen tavoitteen [Pia Viitanen: Se oli hyvä esitys!] luopua öljystä vuoteen
7



Pöytäkirjan asiakohta PTK 105/2017 vp
2030 mennessä ja että tehtäisiin pitkäaikainen ohjelma, jolla kotitalouksille ja myös yrityk-
sille jäisi aikaa sopeutua tähän, ja tässä yhdyn edustaja Niinistön toteamukseen, että pitää
olla ohjelma, mitä kulloinkin tehdään, ettei käy niin, että kuluttajat ja tavalliset ihmiset,
joista täällä on puhuttu, joutuvat tempoilevan politiikan kohteiksi, joita sitten ruoskitaan
näillä veronkorotuksilla. Edustaja Zyskowicz sanoi, ettei niitä rakasteta, mutta siitä huoli-
matta niitä täällä esitetään, niin kuin tässäkin asiassa.

Ikävä kyllä tuota tahtoa ei silloin syntynyt eikä tämmöistä pitkän ajan ohjelmaa tehty
eikä tehty niitä porkkanoita, jotka olisivat esimerkiksi kotitalouksien osalta rohkaisseet
luopumaan öljylämmityksen käytöstä. Nyt tehdään sitten yksi uusi kierros lisää, ja ihan
niin kuin edustaja Niinistö sanoi, tähän ei sisälly rohkaisua siihen, että otettaisiin käyttöön
vaikkapa maalämpöä tai muita uusiutuvaan energiantuotantoon pohjautuvia ratkaisuja.
No, ei olla eri mieltä tavoitteesta, mutta ollaan eri mieltä siitä, millä tiellä mennään.

Mitä sitten tulee kiinteistöverokysymykseen, niin minä ihailen edustaja Zyskowiczia:
hän on ehtymätön keksimään hallituksen käänteille aina perustelut. Siis yleensä sanotaan,
että peruuttamalla ei pääse eteenpäin, mutta kokoomus on tehnyt tästäkin taiteenlajin, ja
tässäkin tuntuu kuin peruuttamalla päästäisiin eteenpäin, [Naurua] koska tänään 10.09 tuli
juuri sopivasti oikeita tietoja helpottamaan verojaoston päätöksentekoa. No, ehkä oli sitten
niin, että edustaja Viitanen ja edustaja Harakka olivat jo syyskuussa hivenen enemmän kat-
soneet näitä tietoja, koska nämä veroennakkotiedothan tulivat jo syyskuun puolivälissä
kunnille. Me tiedämme sen syyskuun puolivälistä jo, mikä on ollut verokertymäkehitys
kautta linjan. [Puhemies koputtaa] Mutta parempi myöhään kuin ei milloinkaan, ja jos jos-
kus tarvitsen asianajajaa oikein vaikeaan tapaukseen, se on edustaja Zyskowicz.

14.58 Ben Zyskowicz kok (vastauspuheenvuoro): Arvoisa rouva puhemies! Aivan aluksi
pitää kiittää edustaja Heinäluomaa suosituksesta.

Mutta mitä tähän kiinteistöveroon tulee, niin ei tässä todellakaan ole mitään mystiikkaa.
Koko ratkaisu aikanaan hallituksessa — olikohan se nyt sitten puoliväliriihessä, en ole ihan
varma, taisi olla juuri siellä — päätettiin sen vuoksi, että päätettiin alentaa varhaiskasva-
tusmaksuja, ennen kaikkea siis pieni- ja keskituloisten ihmisten varhaiskasvatusmaksuja,
ja tämä merkitsi kunnille tulonmenetystä, jolloin sitten päädyttiin siihen, että kiinteistöve-
ron alarajaa korottamalla kuntien talous tältä osin turvataan. Nyt kun on saatu arviot siitä,
että tätä kiinteistöveron korotusta ei tarvita paikkaamaan tätä kuntien tulovajetta, joka syn-
tyi näistä varhaiskasvatusmaksuista, niin on tehty päätös siitä, että tämä korotus peruute-
taan.

14.59 Eero Suutari kok (vastauspuheenvuoro): Arvoisa puhemies! Kun itse olen siellä
valtiovarainvaliokunnan verojaostossa, niin täytyy sanoa, että ei ole tämän päivän asia sii-
tä hallituksen esityksestä keskustelu ja sen katsominen, että mitenkä se olisi mahdollista
muuten kuin korottamalla sitä alarajaa. Itse olen käynyt keskustelua Amerikkaan, kun mi-
nisteri siellä oli, jo viime viikolla, että tämä on mahdollista, koska nämä kiinteistövero-
tuotot ovat nousemassa sillä tavalla, että meillä ei ole tarvetta vuonna 2018 ja sitten 2019.
Tosiaan se 10 miljoonan vaje on siellä ollut, ja kaikki, jotka ovat verojaostossa, tietävät to-
tuuden tästä asiasta. Turhaa sanoa, että se olisi tämän päivän asia ja opposition painostuk-
sesta tehty, vaan on haettu itse omaa ratkaisua hallituksen taholta.

Sitten turveasiasta, kun täällä ei kukaan näköjään puolusta turvetta: Kolmannes turpees-
ta on Lapissa, kolmannes Kainuussa ja kolmannes sitten muualla Suomessa. Siitä noste-
8



Pöytäkirjan asiakohta PTK 105/2017 vp
taan 0,6 prosenttia, ja siellä on työllisyyttä, ja suomalainen teknologia on siinä johdossa. Se
on kehittymässä hyvään suuntaan, mutta sen käyttö vähenee. Meidän on [Puhemies koput-
taa] turha täällä lisää painostaa sitä. 

Puhemies Maria Lohela: Vielä yksi vastauspuheenvuoro. Edustaja Ala-Nissilä.

15.01 Olavi Ala-Nissilä kesk (vastauspuheenvuoro): Puhemies! Tämä keskustelu liittyy
todella asumiskustannuksiin. Kun olen myöskin siellä verojaostossa, voin todeta, että täs-
tähän on käyty keskustelua, onko hyvä asia, että valtio asettaa alarajan kiinteistöverolle ja
että se pidetään laissa mukana. Se ei ole periaattessa hyvä asia, ja toisaalta myöskin tämä li-
sää asumiskustannuksia ja on ehkä myöskin investointien esteenä heikosti kannattavilla
aloilla.

Tässä on kysymys, niin kuin edustaja Zyskowicz sanoi, todella varhaiskasvatusmaksun
kompensoimisesta, ja nämä verotulokertymät ovat aina arvioita. Nyt kun on talous lähte-
nyt nousuun, rakentaminen on voimakasta ja rakennuksia valmistuu, sitä kautta kiinteistö-
veropohja myöskin vahvistuu. Eli hallituksen linjalla kun mennään, voidaan tehdä aina
ajassa, niin kuin tänään, hyvää veropolitiikkaa.

Puhemies Maria Lohela: Ja listalle.

15.02 Pia Viitanen sd: Arvoisa puhemies! En malta olla mainitsematta, että kyllä tämä
ajassa tekeminen on sitten hyvin sekuntipeliä. Nimittäin meidän verojaostomme kokous al-
koi muistaakseni 10.30 ja 8 minuuttia ennen kokousta vielä emme tienneet, mikä se ajan-
kohtainen arvio verotuloarviosta oli, se ei ollut kellään selvillä. Mutta onneksi se maa-
ginen 8—10 minuuttia sitten selvitti tämän, tosin siihen tarvittiin vielä yksi neuvottelutau-
kokin ennen kuin tämä verotuloarvio sitten selvisi. Että kukin kuulija varmasti, puhemies,
nyt itse arvioi, mikä tässä on taustalla: onko siinä sitten verotulojen kertymän kehityksen
selvittäminen, vai mahtaako olla enemmänkin sitten keskustan kannatuskehityksestä kysy-
mys, mikä sitten muutti tämän päätöksen, jota edustaja Zyskowiczkin vielä silloin viime
viikolla hyvin innokkaasti puolusti. [Eero Heinäluoma: Veikkaan jälkimmäistä!] — Veik-
kaamme näin. [Jukka Gustafsson: Kumpi se jälkimmäinen oli?] — Kepun kehitys oli jäl-
kimmäinen. — Pääasia kuitenkin meidän kannaltamme on se, että asia, mitä vaadimme,
mitä esitimme, etenee. Hyvä, että hallitus perui tämän hölmön esityksensä, joka olisi lisän-
nyt tavallisten suomalaisten kiinteistöveroa ja sitä kautta asumiskustannuksia.

Mutta kuten sanottu, puhemies, tässä nyt on tämä seuraava ongelma juuri sen tavallisen
suomalaisen asumiskustannusten osalta, ja se on tietenkin tässä yhteydessä se, että näitä
kaukolämpömaksuja nostetaan. Se iskee moneen kaupunkilaisasujaan ja samoin sitten näi-
hin mainittuihin pariinsataantuhanteen omakotiasujaan, jotka asuvat öljylämmitteisissä ta-
loissa. Siksi peräänkuulutan ja kysyin myös aiemmin: aikovatko hallituspuolueet nyt miet-
tiä jonkinlaista kompensaatiota tästä näille asujille? Kuten sanottu, jos täällä puhutaan tu-
lonjakovaikutuksista, varmasti on niin, että näissä omakotitaloissa asuu juuri täällä mainit-
tua kohtuullisen pienituloista eläkeläisväestöä, jolla ei ole ollut taloudellisia mahdollisuuk-
sia näitä lämmitysjärjestelmiä muuttaa, ja siksi tarvitsisi saada jonkinlaista korvausta ja
kiinnittää [Puhemies koputtaa] huomiota myös tähän porkkanapuoleen.
9



Pöytäkirjan asiakohta PTK 105/2017 vp
15.04 Eero Lehti kok: Arvoisa rouva puhemies! Täällä edustaja Niinistö vertasi Suomen
ja Ruotsin välisiä eroja lämmitysöljyn käytössä. Todella ero on merkittävä: Ruotsissa ei
enää ole oikeastaan, kuten hän sanoikin. Mutta Suomessakin olisi aika siirtyä ilmeisesti
maalämpöön, nimenomaan kun siihen nyt on saatavissa suhteellisen halpakorkoista lainaa
ja maalämmön tuotto takaisinmaksuaikoina, riippuen vähän olosuhteista, on 5—10 vuotta.
Nykyisellä korkokannalla voisi sanoa, että se on erittäin hyvä investointi, ja sillä öljyläm-
mittäjä pääsee eroon suhteellisen kovasta öljyn rasituksesta omaan elämiseensä ja lämmi-
tykseen. 

Tässä viimeaikainen kehitys on myös johtanut siihen, että aurinkoenergiaa käytetään tä-
män maalämpöpumpun käyttämiseen, jolloin sitäkään sähköä ei tarvitse ottaa verkosta. Ja
viisaimmat ovat käyttäneet kesäaikana syntyneen tilanteen hyväksi pumppaamalla tätä
maalämpöä siihen ympäristöön, mistä maalämpö talven aikana, kylmänä vuodenaikana
otetaan, jolloin hyötysuhde paranee merkittävästi vielä nykyisestä.

15.05 Timo Kalli kesk: Puhemies! Käsittelyn pohjana olevassa esityksessä on kysymys
valtion tuloista ja toisaalta ilmastopolitiikan ohjauksesta, ja minusta tähän kysymykseen
pitää paneutua nimenomaan tällä tavalla. Voimakkaasti esille on noussut lämmityspoltto-
aineen hinnan korotus, joka on 1,88 senttiä litralta ja jonka kustannus omakotitalon asujal-
le on 20—40 euroa vuodessa. No sekin on korotus, mutta meidän pitää muistaa, että oma-
kotitaloissa siihen lämmitykseen on olemassa vaihtoehtoja. Niin kuin jo mainittiin, on puu,
on maalämpö, on aurinkolämpö, ja koko ajan tekniikka tuo uusia mahdollisuuksia. Eli
meillä on olemassa tiekartta, jolla omakotitalojen omistajia yritetään ohjata, ja kaikki hy-
vin tietävät, että jotain on pakko tehdä ilmastopolitiikan kannalta.

Tässä keskustelussa on noussut esille myöskin tänään valtiovarainvaliokunnan päättä-
mä kiinteistöveron alarajojen korotuksen poisto. Itsekin olin mukana verojaostossa, ja
näistä aikatauluista muistutan vain, että viime perjantaina verojaosto päätti, että käsittelyn
pohjaksi tiistaille laaditaan sellainen mietintöluonnos, jossa näitä alarajoja ei nosteta. [Pia
Viitanen: Oli A- ja B-versio!] Kun tässä voimakkaasti on noussut esiin se, että 10 minuut-
tia tai 15 minuuttia ennen, niin periaatteessa poliittinen päätös hallituspuolueiden valio-
kuntaryhmien osalta tapahtui perjantaina, ja sen jälkeen on sitten sukkuloitu hallituspuolu-
eiden puheenjohtajien kanssa, ja tänään on syntynyt hyvä ratkaisu, jota tässä on kehuskel-
tu. Valitettavasti vain tähän liittyy yksi hylkäysehdotus, enkä tiedä, mitä se tarkoittaa.

15.07 Sami Savio ps: Arvoisa puhemies! Tässä salissa on tänään puhuttu yllättävänkin
positiiviseen sävyyn tästä veronkorotuksesta, joka nostaisi edelleen asumisen hintaa, ja ai-
nakaan itse en veronkorotuksia rakasta. Muun muassa kotitalousvähennyksen alan laajen-
taminen olisi hyvä keino, jos halutaan öljylämmityksestä eroon. Se olisi paljon kannatetta-
vampaa. Asumiskustannusten nousu on ollut jatkuvaa, ja tämän esityksen myötä kauko-
lämmön hinta nousisi yleisesti prosentin tai pari käytettävästä laitostyypistä riippuen ja öl-
jylämmitteisen omakotitalon lämmityskustannus nousisi noin 43 euroa vuodessa. Onko se
paljon vai vähän, sitä voi kukin itse arvioida, mutta ainakaan itse en usko, että asukkaat
juuri kiittävät tästä esityksestä hallitusta.

Arvoisa puhemies! Sitä vastoin tänään tehty kiinteistöveroprosenttien alarajojen nos-
toesityksen peruuttaminen oli kyllä erittäin hyvä päätös. Siitä tulee kiittää hallitusta, että se
tuli asiassa järkiinsä. Tästä kiinteistöveroasiastahan käytiin hyvä ja pitkä lähetekeskustelu
eduskunnassa viime viikolla, ja kyllä minä katson, että opposition täällä esittämillä näkö-
10



Pöytäkirjan asiakohta PTK 105/2017 vp
kannoilla oli vaikutusta tähän tehtyyn oikeaan päätökseen ja tämän alarajojen korottami-
sesityksen perumiseen. Edustaja Zyskowicz kyllä väheksyi opposition merkitystä, mutta
kyllähän me viime perjantaina jo saimme kokea, kuinka oppositiokin voi vaikuttaa täällä
esittäessään veteraanien tukemista, ja hallituksen ankarasta vastarinnasta huolimatta oppo-
sitio voitti tuon äänestyksen.

Arvoisa puhemies! Ministeri Orpo totesi äsken, että kiinteistöveron lakisääteisten alara-
jojen nosto olisi ollut osa kompensaatiota, jolla kunnille olisi korvattu varhaiskasvatus-
maksujen alentamisesta johtuvia tulonmenetyksiä, mutta itse en kyllä katso, että alarajojen
nosto olisi siihen vaikuttanut. Nythän kunnilla on laajempi liikkumavara [Puhemies koput-
taa] ja ne voivat kompensoida nämä menetykset muutoinkin.

15.09 Eero Suutari kok: Arvoisa puhemies! Olisin halunnut tästä turpeen käytöstä, kun
täällä niin haluttiin duubioida sen käyttöä, sen verran sanoa, että tosiaan meillä on Suomes-
sa noin kolmannes maa-alasta turpeessa ja turvemassa kasvaa vuosittain ja sitoo tietysti hii-
lidioksidia siihen itseensä. Vaikka me otamme sieltä sen 0,6 prosenttia turpeesta käyttöön,
joka tällä hetkellä on, niin siitä huolimatta kasvaa tämä hiilidioksidin sitoutuminen siihen.
Meillä tietysti on ohjelmana se, että mahdollisimman vähän turvetta sitten jatkossa otetaan.

Mutta täytyy ottaa huomioon myös se, että viime kaudella tehtiin määrittelyt näistä tur-
vemaista, missä tätä turpeenottoa voidaan suorittaa. Kaikki nämä, jotka saavat luvan tur-
peen nostoon, ovat tällä hetkellä niitä maita, jotka ovat luontoarvonsa jo menettäneitä, elik-
kä niiden on pitänyt olla sellaisia, ettei niitä voi enää puolustaa. Sitten kun saadaan tämä
turvemassa nostettua sieltä ylös, sen jälkeen sinne voidaan istuttaa metsää, joka sitten myös
on hiilinielu entistä enemmän verrattuna siihen, mitä on tämä huono kitumaa, mikä siellä
tällä hetkellä on.

15.11 Hannu Hoskonen kesk: Arvoisa rouva puhemies! Tässä polttoaineverotuksen lie-
vässä korotuksessa lämmityspolttoöljyn kautta — tai siis samaa polttoöljyähän käytetään
myös traktoreissa polttoaineena — nyt ei varmaan maailma kaadu. Aivan kuten on mones-
sa puheenvuorossa todettu, tämä ilmastopolitiikan hoito vaatii, että yritetään päästä siitä
irti pikkuhiljaa, niin kuin Ruotsi on sen tehnyt jo, ja ruvetaan käyttämään kotimaisia raaka-
aineita, kuten tässä on tullut. Pelletti on hyvä vaihtoehto, maalämpö on hyvä vaihtoehto, il-
malämpöpumppu on hyvä vaihtoehto. Yksi tai oikeastaan kaksi vaihtoehtoa on tässä unoh-
tunut: Toinen on nämä kotimaiset erinomaiset lämmitystakat ja -uunit, joissa niissäkin
tämä hiukkaspäästöpuoli on saatu haltuun. Kotimaisella jo pelkällä roskapuulla pystyy
moni talon lämmityksen hoitamaan niin edullisesti, että se on todella halpaa, ja öljyn käyt-
tö on loppunut. Sen parempaa ilmastotekoa en voi kuvitella. 

Turvehan, mistä edustaja Suutari erinomaisesti puhui, on loistava mahdollisuus Suomel-
le aina. Se on kotimainen polttoaine. Olen vähän ihmeissäni siitä, että tässä talossa ei huol-
tovarmuudesta kukaan tunnu olevan huolissaan enää ollenkaan. Toinen juttu: Kuten tiede-
tään, olette lehtiä lukeneet ja tiedotusvälineitä seuranneet, me saamme turpeelle uusiokäyt-
töä. On kehitetty uusia tuotteita, jotka ovat aivan maailman mittaluokassa mullistavia, ja
nekin vähentävät fossiilisten aineiden käyttöä, kivihiilen ja raakaöljyn käyttöä. Sillä alalla
on vasta tekniikan kehitys menossa, ja tänäkin päivänä se jatkuu, ja ensimmäisiä tehtaita
ruvetaan pystyttämään Suomeen. Se on niitä innovaatioita, joilla Suomi nousee tästä la-
masta, kun nousee.
11



Pöytäkirjan asiakohta PTK 105/2017 vp
Kun sitten veroja lähdetään alentamaan, niin tässä oppositio on ankarasti hyökännyt ja
epäillyt, että kaikki on heidän ansiotaan. Kas kun ette viime kaudella niitä keinoja käyttä-
neet. Tehän viime kaudella kokeilitte verojen korotusta. Mitä tapahtui: 100 000 työtöntä li-
sää hurjaa vauhtia, valtion velka nousi eksponentiaalisesti ylöspäin. Eivätkö nämä keinot
ole jo kokeiltu, arvoisat opposition edustajat? Te olette sen jo kokeilleet. [Pia Viitanen: Te-
hän tässä nyt veroja olette korottamassa!] Kyllä meidän pitää pitää huoli siitä, että talous-
elämä pyörii ja uusia töitä syntyy ja fossiilisista polttoaineista päästään eroon. Se ei ole
naurun asia. Se on vakavaa politiikkaa. [Välihuutoja]

15.13 Simon Elo si: Arvoisa puhemies! Täytyy hieman kommentoida veteraanikysymys-
tä siinä suhteessa, että on minusta erikoista nostaa jotenkin hallituksen syyksi tämä äänes-
tystulos ja tähän liittyvä ponsi, joka esitti käytännössä sitä, mitä hallitus tulee joka tapauk-
sessa tekemään eli kunnioittamaan sitoumuksia sotien veteraaneja kohtaan. [Markku Ros-
si: Ja on jo tehnyt niin!] Jos heihin liittyvä rahoitusbudjetti loppuu vuoden aikana, niin sitä
nostetaan sitten tarvittaessa. Tämä on varmasti yhteistyössä sovittu aikaisemminkin hyvin
parlamentaarisesti hallituksen ja opposition välillä, ja nyt se lähdettiin politisoimaan. Tätä
Sotaveteraaniliittokin piti julkisuudessa paheksuttavana ja ihmetteli sitä, että tämä aihe po-
litisoidaan. Mutta se siitä.

Jos puhutaan tästä itse asiasta, niin ihmettelen sitä, että edustaja Viitanen ei tavallisten
suomalaisten lisäksi viittaa epätavallisiin suomalaisiin eli siihen, että nämä korotukset ab-
soluuttisesti koskevat ylimpiä tulokymmenyksiä voimakkaammin. Teille tämä vaikutus on
aikaisemmin ollut tärkeä kysymys. Tässä tämä vaikutus on selvä, mutta teille siinä ei sitten
enää ole mitään ihmeellistä, kun hallitusta pitäisi kehua kerrankin.

Täällä on nostettu esiin kotitalousvähennyksen korottaminen, minkä hallitus on toteut-
tanut. Se on erittäin järkevää. Itsekin kuulun niihin 200 000 kotitalouteen, joiden asunnos-
sa, omakotitalossa, on öljylämmitys. En ole vanha, en ole eläkeläinen, mutta silti näin on,
kun vanhan talon olen aikanani ostanut. Valtiovarainministeri sanoi aivan oikein, että tämä
tilanne tässä muuttuu vähitellen. Tämän ratkaisun myötä öljyn hinta väistämättä tässä nou-
see kotitalouksille, ja muiden ratkaisujen myötä sitten muut vaihtoehdot tulevat kannatta-
vimmiksi. Uskon, että tämä prosessi tapahtuu vähittäin, mitä varmasti hallitus ja oppositio
kummatkin kannattavat.

Mitä tulee edustaja Viitasen esittämiin korvauksiin näille kotitalouksille, niin sen verran
on oma lehmä ojassa, että en uskalla siihen lähteä ottamaan kantaa.

15.15 Ville Niinistö vihr: Arvoisa puhemies! Edustaja Lehti toi hyvin esille sen, mitä
vaihtoehtoja öljylämmityksen korvaamiseen on. Mielestäni tässä olisi nyt erittäin olennais-
ta, että ministeri Tiilikaisen tontilla, kun nämä kuuluvat sinne ympäristö- ja energiaminis-
terin vastuualueeseen, tätä energianeuvontaa nyt painotettaisiin, että autettaisiin myös nii-
tä henkilöitä, usein iäkkäitä pariskuntia, jotka eivät itse saa sitä tietoa tai voi näitä toimia
tehdä, että hekin pääsisivät vaihtamaan öljylämmityksen puhtaampiin vaihtoehtoihin,
mikä luo sitten talouteen toimeliaisuutta, vähentää öljyriippuvuutta ja parantaa heidän per-
heensä taloutta. Tämä olisi kaikkien etu, että tässä edetään. Toivon, että hallitus tätä tekee
ja keskustalaisetkin muistavat omalle ministerille, ministeri Tiilikaiselle, puhua tästä, että
myös ne iäkkäät pariskunnat siellä maaseudulla saavat vaihdettua lämmitysjärjestelmänsä,
eikä vain voivotella eduskunnassa.
12



Pöytäkirjan asiakohta PTK 105/2017 vp
Sitten edustaja Suutari toi esille vähän toisenlaisen näkökannan turvetuotannon ongel-
miin. Siinä olen ollut huolissani siitä, että viime hallituskauden lopulla ympäristöministeri
Grahn-Laasosen jäljiltä valtakunnallinen soidensuojeluohjelma keskeytettiin vuosikau-
sien asiantuntijavalmistelun jälkeen ja on käynyt niin, että niistä arvosoista, jotka piti suo-
jella alkuperäisen suunnitelman mukaan, on suojeltu vasta noin kolmannes. Rahat on lei-
kattu sen jälkeen pois lähes täysin myös vapaaehtoiselta suojelulta, joten maanomistaja,
joka haluaisi suojella suonsa, ei saa niitä suojeluun. Tämä tilanne on luonut asetelman, jos-
sa turvetuotannossa kohdistuu paine yhä enemmän arvosoille edelleenkin, ja sen takia soi-
den suojelussa pitäisi edetä, jotta ne arvosuot saadaan suojeltua. Onneksi silloin edellisen
kauden alkupuolella, kun ympäristöministerinä itse toimin, saatiin ympäristönsuojelula-
kiin sellainen pykälä, joka estää turvetuotannon luonnoltaan arvokkailla soilla, mutta se
koskee vain uusia hakemuksia eikä niitä, jotka olivat jo silloin käsittelyssä, joten se asia on
vähän keskeneräinen.

Lopuksi sanoisin energiaveron palautuksesta, joka nyt tuli — hallitus sitä lisää — että
fiksumpaa olisi tukea minun mielestäni maataloutta jollain muulla tavalla, jossa otetaan
kotimaisia polttoaineita käyttöön, kotimaisia vaihtoehtoja, kuin tukea öljyn käyttöä maata-
louskoneissa. Sekään ei ole kauaskantoista, vaan tätä rahaa voisi ohjata jotenkin paremmin
[Puhemies koputtaa] kotimaiseen kehitykseen.

15.17 Timo Harakka sd: Arvoisa puhemies! Onhan se nyt kerta kaikkiaan uljasta, että me
hyvätuloiset ihmiset täällä neuvomme öljylämmitteisissä taloissa asuville, että miksi hei-
dän pitäisi vaihtaa ja miten heidän pitäisi vaihtaa ja kehotamme, painostamme ja pakotam-
me heitä ympäristöystävällisempiin lämmitysmuotoihin. Luuletteko te todella, että kysy-
mys on siitä, että ihmiset eivät tiedä, että öljylämmitys on ympäristölle epäedullisempi
vaihtoehto? Kyse on siitä, että tämä siirtyminen öljylämmityksestä on, jos nyt sentään
edustaja Elolle niin varmaan monille muillekin ihmisille, vaivalloista ja kallista. Siksi edel-
linen hallitus oli juuri tätä varten räätälöinyt pikkuriikkisen määrärahan pientalojen ener-
giaremonteille, jotta autettaisiin ihmisiä öljylämmitteisistä taloista ympäristöystävällisem-
piin lämmitysjärjestelmiin. Nyt ihmettelen, miksi tällä hallituksella ei ole ollut missään
vaiheessa halua tätä pientä porkkanaa palauttaa keinovalikoimaan: ainoastaan keppiä tässä
heilutellaan ja vielä sormea heilutellaan päälle, mikä on aivan turhaa. 

Edustaja Zyskowicz totesi, että tällä kiinteistöveron korotuksella oli tarkoitus korvata
varhaiskasvatusmaksujen alennukset. Tämä ajatus oli kyllä aivan erikoinen himmeli, kos-
ka 170 kuntaa olisi joutunut pakosti nostamaan kiinteistöveroa. Näitä ovat Helsinki ja Es-
poo, joilla ei todellakaan ollut mitään tarvetta paikata näitä varhaiskasvatusmaksuja, ja ne
olisivat saaneet rahaa kassaan monin verroin sen, minkä olisivat menettäneet. Ja sitten kai-
kille muille se olisi joka tapauksessa jäänyt vapaaehtoiseksi.

On kyllä tosiasia, että jos olemme voineet vaikuttaa siihen, että tämä Helsingin ja Uu-
denmaan kannalta haitallinen veronkorotus on nyt jätetty tällä kertaa väliin, niin olen siitä
iloinen. Ihmettelen vain, että sen kerran, kun me vastustamme veronkorotusta, niin senkin
me jotenkin teemme väärin. Vastustamme väärin veronkorotuksia! [Puhemies koputtaa] Il-
meisesti me emme voi tälle asialle yhtään mitään.

15.20 Pia Viitanen sd: Arvoisa puhemies! Kyllähän tämän vähän hupaisaksi tekee myös-
kin se tosiasia, että täällä edustaja Hoskonen moitiskelee oppositiota veronkorotuksesta,
esityksestä, jossa edustaja Hoskonen itse, ja keskusta, on nostamassa veroja, nostamassa
13



Pöytäkirjan asiakohta PTK 105/2017 vp
lämmityspolttoaineiden veroja ja muita polttoaineiden veroja. Tässä esityksessä te moititte
meitä: te olette, edustaja Hoskonen, nyt vastuussa ihan itse näistä korotuksista, ja siksi toi-
voisin, että kuuntelette juuri muun muassa äskeisen puheenvuoron argumentteja siitä,
kuinka vaikeaa voi tosiasiassa olla monelle pienituloiselle eläkkeensaajalle tämä lämmi-
tysmuodon vaihtaminen ympäristöystävällisempään. Siksi tämä on aito huoli. Kyllä tästä
argumentaatiosta käy nyt ilmi, että esimerkiksi edustaja Elo ei tunne sellaisen pienituloi-
sen eläkkeensaajan asemaa, jolle tämä asia on todella hankala ja siihen ei ole varaa, ja, pu-
hemies, kyllä se vain niin on, että varmasti on niin, että se muutaman kympin lämmitys-
kustannusten korotus kyllä pienituloista siellä rahapussissa tosiasiassa kirpaisee enemmän
kuin sitten isotuloisempaa ihmistä. Nämä nyt sanoo ihan maalaisjärkikin, tämänkaltaiset
asiat. 

Puhemies! Ihan vielä palatakseni aiempaan keskusteluun, niin kyllä opposition silmissä
valitettavasti tämä kiinteistöveron peruuttamisen tarina kulkee niin, että kyllä meillä oli
viikonlopun ajan auki siellä vielä ihan aidosti hallituspuolueiden toimesta ja pyynnöstä
vaihtoehdot A ja B. Se, että ei luovuta pakkonostosta, ja se, että luovutaan pakkonostosta.
Se selvisi sitten siinä kokoustauon jälkeen tänään, ja vielä perjantaina käsitin, että valtio-
varainministeriäkään ei ollut puhelimella tavoitettu kommentoimaan tätä asiaa — eli lai-
nausmerkeissä verotulokertymää, käytännössä siis poliittista neuvottelukysymystä.

Olen siitä, puhemies, tyytyväinen, että tässä poliittisessa ratkaisussa, jonka hallituspuo-
lueet tekivät, kuunneltiin myös opposition ääntä ja meidän kritiikkiämme asiaan. Minusta
se oli viisas ja hyvä ratkaisu tässä suhteessa. Tekisi mieli vielä palata tähän ylärajaan, [Pu-
hemies koputtaa] mutta 2 minuutin määräaika loppuu. Saatan vielä pyytää puheenvuoron.

15.22 Timo Kalli kesk (vastauspuheenvuoro): Puhemies! Haluan nyt vain muistuttaa, että
meillä eduskunnassa on tietyt pelisäännöt olemassa: Jos hallituksen esityksiä muutetaan,
on luonnollista, että hallitukseen myös ollaan yhteydessä, ja koska valtiovarainministeri oli
Maailmanpankin kokouksessa ja häneen ei saatu yhteyttä, olisi ollut vastoin pelisääntöjä,
jos perjantaina tästä asiasta olisi tehty lopullinen päätös. Elikkä poliittinen päätös syntyi
perjantaina, [Pia Viitanen: Se on hyvä, että syntyi!] mutta varmaksi vakuudeksi, kunnioit-
taen pelisääntöjä, toimittiin näin kuin toimittiin ja tänään sitten yhdessä tehtiin päätös, hal-
lituspuolueiden valiokuntaryhmät ja hallituspuolueiden puheenjohtajat.

15.23 Hanna Halmeenpää vihr: Arvoisa puhemies! Edustaja Suutari täällä aiemmin ky-
seli, miksi eduskunnassa esitetään vielä sitäkin, että turpeen verotukseen pitäisi tulla jos-
sakin vaiheessa sellaisia korotuksia, jotka ohjaisivat nopeutetummin turpeesta luopumista.
Kaikki me tiedämme ja myös turvetuottajat tietävät, että turpeen energiakäytöstä tullaan
asteittain luopumaan. Se on varmasti kiistaton asia.

Mutta haluan hieman palata niihin lukuihin, mitä edustaja Suutari esitti ikään kuin tur-
vetuotanto olisi jotenkin minimaalinen asia Suomen suoluonnon ja energiankäytön kannal-
ta: On kuitenkin hyvä muistaa ne lähtökohdat, miksi kritiikkiä esitetään. Se ei ole pelkäs-
tään suoluontokysymys, se on myös ilmastokysymys, se on myös vesiensuojelukysymys.
Ja on hyvä muistaa, että Suomen alkuperäisestä luonnontilaisesta suoalasta yli puolet on
ojitettua, ei suinkaan mikään minimaalisen pieni osuus.

On myös hyvä muistaa, että aika hiljattain laaditussa kansallisessa suo- ja turvestrate-
giassa suoluonnon luonnontilaisuus luokiteltiin viiteen eri luokkaan, 0:sta 5:een. Vain
luokka 0 on niitä soita, jotka ovat täysin luonnontilansa menettäneitä. Ja asia ei ole niin
14



Pöytäkirjan asiakohta PTK 105/2017 vp
kuin edustaja Suutari totesi, että vain nämä luokan 0 suot olisivat turvetuotannon käytössä
— käytössä on myös ykkös-, kakkos- ja jopa kolmosluokan suoluontoa. Ja valittaen täytyy
todeta, että valtionyhtiö Vapo on juuri se, joka näitä vielä eniten luonnontilaisia piirteitä
omaavia soitakin käyttää, toisin kuin vaikkapa Turveruukki, joka käyttää vain nolla-, yk-
kös- ja kakkosluokkien soita. 

Eivät nämä asiat aivan kunnossa ole, ja sen vuoksi turpeen energiakäyttöä täällä kritisoi-
daan ja esitetään myös kysymyksiä, että eikö olisi aika turpeen verotustakin jossain vai-
heessa kiristää.

15.24 Hannu Hoskonen kesk: Arvoisa rouva puhemies! Todellakin tämä lämmitysöljyn
hinnan korottaminen ja niiden talojen muuttaminen jollekin muulle lämmityspolttoaineel-
le kuin öljy on tietysti järkevää tehdä aina silloin, kun se järjestelmä on teknisesti loppuun
käytetty. Eihän toimivaa järjestelmää kannata pois romuttaa. Aivan yhtä lailla jos teillä on
hallussanne erittäin hyväkuntoinen auto ja sitten meinaatte hankkia sähköauton, niin kan-
nattaa se vanha auto ajaa nyt niin loppuun, että vie romuttamolle, ja sitten ostaa se uusi au-
to. Se on ympäristönkin kannalta ehdottomasti paras ratkaisu. 

Sitten mitä tulee tähän metsäkoneiden ja monien työkoneiden käyttämään samaiseen
polttoöljyyn, niin metsäkoneurakoitsijoilla, suurimmalla osalla, on urakkasopimuksissa
polttoaineklausuuli, elikkä jos polttoaineen hinta nousee, urakkataksassa se pikkuisen nä-
kyy. Elikkä siinä mielessä sitä riskiä — ainakaan metsäkonepuolella, jonka aika hyvin tun-
nen — siellä ei ole. En tunne tuota kaivinkonepuolta ja muuta koneurakointipuolta, että
onko siellä sitten olemassa vastaavat klausuulit sopimuksissa, mutta uskon, että on. Elikkä
siinäkään ei ole ongelmaa. Mutta ei missään nimessä kannata lähteä mitään muutoksia te-
kemään hetken mielijohteesta, vaan kyllähän ne vanhat lämmitysjärjestelmät kannattaa
käyttää loppuun ja ottaa sitten se uusi käyttöön, kun se on järkevää. Ei talousajattelu ole
kiellettyä, vaikka se kuinka demareita viehättäisikin.

Kolmas asia eli se, että tässä saataisiin sitten jotakin hämminkiä aikaan, kun veroja las-
ketaan: Ben Zyskowicz omassa puheenvuorossa kertoi, miksi tämä päätös aikanaan teh-
tiin. Nyt sitten verotuottoja on tullut lisää, ja kaikki sen tiedämme tässä talossa, että kun ve-
roja pystymme pikkuhiljaa laskemaan, se korvaa valtiolle syntyneen menetyksen varmasti
lisääntyvinä työpaikkoina, ja että se, kun työttömyys laskee, on kaikkein suurin hyöty val-
tiontaloudelle ja kuntataloudelle ja yleensä koko yhteiskunnalle, mitä olla voi. Inhimilli-
sesti ottaen se on kaikista paras vaihtoehto, aina.

Ja suoluonnosta puhui edustaja Halmeenpää. Vielä totean, että turvesuota Suomessa on
tänä vuonna käytössä yli 40 000 hehtaaria. Puhutaan miljoonista hehtaareista suota, joten
tuskin sillä [Puhemies koputtaa] 40 000 hehtaarilla maailmaa pilataan.

15.27 Eero Lehti kok: Arvoisa rouva puhemies! Totta lienee, että omakotitalon omistaja,
joka ei ole tottunut maalämpöön, pelkää muutoksen vaikutusta taloudellisessa ja ehkä tek-
nisessä mielessä ja epävarmuutta. Mutta kun omakotitalon tai kiinteistön myyntiin liittyy
usein energiatodistuksen hankinta, siihen yhteyteen voisi kyllä kehittää laskelman, meka-
nistisen laskelman, kuinka paljon lämmitystavan muuttaminen maksaisi. Luulen, että vaik-
ka sitä öljykattilaa voisi vielä jonkun vuoden käyttääkin, niin aikaisempi vaihto on sitten-
kin taloudellisempi, koska vanhat öljylämmitykset ovat hyötysuhteeltaan heikkoja. Se, että
annettaisiin sitten vauhditusta valtion varoista tähän muutokseen, lienee tarpeetonta, kos-
ka tämä Ruotsissa tapahtunut muutos oikeastaan eteni tällaisen lumipallovyöryn kaltaise-
15



Pöytäkirjan asiakohta PTK 105/2017 vp
na: naapuri vaihtoi, ja sen jälkeen vähitellen koko katu oli vaihtanut lämmitysjärjestelmän.
Siitä ajasta vielä nämä tehot maalämmössä ja talteenotossa ovat olennaisesti parantuneet.
Valtion ehkä kannattaisi miljoona käyttää tästä 10 miljoonasta viestintään, jossa osoitettai-
siin, että monen kannattaisi ottaa laina ja vaihtaa lämmitysjärjestelmä maaperäisen läm-
mön talteenottoon ja koko systeemi uudistaa sen mukaiseksi nykyaikaiseksi ratkaisuksi.

15.28 Eero Heinäluoma sd: Arvoisa puhemies! Oletan niin, että valiokunta tekisi kyllä
palveluksen ympäristölle ja tavallisille suomalaisille, jos se omaan mietintöönsä lisäisi
kannanoton, jossa todettaisiin, että valiokunta rohkaisee hallitusta antamaan kansalaisille
käyttöön lämmitysenergiamuodon vaihdosta tukevia avustuksia tavalla tai toisella, joko
kotitalousvähennyksen käytön kautta tai sitten erillisavustusten käytön kautta. Se olisi po-
sitiivinen signaali.

Ymmärrän edustaja Lehden logiikan tässä sinällänsä lainanoton kautta mutta tunnen
myös ihmisten tilanteita, että moni pienituloinen eläkkeellä oleva kammoaa uuden lainan
ottamista. Kun puhutaan kuitenkin ei 1 000:sta ja 2 000:sta vaan tuhansista ja yli 10 000
euron menevistä summista, niin lainanotto ei ole se, jota ensimmäisenä halutaan tehdä. Sa-
maan aikaan meillä tänään iltapäivällä varoiteltiin tästä liiasta lainanotosta, että kotitalou-
det ovat velkaantuneet voimakkaasti.

On ollut mielenkiintoinen tämä kiinteistöverokeskustelu. Olen tässä vähän äimän käke-
nä ollut, kun minä olen juuri ajatellut, että tämä olisi se asia, jossa voisi antaa keskustalle
tunnustusta, koska se, mitä kuulin tapahtumien kulusta, viittasi siihen, että keskustassa oli
käynnistynyt pieni korjausliike ja on huomattu, että kannattaa myös kaupunkilaistenkin
elämästä olla kiinnostunut, ja kun tämä olisi kohdistunut pääkaupunkiseutuun, niin joten-
kin näytti, että keskusta on nyt herännyt siihen, että tämän veron korotus ei nyt ehkä ole
parhaimmillaan, mutta täällä on hyvin väkevästi pyritty osoittamaan, että juuri perjantaina
tupsahti uusia tietoja kiinteistöveron tuotoista. Ihmettelen sitä kuitenkin sen takia, että ai-
nakin minulle kiinteistöverolappu tuli jo viime keväänä, niin että on vähän vaikea nähdä,
miten se tieto kiinteistöverotuksesta on puoli vuotta kestänyt tulla. Olen luullut, että kiin-
teistöjä ei synny vuoden mittaan kovin paljon, että tämä ei ole semmoinen lapsentekoasia,
joka voi yllättää plus- tai miinusmerkeissä, vaan ne kiinteistöt ovat siellä valmiina olemas-
sa. Mutta saattaa olla, [Puhemies koputtaa] että kun jään kuuntelemaan, niin edustaja Zys-
kowicz kertoo, miten kiinteistöjä oikeastaan syntyykin vuoden mittaan tuommoisena ihan
yllätysjuttuna ja sitten [Puhemies: 2 minuuttia on reilusti ylittynyt!] niitä lokakuussa ar-
vuutellaan.

Puhemies Maria Lohela: Hyvät edustajat, huomautan nyt tässä kohtaa, että päiväjärjes-
tyksessä tämä kiinteistöverolakiasia on täällä pöydälle pantavana mietintönä. Se tarkoittaa
sitä, että se tulee tänne lähetekeskusteluun ihan lähiaikoina. Eli nyt olisi syytä pysyä tässä
valmisteveroasiassa.

15.31 Ben Zyskowicz kok: Arvoisa rouva puhemies! En valitettavasti pysty vastaamaan
edustaja Heinäluoman odotuksiin mutta vastaan mielelläni edustaja Harakalle. Hän nimit-
täin sanoi, että tämähän olisi vallan ihmeellinen himmeli, jos olisi päätetty, että se vastaan-
tulo, joka tehtiin lapsiperheiden hyväksi alentamalla varhaiskasvatusmaksuja, kompensoi-
taisiin kunnille kiristämällä kiinteistöveroa. Edustaja Harakka, tämä voi olla ihmeellinen
himmeli, mutta näin tosiasiassa kuitenkin tapahtui. Olin itse paikalla siellä kehysriihessä
16



Pöytäkirjan asiakohta PTK 105/2017 vp
— jos se nyt oli kehysriihi, en ole ihan varma, missä riihessä oltiin [Naurua sosiaalidemo-
kraattien ryhmässä] — jossa todellakin pääministerin virka-asunnolla päädyttiin varhais-
kasvatusmaksujen alentamiseen ja sitten pohdittiin, itse asiassa eri työryhmässä pohdittiin,
milläs tämä kunnille kompensoitaisiin, ja siellä päädyttiin siihen, että osin pyritään kom-
pensoimaan kiinteistöveron alarajaa nostamalla.

Mitä, arvoisa puhemies, vielä tulee tähän veropolitiikan suureen linjaan, niin hallituk-
sen linja ja kokoomuksen linja on ollut siis tämä työlinja eli pyritään keventämään työnte-
on verotusta. [Eero Heinäluoma: Suurten perintöjen verotusta!] Sehän on perusteltua, kos-
ka se vaikuttaa positiivisesti työnteon kannustimiin, sitä kautta talouskasvuun, vaikuttaa
verotuottoihin ja niin edelleen. No nyt vähän ihmettelen, koska tämä ajatus, että ei niin pal-
jon veroteta työtä vaan siirretään painopistettä kulutuksen ja ennen kaikkea ympäristöhait-
tojen verottamiseen, on ollut erittäin vahvasti ei pelkästään vihreiden papereissa vaan ai-
nakin aikaisemmin myös sosiaalidemokraattien papereissa. Muistan demareiden eri yhte-
yksissä korostaneen tätä veromuutosta, eli ei niin paljon verotettaisi työntekoa vaan mie-
luummin kulutusta ja haittoja. Nyt en tiedä — edustaja Harakalla onkin seuraava puheen-
vuoro — onko uusien kasvojen ilmestyminen demareitten veroasiantuntijoiksi muuttanut
tätä linjaa.

15.33 Timo Harakka sd: Arvoisa puhemies, joudun ikävä kyllä tuottamaan teille petty-
myksen, kun tämä keskustelu on kuitenkin kulkenut tähän kiinteistöveroasiaan, josta on
nyt monenlaista totuutta ilmassa. 

Toki tässä on otettava se varaus, että edustaja Zyskowicz on epävarma siitä, missä rii-
hessä, ladossa tai liiterissä hän on nyt kulloinkin ollut asioita ties kenen kanssa sopimassa,
ja on voinut olla niin hämärää ja pimeää, että on ollut epäselvää, kenen kanssa on oltu. Mut-
ta todellakin näin on, että se kohtaanto, jota tässä oli ajateltu kompensoitavaksi, ei mennyt
alkuunkaan oikein edes siinä alkuperäisessä esityksessä, ja se oli yksi niistä monista syistä,
miksi tätä kiinteistöveron pakkokorotusta täällä vastustimme.

Tietenkin tärkein syy — tai kahdesta tärkeästä syystä ensimmäinen — oli se, että pää-
kaupunkiseudun jo ennestään mahdottomiksi ryöstäytyvät asumiskustannukset olisivat en-
tisestään käyneet mahdottomammiksi. Työllisyys ja kasvu olisivat täällä Suomen kas-
vualueella käyneet erittäin vaikeaksi, ja vuokrat olisivat nousseet. Mutta myöskin, kuten
esimerkiksi edustaja Hoskonen väkevästi todisti, haja-asutusalueilla arvoaan menettävien
asuntojen kohtelu olisi ollut kohtuutonta.

Haluaisin muistuttaa siitä, että silloin tässä kiinteistöveroasiassa oli kuitenkin vielä jo-
kin järki, kun sillä pyrittiin saamaan jotain tuottoa, mutta nyt meillä on edessämme tällai-
nen laki, joka varmuuden vuoksi nostaa näitä ylärajoja tavalla, jota yksikään kunta ei tule
käyttämään eikä tarvitse. Se on tarpeetonta lainsäädäntöä, joka pitäisi yksinomaan normin-
purun takia jättää säätämättä. Sillä ei tehdä yhtään mitään. Sillä ei saada yhtään euroa. Sillä
aiheutetaan vain ihan turhaa vaivaa ja menoa täällä salissa ihmisille, joilla olisi kaikin ta-
voin parempaakin tekemistä.

15.35 Pia Viitanen sd: Arvoisa puhemies! Tähän alkuun vain totean, että kyllä tuo edus-
taja Zyskowicz kuvatessaan hallituksen linjaa niin, että painopistettä siirretään työn verot-
tamisesta muihin veroihin, jättää kummasti nyt mainitsematta, että samaan aikaanhan hal-
lituksella on varaa keventää miljoonaperintöjen verotusta, kaikkein hyväosaisimpien ap-
teekkarien verotusta, isojen metsäomistusten haltijoiden verotusta. Sitä on rahaa keventää,
17



Pöytäkirjan asiakohta PTK 105/2017 vp
ja sitten kun tulee ihan pieni ihminen, pienituloisempi ihminen, silloin kyllä sitten veroja
kiristetään, niin kuin muun muassa tämän esityksen myötä, ja siten olisi juurikin käynyt
esimerkiksi kiinteistöveron esitetyssä korotuksessa, joka onneksi nyt peruttiin.

Puhemies! Sen verran vielä ennen kuin kohta tulen tähän lakiin haluan sanoa tämän kiin-
teistöveron ylärajan osalta, kun edustaja Zyskowicz myös sitä aiemmin ihmetteli: Edustaja
Harakka tuossa edellä kuvasi aika hyvin tämän ongelmatiikan, että jos ja kun hallitus ihan
oikein luopui tästä alarajan nostosta eli pakkokorotuksesta, niin tämän tilanteen tekee hie-
man hämmentäväksi se, että en ymmärrä enää, miksi sitten on pakko tätä lakia edes säätää
ja muuttaa, koska ei tämä ylärajan tällainen ikään kuin korotus oikeastaan johda mihin-
kään, ei hyödytä mitään eikä yhtäkään kuntaa varmasti tosiasiassa sinänsä auta, koska nyt
jo tällä hetkellä ollaan kovin kaukana niistä ylärajoista. Siksi puhuisin minäkin tämän nor-
minpurun nimissä, että olisi ollut järkevää hylätä koko laki.

Mutta, puhemies, tähän haluan osaltani alleviivata nyt sitä, mistä mielestäni on löytynyt
aika hyvä yksimielisyys tässä salissa ainakin keskusteluissa: Olisi hyvin viisasta nyt tämän
lain yhteydessä, että valiokunta käsitellessään tätä lisäisi jonkun lausuman tai jonkun muun
kehotuksen, että hallituksen tulisi etsiä jotain keinoja, joilla pystyttäisiin kannustamaan ih-
misiä ympäristöystävällisempien lämmitysmuotojen valintaan, ja kehittää jotain porkka-
naa myös tähän.

15.37 Simon Elo si: Arvoisa puhemies! Pakko sanoa tähän alkuun, että tuntemani sosiaa-
lidemokraatit eivät ole aikaisemmin pitäneet perusteltuna käsitettä pakkoruotsi, mutta var-
maan tästä päivästä lähtien sekin pakko-sana teille kelpaa.

Tässä edustaja Viitanen otti esille pienen ihmisen aseman, ja ihmettelen sitä siinä suh-
teessa, että nimenomaan tässä esityksessä toteutuu se, mitä sosiaalidemokraatit usein ovat
vaatineet, eli se, että ylempiin tulokymmenyksiin tämä kohdistuu voimakkaammin. Eivät
he taida olla kuitenkaan niitä pieniä ihmisiä, mistä nyt Viitanen puhuu, koska nimenomaan
nämä ylemmissä tuloluokissa olevat kotitaloudet asuvat huomattavasti alempia tuloluok-
kia, niitä pieniä ihmisiä, suuremmissa asunnoissa ja useammin omakotitaloissa.

Mitä tulee sitten lausuntoon siitä, tunnenko pieneläkeläisten asemaa, niin kun oma äitini
on 72-vuotias suurperheen pieneläkeläinen, yli 30 vuotta kotiäitinä, niin ei siinä suurella
eläkkeellä juhlita. Eli vastaukseni on, että kyllä tunnen omakohtaisesti. Ja hänellä on vielä
vanha omakotitalo, jossa näitä samoja ongelmia on kuin pienillä ihmisillä tässä suhteessa
on. Ja vielä, edustaja Viitanen, kun kaiken sen päälle yksi hänen pojistaan, seitsemästä lap-
sesta, on lähtenyt politiikkaan, niin kyllä siinä on yhdelle ihmiselle, pienelle ihmiselle, pal-
jon kestämistä.

15.38 Outi Mäkelä kok: Arvoisa puhemies! Hallituksen linjahan on ollut verotuksessa
kokonaisveroasteen lasku ja työn verotuksen keventäminen. Nyt kun tästä kiinteistövero-
tuksesta on täällä paljon keskusteltu, niin kyllähän tämän kiinteistöveron korotuksen tavoi-
te oli, niin kuin täällä on hyvin todettukin, tukea kansantaloutta ja kuntataloutta ja vahvis-
taa tulopohjaa, ja muun muassa OECD on tästä todennut ja jopa kehottanut Suomea korot-
tamaan kiinteistöveroja ja vastaavasti laskemaan työn verotusta. Mutta nyt siis todellakin
kävi ilmi, että tuotot ovat yllättäneet positiivisesti ja näitä veroja ei ole tarpeen korottaa, ja
eihän kukaan nyt halua veronkorotuksia, jos ei se ole välttämätöntä.

Kun täällä pohdittiin, että mistä se yllätystuotto nyt sitten on tullut, niin toivon itse, että
se osittain olisi tullut siitä, että meillähän on kiinteistökantaa paljon, joka ei ole missään re-
18



Pöytäkirjan asiakohta PTK 105/2017 vp
kisterissä. Se on ollut Kuntaliiton ja monien huoli, että meillä on kunnilla useita satoja tu-
hansia, jopa miljoonia, saamatta rahaa näistä kiinteistöistä, jotka puuttuvat rekistereistä, ja
näiden kiinteistökantojen inventointi on sellainen harjoitus, jota toivon kunnissa enemmän
tehtävän. Myöskin kiinteistöjen verotusarvojen tarkistaminen, joka nyt on osittain menos-
sa, on tärkeä työ, ja mielestäni siihen pitää nyt todella panostaa, että maapohjat ja raken-
nusten arvot ovat oikein.

15.40 Eero Heinäluoma sd: Arvoisa puhemies! Tämä keskustelu on mennyt varsinkin
edustaja Zyskowiczin ansiokkaista puheenvuoroista tähän koko veropolitiikan linjaan, ja
on selvää, että järkevä veropolitiikkahan on semmoista, joka palkitsee kasvua ja työllisyyt-
tä, ja tässä mielessä työntekoa pitäisi verottaa niin vähän kuin ikinä mahdollista. Se on kes-
tävä johtoajatus.

No, sitten tullaan tietenkin väistämättä tämän hallituksen veropolitiikan osalta siihen ky-
symykseen, että mites ihmeessä nyt työntekoa edustaa tämä suurten miljoonaperintöjen pe-
rintöveron alentaminen. Mitä työtä siitä syntyy, että suurten perintöjen verotusta laske-
taan? Minä en kyllä keksi millään tavalla, miten sillä olisi työllisyysvaikutus mihinkään
suuntaan, edes juristien suuntaan. Sehän on vain tulonsiirtoa niille, joilla menee erittäin hy-
vin, ja näin voi sanoa, että se oikeastaan ylläpitää korkeata verotusta työnteon osalta. Sama
koskee tätä suurten — huom. suurten — metsätilojen ylimääräistä verotuksen alennusta,
jonka myös tämä hallitus järjesti. Ja tietenkin semmoiselle, joka on politiikkaa seurannut
pidempään, tulee mieleen, että ehkä hallituspuolueet ovat keskenänsä sopineet joitakin etu-
ja itseään lähellä oleville tahoille, [Antti Rinne: Apteekkarivähennys!] ja sitten ovat nämä
ylevät puheet täällä, joita käytetään erikseen. — Tai tämä apteekkarivähennys, joka tar-
koitti käsittämätöntä yksittäiselle apteekkarille tulevaa 15 000 euron vuosittaista vero-
nalennusta. [Pia Viitanen: Ei voi olla totta!] — 15 000 euroa, ja sitten sanotaan, että koet-
takaa, pienituloiset, siellä omakotitaloissanne kestää, kun ei tämä loppujen lopuksi ole kuin
vain kymppejä, mitä teiltä viedään. Tämähän ei ole oikein, eikä tämä ole sen linjan mukais-
ta, josta te täällä puhutte.

Edustaja Hoskoselle sanon, että hänen puheensa taloudesta oli erittäin järkevä, että odo-
tetaan kuoletusaikoja ja sitten tehdään muutoksia. Mutta se ei kyllä vastaa sitä, mitä kes-
kusta on edellyttänyt Helsingin tekevän energiapolitiikassa. Keskustahan on vaatinut, että
näistä uusistakin voimaloista luovutaan nopeasti ja siirrytään uusiutuviin [Puhemies koput-
taa] voimaloihin siitä huolimatta, että se aiheuttaa erittäin suuria taloustappioita helsinki-
läisille veronmaksajille.

15.42 Sami Savio ps: Arvoisa puhemies! Tosiaan vielä palaan nyt tähän yleiseen verolin-
jaan. Tämä hallitus on jo vaalikauden alun aikana keventänyt tuloverotusta merkittävästi.
Se on hyvä asia. Sillä on työllisyyttä saatu tähän maahan jonkin verran lisää, se on ainakin
osaltaan siihen vaikuttanut. Haittaveroja on korotettu, kuten tupakkaveroa. Se on oikea
suunta sinänsä, mutta tätä lämmityspolttoaineiden veronkorotusta en kyllä laske samaan
kastiin haittaverotuksen kanssa. Kyllä asuminen on välttämätöntä, varsinkin täällä kylmäs-
sä Suomessa.

Mutta palaisin vielä nopeasti, lyhyesti, kiinteistöverotuksen alarajan nostoaikeeseen,
josta täällä on paljon puhuttu, että se olisi tuonut kunnille lisää rahaa 25 miljoonaa euroa,
jolla olisi sitten kompensoitu varhaiskasvatusmaksujen alentamisia omalta osaltaan. No,
minä en vieläkään ole ymmärtänyt logiikkaa, joka tämän esityksen takana nyt on. Jos ala-
19



Pöytäkirjan asiakohta PTK 105/2017 vp
rajoja olisi nostettu, se olisi kieltämättä pakottanut kunnat nostamaan kiinteistöveroa. Yli
puolet Suomen kunnista olisi ollut siihen pakotettuja. Mutta mistä se ylimääräinen raha oli-
si tullut? 

Kokoomuskin on talousliberaali puolue, ja edustaja Outi Mäkelä nyt toi äsken puhees-
saan esille, että veronkorotukset eivät ole hyvä asia, niihin ei tulisi yleensä ottaen pyrkiä.
Mutta kyllähän kunnillakin edelleen on, ja tulee olemaan tämän korjatun esityksen myötä,
vähintään se sama liikkumavara käytössä, ja on suurempikin. Ne voivat nostaa sitä kiin-
teistöveroa halutessaan, jos ne tarvitsevat ehdottomasti lisää rahaa, mutta nyt niiden ei ole
pakko, kun tämä esitys korjattiin. Sitä vastoin, jos alaraja olisi nostettu, niin yli puolet kun-
nista olisi tosiaan ollut pakotettuja veronkorotuksiin, ja se ei olisi missään tapauksessa ol-
lut hyvä asia eikä oikein.

15.44 Eero Heinäluoma sd: Arvoisa puhemies! Tänään valtiovarainvaliokunnan vero-
jaosto ja myös valtiovarainvaliokunta ovat osoittaneet kykyä tehdä myös hallituksen esi-
tyksestä poikkeavia päätöksiä, ja se on mielestäni sinällään terve asia, että silloin tällöin tu-
lee tilanteita, joissa on parempi, että eduskunnassa korjataan hallituksen esityksiä, kun
huomataan, että syystä tai toisesta ne eivät ole parhaita mahdollisia.

No, nyt palaan sitten tähän esitykseen, jota nyt käsittelemme. Ajattelen kyllä niin, että
olisi aika toivottavaa, että kun tämä menee nyt valtiovarainvaliokuntaan, ja eikös tämä
mene juuri sinne kuuluisaan verojaostoon, niin olisi aika kohtuullista, että tähän voitaisiin
liittää semmoinen lausuma, jossa koko eduskunta osoittaisi, että se aidosti ymmärtää näi-
den pienituloisten — myös omakotitaloissa mutta ei vain omakotitaloissa vaan monien
kerrostalossakin asuvien — murheita ja että eduskunta edellyttää hallitukselta esityksiä,
joilla voidaan tukea uusiutuviin energioihin siirtymistä lämmitysmuodoissa. Tämä olisi
ehkä semmoinen esimerkki, jota hyvin laveasti Suomen kansa kiittäisi, ja niille, jotka jou-
tuvat nyt kärsimään näistä veronkorotuksista, joita täällä tiettävästi kukaan ei rakasta, vaik-
ka niitä kannattaakin, osoitettaisiin, että heidän elämänolosuhteitaan ymmärretään, ja tuli-
si tämmöinen porkkanaraha, jota aikaisemmin on jo käytetty joko kotitalousvähennyksen
kautta tai sitten erityisen avustuksen kautta. 

Jään katsomaan suuresti arvostamaani valtiovarainvaliokunnan puheenjohtajaan, edus-
taja Kalliin, että ottaisiko hän tässä semmoisen kopin, että valiokunnalla olisi vähän liik-
kumatilaa, kun mietintöä tehdään.

15.46 Lea Mäkipää si: Arvoisa puhemies! Laitan vielä pienen lusikan soppaan. — Jos
puhutaan kiinteistöverosta, vaikka tämä ei ole oikeastaan se asiakaan, mitä pitäisi puhua,
niin kyllähän kiinteistövero koskettaa kaikista eniten epäoikeudenmukaisesti maaseudun
harvaan asuttujen alueiden ihmisiä. Sehän oli ennen katumaksulaki, ja nyt me maksamme
kiinteistöveroa, mutta ei meillä ole katuvaloja, ei pidetä teistä huolta. Yöllä paistaa kuu ja
päivällä aurinko, muuta vastiketta me emme saa.

Ja sitten, kun on puhuttu yleensä energiapolitiikasta, niin älkää nyt hyvät ihmiset ihan
laittako tätä turvetta pannaan. Saattaa olla vielä vuosikymmenien varrella, että Suomi tar-
vitsee huoltovarmuutta, josta täällä joku puhui. Pidetään huolta, että turve on aina siellä ta-
kataskussa mukana. Tiedetään myös, että uusien tutkimusten mukaan turpeella on erittäin
hyvä homeensietokyky, että voidaan sillä paikkailla rakennuksia, tehdä rakennuslevyjä ja
paketteja ja kaikkea tämmöistä. Tämä on ihan uusi ulottuvuus turpeen käytössä. Toivotta-
vasti sitä nyt ei sitten laiteta pannaan, niin kuin täällä on monesta suusta sanottu, että tur-
20



Pöytäkirjan asiakohta PTK 105/2017 vp
vetta ei saisi käyttää missään tapauksessa. Saattaa koittaa se aika, että me vielä sitä tarvit-
semme.

Keskustelu päättyi.

Asia lähetettiin valtiovarainvaliokuntaan.
21


