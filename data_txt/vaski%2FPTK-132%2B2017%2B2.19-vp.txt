















































DEMD86C.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.19. Suullinen kysymys liikunnan avustusjärjestelmien uudistamisesta (Harry Harkimo 
kok)

Suullinen kysymys SKT 192/2017 vp

Suullinen kyselytunti

Puhemies Maria Lohela: Seuraava kysymys, edustaja Harkimo.

Keskustelu

16.40 Harry Harkimo kok: Arvoisa puhemies! Istuin liikunnan työryhmässä, joka tutki
liikunnan rahoja melkein vuoden. Meillä istui opposition ja hallituksen jäseniä siinä ryh-
mässä sekä urheilijoita. Istuimme melkein vuoden. Kuulimme kymmeniä ihmisiä ja saim-
me satoja vastineita sinne ja teimme raportin siitä. Vaikka luovutimme sen jo kesällä, ky-
syn ministeriltä: menikö tämä meidän raportti mappi ö:hön, vai meinaako ministeri tehdä
jotain asialle?

16.41 Eurooppa-, kulttuuri- ja urheiluministeri  Sampo Terho  (vastauspuheenvuo-
ro): Arvoisa puhemies ja arvoisa edustaja! Luovutitte sen minulle henkilökohtaisesti, en
heittänyt sitä mappi ö:hön. Muistan siinä olleen 17 eri ehdotusta, joista tosin osa ylittää
oman toimialani valtuudet mutta joita voidaan muuten hallituksessa tarkastella. Osa on sel-
laisia, jotka ovat nimenomaan omien toimivaltuuksieni piirissä, ja olen jo laittanut liikkeel-
le hallituksen selonteon, jossa käydään nimenomaan kohta kohdalta läpi, mitkä näistä voi-
daan toteuttaa ja millä aikavälillä, toivon mukaan monet jo tällä vaalikaudella. 

Esimerkiksi aivan erityisesti pidän tärkeänä raportissanne esille ottamaa kysymystä sii-
tä, kuinka saadaan nuoret huippu-urheilijat vietyä niiden herkkien vuosien läpi eteenpäin
huipputasolla, jotta saamme heistä myös aikuisina huippu-urheilijoita, ja toisekseen tämä
kysymys, joka otettiin raportissa näyttävästi esille ja mihin Arhinmäki viittasi aikaisem-
min, eli että eri varallisuustilanteissa olevat ja perhetaustoista tulevat voivat kaikki harras-
taa liikuntaa — nämä ovat työn alla.

Kysymyksen käsittely päättyi.


