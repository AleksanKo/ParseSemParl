















































DEMD4A9.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

14. Hallituksen esitys eduskunnalle laiksi liikenteen palveluista annetun lain muuttamises-
ta ja eräiksi siihen liittyviksi laeiksi

Hallituksen esitys HE 157/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 14. asia.
Puhemiesneuvosto ehdottaa, että asia lähetetään liikenne- ja viestintävaliokuntaan, jolle
perustuslakivaliokunnan on annettava lausunto.

Lähetekeskusteluun varataan tässäkin tilanteessa 30 minuuttia. Mikäli puhujalistaa ei
ehditä annetussa ajassa käydä loppuun, asiakohdan käsittely keskeytetään ja sitä jatketaan
tämän päivän istunnossa muiden asiakohtien tultua käsitellyiksi. Jos keskustelu asiasta
puolestaan päättyy ennen sille varatun määräajan päättymistä, siirrytään päiväjärjestyksen
seuraavaan, 15. asiakohtaan.

Keskustelua. — Ministeri Berner, olkaapa hyvä.

Keskustelu

20.27 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Minulla on ilo ja kunnia esitellä liikenteen palveluista annetun lain kolmas
varsinainen vaihe. Kyse on mittavasta lakihankkeesta, joka jo alun perin päätettiin toteut-
taa vaiheittain sen suuruuden johdosta. Haluan tässä vaiheessa esittää kiitokseni eduskun-
nalle, että sillä on ollut rohkeutta säätää kansainvälisestikin katsoen uudistuksia mahdol-
listava laki.

Nyt eduskunnan käsittelyyn tuotu hallituksen esitys viimeistelee liikennepalvelulain ja
luo edellytykset liikenteen digitalisaatiolle ja uusille liiketoimintamalleille. Liikennepalve-
lulain lähtökohtana on alusta alkaen ollut luoda liikenteestä kokonaisvaltainen palveluko-
konaisuus ja tarjota näin liikenteen käyttäjille joustavuutta ja valinnan mahdollisuuksia.
Edistykselliset liikenteen palvelut auttavat myös vähentämään päästöjä. Liikennepalvelu-
lailla rakennetaan tulevaisuutta, tulevaisuuden palveluja ja uusia liiketoimintaedellytyk-
siä. Koko liikennepalvelun ajattelu eli MaaS on suomalainen innovaatio, joka on ollut kan-
sainvälisesti menestys. Liikennepalvelulaki mahdollistaa MaaSin. Lainsäädäntömme on
herättänyt laajasti kiinnostusta EU-maissa ja kansainvälisesti erityisesti uraauurtavien tie-
tosäännösten osalta.

Nyt ehdotettava esitys jatkaa tällä tiellä. Sen keskeisenä tavoitteena on mahdollistaa
asiakaslähtöiset liikennepalvelut luomalla markkinoille toimintaedellytyksiä. Tämä toteu-
tetaan muun muassa helpottamalla kuljettajapulaa. Asiallisesti nyt käsiteltäväksi tuleva
esitys sisältää raskaan tieliikenteen, taksinkuljettajien sekä meriliikenteen ammattipäte-
 Tarkistettu
4.2



Pöytäkirjan asiakohta PTK 93/2018 vp
vyyssääntelyä sekä varautumiseen ja julkisen liikenteen liityntäpysäköintiin liittyvää sään-
telyä. Lainsäädäntöteknisesti ehdotus muuttaa liikenteen palveluista annetun lain nume-
roinnin juoksevaksi.

Tieliikenteen raskaan kaluston kuljettajien ammattipätevyyden suorittamiseen otettai-
siin käyttöön niin sanottu koevaihtoehto nykyisten koulutusmallien rinnalle. Tällä mahdol-
listetaan entistä joustavammin ammattipätevyyttä suorittavan taustan, aiemman osaami-
sen sekä kielitaidon huomioiminen. Lakimuutos on myös vastaus eduskunnan ponteen.
Ponnessa edellytettiin kehitettävän järjestelmä, joka helpottaa toimimista raskaan liiken-
teen tehtävissä Puolustusvoimien nopeutetun ammattipätevyyskoulutuksen pohjalta. Koe-
vaihtoehdon käyttöönotto Puolustusvoimissa mahdollistaisi perustason ammattipätevyy-
den antamisen yhden mallin mukaisesti kaikille sotilaskuljettajiksi koulutettaville varus-
miehille.

Merenkulun ammattipätevyyksien osalta kevennettäisiin pelastuslaitosten, poliisin ja
Tullin aluksia koskevia miehitys- ja pätevyysvaatimuksia. Niiden alukset jäisivät yleisten
miehitys- ja pätevyysvaatimusten ulkopuolelle siltä osin kuin niillä on käytössään oma
koulutusjärjestelmä, jonka Liikenne- ja viestintävirasto on hyväksynyt. Tämä mahdollis-
taisi esimerkiksi sen, että kyseiset viranomaiset voisivat itse perehdyttää henkilökuntansa
halutessaan ja räätälöidä koulutuksen omien viranomaistarpeiden mukaisesti.

Myös taksinkuljettajiin kohdistuvia vaatimuksia kevennettäisiin siten, että taksinkuljet-
tajan paikallistuntemuksen mittaamisesta kokeella taksinkuljettajan ajoluvan edellytykse-
nä luovuttaisiin. Aloite muutokseen on tullut alan toimijoilta. Liikenteen palveluista annet-
tu laki on mahdollistanut taksipalvelujen tarjonnan kasvun. Ala kärsii kuitenkin tällä het-
kellä kuljettajapulasta, joka rajoittaa alan kasvua. Taksinkuljettajan paikallistuntemuskoe
vähentää potentiaalisten työntekijöiden hakeutumista alalle. Ulkomuistia testaava paikal-
listuntemuskoe ei tänä päivänä ole mielekäs kuljettajan osaamisen mittari, koska kuljetta-
jalla on käytössään GPS-järjestelmät ja lupa myös on ennen kaikkea valtakunnallinen. Li-
säksi uuden taksisääntelyn tavoitteena on tuoda joustoa palvelutarjontaan mahdollistamal-
la ammatin harjoittaminen kaikkialla Suomessa. Yhdellä alueella suoritettu koe ei mittaa
paikallistuntemusta kattavasti eikä välttämättä osoita kuljettajan osaamista tosiasiallisella
toiminta-alueella. On huomattava, että taksiyrittäjä olisi edelleen vastuussa kuljettajan riit-
tävästä pätevyydestä muun muassa paikallistuntemuksen ja reitin valinnan osalta. Taksin-
kuljettajan olisi edelleen myös läpäistävä kuljettajan muuta osaamista mittaava niin sanot-
tu teoriakoe.

Esityksessä ehdotetaan uutta varautumisvelvollisuutta tieliikenteessä. Varautumisvel-
vollisuus koskisi sellaisia henkilöliikenneluvan haltijoita, joilla on käytössään enemmän
kuin 15 linja-autoa tai tavaraliikenteen osalta enemmän kuin 15 raskasta ajoneuvoa tai ajo-
neuvoyhdistelmää. Velvoite ei kuitenkaan koskisi taksiliikennettä. Velvoite on sisällölli-
sesti verrattain kevyt, ja sillä edellytetään suuremmilta liikenteenharjoittajilta sellaista val-
miussuunnittelua, riskiarviointia ja oman toimintansa jatkuvuuden varmistamista, joka
hyödyttää yrityksiä itseäänkin.

Lisäksi esityksellä asetettaisiin julkisen liikenteen liityntäpysäköintiä tarjoavalle yrityk-
selle tai yhteisölle velvollisuus tarjota liityntäpysäköintiä tasapuolisin ehdoin kaikkien liik-
kumis- ja yhdistämispalvelun tarjoajien asiakkaille.

Arvoisa puhemies! Kuten jo lakihanketta käynnistettäessä kaavailtiin, kolmas vaihe on
itsessään luonteeltaan täydentävä. Toivon esityksestä hyvää keskustelua. — Kiitos.
2



Pöytäkirjan asiakohta PTK 93/2018 vp
20.33 Kari Kulmala sin: Arvoisa rouva puhemies! Otan käsiteltäväksi tässä kohtaa ras-
kaan liikenteen osuudesta muutaman kohdan.

Tämän esityksen myötä tieliikenteen raskaan kaluston kuljettajien ammattipätevyyden
hankkimisessa otettaisiin käyttöön pelkkien kokeiden suorittamiseen perustuva vaihtoehto
nykyisten koulutusmallien rinnalle. Perustason ammattipätevyyskoe olisi kaksiosainen ja
edellyttäisi teoriaa ja käytäntöä koskevien kokeiden suorittamista. Perustason ammattipä-
tevyyskoulutukseen liittyvä osaaminen testataan kaikissa tilanteissa kokeella.

Nyt käsillä olevassa ehdotuksessa luodaan ainoastaan rinnakkainen väylä tutkintoon.
Toinen on siis koulutuksen kautta ja toinen on ilman sitä. Lopputulema on kuitenkin sama
eli osaamista mittaava koe. Kokeen tulos ratkaisee edelleen sen, ovatko kokelaan tiedot ja
taidot riittävällä tasolla, ja näin on oltava jatkossakin.

Puolustusvoimat on edelleen erittäin merkittävä kouluttaja. He antavat kuorma-auton-
kuljettajan ammattipätevyyteen johtavaa koulutusta kymmenessä joukko-osastossa eri
puolilla Suomea. Koulutettujen määrä on noin 14 prosenttia varusmiesten vuotuisesta mää-
rästä. Puolustusvoimien tarjoamaa koulutusta voidaan pitää alueellisesti ja määrällisesti
kattavana koulutusmahdollisuutena. Koulutusmalli on todettu myös Puolustusvoimissa
toimivaksi. Esityksessä on Puolustusvoimissa saavutettavan ammattipätevyyden siirtämis-
tä siviiliin parannettu. Nopeutetun koulutuksen Puolustusvoimissa suorittanut saisi ehdo-
tuksen mukaisesti ammattipätevyyden siviiliin alle 21-vuotiaana suorittamalla ammattipä-
tevyyskokeen siviilissä. Mielestäni tämä on erinomainen esitys tältä osin.

Arvoisa puhemies! Tieliikenteessä ollaan tällä hetkellä tilanteessa, jossa monissa kulje-
tusyrityksissä on vaikeuksia saada ammattitaitoista työvoimaa palvelukseensa. Jatkossa
näköpiirissä on selkeä kuljettajapula. Koevaihtoehdon tuominen koulutusvaihtoehdon rin-
nalle madaltaa alalle tulon kynnystä, ja sillä on siten positiivisia vaikutuksia työvoiman
saatavuuteen. Mielestäni tämä esitys ei vaaranna liikenneturvallisuutta mutta ei myöskään
paranna sitä.

20.35 Katja Taimela sd: Arvoisa rouva puhemies! Kyseessä on siis liikennekaarena
aiemmin tunnetun lakiuudistuksen kolmas osa. Tässä esityksessä muun muassa kevenne-
tään raskaan kaluston ammattipätevyyden suorittamista tuomalla nykyisten koulutusmah-
dollisuuksien rinnalle näyttökokeisiin perustuva malli. Esitystä on pääosin kannatettu työ-
voiman saamiseksi alalle, niin kuin on jo käynyt ministerin ja edustaja Kulmalankin pu-
heenvuoroissa esille.

Suurimmille luvanvaraisen liikenteen harjoittajille säädetään varautumisvelvoite ja
aiemmin tieliikenteessä Huoltovarmuuskeskuksen kautta järjestettynä ollut velvoite tuo-
daan nyt lakiin kuten juna- ja lentoliikenteessäkin. Tämä osa tästä esityksestä on saanut
lausuntokierroksella pääsääntöisesti kannatusta.

Mitä sitten tapahtuu taksien kohdalla, niin tämä kolmas osa tuo tullessaan sen, että tak-
sinkuljettajilta poistettaisiin kokeesta paikallistuntemuksen osuus. Tälläkin pyritään esi-
tyksen mukaan vähentämään työvoimapulaa, ja tietysti se tulee myös vähentämään Trafin
työtä.

Itse uskallan jotenkin ajatella tässä lähetekeskustelussa ääneen sellaista, että vaikka
tämä taksikuski selviäisikin työtehtävistään pääsääntöisesti GPS:n avulla, on jonkintasoi-
nen paikallistuntemus pakollinen jo pelkästään sen vuoksi, että hinnoista voidaan jo etukä-
teen sopia nykyisen taksilainsäädännön aikana. Toisaalta nykyisen järjestelmän puute on
siinä, ettei taksilupa rajoitu alueelle, josta paikallistuntemus on testattu. Esim. Helsingissä
3



Pöytäkirjan asiakohta PTK 93/2018 vp
taksia ajavalta on voitu testata paikallistuntemus vaikka Imatralla, ja tavallaan tämä tuo
määrätynlaisia epäluotettavuustekijöitä siihen taksipalveluun. Näin ainakin itse näen.

Lähetekeskustelussa olen tyytyväinen siihen, että tässä esityksessä ei ole mukana lau-
suntokierroksella olleita paikantamisvelvollisuuksia, jotka olisivat kohdistuneet tavara- ja
henkilöliikenneluvan haltijaan, rautatieliikenteessä toimiluvan haltijaan ja raideliikentees-
sä ilmoitusvelvolliseen toimijaan.

Erityisen kiitoksen haluan antaa hallituspuolueiden niille sankareille ja osaajille, jotka
tässä kohtaa tekivät sen, että tässä esityksessä ei myöskään ole mukana postilakiin muu-
toksia, joissa olisi Postin luovutettava operatiivisia tietoja omille kilpailijoilleen, koska se
olisi ollut aivan täysin kohtuuton esitys tässä kohtaa.

20.38 Jukka Kopra kok: Arvoisa rouva puhemies! Tämä on pitkään odotettu liikennepal-
velulakikokonaisuuden kolmas osa, ja nyt sitä pääsemme sitten eduskunnassa käsittele-
mään. Pitkin vuosia tässä on saanut kuulla raskaan liikenteen puolelta kommentteja siitä,
että pätevöityminen ja koulutus on hyvin raskasta ja ammattimiehetkin pannaan käymään
kursseja asioista, jotka he jo osaavat. Nyt tässä esityksessä mennään kyllä hyvällä tavalla
eteenpäin eli tulee tämä koevaihtoehto eli sen sijaan, että osoitetaan sitä pätevyyttä istu-
malla tuntitolkulla tai päiväkaupalla kursseilla, niin riittää, kun osoittaa sen osaamisensa
kokeella ja saa näin niitä pätevyyksiä hankittua. Se on hyvä ja tervetullut uudistus.

Edelleen on hyvä, että poliisi, rajavartiosto ynnä muut viranomaiset voivat meripuolella
kouluttaa ja myöntää pätevyyksiä itse sen sijaan, että ovat tässä raskaammassa yleisessä
mekanismissa mukana.

Taksien osalta: Takseista on liikennepalvelulain yhteydessä puhuttu joka käänteessä hy-
vin paljon, ja niin tälläkin kertaa. Paikallistuntemuskoe on tarkoitus poistaa, ja pyyntö ja
aloite muutokseen on tullut alan toimijoilta. Mielestäni, jos tällä polulla edetään, jatkossa
kuljettajien osaamiseen on kyllä kiinnitettävä huomiota. Ei voida päästää täysin villiksi
tätä koepuolta. On oltava tietty taso kuskeilla. Nyt vastuu tästä asiasta siirtyy liikennelu-
van haltijalle ja tavallaan yrittäjän vastuu kasvaa. Uskon tietysti ja toivon, että se osaami-
nen sitten varmistetaan sitä kautta ja että kentällä nähdään, että on kilpailuetu, että taksiyri-
tykset voivat kertoa asiakkaalleen, että meidän kuskimme tietävät, minne asiakkaat vievät,
eivätkä ole täysin navigaattorin varassa, vaikka se nyt sitten tämän paikallistuntemusko-
keen poistumisen myötä olisikin mahdollista.

20.40 Ari Torniainen kesk: Arvoisa rouva puhemies! Liikennepalvelulaki luo edellytyk-
set liikenteen digitalisaatiolle ja uusille liiketoimintamalleille. Se on ollut hallituksen tah-
tona ja myöskin tavoitteena. Keskeisenä tavoitteena on myös mahdollistaa asiakaslähtöi-
set liikennepalvelut, ja liikenteestä luodaan kokonaisvaltainen palvelukokonaisuus ja lii-
kenteen käyttäjille tarjotaan joustavuutta ja valinnanvapautta. Se on hyvä asia. Tämä hal-
lituksen esitys nyt on tämän lain liikenteen palveluista kolmas vaihe. On erittäin hyvä, että
tässä on nyt myöskin huomioitu edellisessä vaiheessa tulleet eduskunnan ponnet muun
muassa siihen juoksevaan pykälänumerointiin, joka on aika kattava tuolla hallituksen esi-
tyksessä, sekä myös Puolustusvoimissa saavutettavan ammattipätevyyden huomioiminen
tulevaisuudessa.

Tässä liikennepalvelulain kolmannessa vaiheessa kevennetään tie- ja meriliikenteen am-
mattipätevyyssääntelyä. Tieliikenteen raskaan kaluston kuljettajien perustason ammattipä-
tevyyden suorittamiseen ehdotetaan kokeisiin perustuvaa vaihtoehtoa nykyisten koulutus-
4



Pöytäkirjan asiakohta PTK 93/2018 vp
mallien rinnalle. Kokeissa mitattaisiin samaa osaamista kuin koulutusvaihtoehdoissa. Kui-
tenkin tulevaisuudessa se on huomioitava asia.

Tässä hallituksen esityksessä helpotetaan myös taksinkuljettajapulaa, joka on ilmennyt
tässä lähiaikoina. Kun nyt hallituksen esityksessä luovutaan taksinkuljettajan paikallistun-
temuskokeen suorittamisesta, niin se on myöskin Taksiliitolta tullut toive, joka on näin hal-
lituksen esitykseen saatu aikaiseksi. Muistan, kun tästä liikenne- ja viestintävaliokunnassa
aikanaan keskusteltiin ja silloin katsottiin se paikallistuntemus tärkeäksi asiaksi, mutta nyt
on tullut myöskin Taksiliitolta toiveita, että tähän voitaisiin joustoa saada. Niissä takseissa
on kuitenkin navigaattorit, ja kuitenkin on huomioitava, että taksin kuljettaminen edellyt-
tää edelleen taksinkuljettajan ajolupaa ja taksinkuljettajan on edelleen suoritettava hyväk-
sytysti niin sanottu teoriakoe, jonka tarkoituksena on selvittää ajoluvan hakemisen yhtey-
dessä, että kuljettaja kykenee huolehtimaan matkustajan turvallisuudesta myös käytettä-
västä ajoneuvosta riippumatta ja ottamaan huomioon matkustajan toimintarajoitukset.
Huomionarvoista on, että edelleen taksiyrittäjä on vastuussa kuljettajan riittävästä päte-
vyydestä muun muassa paikallistuntemuksen ja reitin valinnan osalta, ja kuljettajanhan on
aina valittava joko asiakkaan ilmoittama reitti tai tarkoituksenmukaisin reitti. Itse toivon,
että tähän myöskin taksiyrittäjät kiinnittävät huomiota, että taksinkuljettajat ovat riittävän
päteviä.

20.44 Mikko Alatalo kesk: Arvoisa rouva puhemies! Nyt käsittelyssä oleva hallituksen
esitys on liikenteen palveluista annetun lain kolmas vaihe. Todellakin rekkojen ammatti-
kuskeilta on tullut palautetta niin sanotuista turhista kursseista, jossa muna opettaa kanaa
eli opitaan itsestäänselvyyksiä. Jos tällä lailla voidaan helpottaa työvoiman saantia ja hel-
pottaa alalle tuloa, niin se on tietysti hyvä asia. Työvoimasta on ollut pulaa rekkaliikenteen
kuljetuksissa, jopa eläkeläisetkin on komennettu töihin. Ja todellakin tämä koevaihtoehto
on silloin se helpompi vaihtoehto tulla alalle, mutta eihän tämä tietenkään poista sitä am-
matillista koulutusta, sekin on mahdollista suorittaa.

Toinen kysymys on, että taksinkuljettajan ajoluvan edellytyksenä ei olisi enää paikallis-
tuntemuskokeen suorittaminen. Tämä on kriittinen kysymys. Siitä on tullut palautetta, että
milläs se taksikuski tietää sen matkan, jos ei tiedä reitin pituutta. No, navigaattorista se pi-
tää tietysti sitten tutkia. Mutta tämä palaute on tosiaan tullut myös yrittäjiltä. Edelleen tak-
sinkuljettajan on kuitenkin suoritettava teoriakoe, jonka tarkoituksena on selvittää myös
se, että kuljettaja kykenee huolehtimaan matkustajan turvallisuudesta ja ajoneuvosta riip-
pumatta ottamaan huomioon matkustajan toimintarajoitukset. Ja se on nyt sitten taksiyrit-
täjän vastuulla, että kuljettaja tietää reitit ja osaa paikallistuntemuksen. Kuljettajan on aina
valittava joko asiakkaan ilmoittama reitti tai sitten tarkoituksenmukainen reitti. Ja kyllä-
hän navigaattoristakin apua on, mutta välillä tuntuu, etteivät täällä pääkaupunkiseudulla-
kaan kaikki kuskit oikein tiedä, mistä kautta pääsee mihinkin, kun navigaattori ei pidä vält-
tämättä paikkansa.

Todellakin täältä on yksi tärkeä pykälä, 38 a §, poistettu. Se olisi ollut lisäys postilakiin,
jolla postiyrityksiä olisi velvoitettu luovuttamaan postipalveluja koskevat olennaiset ja
ajantasaiset tiedot postipalveluiden ja jakelutoiminnan kehittämistä ja nimenomaan myös
muiden kuin posti- ja jakelutoimintaa koskevien palveluiden tarjoamista ja kehittämistä
varten. Erityisesti mediayhtiöt ovat tässä olleet tietysti aktiivisena. Ehdotukset saivat lau-
suntokierroksella aika vähän kannatusta, ja meillä ei myöskään eduskuntaryhmä ollut yk-
simielinen tästä. Niiden jatkotyöstäminen ei ollut mahdollista käytettävissä olevassa aika-
5



Pöytäkirjan asiakohta PTK 93/2018 vp
taulussa, ja lausuntokierroksella olleet esitykset valmisteltiin tietysti jo aiemmin hyväksyt-
tyjen linjausten pohjalta — tämä valtioneuvoston periaatepäätös logistiikan digitalisaatios-
ta. Mutta joka tapauksessa se pykälä on nyt poissa, ja tulevaisuus sitten näyttää, mitenkä
edetään postin reittitietojen osalta — osa näistä tiedoista ja osoitetiedoista on jo käytössä
muillekin — ja ennen kaikkea kuinka sitten toimitaan, jos halutaan turvata myös haja-asu-
tusalueella postin jakelu.

20.47 Markku Pakkanen kesk: Arvoisa rouva puhemies! Tässä hallituksen esityksessä
erityisesti tämä ammattipätevyyskohta on herättänyt paljon keskustelua, ja on hyvä, että
siinä on päästy eteenpäin ja saatu sellaista riittävää väljennystä. Työvoiman saatavuus on
kuljetusalalla monella kuljetusyrittäjällä ollut haasteellista, ja siksi tähän pätevyyteen on
syytä kiinnittää huomio. Tärkeää on myös se, että Puolustusvoimien antama koulutus hy-
väksytään nyt yhä helpommin ja nuoret, ketkä siitä ovat kiinnostuneet, pääsevät sitä kautta
helpommin työelämään kiinni. Esitänkin vielä kysymyksen ministerille: nyt kun ammatti-
pätevyys on todettu, niin kun nythän on tämä viiden vuoden välein päivitetty ammattipä-
tevyys, niin onko siinä sitten vielä tapahtumassa jotain höllennyksiä kenties? Tällä hetkel-
lähän on voimassa kuitenkin edelleen, että viiden vuoden välein se viisi vuorokautta täytyy
siellä kurssilla istua. Tästä asiasta on käyty kovaa keskustelua niin alan toimijoiden kuin
yrittäjien kanssa, mutta mikä on tämän tulevaisuus? 

Varautumiseen liittyvät asiat: on tärkeää, että kuljetusala ottaa tavallaan vastuuta myös
tästä huoltovarmuuskysymyksestä ja varautumiseen liittyvät asiat on huomioitu niin kulje-
tus- kuin henkilöliikenteelläkin. Yli 15 bussin yrityksillä on merkittävä tehtävä silloin tie-
tenkin huoltovarmuuden osalta. 

Tähän taksin paikallistuntemukseen. Se on varmaan sillä lailla hyvä, että siellä alueilla,
missä se paikallistuntemus ei ole oleellinen asia, näillä digitaalisilla laitteilla sitä pystytään
korjaamaan, mutta ihan selvästi kuluttajan näkemyksen mukaan täällä Helsingissä on kul-
jettajia, joilla ei ole riittävää paikallistuntemusta. On tietysti vähän haasteellista, ettei enää
tuttujakaan osoitteita löydä. Mutta tämä on ollut useamman vuoden jo ongelma täällä pää-
kaupunkiseudulla. Tästä pitää mennä eteenpäin. 

Postilain osalta tyydyn toteamaan, että kun riittävää yhteisymmärrystä ei tässä yhteydes-
sä siihen myöskään hallituspuolueiden sisältä löytynyt, niin oli hyvä ratkaisu, että se asia ei
nyt tällä kertaa ainakaan edennyt.

20.49 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Haluan kiittää edustajia näistä näkökulmista ja palautteista ja evästyksistä.
Ymmärrän hyvin edustaja Meren näkökulman ja tuskan siitä, että monien asioiden edistä-
minen kestää etenkin EU:sta päin tulleena parikymmentäkin vuotta, mutta tällä hallitus-
kaudella olemme kuitenkin monia asioita saaneet eteenpäin, myös sellaisia, jotka ovat ol-
leet kymmeniäkin vuosia valmistelussa. Toivottavasti tämä jatkuu tulevaisuudessakin.

Liittyen tähän lakiin liikenteen palveluista ja siihen liittyvään taksiliikenteen kuljettajan
paikallistuntemukseen liittyvään sääntelyyn muistutan siitä, että laki edelleen edellyttää si-
tä, että kuljettaja osaa valita asiakkaan kannalta tarkoituksenmukaisimman reitin, jollei asi-
akas sitä itse esitä. Tämän osalta haluan myöskin uskoa siihen, että kuljettajakunta sitä ta-
voittelee ja siihen pystyykin. Samalla meidän tulee kuitenkin huolehtia myöskin siitä, että
meillä työhön pääsyn ja työn saamisen kynnys ei ole liian korkea ja että sallimme myöskin
sen, että teknologiaa voidaan hyödyntää. Tänä merkittävänä aikana, jossa digitalisaatio te-
6



Pöytäkirjan asiakohta PTK 93/2018 vp
kee paljon murrosta moneen työpaikkaan, on myöskin tärkeää, että meillä syntyy mahdol-
lisimman hyvä kynnys saada myöskin työllisyyttä edistettyä tälläkin sektorilla. Tällä het-
kellä paikallistuntemuskokeesta ei selviä keskimäärin 45 prosenttia kuljettajista, ja silloin
on pikemminkin järjestelmässä vika kuin niissä, jotka näihin testeihin tulevat. Samalla kui-
tenkin keskimäärin 21 prosenttia kuljettajista reputtaa tämän yleisen kokeen, ja se on ehkä
semmoinen normaali taso, josta voidaan sanoa, että tämä on ehkä todennäköistä. Toivon,
että tältä osin asiassa päästään eteenpäin.

Ja jos puheenjohtaja sallii, niin aivan lyhyesti haluaisin todeta vielä, että lain vaarallis-
ten aineiden kuljetuksesta sääntelyä noudatetaan edelleen ja että meidän sähköisen rahti-
asiakirjamme osalta tämä ei vaikuta siihen. Erityislakeja sovelletaan edelleen erityiskulje-
tuksiin. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle perustuslakivaliokunnan on annet-
tava lausunto.
7


	14
	20.27
	20.33
	20.35
	20.38
	20.40
	20.44
	20.47
	20.49


