















































DEMB5CA.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

9. Hallituksen esitys eduskunnalle laeiksi julkisesta työvoima- ja yrityspalvelusta annetun 
lain muuttamisesta ja väliaikaisesta muuttamisesta, työttömyysturvalain muuttamisesta ja 
väliaikaisesta muuttamisesta sekä työsopimuslain 13 luvun 6 §:n muuttamisesta ja 1 luvun 
4 §:n väliaikaisesta muuttamisesta

Hallituksen esitys HE 209/2016 vp
Toimenpidealoite TPA 13, 19/2015 vp, 48/2016 vp
Valiokunnan mietintö TyVM 13/2016 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 9.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

2.59 Veronica Rehn-Kivi r:  Värderade talman, arvoisa puhemies! Minun oli tarkoitus
puhua laajemmin nuorten syrjäytymisvaarasta sekä vaikeasta työllistymistilanteesta, mut-
ta tässä tilanteessa esitän asiani lyhyesti.

Alle 30-vuotiaiden nuorten työllistymistä tulisi helpottaa esimerkiksi tarjoamalla heille
oikeus ansaita 500 euroa kuussa ilman että se vaikuttaisi tukiin tai muihin etuuksiin, samal-
la kun työnantajilla olisi oikeus pienempiin työnantajamaksuihin työllistäessään nuoren
henkilön. Edellä esitetyn perusteella esitän, että eduskunta hyväksyy toimenpidealoitteet
19/2015 ja 48/2016, jotta hallitus ryhtyisi toimenpiteisiin nuorisotakuun ja etsivän nuoriso-
työn kehittämiseksi koskemaan kaikkia nuoria sekä oppisopimus- ja minijob-mallin selvit-
tämiseksi.

3.00 Merja Mäkisalo-Ropponen sd: Arvoisa puhemies! Tässä lakiesityksessä on myön-
teistä se, että työttömyysturvan passiivitukea halutaan ohjata aktiiviseen käyttöön. Tätä hy-
vää tavoitetta voisi kuitenkin laajentaa ja sujuvoittaa niin, että jokaisella työttömällä olisi 6
kuukauden työttömyyden jälkeen mahdollisuus käyttää työttömyysturvaansa työllistymis-
setelinä ilman TE-toimiston harkintaa. Tämä työllistymisseteli olisi peruspäivärahan tasoi-
nen ja kestäisi maksimissaan 300 päivää. Tästä asiasta ehdotan hyväksyttäväksi vastalau-
seen 1 lausumaehdotusta 1.

Lisäksi ehdotan hyväksyttäväksi vastalauseen 1 mukaista 2. lausumaehdotusta, jossa
edellytetään hallituksen ryhtyvän aktiivisiin toimiin pitkäaikaistyöttömyyden kääntämi-
seksi laskuun ja luopuvan vuodelle 2017 asettamastaan 3 000 henkilötyövuoden rajasta
100-prosenttisessa palkkatuessa yhdistyksille ja säätiöille. Jos hallituksen esitys 3 000 hen-
 Tarkistettu
4.0



Pöytäkirjan asiakohta PTK 131/2016 vp
kilötyövuoden rajasta toteutuu, järjestöjen työllistämismahdollisuudet heikkenevät huo-
mattavasti, ja tämä tarkoittaa pitkäaikaistyöttömyyden kasvua.

Arvoisa puhemies! Lakiesityksessä on myös vaikea ymmärtää, miksi hallitus haluaa tie-
toisesti asettaa palkkatuettua työtä tekevät työpaikoilla muita vähäarvoisempaan asemaan.
Näin tapahtuu, kun työttömyysturvalaissa tarkoitettu työssäoloehto kertyy jatkossa palkka-
tuetussa työssä vain 75-prosenttisesti. Hallitus perustelee ehdotusta sillä, että työttömät ha-
keutuisivat näin helpommin avoimille työmarkkinoille. Tämänhetkisessä työllisyystilan-
teessa nämä perustelut ovat hyvin hataralla pohjalla. Lisäksi asiantuntijakuulemisissa va-
liokunnassa tuli esille, että esitys lisää työ- ja elinkeinotoimistojen hallinnollista työtä ja li-
sää myös kunnille pitkäaikaistyöttömyydestä aiheutuvia kustannuksia.

Arvoisa puhemies! Toivottavasti lakiesityksessä ehdotetut työttömien säännölliset haas-
tattelut toteutuvat työttömän kannalta oikealla tavalla. Pikainen 5 minuutin visiitti tai säh-
köpostiviesti ei välttämättä auta työllistymisessä. Kohtaamisessa täytyy olla mahdollisuus
keskustella työttömän tilanteesta perusteellisesti, ja virkailijalla täytyy olla aikaa ja ammat-
titaitoa ohjata työtöntä henkilökohtaisella työllistymispolulla eteenpäin. Olen kuullut mo-
nesta TE-toimistosta epäilyjä, mahtaako tämä onnistua nyt luvatuilla lisäresursseilla. Kes-
kustelujen tulee olla työttömälle itselleenkin mielekkäitä ja kannustavia, eikä niihin saa
liittää sanktioita. Sanktioiden esittely ohjaavassa haastattelussa ei myöskään TE-toimisto-
jen työn kannalta ole motivoivaa. Toivon todella, että haastattelut pystyttäisiin toteutta-
maan kunnolla, ja siksi Kuntaliiton ehdotus siitä, että kunnat voisivat olla osaltaan mukana
vastaamassa lisääntyvään haastattelutarpeeseen, on erittäin kannatettava.

Mutta lopuksi, arvoisa puhemies, kertauksena vielä: ehdotan vastalauseessa 1 olevien
kahden lausumaehdotuksen hyväksymistä.

3.03 Anneli Kiljunen sd:  Arvoisa herra puhemies! Haluan heti aluksi tässä todeta, että
kannatan edustaja Mäkisalo-Ropposen tekemiä lausumaehdotuksia. Muutama sana kuiten-
kin tähän asiaan vielä.

Minun täytyy sanoa sillä tavalla, että olen äärettömän hämmentynyt ja vihainen, enkä oi-
keastaan löydä semmoisia tunteita, minkä takia hallitus ei halua vahvistaa työpajojen toi-
mintaa ja järjestöjen toimintaa, siitä syystä, että meillä on suuri joukko nuoria ja aikuisia
tukea tarvitsevia ihmisiä, joidenka työllistäminen ei tule onnistumaan yritysmarkkinoilla.

Kuten jo tässä tänään aikaisemmin totesin, niin olin viime perjantaina avaamassa työpa-
jayhdistyksen aamupalatilaisuutta, ja siellä julkistettiin kaksi raporttia, joissa selvitettiin
työpajatoimintojen vaikuttavuutta ja rahoitusta ja tuotiin esille myös näitten nuorten omia
kokemuksia siitä, mitenkä he ovat kokeneet työpajoissa olemisen vahvistavan heidän elä-
mäntilannettaan ja miten he ovat kokeneet yleisestikin työpajatoiminnan.

Lähtökohtaisesti näissä raporteissa todettiin se, että meillä on tällä hetkellä 15 prosenttia
ikäluokasta, joka jättää koulutuksensa peruskouluun, ja heistä noin 40 prosenttia on 30
vuoden iässä työttömänä ja opiskelun ulkopuolella. Nämä ovat juuri niitä ihmisiä, joita
pystyttäisiin auttamaan työpajoissa, jos meillä olisi vain esimerkiksi palkkatukea ja meillä
olisi mahdollisesti annettu resursseja näihin työpajoihin, niiden toteuttamiseen. — Anteek-
si, puhemies, minä tulen sinne taas. (Puhuja siirtyi puhujakorokkeelle)

Toinen varapuhemies Arto Satonen: No niin, tervetuloa vain jatkamaan puheenvuoroa
pöntöstä.
2



Pöytäkirjan asiakohta PTK 131/2016 vp
Tässä alkaa vissiin olemaan tämmöisessä aamuhöyryssä, kohta vuorokausi valvottu, et-
tei enää välttämättä ole kaikkea ymmärrystä, mutta kun asia on niin äärettömän tärkeä, niin
haluan tästä muutaman sanan kuitenkin sanoa.

Elikkä tämmöinen selvitys tehtiin starttivalmennuksesta ja työpajatoiminnasta, ja siinä
haluttiin selvittää nimenomaan taloudellisia näkökulmia. Se, mikä on harmillista tässä, on
se, että kun me puhumme, että meillä ei ole varaa laittaa esimerkiksi työpajatoimintaan tai
starttitoimintaan rahoitusta, niin tällä selvityksellä, joka tehtiin Tampereella, pystyttiin
osoittamaan, että kun meillä on työpajatoiminnassa lähes 15 000 valmennettavaa ja heistä
sitten kustannukset ovat noin 150 miljoonaa euroa, jos me pystymme tukemaan näiden
15 000 nuorten valmennusta niin, että he sijoittuvat, kouluttautuvat, suorittavat tutkinnon
ja työllistyvät tämän valmennuksen seurauksena, niin 100 nuorella katetaan jo tästä aiheu-
tuvat kulut, joita valtio panostaa. Ja meillä on 15 000 nuorta, jotka ovat tämän toiminnan
piirissä.

Nyt hallitus ilmoittaa, että he tekevät katon tälle eikä ole rahaa investoida näihin nuo-
riin. Kuten täällä on tänään puhuttu, koulutus on investointi. Näihin nuoriin panostaminen
on investointi. Sen takia on todella hämmentävää, että hallitus ei näe tätä nuoriin panosta-
mista investointina.

Täällä tehtiin myös selvitystä siitä, että kun meillä tällä hetkellä on 32 000 nuorta, jotka
ovat syrjäytyneet, niin heistä aiheutuvat kulut vuositasolla ovat 1,4 miljardia euroa. Kun
me laskemme sitten näiden ihmisten kustannukset, kun he eivät ole työelämässä, eivät
maksa eläkemaksuja eivätkä käytä kaikkia palveluita, niin käytännössä heistä aiheutuvat
kulut heidän elämänsä aikana ovat 45 miljardia euroa. Sen takia toivoisin, että hallitus kat-
soisi omien päätöstensä ja talousvaikutusten arviointia, että panostamalla näihin nuoriin
yhteiskunta säästää ja samanaikaisesti me vaikutamme monen nuoren inhimilliseen elä-
mään, niin että heidän elämänlaatunsakin olisi parempi.

3.09 Anders Adlercreutz r: Värderade talman! Jag understöder ledamot Rehn-Kivis för-
slag.

3.09 Sari Essayah kd: Arvoisa puhemies! Työelämä- ja tasa-arvovaliokunnassa edusta-
jamme Antero Laukkanen on tukenut myöskin edustaja Rehn-Kiven vastalausetta 2, jossa
näissä toimenpidealoitteissa otetaan kantaa erityisesti nuorten työllistymismahdollisuuk-
siin ja myöskin sitten byrokratian vähentämiseen työvoiman hankinnassa.

Mutta tässä haluaisin noin yleisesti todeta — ja viime viikolla kristillisdemokraattinen
eduskuntaryhmä kokonaisuudessaan tuki äänestyksissä tätä työssäoloehdon kertymisen
heikennystä vastaan tehtyä esitystä, mikä tuli tuolta sosialidemokraateilta — että kyllähän
tässä hallituksen esityksessä tuntuu kummalliselta, että juuri näille vaikeimmin työllisty-
ville pitkäaikaistyöttömille — joilleka monta kertaa nämä yhdistykset ja työpajat ja vastaa-
vat ovat niitä ainoita mahdollisuuksia päästä niin sanotuille välityömarkkinoille ja ovat
kenties sitten ponnahduslauta varsinaisille työmarkkinoille — tätä mahdollisuuden käyt-
töä halutaan heikentää, elikkä että heille ei tätä työssäoloehtoa kertyisi samalla tavalla.

Ja sitten toisaalta myöskin on tämä, mikä täällä lausumassa 2 on otettu esille, elikkä
tämä 3 000 henkilötyövuoden raja sataprosenttisessa palkkatuessa yhdistyksille ja säätiöil-
le. Tämä tällainen rajaus tulee tarkoittamaan sitä, että yhdistyksillä ja säätiöillä ei ole tar-
peeksi paljon rahaa käytössään siihen, että he voisivat näitä kaikkein heikoimmassa ase-
massa olevia, kaikkein vaikeimmin työllistettäviä ihmisiä työllistää. Ja kun pitkäaikais-
3



Pöytäkirjan asiakohta PTK 131/2016 vp
työttömyys kaikesta huolimatta on koko ajan pysynyt korkealla ja tahtoo olla, että se vielä
on kasvanut siihen nähden, että muuta työllisyyttä on saatu jonkun verran parannettua, niin
nämä ovat kyllä aivan vääränsuuntaisia liikkeitä hallitukselta tässä tilanteessa.

3.11 Wille Rydman kok: Arvoisa herra puhemies! Tässä on muutamissa puheenvuorois-
sa tullut esille erilaisia huomioita liittyen tähän kolmen kuukauden välein toteutettavaan
työttömän jututtamiseen. Itse kuitenkin näen, että tässä on olemassa ihan vankat perusteet
toimia sillä tavalla kuin mitä tässä esitetään. Täytyy muistaa, että meillä on hyvin erilaisia
työttömyyteen ajautuneita ryhmiä ja vähän erilaisiin ryhmiin tarvitaan erilaisia toimenpi-
teitä sen työttömyysputken katkaisemiseksi ja toisaalta sitten sen ehkäisemiseksi, ettei
ajaudu tällaiseen syrjäytymiskierteeseen. Itse asiassa on olemassa ihan tutkittuakin tietoa
siitä, että tällaiset kohtaamiset voivat olla aika ratkaiseviakin niissä kriittisissä vaiheissa,
kun uhkaa käydä niin, että työttömäksi joutunut on jäämässä työttömäksi ehkä vähän pi-
demmäksikin aikaa. Ja sillä, jos tällaisia kontakteja riittävän tiuhaan tahtiin saadaan ai-
kaan, on myöskin sitten mahdollisuudet kartoittaa työttömän henkilökohtaista tilannetta ja
etsiä yhdessä asiantuntijoiden kanssa sopivia ratkaisuja kulloiseenkin yksilölliseen tilan-
teeseen. Toivon, että meillä tällaiseen ihan järkevään työvoimapoliittiseen toimintaan riit-
tävät resurssit sitten myöskin löytyvät.

3.12 Krista Mikkonen vihr:  Arvoisa puhemies! Hyvää tässä lakiesityksessä on ennen
kaikkea se, että nyt näitä ansiopäivärahan perusosaa, peruspäivärahaa ja työmarkkinatu-
kea voidaan käyttää palkkatukena, starttirahana tai liikkuvuusavustuksen rahoittamisessa.
On hyvä, että nämä passiiviset tulot otetaan tällä tavalla aktiiviseen käyttöön.

Tästä työnhakijan haastattelusta: Se varmasti riippuu aika pitkälti siitä, miten se teh-
dään, kuinka onnistunut toimenpide se on. Siinä kyllä aito huoli on siitä TE-toimistojen
henkilökunnan jaksamisesta, onko heillä riittävästi resursseja tehdä näitä kohtaamisia niin,
että ne ovat sellaisia, että niistä on todellakin apua.

No, hyvää on tietysti tässä myös se, että myös alle 25-vuotiaille nuorille maksetaan ku-
lukorvauksia työkokeilun ajalta. Mutta todella kummallista tässä on, että tässä nyt passii-
visia palkitaan, että kulukorvausta maksettaisiin vain niiden työllistämistä edistävien pal-
velujen ajalta, joihin osallistuminen on velvoitettua, mutta sitten jos on itse aktiivinen ja
haluaa osallistua, niin silloin ei kulukorvausta saa. Elikkä aktiivisia rangaistaan mutta sit-
ten passiivisia palkitaan, ja tämä on todella vääränlainen viesti.

Vääränlainen viesti on myös se, että nyt kun pitkäaikaistyöttömyys on vain kasvanut,
niin heikennetään välityömarkkinoita, kun niitä pitäisi nyt vahvistaa. Palkkatukea heiken-
netään, työpajatoimintaa vähennetään, yhdistysten mahdollisuuksia käyttää palkkatukea
heikennetään — nämä ovat kaikki todella huolestuttavia tässä ajassa, kun me tarvitsemme
entistä enemmän pitkäaikaistyöttömille niitä väyliä, millä sitten siirtyä avoimille työmark-
kinoille. Ja vaikkei sinne sitten siirtyisikään, niin kuitenkin yhdistyksillä on paljon miele-
kästä tekemistä (Puhemies koputtaa) tarjolla ja on fiksumpaa tukea työllistymistä kuin
työttömyyttä.

3.15 Jari Myllykoski vas: Arvoisa herra puhemies! Edellä kuulimme edustaja Mikkosen
hyvänkin puheenvuoron siitä, että passiivisuutta tuetaan, mutta en käyttäisi ensinnäkään il-
maisua "passiiviset tuet", vaan ne ovat työttömyyskorvausta, ne ovat ansiosidonnaisia päi-
värahoja tai työmarkkinatukia, joita ihminen saa oman elämäntilanteensa helpottamiseen
4



Pöytäkirjan asiakohta PTK 131/2016 vp
ja evääksi sille, että voi olla osallinen tässä yhteiskunnassa. Kun käytetään sanaa "passii-
vinen", niin helposti mielletään, että tarkoitetaan, että henkilö on passiivinen. Tukimuoto
voi olla sitä, että se ei edellytä aktiivisuutta, ja toisena näkemyksenä on tietysti silloin se,
että edellytetään joitakin toimia, joita henkilön pitää tehdä, että hän saa, sanotaanko, irtisa-
nomisen jälkeen ansiosidonnaisen päivärahan. Pyrinkin omalta kohdaltani erottamaan, et-
tei työttömiä ja passiivisuutta verrata toisiinsa eivätkä ne ole synonyymeja keskenään.

Vasemmistoliitto on omassa vaihtoehtobudjetissaan ja tässä toimenpidealoitteessaan
tuonut esille sen, kuinka voidaan tehdä toimenpiteitä muutenkin kuin vain pelkästään tässä
kohtaa. Toimenpidealoitteen sisällä on se mahdollisuus, että me voimme muillakin toimin
aktivoida ja mahdollistaa yrityksille ottaa työttömiä helpommin vastaan. Eli alle 25-vuoti-
aan nuoren tai 200 päivää työttömänä olleen osalta voidaan vapauttaa yrittäjä, joka täm-
möisen henkilön palkkaa, ensimmäisenä vuonna kokonaan niin sanotuista palkan sivuku-
luista ja seuraavana vuonna portaittain viedä sitä alaspäin, mikä mahdollistaa sen yrittäjän
ennakoitavan riskin siitä, millä panoksella hän ottaa sen työttömän töihin.

Tässä lakiesityksessä on hyvää se, että nuoret osallistuvat, kylläkin sanktion uhalla, toi-
miin, mutta sitten se toinen puoli on se, että niiltä henkilöiltä, jotka ovat työttömiä ja ovat
hakeutuneet työvoimapoliittiseen koulutukseen, ollaan viemässä jotakin. Se on minun mie-
lestäni tämän lakiehdotuksen heikkous, jota ei pitäisi olla sisällytettynä tämän hallituksen
aktiivitoimiin rangaista niitä, jotka aktiivisesti toimivat ja haluavat itsensä työllistämis- ja
työllisyysedellytyksiä kehittää. Siinä mielessä tässä lakiehdotuksessa on paljon moititta-
vaa, joskin kylläkin joitakin hyviäkin piirteitä.

Mutta edelleen pitäisi mahdollistaa Suomessa enemmänkin sellaisia aktiviteetteja, että
työnantajalle annetaan tiettyjä etuuksia siinä vaiheessa, kun se ottaa työttömän työnhaki-
jan töihin. Ja voi sanoa, että kun tämän toimenpidealoitteen osalta eduskunnan tietopalvelu
on tehnyt laskennan, että ensimmäisenä vuonna tämmöisen 200 päivää työttömänä olleen
tai nuoren alle 25-vuotiaan työttömän palkkaamisen ja sivukulujen osalta annetaan
100-prosenttisesti maksuvapautus, niin se on valtiontalouden osalta kustannusneutraali.
Seuraavina vuosina portaittain se vain tuottaa valtiolle enemmän verotuloja kuin siitä on
kuluja.

3.19 Jukka Gustafsson sd: Arvoisa puhemies! Ihan lyhyesti vain täältä paikalta: Vähän
tulee semmoinen murheellinen olo, kun keskustelua kuuntelee. Täällä on tätä ei nyt käsi-
tesekamelskaa mutta kuitenkin: starttirahaa, liikkumisavustusta, kulukorvausta, välityö-
markkinat ja näin. Minun on ikävä vuorotteluvapaata, toimivaa vuorotteluvapaata. 20 000
ihmistä parhaimpana vuonna pääsee oravanpyörästä pois ja työtön pääsee tilalle. Siis pe-
rään tällaista aitoa ja oikeaa työnjakamisfilosofiaa keskusteluun, etenkin nyt kun tämä pit-
käaikaistyöttömyys on siinä kasvussa kuin se on.

3.20 Wille Rydman kok: Arvoisa herra puhemies! Vuorotteluvapaallakin varmaan oma
paikkansa tässä meidän työmarkkinajärjestelmässämme on, mutta isompi juttu sitten on,
löytävätkö toisensa sellainen tekijä, jolla olisi haluja töitä tehdä, ja sitten toisaalta sellainen
yritys, joka ehkä olisi valmis sopivan henkilön löytäessään myöskin palkkaamaan, ja tässä
hallituksen esityksessä on kyllä minusta tätä puolta lähdetty purkamaan. Mutta on tietysti
näin, että ei tällä kaikkia meidän työmarkkinoittemme ongelmia ratkaista, vaan tarvitaan
monenlaista muutakin toimenpidettä, ja näiden suhteen kyllä sinänsä hallitus on mielestä-
5



Pöytäkirjan asiakohta PTK 131/2016 vp
ni monipuolisesti ollut liikkeellä, näitä työllistämisen ja työllistymisen edellytyksiä paran-
tamassa.

3.21 Krista Mikkonen vihr: Arvoisa puhemies! Tuohon edustaja Gustafssonin toivee-
seen voi kyllä siinä mielessä yhtyä, että meillä on hyvin vähän sellaisia esityksiä, joilla voi-
daan jakaa työtä. Me tiedämme, että meillä toisaalta jotkut tekevät aivan liikaa työtä ja uu-
puvat sen työn alle ja sitten meillä on iso joukko ihmisiä, jotka ovat aivan ilman työtä ja uu-
puvat sitten siihen tilanteeseen. Siinä mielessä sentyyppisiä esityksiäkin kyllä tarvittaisiin,
missä työtä voidaan jakaa.

Sitten haluan korjata sen, että en missään nimessä ajattele, että työttömät ovat passiivi-
sia, vaan tarkoitin, että nämä tietyt tukimuodot sinänsä voidaan ajatella nyt otettavan aktii-
vikäyttöön, jos saamaansa tukea voi hyödyntää vaikka starttirahana. Mutta sen tiedän, että
työttömät kyllä haluavat töitä ja he etsivät sitä aktiivisesti koko ajan, ja puheet siitä, että
työttömät olisivat laiskoja, ovat kyllä urbaania legendaa.

3.22 Anneli Kiljunen sd: Arvoisa herra puhemies! Haluan vielä yhden asian sanoa, täy-
dentää, tästä työpajatoiminnasta: Työpajoilla olevista nuorista noin 70 prosenttia sijoittuu
työpajajakson jälkeen positiivisesti koulutukseen ja työhön tai muihin toimenpiteisiin.
Elikkä se ei ole mikä tahansa asia, kuten täällä on annettu jossain määrin myös sellainen
kuva — ei tässä istunnossa tänään, mutta aikaisemmin. Ja yli 90 prosenttia työpajoilla ol-
leista nuorista kokee erityyppistä vahvistumista omaan elämäänsä. Sen takia tämän palk-
katuen vaikuttavuuden osalta on niin, että nuorten työllistyminen palkkatuella avoimille
työmarkkinoille on noin 10 prosenttia suurempi kuin on yleisesti, elikkä lähes 30 prosent-
tia. Nyt toivoisin, että me hyödyntäisimme aidosti ja ottaisimme tämän työpajatoiminnan
vahvemmin myös omaksi työkalukseen eikä sitä ajettaisi alas, kuten hallitus nyt valitetta-
vasti tekee.

Keskustelu päättyi ja asian käsittely keskeytettiin.
6


