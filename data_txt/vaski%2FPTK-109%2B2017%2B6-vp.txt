















































DEMAB40.tmp.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

6. Hallituksen esitys eduskunnalle laiksi kiinteistöverolain 14 §:n muuttamisesta
Hallituksen esitys HE 96/2017 vp
Valiokunnan mietintö VaVM 8/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

16.56 Kari Uotila vas: Arvoisa puhemies! Puhun ihan täältä paikaltani vain, koska ensim-
mäisessä käsittelyssä käytin pidemmän puheenvuoron tästä tuulivoiman verottamisen ki-
ristämisestä.

Historiahan on se, kun ajatellaan tuulivoiman elinkaaren mittaista verotusta, että vuon-
na 2014 se suurin piirtein kaksinkertaistettiin, ja nyt tämä hallituksen esityksessä oleva tuu-
livoiman verotuksen kiristäminen kiristää kolminkertaiseksi sen muutama vuosi sitten kak-
sinkertaistetun tuulivoiman verottamisen. Täällä ensimmäisessä käsittelyssä monipuoli-
sesti arvioitiin tätä esitystä, vedottiin siihen, että tuulivoimayhtiöt tekevät erittäin hyvää tu-
losta — niin tekevätkin. Puhuttiin siitä, että kiinteistöverotulojen saaminen kuntiin tätä
kautta lisää halukkuutta ja myötämielisyyttä kaavoittaa tuulivoimaa lisää kuntiin. Tämä
kaikki on totta, mutta totta on myös se, että kun meillä on ilmastostrategia ja meillä on erit-
täin kunnianhimoiset tavoitteet ilmastopäästöjen vähentämiseksi ja uusiutuvan energian li-
säämiseksi, niin tässä tilanteessa on kyllä heikko signaali se, että me aidosti päästötöntä,
puhdasta uusiutuvaa energiaa rokotamme kiinteistöveron näin voimakkaalla korottamisel-
la. Sen vuoksi, arvoisa puhemies, teen ehdotuksen, että tämä lakiehdotus hylätään.

16.58 Antti Rantakangas kesk (vastauspuheenvuoro): Arvoisa puhemies! Tämä vasem-
mistoliiton esitys on kyllä eri planeetalta. Kaikki myöntävät sen, että tuulivoima on tällä
hetkellä erittäin kannattava energiantuotantomuoto. Kuntien kannalta tässä on kyse mer-
kittävistä tuloista, joilla osaltaan pystytään vastaamaan niihin haasteisiin, mitä tuulivoi-
man rakentaminen tuo — tuo myöskin ongelmakysymyksiä. Tämä kuntien saama hyöty li-
sää siis tuulivoiman hyväksyttävyyttä, ja meillähän on totta kai yhteinen strategia, että tuu-
livoiman osuus tulee lisääntymään ja se on osa tätä kokonaisenergiapalettia. Mutta tämä
teidän linjanne on ristiriitainen: te ette halua, että kunnat saavat lisää tuloja peruspalveluit-
ten rahoittamiseen, sosiaali- ja terveyspalveluihin, opetukseen, työllistämistoimeen ja niin
edelleen, te ette halua käyttää tätä elementtiä hyväksi vaan vastustatte tätä hallituksen erit-
täin hyvää ja oikeaa ja oikeudenmukaista esitystä. Tämä on tässä mielessä hyvin ristirii-
 Tarkistettu
4.1



Pöytäkirjan asiakohta PTK 109/2017 vp
taista, että te puhutte täällä, että pitää palveluita parantaa ja hoitaa köyhien asioita, mutta te
[Puhemies koputtaa] vastustatte järkeviä verotuloja.

16.59 Kari Uotila vas (vastauspuheenvuoro):  Arvoisa puhemies! Jos tämä tuulivoiman
kiinteistöverotuksen kolminkertaistaminen on vain hyvä asia — sillä turvataan kuntien
välttämättömät palvelut, sillä ei ole negatiivista signaalivaikutusta uusiutuvan energian
tuotantoon, eikä siitä ole niitä muita huolia, mitä me olemme tuoneet esiin verotuksen epä-
johdonmukaisuudesta, siitä, että tukipolitiikka on menossa uusiksi, tukijärjestelmät mene-
vät uusiksi, kiinteistöverot menevät uusiksi ja niin edelleen — eli jos se on pelkästään
myönteistä, miksei hallitus esitä tämän 100-kertaistamista tai 50-kertaistamista? Miksei
esitä, ellei tässä ole mitään huonoja puolia? On minusta aika hurskastelua se, jos jonkun lii-
ketoiminnan, oli se tuulivoimatuotantoa tai mitä tahansa, verotuksen moninkertaistaminen
on positiivinen asia sille toimialalle, sitä ihmettelen.

Ensimmäinen varapuhemies Mauri Pekkarinen:  Ja vielä vastauspuheenvuorot edusta-
jille Rantakangas ja Suutari, ja sitten menemme listassa eteenpäin.

17.00 Antti Rantakangas kesk (vastauspuheenvuoro): Arvoisa puhemies! Nythän tuuli-
voimapuistot tulevat saman voimalaitosveron piiriin, missä ovat muutkin voimalaitokset.
Eli ne tulevat samaan piiriin. Tämä teidän esityksenne 100-kertaistamisesta, sekin osoit-
taa, miten epäjohdonmukaisesti vasemmistoliitto ajattelee tätä tuulivoiman verotusta. Ne
tulevat nyt samalle viivalle, mikä on hyvä asia. Niitä ei kohdella mitenkään hellemmin
kuin jotain muuta voimalaitosyksikköä. Tässä mielessä tämä hallituksen esitys on täysin
johdonmukainen. Sillä varmistetaan niillä tuulivoimapaikkakunnilla peruspalvelut ja ra-
hoittamista, työllistämistä, koulutusta, terveydenhuoltoa, kaikkea sitä hyvää, joka on kun-
talaisten kannalta tärkeä asia. Eli otetaan vain käyttöön tasapuolinen verokohtelu, kun tuu-
livoima otetaan tähän veron piiriin.

Tämä koskettaa esimerkiksi Pohjois-Pohjanmaata erittäin merkittävällä tavalla. En tie-
dä, onko Espoossa näitä myllyjä, mutta koskettaa Pohjois-Pohjanmaata erittäin merkittä-
vällä tavalla, ja tämä on erittäin kannatettava asia, jota uskon, että kaikki Pohjois-Pohjan-
maan edustajat kannattavat.

17.01 Eero Suutari kok (vastauspuheenvuoro): Puheenjohtaja! Minun mielestäni on erit-
täin selvää, että meidän pitäisi nämä eri verotuksen muodot pitää kylmästi erillään toisis-
taan. Kiinteistövero ei missään tapauksessa ole mikään ohjaava vero. Senhän on oltava
kuntien kannalta niin, että siellä jos haittaa aiheutetaan, on samantyyppiset perusteet, ja
nythän se sitten tehdään niin. Kunnilta on tullut paljon kiittäviä lausuntoja juuri nimen-
omaan tästä asiasta, ja kyllä meillä sitten työkaluja riittää eri energiamuotojen tukemiseen,
kun niin halutaan.

Ensimmäinen varapuhemies Mauri Pekkarinen: Minäpä myönnän edustaja Eestilälle
puheenvuoron. Hän ei kaikesta päättäen ole painanut nappulaa, mutta hän kyllä nousi ylös,
ja ylös nouseminen ilmeisesti tarkoitti puheenvuoropyyntöä, vastauspuheenvuoropyyn-
töä. — Edustaja Eestilä.
2



Pöytäkirjan asiakohta PTK 109/2017 vp
17.02 Markku Eestilä kok (vastauspuheenvuoro): Arvoisa puhemies! Olette tulkinnut ai-
van oikein.

Täällä puhutaan tuulivoiman kiinteistöverosta, ja kyllä sillä tietyllä tavalla on ohjaava
vaikutus. Minä tuon ihan käytännön elämästä esimerkin: Pohjois-Savossa Vieremällä on
herkkää luontoa, todella hiljaista luontoa ja erämaa-aluetta, joka on todella arvokas ja jota
pitää säästää, mutta mitä korkeammaksi kiinteistövero nousee, niin sitä kovempi on kun-
nan halu kaavoittaa sinne tuulivoimapuisto, joka sotkee nämä hienot maisemat. Minä tuon
tämän elementin esille, koska selvästi huomaa, että perusteluissa on raha. Silloin kun men-
nään herkille alueille, missä kyllä tuulee, mitkä ovat metsähallituksen alueita, sieltä halu-
taan rahaa, kunta haluaa rahaa, niin siinä tavallaan rahan sokaisemana mennään tekemään
semmoisten korpialueiden ja luontoalueiden raiskauksia, niin että en missään nimessä pidä
sitä hyvänä. Pitäisikin erottaa raha ja sitten se, onko yleensä soveliasta muodostaa tuuli-
puisto jonnekin.

Ensimmäinen varapuhemies Mauri Pekkarinen: Viimeiset puheenvuorot vielä myön-
nän tässä keskustelussa edustajille Rantakangas ja Uotila, ja sitten mennään puhujalistassa
eteenpäin. — Edustaja Rantakangas.

17.03 Antti Rantakangas kesk (vastauspuheenvuoro):  Arvoisa puhemies! Vielä toistan
sen, että tuulivoimapuistot tulevat saman veroprosentin piiriin, jos kunnat niin haluavat,
kuin on muillakin voimalaitospaikkakunnilla. Tämä energiatukijärjestelmähän uudistuu,
niin kuin varmasti kollega Uotila tietää: tulee huutokauppamekanismi, ja siinä asetetaan
sitten samalle viivalle lähtökohtaisesti kaikki uusiutuvan energian tuotantomuodot, missä
on paljon hyvää. Totta kai pitää vielä lausuntojen mukaan katsoa, miten siinä esimerkiksi
bioenergia pärjää ja niin edelleen, mutta lähtökohtaisesti on oikea asia, että teknologianeut-
raalisti meillä rakennetaan sitä uusiutuvan energian kapasiteettia, joka on mahdollisimman
hyvin pärjäämässä markkinaehtoisesti. Tämähän sen linjan pitää olla. 

Mutta kaiken kaikkiaan uusiutuva energia merkitsee suomalaiselle taloudelle ja työlli-
syydelle suurta kasvupotentiaalia — suurta kasvupotentiaalia, joka pitää hyödyntää: kor-
vata tuontienergiaa, korvata fossiilista energiaa, kuten kivihiiltä, mahdollisimman laajasti.

17.04 Kari Uotila vas (vastauspuheenvuoro):  Puheenjohtaja! Minusta edustaja Eestilän
puheenvuoro oli erittäin rehellinen ja oikea. Onhan se sitten pikkasen vaarallista toisaalta,
jos kunnat rahanhimossaan, veroeurojen toivossa, tekevät kaavoitusta, jolla pilataan lopul-
lisesti kauniita kulttuurimaisemia, kauniita luontomaisemia, se on kyllä silloin ohjausvai-
kutusta negatiiviseen suuntaan. Meidän täytyy lisätä uusiutuvaa energiaa, meidän täytyy li-
sätä myöskin tuulienergiaa, mutta ensisijaisesti niiden motiivien voimalaitosten rakentami-
seen ja sijoittamiseen pitäisi tulla kyllä jostain muusta kuin tällaisesta lyhytnäköisestä, ly-
hyestä taloudellisesta edusta, koskee se sitten kuntaa tai koskee se sitten toimijaa.

Ensimmäinen varapuhemies Mauri Pekkarinen: Puhujalistaan.

17.05 Pia Viitanen sd: Puhemies! Tässä esityksessä olemme sosiaalidemokraatteina sen
takana ja haluamme kyllä tuoda esiin, että oli erittäin miellyttävää se, että kun tätä käsitte-
limme verojaostossa, niin yhdessä tuumin saimme tänne kaksi pontta, jotka kuitenkin tur-
vaavat eduskunnan tahtotilaa siinä, että hallituksen on kyettävä luomaan edellytyksiä jat-
3



Pöytäkirjan asiakohta PTK 109/2017 vp
kossakin sille, että uusiutuvat energianlähteet pärjäävät, mukaan lukien tuulivoima ja tie-
tenkin myös esimerkiksi aurinkosähkö, ja näin ollen kiirehdimme näitä tulevia toimenpi-
teitä. Tämähän oli pitkälle myös meidän sosiaalidemokraattien esitys, ja muun muassa
edustaja Harakka täällä teki merkittävää työtä näiden ponsien eteen, ja kiitos kaikille jaos-
ton jäsenille ja muille hyvästä yhteistyöstä tässä yhteydessä. 

Tästähän voidaan esittää perusteluja puolesta ja vastaan, uhkia ja mahdollisuuksia. Tä-
män nimenomaisen ehdotuksen myötä ymmärrän toisaalta ihan hyvin sen huolen, että
muutoksia on tullut paljon ja ne ovat olleet aika suuria viime aikoina, mutta samaan aikaan
tietenkin tuulivoima on ollut tällä hetkellä hyvin myönteisessä asemassa noin muiden eh-
tojen osalta. Tietenkin, totta kai aina tässä tapauksessa pitää muistaa myös ilmastostrate-
gian tavoitteet kaiken kaikkiaan uusiutuvan energian mahdollisuuksista ja se myös, että
meidän kotimarkkinamme säilyvät kiinnostavina nimenomaan näille uuden uusiutuvan
energian investoinneille. Toisaalta näen erittäin hyvänä perusteluna sen, että tämä veron-
korotus mahdollistaa, ehkä parantaa tietyllä tavalla sitä tuulivoiman hyväksyttävyyttä ja ta-
kaa kunnille vakaampia verotuottoja ja tietenkin toisaalta hyvässä mielessä voi myös kan-
nustaa kaavoittamaan lisää tuulivoimaa, tietenkin huomioiden tämä äskeinen keskustelu
sitten näistä niin sanotuista herkistä alueista ja rahanhimosta ja muusta. Nämähän tietenkin
pitää aina suhteuttaa ja kokonaisvaltaisesti punnita, [Puhemies koputtaa] ettei tule ristirii-
taisuuksia.

17.07 Timo Harakka sd: Arvoisa puhemies! Tuulivoimaloiden kiinteistöveron korotus
on perusteltu, mutta tulee hankalana hetkenä. Samaan aikaan, kun myös tuulivoimalat pan-
naan yleiseen voimalaitosten verokantaan, nykyinen tuulivoimatariffi päättyy. Nykyisen
avokätisen tukimallin ongelmat ovat tunnetut. Se on epäilemättä lisännyt tuulivoiman tuo-
tantoa, sillä investointien riskitön tuotto on ollut aivan omaa luokkaansa. Samaan aikaan se
on kuitenkin heikentänyt tuulivoiman ja ehkä samalla kaiken uusiutuvan energian hyväk-
syttävyyttä kansalaisten keskuudessa. Tämä vain todistaa sen, miten tärkeätä on, että yri-
tystuet ja tuotantotuet suunnitellaan huolellisesti, jos sellaisia ylipäätään tarvitaan. Ja nii-
den pitäisi myös lähtökohtaisesti olla väliaikaisia, eli on oltava suunnitelma, millä keinoin
päästäisiin markkinaehtoiseen tilanteeseen. Tämä koskee siis kaikkia yritystukia, joiden
karsiminen näyttää olevan myös tälle hallitukselle sittenkin ylivoimainen tehtävä.

Hyväksyttävyysongelma on kasvanut viime vuosina, varsinkin kun tuulivoiman vastai-
sia mielipiteitä on levitetty organisoidusti. En halua ryhtyä keskusteluun räjähtelevistä le-
pakoista, vaan totean, että jos kuntalaiset kokevat, siis kokemusperäisesti, asumisviihty-
vyytensä heikentyvän, niin on ihan perusteltua, että tuulivoiman rakentamisesta koituu
myös kunnan kassaan sama hyöty kuin mistä tahansa muusta voimalasta. [Antti Rantakan-
gas: Juuri näin!]

Asian kolmas ulottuvuus on se, mihin edustaja Uotila ansiokkaasti viittasi, että uusiutu-
van energian investointeja tarvitaan. Sitä edellyttävät vastikään hyväksytty Suomen ener-
gia- ja ilmastostrategia sekä sitoumukset kansainvälisiin päästövähennyssopimuksiin. Tar-
vitaan siis lisää ja järkevämmin kannustettuja markkinaehtoisia uusiutuvan energian inves-
tointeja — kuitenkin osana myös fiksun valtion määrätietoisesti johtamaa teollisuusstrate-
giaa, ilmastostrategiaa ja energiastrategiaa. [Teuvo Hakkarainen: Ydinvoimaa!] Kiinteis-
töveron nosto juuri nyt ei ole onnistunein ratkaisu, koska kiinteistövero olisi pitänyt nostaa
jo aikoja sitten samalle tasolle tai alun perin asettaa tasaveroisesti muiden voimaloiden ta-
solle. Siis nyt vasta päästään johdonmukaiseen ratkaisuun. [Antti Rantakankaan välihuu-
4



Pöytäkirjan asiakohta PTK 109/2017 vp
to] — Eikä sitä edellisellä kaudella, edustaja Rantakangas. Eli varmaankin me kaikki tääl-
lä edustettuna olevat puolueet saamme katsoa peiliin. — Lakiesityksessä ei ole arvioitu,
kuten edustaja Uotila totesi, miten kiinteistöveron korotus vaikuttaa tuleviin investointei-
hin. Tämä on puute, mutta se todetaan nyt selkeästi itse mietinnössäkin, joka hyvässä yh-
teistyössä laadittiin valtiovarainvaliokunnan verojaostossa. Samasta syystä valiokuntakä-
sittelyssä lisättiin mietintöön selkeä lausuma, jossa eduskunta edellyttää hallituksen seu-
raavan kiinteistöveron vaikutusta uusiin investointeihin ja, jos tilanne niin edellyttää, ryh-
tyvän toimenpiteisiin energia- ja ilmastopoliittisen ohjelman edellyttämällä tavalla.

Valiokunta lisäsi toisenkin lausuman. "Eduskunta edellyttää, että hallitus valmistelee
viivytyksettä uuden pysyvän mallin, jolla uusiutuvan energian investointeja edistetään, jot-
tei epävarmuus estä investointeja. Vaikka mallin on oltava teknologianeutraali, sen on huo-
mioitava myös ennen pitkää markkinaehtoisesti tuotettavan tuulivoiman kannattavuuden
edellytykset ja varmistettava, että ilmastonmuutoksen torjunnan kannalta riittävät inves-
toinnit uusiutuvaan energiaan toteutetaan."

Nämä ovat painavia ja velvoittavia lausumia ja vastaavat juuri siihen huoleen, joka si-
nällään on ihan aiheellinen. Olen iloinen, että nämä SDP:n, sanotaanko, myötävaikutuksel-
la esitetyt lausumat tuntuivat myös vihreistä riittäviltä uusiutuvan energian tulevaisuuden
kannalta. Eli oikeastaan en nyt näe eroa vastalauseen ja tämän mietinnön välillä muuta kuin
siltä osin toki, että länsirannikon, Satakunnan ja Pohjanlahden rannalla olevien — ja mik-
sei Manner-Suomenkin — kuntien ei haluta saavan korvauksia näistä aidoiksi koetuista
haitoista, jotta tuulivoima olisi suositumpi asukkaiden keskuudessa. Mielestämme koko-
naisharkinta on kiistattomasti sen puolella, että tuulivoiman hyväksyttävyys, haluttavuus ja
myöskin rakentaminen edellyttää sitä, että se on asukkaiden ja kaikkien kansalaisten ny-
kyistä vahvemmin hyväksyttävissä.

17.12 Krista Kiuru sd: Arvoisa puhemies! On hyvin tärkeätä, että Suomessa satsataan
myöskin uusiutuvaan energiaan, ja siltä osin on hyvä, että viimeisten vuosien aikana on
tehty merkittäviä päätöksiä siinä, että myöskin tuulivoiman tuotantoa voidaan Suomessa
edistää. Tiedetään jo, missä tuulee, ja tiedetään myös, millä tavalla näitä investointeja voi-
taisiin laittaa vireille.

Tuulivoima kuitenkin herättää Suomessa myös paljon vastustusta, ja siltä osin yksi kes-
keinen tekijä on saada kunnat innostumaan siitä, että tuulivoimaa voitaisiin rakentaa Suo-
meen enemmänkin, ja erityisesti kuntien tahdon lisääminen tässä asiassa on tärkeää. Tältä
osin on tietenkin merkittävää se, että hallitus on tuonut nyt käsittelyyn esityksen, jossa tätä
kannustinta lisätään niin, että tuulivoiman lisääntyessä kunnan alueella myös kunta pääsee
hyötymään näistä investoinneista lisääntyvän kiinteistöveron tuoton nimissä. Uskon, että
tämä omalta osaltaan tulee johtamaan tilanteeseen, että kuntien taloudellisetkin intressit
merkitsevät, kun puhutaan näistä investoinneista. Siltä osin olemme päätyneet siihen, että
tätä hallituksen hyvää linjaa voidaan tukea, ja kiitän myöskin valiokuntatyössä mukana ol-
leita siitä, että hallitus—oppositio-rajojen yli tällä tavalla olemme voineet löytää toisem-
me.

Toisaalta on hyvä tunnustaa sekin, että tuulivoimarakentamiseen liittyy jatkossa monen-
laisia haasteita, ei vain asukkaiden vastustus vaan myöskin se, että tuulivoimaa kannattaa
rakentaa. Viittaan tällä siihen, että tuotantopanostukset ovat hyvin erilaisia vanhoissa
hankkeissa suhteessa uusiin. Nyt vielä odotamme sitä, minkälaisia kannustimia on tulossa
uusiin hankkeisiin, mutta on jo nyt sanottava, että todennäköisesti nämä kannustimet ovat
5



Pöytäkirjan asiakohta PTK 109/2017 vp
hyvin erilaisia vanhojen ja uusien hankkeiden suhteen. Siltä osin on syytä todeta, että so-
siaalidemokraatit ovat myös tehneet tähän hyviä ehdotuksia, jotka sitten valtiovarainvalio-
kunnassakin on otettu huomioon, ja siltä osin näitä lausumia, joita tässä on, syvästi kanna-
tan.

17.15 Matti Semi vas: Arvoisa puhemies! Lyhyestä virsi kaunis: kannatan edustaja Uoti-
lan tekemää esitystä.

17.15 Eero Suutari kok: Arvoisa puhemies! Kuten edustaja Harakka puheessaan ansiok-
kaasti toi esille, olisi alun perin pitänyt olla johdonmukainen eri energiamuotojen verokoh-
telussa, varsinkin kiinteistöveron osalta. Kun tässä kiinteistöverosta on kysymys, niin sen
pitää olla tietysti teknologianeutraalia, elikkä kiinteistövero on oma veroluokkansa ja sillä
on omat tavoitteet olemassa. Nämä tavoitteet ovat nimenomaan kuntien palvelujen rahoit-
tamisessa ja sitten myös tietysti siinä haitassa, minkä se energiamuoto aiheuttaa metsässä
tai siellä, missä se sijaitsee. Nyt sitten kyllä näissä ponsissa ja lausumissa edellytetään, että
eduskunta seuraa tilannetta, mihin se tulee kehittymään, ja sen jälkeen voidaan tehdä kor-
jaavia toimenpiteitä, jos näihin on tarvetta.

Lopuksi korostaisin vain meidän omaa energiaomavaraisuuttamme ja esitän, että siitä
olisi meidän syytä täällä keskustella useamminkin.

17.17 Mats Nylund r: Talman, arvoisa puhemies! Vaikka tuulivoimaloiden määrä Suo-
messa on kasvanut viime vuosien aikana, tämä ei kuitenkaan välttämättä ole näkynyt sen
enempää suurempina verotuloina kunnissa, sillä nykyisin pieneen vesi- ja tuulivoimalai-
tokseen, jonka nimellisteho on enintään 10 megavolttiampeeria, sovelletaan yleistä kiin-
teistöveroprosenttia. Pienvoimaloiden nimellistehoa koskeva raja määräytyy siis yhden it-
senäisesti toimintakykyisen tuulivoimalan perusteella jopa silloin, kun on kyse monista
tuulivoimaloista, joiden yhteen laskettu nimellisteho ylittää 10 megavolttiampeeria.

Kuntien näkökulmasta ehdotettu muutos, jonka mukaan nimellisteho määräytyy jatkos-
sa useamman yksikön muodostamassa tuulivoimapuistossa, on voimaloiden yhteen laske-
tun nimellistehon perusteella kannatettava. Muutos merkitsee neutraalimpaa verokohtelua
eri sähköntuotantomuotojen kesken sekä aiempaa oikeudenmukaisempaa kompensaatiota
voimalaitoksen haittavaikutuksista. Muutoksen arvioidaan myös edistävän tuulivoiman
hyväksyttävyyttä paikallisesti ja takaavan vakaan verotuoton voimalaitoksen sijaintikun-
nalle. Vuosittainen verotuoton lisäys on arvion mukaan noin 4,3—5,3 miljoonaa euroa, ja
suurin verotuoton lisäys olisi yksittäisessä kunnassa runsaat 700 000 euroa vuodessa.

Arvoisa puhemies! Tuulivoimaloiden kiinteistöverotuksen muutos lisää kuntien verotu-
loja, se voi lisätä tuulivoimaloiden hyväksyttävyyttä ja siten se voi edesauttaa sitä, että
useammissa kunnissa suunnitellaan tuulivoimapuistoja ja rakennetaan enemmän tuulivoi-
maloita. Täten myös uusiutuvan energian osuuden voidaan olettaa kasvavan. Hallituksen
esitys on kannatettava, mutta meidän tulee, aivan kuten lausumassa sanotaan, selvittää esi-
tyksen vaikutusta tuleviin tukijärjestelmän muutoksen jälkeisiin tuulivoimainvestointei-
hin. — Kiitos.

17.19 Markus Lohi kesk: Arvoisa puhemies! Täällä on käytetty hyviä puheenvuoroja, ja
täytyy itsekin heti alkuun todeta, että tämä hallituksen esitys on aivan erinomainen, voi
jopa sanoa, että tätä on odotettu jo useamman vuoden, että se monen tuulivoimakunnan,
6



Pöytäkirjan asiakohta PTK 109/2017 vp
siis sellaisen kunnan, jossa sijaitsee paljon tuulivoimaa, pitkään odottama muutos kiinteis-
töveroon on nyt meillä käsillä. Ongelmahan on ollut nimenomaan se, kuten täällä on tullut
jo esille, että on katsottu yksittäistä tuulivoimaa ja mikäänhän niistä ei ole ylittänyt tätä 10
megavolttiampeerin rajaa, mutta kun nyt muutetaan tätä niin, että katsotaankin kokonai-
suus, onko useampi voimalaitos kytketty jakelu- tai kantaverkkoon yhteisen liittymäpis-
teen kautta ja sitten katsotaan sitä 10 megavolttiampeerin rajaa, niin nämä tuulivoimapuis-
tot tulevat voimalaitoksen kiinteistöverotuksen piiriin.

Vaikka tuulivoima on päästötöntä ja hiilidioksidivapaata energiatuotantoa, niin ei voi
kiistää, etteikö siitä myös haittoja olisi, ja kansalaisten kokemat haitat ovat ennen muuta
maisemahaittoja. Minusta täällä on hyviä puheenvuoroja käytetty myös siitä, että ei tuuli-
voimaa kannata joka paikkaan rakentaa. Moni kunta on tehnyt myös maisemasyistä ratkai-
sun, että eivät oman kunnan alueelle kaavoita tuulivoimaa. Kunnallahan on valta siihen
kaavoituksen kautta, ja ymmärrän hyvin näitä kantoja. Otan yhden hyvän esimerkin tuolta
Muoniosta, jossa kunta päätti yksimielisesti, että Mielmukkavaaraan ei kaavoiteta tuuli-
myllyjä, tuulivoimaloita, koska ne olisivat näkyneet koko ajan Pallas—Yllästunturin kan-
sallispuistoon ja sitä kautta sitä meidän hienoa, huikeaa, voi sanoa, kansallismaisemaa tie-
tyllä tavalla pilanneet.

Mutta sitten on paljon alueita, jonne tuulivoima sopii. Sen takia on hyvä, että me myös
kannustamme kuntia kaavoittamaan tuulivoimaa niille alueille, mihin se ei aiheuta koh-
tuuttomia maisemahaittoja ja mihin, voi sanoa, yleisesti kuntalaiset hyväksyvät, että tämä
on hyvä ratkaisu. Silloin on oikeudenmukaisuuskysymys, [Puhemies koputtaa] että saa-
daan myös kiinteistöveroa, niin kuin nyt tullaan saamaan.

17.21 Leena Meri ps: Arvoisa puhemies! Otin tämän puheenvuoron sitä varten, että eri-
tyisesti perussuomalaisten eduskuntaryhmään ja puolueeseen on otettu yhteyttä sellaisten
henkilöiden toimesta, jotka kärsivät tuulivoimaloiden ja infraäänen terveysvaikutuksista.
Olen henkilökohtaisesti tavannut useita näitä ihmisiä, ja olen aikaisemminkin täällä salissa
sanonut erityisesti SDP:n edustajille, että ei varmaan kuulosta kauhean mukavalta siellä
päässä, missä nämä terveysvaikutukset ovat todellisuutta perheille, että puhutaan lepakois-
ta ja puhutaan joistain subjektiivisista kokemuksista. Näillä henkilöillä kuitenkin on oirei-
lua, ja meillä on esimerkiksi Suomen Uutisissa todella paljon artikkeleita, missä on tuotu
näitä kansainvälisiä tutkimuksia esille. Hallitus on myös selvittänyt näitä infraääniä, ja
näistä on luvattu myös jatkoselvitystä. Että otetaan kuitenkin ihan vakavasti.

Me olimme tuossa seminaarissa kuulemassa sisäilmasairastuneita, ja on ollut aika, jol-
loin on koettu varmasti heistäkin, että onko heillä hieman ongelmia tuolla korvien välissä
vai mikä siellä viiraa, kun kaikenlaista oireyhtymää on. Siellä oli eräs toimittaja, joka ker-
toi, kuinka häneen on suhtauduttu sisäilmasairastelun vuoksi ja ei ole ymmärretty hänen
sairasteluaan. On ollut monenlaisia sairauksia, esimerkiksi borrelioosi, joiden oireisiin ai-
kanaan suhtauduttiin sillä lailla, että ihminen kuvittelee näitä oireita.

Toivoisin todellakin ihan oikeasti asiallista ja ymmärtäväistä keskustelua. Olen tavan-
nut näitä ihmisiä, ja heistä on todella loukkaavaa, että sanotaan, että he kokevat näitä asioi-
ta. Siellä on tehty tutkimuksia lapsilla ja eläimillä, ja minä haluaisin nähdä, miten pieni lap-
si näyttelee, että hän on huonovointinen tai että häntä huimaa, tai hän pitää korvista kiinni.
Minä haluaisin nähdä, miten silloin Harakka vain puhuisi lepakoista.
7



Pöytäkirjan asiakohta PTK 109/2017 vp
17.23 Timo Harakka sd (vastauspuheenvuoro): Käytän edustaja Merestä termiä edustaja
Meri. Siis väärinymmärtäminen on taitolaji, jossa me useat edustajat olemme eteviä, [Lee-
na Meren välihuuto] mutta loukkaantuminen tässä salissa silloin, kun se ei ole aiheellista,
on jokseenkin tarpeetonta. Se, että jollakulla on oireita, tarkoittaa juuri sitä, että joku kokee
aidosti, että asia on näin. En siis halunnut ottaa kantaa näiden oireiden mahdolliseen tie-
teelliseen pätevyyteen. Päinvastoin, kuten puheenvuoroni hengestäkin kävi kaikille muille
aivan varmasti selväksi, suhtaudun hyvin, hyvin suurella sympatialla siihen, että ihmiset
näin kokevat, [Leena Meri: Mutta ei kuulostanut siltä!] ja olen vakuuttunut myös siitä, että
lääketiede edistyy suurin harppauksin vuosikymmenestä toiseen. Eli siis aito kokemus tuu-
livoiman haitoista on hyvä syy lisätä tuulivoiman hyväksyttävyyttä kansalaisten keskuu-
dessa. Näin sanoin ja näin sanon nytkin. [Puhemies koputtaa] Turha loukkaantua.

17.25 Markus Lohi kesk (vastauspuheenvuoro): Arvoisa puhemies! Tuulivoiman aiheut-
tamat infraäänet ovat erittäin hankala kysymys, ja ei voi millään kiistää, etteivätkö ne oi-
reet, mitä kansalaiset kokevat, olisi aitoja oireita. Mutta se hankaluus tulee siitä, että niin
kauan kuin ei tieteellisesti pystytä näyttämään evidenssiä siitä, että olisi syy—seuraus-suh-
de näillä tuulivoiman infraäänillä ja niillä oireilla, päätöksentekoa on hirveän hankala pe-
rustaa tälle, [Leena Meren välihuuto] ja sen takia on erittäin hyvä, että hallitus on tehnyt ja
tekee näitä tutkimuksia. Niitä on syytä tehdä niin, että meillä on paras mahdollinen tieto
kulloinkin käytettävissä ja pystymme pohjaamaan siihen meidän päätöksentekomme. Sen
takia, jos on epäilystä, että meillä ei ole kaikkea tietoa käytössä, varmaan tietynlainen va-
rovaisuuskin siinä on paikallaan, mutta päättäjänä kuitenkin itse lähden siitä, että ei oikein
pysty pohjaamaan päätöksentekoa muuhun kuin tieteelliseen evidenssiin.

Ensimmäinen varapuhemies Mauri Pekkarinen:  Puhujalistaan.

17.26 Antero Laukkanen kd: Arvoisa herra puhemies! Tuulivoima on tullut jäädäkseen.
Tuossa kesällä oli mahdollisuus liikkua paljon Pohjoismaissa ja havaitsin siellä, että erityi-
sesti Ruotsissa on todella paljon tuulivoimaa: pienillä paikoilla, isoilla paikoilla, isoja root-
toreita, keskikokoisia roottoreita, kaikenlaisia roottoreita. En usko, että tätä kehitystä on
syytä jarruttaa.

Otin tämän puheenvuoron oikeastaan sen takia, että kiittäisin valiokuntaa hyvästä työstä
ja erityisesti tästä toisesta lausumasta, jossa todetaan, että eduskunta edellyttää, että halli-
tus valmistelee viivytyksettä mallin, jolla uusiutuvan energian investointeja edistetään, jot-
tei epävarmuus estä investointeja. Minusta tämä on erinomainen lausuma.

17.27 Markku Eestilä kok: Arvoisa puhemies! Käytän puheenvuoron sen takia, että ha-
luan kiittää edustaja Lohea erittäin hyvästä puheenvuorosta, jossa hän totesi, että kansal-
lismaisemaa ei saa pilata ja sama koskee herkkiä alueita. Ainakin itse suhtaudun tuulivoi-
maan neutraalisti, niin kuin suhtaudun suteenkin neutraalisti, mutta täytyy vain osata arvi-
oida, missä paikassa ne milloinkin ovat.

Esimerkkinä, minkä äsken kerroin ja minkä haluan toistaa: kun Vieremän kunta käsitteli
kunnanvaltuustossaan tuulivoimapuiston tekemistä, niin se meinattiin sellaiselle Metsähal-
lituksen alueelle perustaa Vieremän Salahmin ja Kajaanin Murtomäen välillä, joka on yksi
suurimpia hiljaisia yhtenäisiä korpialueita Suomessa. Tämä on se juttu, kun perusteena
käytettiin rahaa, ja silloin jos siitä saa vielä enemmän rahaa, niin ilmeisesti perusteena käy-
8



Pöytäkirjan asiakohta PTK 109/2017 vp
tetään vielä enemmän rahaa, ja tämä on se tekijä, mihin edustaja Lohi viittasi, että nimen-
omaan Lapin matkailu on kertaheitolla pilalla silloin, jos siellä yli 200-metriset tuulilavat
pyörivät, kun ihmiset lähtevät hakemaan rauhaa ja kauniita maisemia. Että tämä esteetti-
nen kysymys pitää oikeasti ottaa huomioon. Tässä ei ole ollenkaan kysymys siitä, mihinkä
niitä pitäisi sijoittaa sen takia että saadaan energiaa tai rahaa, vaan ne eivät vain kerta kaik-
kiaan sovi jonnekin, koska niiden aiheuttama vahinko on moninkertainen siihen, mitä joku
saa niistä vero- tai jonkun muun hyödyn kautta.

17.28 Sami Savio ps: Arvoisa puhemies! Tällä esityksellä tosiaan muutetaan tai oikeas-
taan korjataan tätä kiinteistöverolain 14 §:ää, jolla käytännössä sitten saadaan tuulivoima-
puistot saman voimalaitosveron piiriin kuin muutkin voimalaitokset. Kuten täällä on tä-
nään todettu, niin jatkossa tarkastellaan kokonaisuuksia — ei siis käytännössä yksittäistä
tuulivoimalaa, kuten tähän asti — kun määritellään, kuuluuko voimalaitos niin sanotun
pienvoimalasäännöksen vai yleisen kiinteistöveron piiriin.

Täällä on keskusteltu muun muassa tuulivoiman maisemahaitoista, jotka nekin pitää ot-
taa vakavasti, mutta edustaja Meri nosti erittäin hyvin keskusteluun nämä tuulivoiman ter-
veyshaitat. Ne tulee ottaa vielä maisemahaittojakin vakavammin. Siinä on monen ihmisen
osalta kyseessä terveys ja oma jaksaminen. Jos ihminen kärsii näistä tuulivoimaloiden inf-
raäänistä aiheutuvista haitoista, niin hän saattaa jopa menettää työpaikkansa ja työkykyn-
sä, mikä ei todellakaan ole mikään leikin asia, se muistettakoon.

Mutta tämän esityksen myötä toivottavasti tuulivoiman hyväksyttävyys osaltaan kas-
vaa. Se on toki tarpeen. Käytössä on tällä hetkellä edelleen ylikorkea tuulivoiman syöttö-
tariffi, 83,50 euroa megawattituntia kohti. Tämä tariffikiintiö on toki suljettu, mutta nämä
vanhat sitoumukset ovat edelleen voimassa. Tuulivoiman kannattavuus on energiamuoto-
na koko ajan kasvanut, ja tukitaso on sekin huomioiden erityisen korkea.

Perussuomalaiset kannattavat tätä hallituksen esitystä, jolla eri energiatuotantomuodot
saadaan aiempaa paremmin yhdenvertaisen verokohtelun piiriin, ja mahdollistaahan tämä
myös kunnille laajemmat verotulot. Toki niiden ei ole pakko käyttää tätä korkeampaa pro-
senttia.

17.30 Kari Uotila vas: Arvoisa puhemies! Edustaja Laukkanen totesi, että Ruotsissa root-
toreita pyörii isoja ja pieniä ja tuulivoimaloita näkyy tosi paljon, ja halusin vain todeta, että
siellä kiinteistövero on 0,2 prosenttia. En tunne nyt Ruotsin tukijärjestelmää muilta osin, ja
tietysti vero on vain yksi tekijä siinä, mikä ratkaisee sitten investointeja niin kuntatasolla
kuin myös toimijoiden tasolla. Mutta halusin nyt kuitenkin, että pöytäkirjaan tulee merkat-
tua se, että Ruotsissa tuulivoimalan kiinteistövero on 0,2 prosenttia.

17.31 Jari Myllykoski vas: Arvoisa herra puhemies! Minun mielestäni on hyvää keskus-
telua myös arvioida se, kun oman näkemykseni mukaan olen sillä kannalla, että kiinteistö-
vero, niiltä osin kuin se koskee näitä tuulivoimapuistoja, on kyllä kuntien kannalta heidän
tahtomansa mukainen. Satakuntalaisena tämä pitää nähdä kyllä itsekkäästi hyvänä vaihto-
ehtona tietäen Honkajoen, Merikarvian ja Porin ja sieltä tulleen paineen ja sen, että kuiten-
kin infran rakentaminen pitkälti on ollut siellä kuntienkin kontolla ja siihen ollaan osallis-
tuttu aktiivisesti. 

Mutta kun aiemmissa puheenvuoroissani olen hyväksynyt sen, että yksittäinen tuulivoi-
mala pienvoimalan muodossa olisi tämän veron ulkopuolella uudelleenkin, niin edustajat
9



Pöytäkirjan asiakohta PTK 109/2017 vp
Eestilä ja Lohi toivat kyllä hyvin tämän maisemallisen ja matkailullisen näkemyksen. Eli
siinä kohtaa pitää tuulivoiman rakentamisen arviossa katsoa myös sen kunnan näkemys sii-
tä, voiko joku yksittäinen toimija rakentaa alueelleen tuulivoimalan, vaikkei se olekaan tä-
män kiinteistöveron puitteissa, sillä me tiedämme nyt jo, kuinka iso vetotekijä ovat hiljai-
suus ja meidän matkailu ja maisemat, niin että ollaan tarkkoina jatkovalmistelussa. 

Olen kanssa samaa mieltä kuin mietinnössä toinen lausuma, joka edellyttää valtioneu-
vostolta toimia, joilla katsotaan sitten nämä uudet uusiutuvan energian tukimuodot ja niin,
että houkuttelevuutta edelleen lisätään. Kyllä me tarvitsemme uusia askeleita edelleen uu-
siutuvan energian tuotantomuotojen lisäämiseksi. 

17.33 Ville Tavio ps: Arvoisa puhemies! Nuo tuulivoiman mahdolliset terveyshaitat ovat
vakavia asioita. Eläinten ystävänä pidän vakavana myös sitä, että lintuja ja lentäviä nisäk-
käitäkin sinne lentää. En pidä sitä sillä tavalla huvittavana asiana, niin kuin SDP:n piirissä
se on lyöty aina vitsiksi. 

Edustaja Eestilän puheenvuorosta jäi oikein mieleeni tuo, kun hän puhui siitä, että hän
suhtautuu tuulivoimaan neutraalisti. Suomessa on niin mielenkiintoinen poliittinen tilanne
ehkä ollut viimeisimpien 10—15 vuoden aikana, että voiko joihinkin energiamuotoihin
suhtautua neutraalisti varsinkaan kansanedustajana, ja sitten kun tuota puhetta kuuntelin,
niin en ihan tiedä, miten neutraalisti hän siihen sitten suhtautui. Mutta ihan järkeviä sanoja
hän puheenvuorossaan sinänsä käytti, pikemminkin ongelma on varmaan hänen edusta-
massaan puolueessa, kokoomuksessa. Ja toisaalta täältä ei nyt moni muukaan puolue kyllä
selviä puhtain paperein nimenomaan siitä, että tuulivoimassa on kuitenkin aina muistetta-
va, millainen järjetön rahojen tuuleen palaminen siinä on Suomessa käynyt, kun on miljar-
dien ja miljardien eurojen tukirahat laitettu tähän syöttötariffijärjestelmään — surkeimpia
päätöksiä, mitä Suomessa on taloudellisesti koskaan tehty. Täysin surkea tapa myös vähen-
tää hiilidioksidipäästöjä, eikä kyseessä todennäköisesti ole nyt mikään tulevaisuuden ener-
giamuotokaan, vaikka sitä yritetään tietämättömälle kansanosalle varmaan näin myydä. 

Mutta uskon, että ihmiset kyllä tietävät, mistä tässä vedätyksessä on kyse, tässä miljar-
dien polttamisessa tai tuuleen heittämisessä. Kaikkein huonoiten nämä tuulivoimaan in-
vestoinnit ovat työllistäneet. Mikään ei ole niin huonosti työllistänyt Suomessa, ei ikinä,
kuin nämä tuulivoimaan heitetyt rahat. Ne eivät ole työllistäneet. Että kyllä on ollut huo-
noja ratkaisuja. 

17.35 Markus Lohi kesk: Arvoisa puhemies! Jälkikäteen ajateltuna voi varmasti todeta,
että syöttötariffin taso oli liian korkea, kun katsotaan, mihin pohjoismaisilla sähkömarkki-
noilla sähkön hinta on kehittynyt. Mutta pitää muistaa se, että kun nämä päätökset tehdään,
ne tehdään sen ajan tosiasioitten perusteella, senhetkisellä parhaalla tiedolla. Niin tehtiin
tämäkin ratkaisu, ja se sai kuitenkin aikaan sen, että tuulivoimaa lähdettiin voimakkaasti
Suomeen rakentamaan, joka oli se tavoite. 

Nyt ollaan siirtymässä uuteen uusiutuvan energian tukijärjestelmään, joka on valmiste-
lussa, ja siinä lähtökohtana on teknologianeutraalius. Ja niin minä näen oikeastaan senkin,
että tämä veroratkaisu, mitä nyt ollaan tekemässä, lähtee siitä, että ei ole oikein, että tar-
kastellaan vain yksittäisiä tuulivoimaloita, jos ne on rakennettu kokonaisuutena ja kytke-
tään sitten verkkoon yhden liittymispisteen kautta, vaan haetaan tässäkin neutraalisuus. Jos
on kerta tuulivoimakokonaisuus, niin kohdellaan kiinteistöverotuksella samalla lailla kuin
muukin voimalaitoskokonaisuus, ja tämä on minusta oikeaa politiikkaa. 
10



Pöytäkirjan asiakohta PTK 109/2017 vp
Mutta täytyy kyllä hieman ihmetellä vasemmistoliiton kantaa. Tässä oikeastaan se kes-
keinen ero, kuten täällä tuli myös SDP:n Harakan puheenvuorossa ilmi, on oikeastaan vain
siinä, että nyt näille kunnille, jotka kärsivät tosiasiassa tuulivoimien maisemahaitoista, te
ette ole mahdollistamassa sitä, että ne saavat itse päättää, perivätkö ne kiinteistöveroa pik-
kuisen enemmän tuulivoimaloilta tässä tilanteessa. Voisin sanoa, että kyllä kannattaisi har-
kita tätä näkökulmaa nyt uudestaan kuntien kannalta.

17.36 Timo Harakka sd: Arvoisa puhemies! Edustaja Lohen erinomaiseen puheenvuo-
roon liittyen kuitenkin sellainen lisäpohdinta on se, että kun pyritään teknologianeutraali-
suuteen, on aivan oikein, että eri voimalat maksavat yhdenmukaista kiinteistöveroa. On
varmasti niin, että se virhe, joka tehtiin silloin tätä edellistä edellisen hallituksen aikana, oli
se, että kun tämä syöttötariffijärjestelmä luotiin, niin ei samaan aikaan luotu kiinteistöve-
rojärjestelmää. Onko se sitten tasapuolinen aurinkovoimaan nähden, joka käsittääkseni
kuitenkaan ei muodostu usein niin suurista yksiköistä, että se muodostaisi kiinteistön? Var-
sinkin kun se on hajautettu järjestelmä, jossa puhutaan yksittäisistä paneeleista, niin silloin
voisi ajatella, että sitä ei kiinteistövero varmaankaan useissa tapauksissa koske samalla ta-
valla kuin isompia ja keskitetympiä voimaloita. Mutta oikeastaan tässä suhteessa olen kyl-
lä valmis antamaan tällaiselle erittäin hajautetulle pienvoima-aurinkotuotannolle sen pie-
nen edun, jonka se kenties tätä kautta saisi.

17.38 Jani Mäkelä ps: Arvoisa puhemies! Tuulivoiman verotuksen korottaminen tai sen
verotuksen korottamisen mahdollistaminen on mielestäni hyvä asia, eikä tässä asiassa vält-
tämättä tarvitsisi olla niin äärettömän teknologianeutraalikaan, koska teknologia sinänsä ei
ole neutraalia, koska tosiasia on se, että vaikka tuulivoimalla ei olisi mitään haittavaikutuk-
sia, niin silti esimerkiksi aurinkovoima toimisi Suomessa paljon paremmin.

Mitä taas tulee kaavoitukseen ja maisemiin, niin en tiedä, löytyykö Suomesta mitään
muuta yhtä pyhää lehmää tässä asiassa kuin tuulivoimalat. Mitä muuta 200 metriä korkeaa
voisi kaavoittaa keskelle kauneinta luontoa kuin tuulivoimalan? Johan tässä maassa syn-
tyy aivan käsittämätön rutina kaavoituksesta, kun kaupungin keskustaan yrittää esittää yli
kuusikerroksista taloa. Tämä ilmiö toistuu kaikkialla.

17.38 Katja Hänninen vas: Arvoisa puhemies! Tuulivoimakaupungin asukkaana ja tuu-
livoimakylän asukkaana täytyy sanoa, että kyllä ne tuulivoimalat puhuttavat. Ne puhutta-
vat meitä päättäjiä, ne puhuttavat erityisesti niitä ihmisiä, joiden takapihalle ne myllyt ko-
hoavat. Kuka niistä sitten vastaa, kun ne tuulivoimalat lopettavat toimintansa elikkä tule-
vat tiensä päähän? Kuka maksaa kustannukset, kun ne pitää purkaa ja tehdä maisemointi-
työt? Se minua itseäni kiinnostaisi tietää. Nämä maisemahaitat, välkehaitat, matalataajui-
nen ääni, nämä ovat todellisia. Minä ainakin otan tosissani kaiken sen palautteen, mitä ih-
miset minulle kertovat. [Leena Meri: Hyvä!] Raha ei koskaan korvaa terveyttä. Jos terveys
ja työkyky on kerran menetetty, sitä on vaikea enää koskaan palauttaa ennalleen. Kalliita
ihmiskokeita on tehty, ja näistä pitää ottaa opiksi. Se, mikä tuulivoimalan etu on, on se, että
sen voi todellakin, tietenkin pysäyttää, mutta ne ovat kalliita kokeiluja, mikäli tähän pää-
dytään. Samaa mieltä siis olen siitä, että tuulivoimalan haittoja pitää kompensoida sinne,
minne ne tulevat: ei kunnille vaan niille ihmisille, joita nämä tuulivoimalat haittaavat ja joi-
den takapihalle nämä myllyt kohoavat.
11



Pöytäkirjan asiakohta PTK 109/2017 vp
17.40 Markku Eestilä kok:  Arvoisa puhemies! Edustaja Tavio epäili omaa neutraalia
suhtautumistani. Voin kertoa, että minulla on aika neutraali suhtautuminen ydinvoimaan,
vastapainevoimaan ja tuulivoimaan. Minun mielestäni, kun puhutaan tulevasta energiapo-
litiikasta, aurinkovoimalla ja tuulivoimalla on kyllä paikkansa silloin, kun ne sijoitetaan
sellaiseen paikkaan, että ne eivät aiheuta muulle elinkeinotoiminnalle tai muille arvoille
mitään ongelmia. Tuulivoiman kustannukset ovat pudonneet alaspäin ja tehot ovat nous-
seet, joten minä en vastusta, aika neutraalisti suhtaudun siihen. Mutta tietenkin tähän neut-
raliteettiin sisältyy semmoinen, että jos ydinvoimalaa alettaisiin suunnittelemaan tuohon
Töölönlahden rannalle, niin minä todennäköisesti vastustaisin. En sen takia, että suhtau-
dun tunteellisesti ydinvoimaan, vaan sen takia, että se on kerta kaikkiaan väärä paikka, ja
sama koskee tuulivoimaa, että jos se sijoitetaan luontoon aroille alueille, niin silloin minä
vastustan sitä. Mutta siihen, että vastustaisin sinänsä tuulivoimaa, joka on järkevä energia-
muoto: tehot ovat niin paljon nousseet ja nämä nykyiset tuulivoimalat ovat ihan eri luok-
kaa takaisinmaksun näkökulmasta, joten nykyään kannattaa purkaa entisiä tuulivoimaloita
ja rakentaa uusi tilalle, koska se teho- ja kustannusrakenne on aivan eri luokkaa.

17.41 Markus Lohi kesk: Arvoisa puhemies! Edustaja Hänninen totesi niitä monia hait-
toja, mitä ihmiset kokevat tuulivoimasta, mutta samaan aikaan hän vastustaa sitä, että kun-
ta saisi nyt verokorvauksen, jonka se voisi käyttää tietyllä tavalla. Siis kuntahan olisi erin-
omainen yksikkö allokoimaan niille asukkaille, joilla on haittoja, jollakin tavalla tätä, kos-
ka tämän hetken tilannehan on se, että tuulivoimastahan voivat hyötyä vain maanomistajat
ja tuulivoiman omistajat, eikä niille asukkaille, jotka kokevat kärsivänsä erilaisia haittoja,
tule tätä allokointia tuulivoiman kautta eikä sitä oikein pystytä kanavoimaan helposti muu-
toin kuin niin, että kunta saa siitä voimakkaammin verotuloja ja pystyy ottamaan tämän
huomioon. Ja tämä peruste, mitä käytitte, minusta sopii erinomaisesti tämän hallituksen
esityksen kannattamiseen.

Mitä tulee edustaja Harakan pohdintoihin aurinkovoimasta, niin minusta se oli aivan hy-
vää pohdintaa. Tätä pitää totta kai käydä, kun mietitään teknologianeutraalia suhtautumis-
ta uusiutuvaan energiaan, ja silloin pitää yrittää laittaa kaikki samalle viivalle ja varmaan
niinkin, että jos on riittävän iso aurinkovoimalayksikkö, niin sekin laitettaisiin silloin kiin-
teistöverotuksen piiriin. On selvää, että aurinkovoiman pienistä yksiköistä ei kyllä mitään
haittaa oikein voi keksiä, mitä voisi olla, ja sen takia ymmärrän, että sitä ehkä voidaan koh-
della vähän eri tavallakin.

17.42 Leena Meri ps: Arvoisa puhemies! Kiitän edustaja Hännistä hyvästä puheenvuo-
rosta. Muistaakseni tekin olette siinä sisäilmatyöryhmässä, jossa minäkin olen ja jossa oli
tämmöinen seminaari, missä oikeasti keskusteltiin hyvin pitkään erilaisista sairauksista —
siinä nyt tietysti olivat sisäilmasairauksista kärsineet keskiössä — siitä tuntemuksesta, kun
ihmisellä on oireita eikä oteta vakavasti. Kiitän tästä puheenvuorosta, ja varmasti tekin
olette saanut paljon yhteydenottoja näistä erilaisista tuulivoimahankkeista. 

Katsoin, että tämän ryhmän varapuheenjohtaja on SDP:n Eloranta, ja hän on suhtautu-
nut hyvin ymmärtäväisesti näihin sisäilmasairastuneisiin, joita on noin 800 000 vuosittain.
Hän toteaa, että maailmalla on tutkimusnäyttöä siitä, että kun on olemassa tämmöinen ym-
päristöherkkyys, joka on vain oirekoodi. Sille pitäisi saada tautiluokitus, jotta nämä ihmi-
set pääsisivät sairauden hoidon ja sosiaalihoidon piiriin. Tässä on oikeastaan sama ongel-
ma, edustaja Harakka, että on oireita mutta ei ole vielä sitä tautikoodia kunnolla löydetty.
12



Pöytäkirjan asiakohta PTK 109/2017 vp
Kuten edustaja Lohi sanoi, asiat pitää hyvin tutkia, ja juuri sen takia en lähtisi reippaasti li-
säämään mitään ennen kuin se tutkimustieto on saatu valmiiksi, koska aika vaikeata sitä
sitten on peruuttaa — kuten edustaja Hänninenkin sanoi, kukas niitä sitten sieltä purkaa? Ei
se ihan yksinkertaista ole. 

Sinänsä minusta on hyvä, että on uusiutuvaa energiaa ja löydetään erilaisia energiamuo-
toja, mutta niiden täytyy olla terveydelle haitattomia. Se on erittäin tärkeä asia. 

17.44 Timo Harakka sd: Arvoisa puhemies! Halusin todellakin olla tarkka ja varovainen
sanoissani. Itse en ole niin merkittävä lääketieteen asiantuntija, että osaisin tällaiseen tau-
tiluokitukseen ryhtyä. Mielestäni aivan riittävä, kuten taidan sanoa jo kolmatta kertaa, pe-
ruste on se, että ihmiset kokevat näitä oireita, tarvitsematta mennä nyt sen syvemmälle lää-
ketieteelliseen, kuten sanoin, vajavaiseen osaamiseeni. 

Varovaisuusperiaate sinänsä on hyvä, mutta en minä ymmärrä, minkä takia tuulivoima-
loita ei voisi purkaa, jos sitten kiistaton evidenssi on siitä, että ne ovat vaarallisia. Kyllähän
nyt kaikista rakennuksista on purettu monta vuotta asbestiakin pois, kun on ilmennyt, että
se on terveydelle vaarallista. Juuri näinhän täytyy toimia, että toimitaan sen mukaan, mikä
on tieteellinen näyttö, ja sitten toimimme myöskin me lainsäätäjät parhaan osaamisemme
mukaan. 

Ensimmäinen varapuhemies Mauri Pekkarinen: Keskustelu ei ole vielä päättynyt, vaan
edustaja Myllykoskella on puheenvuoro. 

17.45 Jari Myllykoski vas: Niin, arvoisa puhemies! En lähde ennakoimaan tuulivoima-
loiden purkamisvastuuta, mutta tiedän kyllä asbestin purkamisen osalta, että eivät ne kus-
tannukset menneet ainakaan niiden rakentajien piikkiin, jotka ovat ne asbestit sinne laitta-
neet. Se on ollut sitä teknologiaa ja niitä sitten puretaan. Yhteiskunta maksaa nekin kustan-
nukset pitkältä osin. 

Mutta jos nyt tätä keskustelua koetan vähän käydä läpi, niin edustaja Lohelle haluaisin
sanoa, että en ainakaan minä tulkinnut edustaja Hännisen puheenvuoroa siten kuin te an-
noitte ymmärtää: jos tämän lausuman voisi ymmärtää niin, että kun nyt menee kunnille
tämä kiinteistövero, niin se suunnataan niille, jotka sen haittavaikutuksista kärsivät, niin
varmasti löytäisitte toisenne. 

Ensimmäinen varapuhemies Mauri Pekkarinen: Ja vielä edustaja Lohi. 

17.46 Markus Lohi kesk: Arvoisa puhemies! Kunta itse voi päättää, miten se varat käyt-
tää. Tämä on yleinen toimiala, ja kyllä kunnassa demokratia toimii. Yhtä lailla kunta voi
päättää, kaavoittaako se kiinteistöverosta huolimatta tai siitä riippumatta tuulivoimaa vai
ei, eli käydä tämmöistä arvopunnintaa. 

Mitä tulee sitten tuulivoimaloitten purkamiseen, niin kyllähän se on kuitenkin niin, että
ne ovat kohtuuhelposti purettavissa, ja meillä on myös olemassa olevia esimerkkejä. Jos en
ihan väärin muista, niin Hailuodosta on taidettu purkaa niitä joitakin tuulivoimaloita, mut-
ta on muitakin paikkoja Suomessa, joista niitä on purettu. Niiden yhtiöiden, jotka ne omis-
tavat, velvollisuus on tietenkin, jos ne lopettavat toimintansa, maksaa kustannuksia. Eli se
ei ole siinä mielessä ongelmallista toimintaa, että jos ajatellaan, että se toiminta loppuisi,
niin siitä syntyisi yhteiskunnalle jotain raskaita velvoitteita, vaan minusta, jos käy ilmi jos-
13



Pöytäkirjan asiakohta PTK 109/2017 vp
sain vaiheessa, että tuulivoimasta tulee ihan selkeitä terveyshaittoja, niin kohtuullisin kus-
tannuksin ne tuulivoimalat ovat purettavissa. Siinäkään mielessä minusta tämä ei ole niin
ongelmallista kuin esimerkiksi joku toinen elinkeinotoiminta, joka saattaa aiheuttaa riske-
jä yhteiskunnalle siitä, että kun se loppuu, niin sitten tämä ennallistaminen ja muut [Puhe-
mies koputtaa] jäävät veronmaksajan piikkiin jotenkin kovasti rasittamaan. 

17.48 Katja Hänninen vas:  Niin, arvoisa puhemies! Ajattelin, että vastaan edustaja Lo-
helle kuitenkin lyhkäisesti, että omassa puheenvuorossani halusin nimenomaan korostaa
sitä, että niiden, jotka niistä haitoista kärsivät, pitäisi saada siitä kompensaatiota. Kunnissa
on erilaisia käytäntöjä — niin kuin edustaja totesi, se on kunnasta kiinni. Mutta monesti
ajatellaan meistä syrjäseudun ihmisistä, joita on siellä 300—700, että mitä se haittaa, jos
heitä ne tuulivoimalan haitat vähän haittaavat, ja sitten se raha suunnataan sitten kuitenkin
sinne taajamaan, jossa välttämättä niitä myllyjä ei ole rakennettu. 

Kyllä minun mielestäni meidän pitää peräänkuuluttaa sitä yhteiskuntavastuuta, että siel-
lä, minne niitä tuulimyllyjä rakennetaan, myös näkyisivät sitten paikallisesti kylissä ne ve-
rotuotot ja kehitettäisiin kylän toimintaa, kyläkouluja ja liikuntapalveluita, että sinne tulisi
myös joitakin muita palveluita, ei pelkästään vain näitä teollisia tuulimyllyvoimalaitoksia.

Keskustelu päättyi ja asian käsittely keskeytettiin.
14


