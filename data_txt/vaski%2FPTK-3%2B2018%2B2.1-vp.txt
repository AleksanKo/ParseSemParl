















































DEM3139.tmp.xml


Pöytäkirjan asiakohta PTK 3/2018 vp
Pöytäkirjan asiakohta 

PTK 3/2018 vp

Täysistunto

Torstai 8.2.2018 klo 16.01—17.58

2.1. Suullinen kysymys työttömyysturvan aktiivimallista (Tarja Filatov sd)
Suullinen kysymys SKT 1/2018 vp

Suullinen kyselytunti

Puhemies Paula Risikko: Ensimmäisenä sosiaalidemokraattinen eduskuntaryhmä. Edus-
taja Filatov, olkaa hyvä.

Keskustelu

16.03 Tarja Filatov sd: Arvoisa puhemies! Me kaikki olemme saaneet voimakkaasti pa-
lautetta niin sanotusta aktiivimallista. Ihmiset ovat olleet vihaisia siitä, että työttömyystur-
vaa leikataan, mutta vielä suurempi joukko ihmisiä on ollut ahdistuneita ja huolissaan sii-
tä, miten he pystyvät täyttämään tämän niin sanotun aktiivimallin velvoitteet. He ovat yrit-
täneet ja yrittäneet saada työtä, mutta eivät ole sitä löytäneet, ja nyt heiltä puuttuu usko sii-
hen, että he jatkossa voisivat löytää keikkatöitä tai edes näitä työvoimapoliittisia aktiivitoi-
mia, koska niidenkin määrä on rajattu. Kysyisinkin hallitukselta, miten te aiotte lieventää
näiden ihmisten pelkoa ja huolta — ja ministeri Mattilalta, joka on hallituksessa vastuulli-
nen ministeri tämän lain esiteltyään ja siitä vastaavana ministerinä.

16.04 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Kysymys kuului siitä, miten aiotaan hälventää huolia, tulkitsin näin. Tietysti
nyt aktiivimallin astuttua voimaan tarvitaan soveltamisohjeet, jotka valmistellaan yhdessä
useiden tahojen kanssa. Siitä ei pelkästään STM ole sanelemassa sisältöä, vaan se tapahtuu
prosessissa. Mutta kuten hyvin tiedetään, me kaikki täällä tiedämme, myös hallitus, tätä ak-
tiivimallin seurantaa tulee toteuttaa erittäin tarkasti. Tämän on eduskunta lausumassaan sil-
loin, kun laki on hyväksytty, edellyttänyt. Meillä on tähän varmasti keinoja. Soveltamisoh-
jeista on annettu jo ensimmäinen versio, on täsmennetty niitä lukuja, ja ne ovat näillä het-
killä valmiina. Korostan siis sitä, että hallitusta sitoo nimenomaan eduskunnan lausuma,
tämän työttömyysturvalain muutoksen seuranta, aivan kuten siinä lausumassa on, ja tätä
hallitus tulee toteuttamaan.

16.05 Työministeri Jari Lindström (vastauspuheenvuoro):  Arvoisa rouva puhemies!
Täydennän ministeri Mattilan vastausta siltä osin, mistä itse olen vastuussa, eli nimen-
omaan työvoimapalveluista.

Nythän siis tässä laissa, joka säädettiin, on näitä palveluita, jotka katsotaan aktiivitoi-
miksi. Eli kun ihminen on viisi päivää näissä työllistymistä edistävissä palveluissa — siis
työnhaku, uravalmennus, työkokeilu, koulutuskokeilu, työvoimakoulutus, työttömyys-
etuudella tuettu omaehtoinen opiskelu ja kuntouttava työtoiminta —, niin silloin tämä kri-
 Tarkistettu
4.1



Pöytäkirjan asiakohta PTK 3/2018 vp
teeri täyttyy. Mutta meidän myös täytyy nyt seurata, kuten eduskunta edellyttää, miten
tämä lähtee toimimaan, ja tarvittaessa puuttua siihen ja resursoida TE-hallintoa mutta
myös ostopalveluiden kautta niin, että voidaan vapauttaa TE-hallinnossa heidän tekeviä
käsiään tekemään tätä tärkeää työtä. Eli nämä ovat ne konstit, mihin tällä hetkellä hallitus
on sitoutunut, ja näitä seurataan ja tarvittaessa sitten korjataan, kunhan me saamme koke-
muksia tästä asiasta.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.06 Tarja Filatov sd (vastauspuheenvuoro): Arvoisa puhemies! Minusta tuntuu aika
käsittämättömältä, että ministeri sanoo, että soveltamisohjeita valmistellaan, koska meillä
on laki voimassa. TE-toimistolta, Kelalta ja muualta kysytään: miten tätä nyt toimeenpan-
naan, mitkä ovat yksilönä, työttömänä yksilönä, minun velvollisuuteni? Ihmiset eivät osaa
vastata, ne, joiden työkseen pitäisi vastata.

Me kaikki tiedämme, että työttömien joukossa on hyvin erilaisia ihmisiä, esimerkiksi
minulle läheinen ihminen, joka sairastui ja jonka sairaus kesti niin pitkään, että sairauspäi-
värahat tulivat täyteen, niissä tuli katto täyteen. Juuri ennen tuon katon täyttymistä hänellä
todettiin aivokasvain. Hänen mahdollisuutensa oli ainoastaan kirjautua työttömäksi työn-
hakijaksi, ja nyt häntäkin koskevat nämä velvoitteet. Hänen kaltaisiaan on muitakin, ja sen
lisäksi meillä on yli 40 000 pitkäaikaissairasta, jotka joutuvat täyttämään nämä velvoitteet,
jotka on mitoitettu ikään kuin työkykyisille, työkuntoisille ja työmarkkinakelpoisille ihmi-
sille. Miten voi olla niin, että laki, joka ei ole oikeus [Puhemies koputtaa] eikä kohtuus, on
toimeenpanossa? Eikö se pitäisi nyt keskeyttää ja korjata nämä puutteet?

16.07 Sosiaali- ja terveysministeri Pirkko Mattila (vastauspuheenvuoro):  Tarkennan
vielä, arvoisa puhemies, tätä sanomaani siitä, että soveltamisohjeet valmistellaan proses-
sissa. Se on aina näin ennen, ja niistä on annettu voimaantulo-ohje 9.1. Sen lisäksi niitä tar-
kennuksia täytyy tehdä, koska eduskunta on tehnyt muutoksia. On päivänselvää, että edus-
kunnan tahtoa täytyy niiltä osin kunnioittaa.

Kysyjä on tietenkin ottanut tässä esille aivan olennaisen asian eli sen joukon, joka kokee
olevansa ja osin myös tuntuu olevan väliinputoajana, kun puhutaan työkyvystä ja siitä,
mitä on jäljelle jäänyt työkyky, tai kun tilanteet muuttuvat, terveystilanne muuttuu. Meillä
on hallituksessa käynnissä kuitenkin kärkihanke OTE, osatyökykyisiä koskeva hanke, joka
pureutuu osatyökykyisten tilanteeseen. Tämä kärkihanke on vielä menossa, ja minä uskon,
että tätä kärkihankkeen [Puhemies koputtaa] työtä voidaan myös käyttää hyväksi tämän
lain muutoksessa.

Puhemies Paula Risikko: Ja sitten kysymykset jatkuvat. — Vihreän eduskuntaryhmän
edustaja Aalto, te olette toivonut myöskin tästä aiheesta, olkaa hyvä.

16.09 Touko Aalto vihr (vastauspuheenvuoro):  Kiitoksia, arvoisa puhemies! Vihreiden
mielestä ei ole oikein, että ihmistä voidaan rangaista työttömyysturvan leikkauksella tilan-
teessa, johon hän itse ei voi vaikuttaa. Työttömiltä odotetaan joustoa, keikkatöiden vas-
taanottamista tai yritystoimintaa, mutta hallitus on tehnyt siitä vaikeampaa muun muassa
rajaamalla työttömien lasten oikeutta päivähoitoon. Hallituksen on tarkoitus huhtikuun ai-
2



Pöytäkirjan asiakohta PTK 3/2018 vp
kana käydä läpi aktiivimallin vaikutuksia, ja syytä onkin, jos esimerkiksi valtiosihteeri
Martti Hetemäen täytyy opastaa julkisuuden kautta pääministeriä siitä, mitä aktiivimalli to-
dellisuudessa tarkoittaa.

Kysyn asianomaiselta ministeriltä: onko hallituksella tarkoitus korjata aktiivimallia edes
siten, että aktiivisuutta voisi osoittaa vapaaehtoistyön kautta, ja onko hallitus harkinnut va-
rainsiirtoveron poistamista asuntokaupan yhteydessä ja kohtuuhintaisten vuokra-asunto-
jen rakentamisen edistämistä etenkin suurissa kaupungeissa?

16.10 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Tunnistin tuosta kysymyksen aktiivimallin korjaamisesta vapaaehtoistyön osalta.
Sitä hankaloittaa huomattavasti se, että meillä ei ole tällä hetkellä voimassa olevaa lainsää-
däntöä vapaaehtoistyöstä niin kuin monissa Euroopan maissa on. Tiedän, että tähän asiaan
eduskunnan vapaaehtoistyön verkosto on useita kertoja kiinnittänyt huomiota, ja siinä on
tietysti se, että sitä lakia ei varmaankaan huhtikuuhun mennessä saada tehtyä. Mutta kuten
sanoin, olen tässä useaan kertaan todennut, että tietenkin hallituksen on seurattava tämän
lain voimaantuloa hyvin tarkasti. Minulla ei ole mitään epäilystä siitä, etteikö hallitus tule
näin tekemään.

16.11 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa rouva puhemies! Edustaja Aalto kysyi, onko hallitus harkinnut kohtuuhin-
taisen asuntotuotannon lisäämistä. Hallitus ei ole pelkästään harkinnut, vaan hallitus on
myös tehnyt. Kohtuuhintainen valtion tukema vuokra-asuntotuotanto on tällä hetkellä kor-
keammalla tasolla kuin yhtenäkään vuonna teidän ja SDP:n ollessa hallituksessa. Hallitus
tekee eikä vain harkitse. [Välihuutoja — Eduskunnasta: Ohhoh!]

16.11 Li Andersson vas (vastauspuheenvuoro): Arvoisa puhemies! Suomalaisten pelois-
ta ja huolista aktiivimalliin liittyen kertoo myöskin se, että kansalaisaloite aktiivimallin pe-
rumiseksi on saanut valtavan määrän allekirjoituksia. Ja voimme mielestäni myöskin olla
kiitollisia siitä, koska sen ansiosta on myöskin käyty erittäin tarpeellinen ja tervetullut, laa-
ja keskustelu suomalaisen työvoimapolitiikan epäkohdista ja ongelmista. Koulutuksia ja
palkkatuettua työtä on tarpeeseen nähden liian vähän, työvoimahallinnossa on vähemmän
henkilöstöä kuin Ruotsissa ja Tanskassa, ja sen lisäksi karenssit ovat Suomessa paljon an-
karampia kuin näissä maissa. 

Tämän aktiivimallin keskeisin ongelma on se, että se pahentaa suomalaisen työttömyys-
turvan pahinta ongelmaa, joka on liiallinen ja lannistava byrokratia. Vasemmistoliitto on
esittänyt, että byrokratian purkamiseksi pitäisi kokonaan luopua työvoimapoliittisista ka-
rensseista, ja haluan nyt kysyä vastaavalta ministeriltä, harkitseeko hallitus työvoimapoliit-
tisten karenssien lyhentämistä, jotta Suomi tältä osin kulkisi pohjoismaalaiseen suuntaan
työvoimapolitiikassa.

16.12 Työministeri Jari Lindström (vastauspuheenvuoro):  Arvoisa rouva puhemies!
Ihan ansiokas puheenvuoro, missä pohdittiin, tehtiin vertailua Pohjoismaihin, mutta silloin
kun tehdään pohjoismaista vertailua, niin silloin kyllä pitää ottaa huomioon kaikki, mitä
liittyy siihen. Esimerkiksi Ruotsissa on erittäin tiukkaa ja Tanskassa on erittäin tiukkaa:
siellä oikeasti pakotetaan hakemaan tekemään töitä, jotta saa korkeampaa työttömyystur-
3



Pöytäkirjan asiakohta PTK 3/2018 vp
vaa. Eli jos me haluamme puhua tästä, niin sitten pitää puhua sekä plussista että miinuksis-
ta eikä vain kertoa, mitä hyvää toisessa mallissa on ja toisessa ei. 

Minä haluan korostaa sitä, että meillä on tällä hetkellä näitten palvelujen osalta määrä-
rahatilanne valtakunnallisesti hyvä. Palkkatuettu työ on yksi parhaista keinoista puuttua
näihin ongelmiin, siihen kannustetaan. Meillä on tulossa markkinointikampanja, missä me
kerromme, mitä palveluja on saatavana. Eli hallituksen tahtotila on se, että me menemme
siihen, että jokainen pystyisi mahdollisuuksiensa mukaan osoittamaan sen aktiivisuutensa,
ja sitä työtä me tässä nyt teemme.

16.14 Matti Torvinen sin (vastauspuheenvuoro): Arvoisa rouva puhemies! Tässä keskus-
telussa on jäänyt yksi pieni ja samalla erittäin suuri kysymys kertomatta: kysynnän ja tar-
jonnan kohtaaminen. Tällä hetkellä meidän työllisyysasteemme on reilusti yli 70 prosent-
tia. Joka puolella, joka alalla tuo työttömyys on pienentynyt, myös pitkäaikaistyöttömien
määrä on pienentynyt. Kuitenkin kun tuota aktiivimallia ajatellaan, niin Pohjois-Suomessa
kysyntä ja tarjonta eivät kohtaa. 

Kun olin tuossa mellakassa puhumassa perjantaina, ihmiset tulivat hyvin mielellään pu-
humaan minulle siinä edessä ja sanoivat, että he eivät ole saaneet pohjoisesta työtä, kun ei-
vät ole siellä kohdanneet sitä organisaatiota, joka siellä sitä työtä tarjoaa. Eli työvoimaa on
tarjolla. Kuinka hallitus aikoo vastata siihen, että muuntokoulutusta palveluammatteihin ja
työllisyyskoulutusta parannetaan niin, että ihmiset saavat todella sitä työtä ja rehellisesti
ottaen pääsevät aktiivisesti työelämään kiinni?

16.15 Työministeri Jari Lindström (vastauspuheenvuoro):  Arvoisa rouva puhemies!
Erittäin hyvä kysymys. Tosiaan: työllisyysaste on yli 70 prosenttia. Tässä keskustelussa
usein unohtuu se, että kiinnitetään huomio, sinällään ihan tarpeellisesti, tähän aktiivimal-
liin ja unohdetaan kokonaisuus. Se kokonaisuus on hallitusohjelma, jonka tavoite on 72
prosenttia. Se vaatii toimenpiteitä, ja niitä toimenpiteitä hallitus on tehnyt. Yksi toimenpi-
de on se, että me olemme tuoneet muuntokoulutuksen, kiitos eduskunnan nopealla aikatau-
lulla vieneet sen läpi, ja tätä muuntokoulutusta laajennetaan muillekin aloille, muun muas-
sa matkailuun, mikä Lapissa vetää nyt hyvin. Sinne sopisi myös hyvin, että voitaisiin no-
peammin kouluttaa ihmisiä niille aloille, missä työ muuttuu nopeammin. Me tarvitsemme
näitä nopeamman koulutuksen välineitä lisää, ja muuntokoulutuksen kautta me saamme
vastattua tähän kysyntään ja tarpeeseen.

16.16 Antti Rinne sd (vastauspuheenvuoro): Arvoisa puhemies! Edustaja Torvinen, to-
tean teille, että se oli järjestäytynyt mielenilmaus, jossa oli 8 000 ihmistä paikan päällä. On
käsittämätöntä, että te leimaatte tämmöisen mellakaksi hallituspuolueen kansanedustaja-
na. [Naurua]

Arvoisa puhemies! On hyvä, että ihmisiä tuetaan ja aktivoidaan työelämään takaisin.
Siellä on paljon tarpeita, ihmisillä on osaamisvajetta, ja ihmisillä on tarpeita saada apua sii-
hen, niin että työllistytään. Tämän ymmärtävät suomalaiset yleisesti ottaen erittäin hyvin ja
vahvasti. Mutta se on mennyt yli ymmärryksen ja se herättää huolta ihmisissä, että leika-
taan toimeentulosta sellaisilta ihmisiltä, jotka yrittävät töihin, yrittävät palveluihin ja eivät
niitä saa. Tämä on se käsittämätön piirre tässä hallituksen mallissa, että leikataan työttö-
myysturvaa ihmisiltä, jotka yrittävät päästä töihin tai palveluihin.
4



Pöytäkirjan asiakohta PTK 3/2018 vp
Nyt kysyn, ministeri Mattila, sitä, mitä edustaja Filatov kysyi tuossa aikaisemmin: olet-
teko te valmis keskeyttämään tämän toimeenpanon, jotta nämä ongelmat, jotka tässä on,
saadaan kuntoon tämän mallin osalta, ettei ihmisten tarvitse odottaa huhtikuuta, että te alat-
te miettimään, miten tämä korjataan?

16.17 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! En täysin logiikkaa löytänyt tuosta kysymyksestä siitä, että oltaisiin odotta-
massa huhtikuuta. Tässä on menossa helmikuu, tammikuun ajan on tehty varmasti töitä
myöskin näitten ohjeitten kanssa, ja jo ennen tammikuuta tätä on valmisteltu, viime vuon-
na. Tämä on ollut tiedossa jo 2016, kun on tehty kilpailukykysopimusta ja niin sanottua
kymppilistaa, josta eilen saatiin myös sitten nollatuntisopimuksia koskevaa lainsäädäntöä
parannettua.

Eli korostan sitä, että eduskunta on edellyttänyt tämän mallin seurantaa. STM:ssä on
mahdollista edelleen paneutua vielä enemmän tähän kärkihankkeen kautta, joka pureutuu
osatyökykyisten tilanteeseen, sen hankkeen puitteissa on edellytyksiä. Meillä on vielä toi-
menpiteisiin ja varmasti siihen keskusteluun mahdollisuus työ- ja elinkeinoministeriön
kanssa.

16.18 Antti Rinne sd (vastauspuheenvuoro): Arvoisa puhemies! Niin kuin totesin, on hy-
vä, että ihmisiä tuetaan, autetaan palveluitten kautta työelämään takaisin. Etenkin pitkäai-
kaistyöttömiä, nuoria työttömiä pitää auttaa, sinne pitää satsata, ja on hyvä, että ministeri
Orpo on ilmoittanut, että rahaa jollakin tavalla löytyy lisää. Mutta täällä on nyt tuhansia ih-
misiä, jotka miettivät omaa toimeentuloaan sen takia, että hallitus on päättänyt leikata sem-
moisiltakin ihmisiltä, jotka ovat aktiivisia, yrittävät työelämään mukaan, yrittävät päästä
palveluihin mutta eivät pääse, ja näiltä ihmisiltä leikataan toimeentuloa tämän hallituksen
esityksen mukaan. Sitten on nämä kaikki ongelmat, jotka liittyvät vajaatyökykykyisyy-
teen, sairauteen ja jotka aiheuttavat sen, että joutuu työmarkkinatuelle ja näitten samojen
toimenpiteitten kohteeksi ja leikkauksiin. Kysyn uudelleen: ettekö te, ministeri Mattila,
ymmärtänyt kysymystäni siitä, oletteko valmis keskeyttämään tämän lainsäädännön toi-
meenpanon, estämään sen, että näitten ihmisten epätoivo lisääntyy? Kysyn: oletteko val-
mis estämään epätoivon lisääntymisen?

Puhemies Paula Risikko:  Tässä oli pääministeri Sipilä pyytänyt puheenvuoroa. — Olkaa
hyvä.

16.19 Pääministeri Juha Sipilä (vastauspuheenvuoro):  Arvoisa puhemies! Ensinnäkin
tämä aktiivimalli on vain yksi osa kymmenen toimen kokonaisuutta, niin sanottua kymp-
pilistaa, jossa on helpotettu työttömän opiskelua, yrittämistä, iso joukko työttömiä vanhim-
masta päästä on päässyt Lex Lindström -lain avulla eläkkeelle ja niin edespäin. Tässä on
isosta kokonaisuudesta kysymys. Työttömiä työnhakijoita on 74 000 ihmistä vähemmän
kuin hallituskauden alussa, tavoitteemme on 110 000. Vilpitön tavoitteemme kokonaisuu-
della, kaikilla toimilla, on se, että ihminen saa työtä. [Antti Rinteen välihuuto] — Työttö-
myysturva alkavalla työttömyysjaksolla ei leikkaannu, koska sieltä alkupäästä on vähen-
netty omavastuupäiviä.

Mutta se, mikä tämän keskustelun on avannut, on se, että kun esimerkiksi SuPerin joh-
tajan kanssa keskustelin, hän sanoi, että heidän kassan jäsenistä 58 prosenttia on työkyvyt-
5



Pöytäkirjan asiakohta PTK 3/2018 vp
tömiä, jotka ovat aktiivimallin piirissä. [Puhemies koputtaa] Tämä herättää isoja kysymyk-
siä, tämä meidän pitää käydä [Puhemies: Aika!] huolella läpi, mistä tässä on kysymys.

16.20 Harri Jaskari kok (vastauspuheenvuoro):  Arvoisa rouva puhemies! Aivan kuten
pääministeri sanoi, tämä on yksi osa erittäin isosta paketista. Nyt kun kuuli arvoisien mi-
nistereitten vastauksia, niin oli hieno kuulla ensinnäkin valtiovarainministeriön sanoneen,
että työvoiman määrärahoja tulisi lisää tähän, että saadaan vietyä eteenpäin. Nämähän ovat
aikaisemmin ainakin olleet esillä. Ja nyt ministeri Lindström sanoi, että voitaisiin katsoa
vaikka tiettyjä palveluseteleitä ja vastaavia ja voisi katsoa, että tämä työvoimanvälitystoi-
minta laajenisi ja katsottaisiin erilaisia vaihtoehtoja, kun sitä on pidetty suurena ongelma-
kohtana. Sehän liittyy varmasti myöskin kasvupalvelulakiin. Onko tähän tulossa jotenkin
nopealla aikavälillä se, että eri toimijat voivat siirtyä työvoiman välittäjiksi ja sitä kautta
palvelutaso paranee nykyisestä, jota on huomattavasti kritisoitu?

16.21 Työministeri Jari Lindström (vastauspuheenvuoro):  Arvoisa puhemies! Kyllä,
kun me mietimme, mitä näitä aktiivitoimenpiteitä voitaisiin tehdä lisää, niin yksi on se, että
tähän aktiivimallin aiheuttamaan lisäkysyntään voidaan vastata — ja samalla valmistautua
maakuntauudistukseen — laajentamalla näitä ostopalveluja kahdessa vaiheessa. Esimer-
kiksi nyt tänä keväänä ely-keskukset voivat jo kilpailuttaa lisähankintoja olemassa olevis-
ta resursseista, erityisesti lyhytkestoista henkilökohtaista palvelua, kuten työnhaku- ja ura-
valmennusta tähän liittyen. Ja myöhemmin tulisivat sitten laajempien kasvupalvelumark-
kinapilottien kilpailutukset, jolloin palvelut olisivat asiakkaiden käytössä vielä tämän vuo-
den aikana. Eli tämäkin kortti kannattaa katsoa, tämä kasvupalvelu-uudistus, ja näitten pi-
lottien kautta, joita esimerkiksi Tampereella on jo käytössä, tätä voidaan hyödyntää tässä.

16.22 Toimi Kankaanniemi ps (vastauspuheenvuoro):  Arvoisa rouva puhemies! Ihmis-
ten kaikenpuolinen aktivointi on tietysti erittäin kannatettavaa ja sitä perussuomalaiset
kannattavat. Mutta me katsomme, että se, että kepillä yritetään kannustaa, on kyllä rangais-
tus eikä mikään kannustus. Tästä voisi vetää kysymyksen: onko hallitus valmis todella
kannustavaan työvoimapolitiikkaan? Niin kuin ministeri Lindström sanoikin, Tanskan
mallissako se on, että kun on aktiivinen, annetaan lisää tukea. Voidaanko tällaista mallia
ajatella ja luopua tästä nyt voimassa olevasta laista, joka esimerkiksi alueellisesti kohtelee
ihmisiä todella huonosti, mitä emme voi missään tapauksessa hyväksyä?

16.23 Työministeri Jari Lindström (vastauspuheenvuoro):  Arvoisa rouva puhemies!
Kyllä, edustaja Kankaanniemi, olette siinä ihan oikeassa, että yksi huoli tässä ovat nämä
alueelliset erot, että joka paikassa ei pysty ihan samalla tavalla sitä aktiivisuuttaan osoitta-
maan. Tämä tietenkin on se yksi huoli, joka hallituksen täytyy sitten kyetä ratkaisemaan,
että miten tähän suhtaudutaan.

Se on ihan totta, että kun me otamme joka maasta itsellemme vain hyvät puolet ja unoh-
damme ne toiset, miinukset, silloin me jo olemme semmoisessa keskustelussa, että se ei ole
tasapainossa. Sen takia käytin tätä esimerkkiä. Olen itse käynyt siihen Tanskan malliin tu-
tustumassa, niin kuin varmaan moni muukin, ja moni muukin tietää, minkälainen se sys-
teemi on. Olemmeko me sitten Suomessa kertaheitolla siirtymässä johonkin Tanskan mal-
liin? Emme ole, vaan tämän pitää olla tasapainossa sen kepin ja porkkanan välillä — jos
6



Pöytäkirjan asiakohta PTK 3/2018 vp
tämmöistä ilmaisua tässä nyt käytän — ja uskon, että ei kukaan täällä vastustakaan sitä, et-
teikö siitä sitten sanktioita tulisi, jos ei ole aktiivinen.

16.24 Outi Alanko-Kahiluoto vihr (vastauspuheenvuoro): Arvoisa rouva puhemies! On
ihan selvää, että työllisyysasteen nostamiseksi tarvitaan monenlaisia keinoja, ja esimerkik-
si viime kaudella poistettiin monia työnteon esteitä ja saatiin sillä tavalla esimerkiksi osa-
aikaisen työn määrää nostettua. Mutta tässä laissa ongelmana on muun muassa se, minkä
asiantuntijat toivat esille sosiaali- ja terveysvaliokunnan asiantuntijakuulemisissa, että
tämä on ensinnäkin rankaiseva — rankaisee työtöntä asioista, joihin hän ei voi itse vaikut-
taa. Ja sitten kolmanneksi: tämän seuraaminen on hyvin vaikeaa sen vuoksi, että yhtä aikaa
tämän lain kanssa tuli voimaan muitakin työttömiä rankaisevia lakeja, jolloin asiantuntijoi-
den näkemys oli se, että itse asiassa me emme voi, vaikka kuinka seuraisimme, osoittaa,
että työllisyystavoitteiden mahdollinen koheneminen johtuisi juuri tästä laista. Tämän
vuoksi kysyn: eikö nyt kannattaisi todellakin keskeyttää tämän aktiivimallin toimeenpano
ja miettiä, [Puhemies koputtaa] miten tämän lain vakavat puutteet korjataan?

16.25 Työministeri Jari Lindström (vastauspuheenvuoro):  Arvoisa rouva puhemies!
Emme me tätä nyt keskeytä vaan viemme tätä määrätietoisesti eteenpäin huomioiden sen,
mitä eduskunta meiltä edellyttää. Me seuraamme tätä ja totta kai teemme korjaavia toimen-
piteitä. Eihän nyt, hyvänen aika, lainsäädäntö voi olla sellaista, että se ei ole ollut juuri ol-
lenkaan voimassa ja sitten ikään kuin lyödään hynttyyt lattialle ja sanotaan, että tämä oli
tässä. Tätä seurataan ja tarvittaessa korjataan, ja TE-puolella tehdään kaikki ne toimenpi-
teet, mitä meillä on käytettävissämme, jotta ihmisille tulee mahdollisuus osoittaa se oma
aktiivisuutensa. Tätä työtä me teemme, mitä eduskunta on täällä edellyttänyt.

Puhemies Paula Risikko:  Pääministeri Sipilä vielä jatkaa.

16.26 Pääministeri Juha Sipilä (vastauspuheenvuoro):  Arvoisa puhemies! Sen verran
täydennän vielä, että tässä salissa oli kova vastustus silloin, kun puhuttiin työttömän mää-
räaikaishaastatteluista. Me puhuimme silloin pakkohaastatteluista ja niin edespäin — ko-
vaa pelottelua niistä. Tänä päivänä niistä tulee valtavan hyvää palautetta työvoimahallin-
nolta, työttömiltä, että kolmen kuukauden välein käydään työttömän kanssa henkilökohtai-
sesti läpi asiat ja tehdään yhteinen työllistämisen suunnitelma.

Mistä tässä nyt on kysymys? Tässä on kysymys siitä, että on kahden viikon aikana kol-
men tunnin työjakso, joka esimerkiksi 2 500 euron kuukausipalkalla, 15 euron tuntipalkal-
la tarkoittaa noin 100 euron lisätienestiä kuukaudessa. Sen saa tienata ilman, että työttö-
myysturva pienenee. Jos 200 000 työtöntä on tämän aktiivimallin mukaisten toimenpitei-
den piirissä, se tarkoittaa sitä, että 200 miljoonaa tulee työttömille lisää vuodessa.

16.28 Mirja Vehkaperä kesk (vastauspuheenvuoro): Arvoisa puhemies! Pääministeri Si-
pilän hallituksen yksi tärkeimmistä tehtävistä on työllisyyden edistäminen ja työttömyy-
den vähentäminen. Aktiivisuus voidaan monella tavalla tässä aktiivimallissa todentaa, niin
kuin pääministeri totesi: hakemalla työtä, kuntouttamalla itseään, kouluttautumalla uusille
aloille muuntokoulutuksen piiristä, voi yrittäjänä toimia, voi myös kokopäiväistä opiske-
lua ottaa vastaan menettämättä työttömyysturvaa. Nämä ovat valtavan hyviä edistysaske-
leita.
7



Pöytäkirjan asiakohta PTK 3/2018 vp
Olen edustaja Torvisen kanssa samaa mieltä siitä, että kohtaanto-ongelmaan erityisesti
kasvualoilla ja alueilla Lapissa ja Itä-Suomessa pitää puuttua. Siksi kysynkin työministeri
Lindströmiltä sitä, voitaisiinko tehdä joitain verohelpotuksia — esimerkiksi matkailun pa-
rissa työskenteleville tai kausityöntekijöille, kaivannaistyössä oleville — tämän kohtaanto-
ongelman voittamiseksi aloilla, joilla meillä kasvun esteenä on tällä hetkellä työvoimapu-
la.

16.28 Työministeri Jari Lindström (vastauspuheenvuoro): Arvoisa puhemies! En kyllä
hyppää valtiovarainministerin tontille ja rupea veroista puhumaan, mutta ehkä täydennän
tätä edustajan sinällään erinomaista kysymystä. Tässä monesti tulee pikkuisen vääriäkin
tulkintoja. Eli siltä osin, mitä katsotaan tämmöiseksi aktiiviseksi palveluksi, täytyy huoma-
ta, että työvoimaviranomainen järjestää palveluja. Se ei ole mikään semmoinen, että minä-
pä menen tuohon, vaan työvoimaviranomainen päättää, mitä niitä palveluja on, ja tämä on
tietenkin hyvä huomioida, kun näistä asioista puhutaan.

Puhemies Paula Risikko:  Ja edustaja Rinne, teillä oli vielä kysymys.

16.29 Antti Rinne sd (vastauspuheenvuoro): Arvoisa puhemies! Pääministeri Sipilä, tei-
dän puheenvuorossanne oli useampi ”jos”: jos sattuu löytymään töitä, jos sattuu olemaan
semmoista työtä, missä tuommoisia palkkoja saa, niin silloin tämä malli toimii. Mutta kun
todellisuus on se, että kaikkialla, niin kuin ministeri Lindström totesi, kaikkialla nämä pal-
velutkaan eivät toimi sillä tavalla, että voisi päästä palveluihin. Kaikkialla ei ole sitä työtä.
Ja teidän mallinne — teidän mallinne, rangaistusmalli — leikkaa näiltä ihmisiltä, jotka
yrittävät työhön tai palveluihin, 5 prosenttia työttömyysturvasta karkeasti ottaen.

Meidän mielestämme annoitte väärän todistuksen äsken: sosiaalidemokraattinen puolue
on kannattanut sitä, että aktiivisia palveluita lisätään, ja haastattelu on hyvä keino sille, että
viedään asioita eteenpäin, [Eduskunnasta: Ohhoh!] mutta toivon todellakin, että te mietitte
uudelleen tämän toimeenpanon, keskeytätte tämän lainsäädännön toimeenpanon sen takia,
että itsekin totesitte, että tuli yllätyksenä se, miten tämä kohtelee niitä ihmisiä, jotka ovat
siirtyneet työttömyysturvalle sairauspoissaolojen takia.

16.30 Pääministeri Juha Sipilä (vastauspuheenvuoro): Arvoisa puhemies! Viittasin täs-
sä salissa käytyyn määräaikaishaastatteluihin liittyvään kysymykseen. Silloin täällä pelo-
teltiin pakkohaastatteluilla, mutta kun nyt käytäntöä on jonkun aikaa pidetty, niin palaute
on erittäin positiivista näistä määräaikaishaastatteluista, ja sama tulee olemaan tämän ak-
tiivimallinkin osalta.

Ensinnäkin, kun on se velvoite — kahden viikon välein 3 tunnin työjakso, 18 tuntia 3
kuukauden aikana —, niin lähtökohta on se, että koko maassa pitäisi syntyä tällaisia työ-
mahdollisuuksia. [Vasemmalta: Pitäisi!] Mutta eduskunnan velvoitteen mukaisesti halli-
tus on luvannut seurata tämän toteutumista sillä tavalla, että kukaan ei joudu kohtuutto-
maan tilanteeseen, ettei näitä velvoitteita pystyisi käytännössä täyttämään. Me olemme
myöskin lisänneet työvoimahallinnon resursseja juuri sitä varten, että pystymme vastaa-
maan siihen haasteeseen, mitä tämä laki on mukanaan tuonut.

16.31 Anna Kontula vas (vastauspuheenvuoro): Arvoisa puhemies! Aktiivimalli on vel-
voittanut työttömiä jo kuukauden ja kahdeksan päivää, ja toistaiseksi me emme ole saaneet
8



Pöytäkirjan asiakohta PTK 3/2018 vp
soveltamisohjeita, joista työtön voisi katsoa, mihin se aktiivimalli häntä tarkalleen ottaen
velvoittaa. Toivoisinkin ministeri Mattilan reflektoivan hieman, miten tämä sopii yhteen
sen ajatuksen kanssa, että Suomi on oikeusvaltio. 

Siinä yhteydessä, kun aktiivimalli tässä salissa oli käsittelyssä, eduskunta velvoitti seu-
raamaan aktiivimallia ja tekemään tarvittaessa muutoksia, jos ongelmia ilmenee. Kysyisin-
kin ministeri Lindströmiltä: Miten tätä aktiivimallia voidaan seurata, jos ei edes tiedetä,
mihinkä nyt ollaan velvoittamassa, eikä työttömillä vielä, kun lähestytään puoltaväliä en-
simmäisestä velvoitejaksosta, ole itsellään käsitystä siitä, mihinkä heitä velvoitetaan, eikä
myöskään viranomaisilla, joidenka pitäisi näiden velvoitteiden toteutumista seurata? Mikä
on se suunnitelma, millä lailla tätä nyt seurataan?

Puhemies Paula Risikko:  Myönnän kaksi puheenvuoroa ministereille. Elikkä ministeri
Mattila, ja äskeiseen kysymykseen oli vielä ministeri Orpolla vastaus.

16.32 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Soveltamisohjeet, kuten jo totesin ja nyt kolmannen kerran totean, valmistellaan
prosessissa, jossa on mukana Finanssivalvonta, työttömyyskassat, Kela ja EK. Tätä on val-
misteltu jo viime vuodesta lähtien ja sitä keskustelua on käyty. Mutta myös tässä asiassa,
kuten pääministeri totesi, on alueellisia kysymyksiä palvelujen suhteen. Ei missään saa tul-
la kohtuutonta tilannetta, ja niiltä osin lakia täytyy parantaa. Mutta nyt me menemme tällä,
mikä on voimassa, ja hallitus varmasti tätä seuraa, niin kuin moneen kertaan täällä todettu
on.

16.33 Valtiovarainministeri Petteri Orpo (vastauspuheenvuoro):  Arvoisa puhemies!
Tässä on moneen kertaan viitattu siihen, että palveluja ei ole saatavilla. Täällä on toisaalta
myöskin kerrottu, että hallitus on löytänyt keinon, millä me pystymme turvaamaan työvoi-
mapalveluiden resurssit, jotta palveluita on. Sitä paitsi meillä tulee TE-keskuksista eri puo-
lilta viestiä siitä, että palveluita ja työmahdollisuuksia riittää. Muun muassa Kainuun TE-
keskuksen johtaja kertoi tämän isossakin haastattelussa. Eli meidän velvollisuutemme on
vastata siihen, että palveluja on, ja me pidämme siitä huolta. Me suuntaamme tähän lisää
määrärahoja tarvittavan määrän.

Mutta sitten haluaisin yleisesti sanoa, kun mahdollisuuden saan, että te olette tässä sa-
lissa vastustaneet joka ainutta hallituksen työllistämiskeinoa. Joka ainutta. Tällä hetkellä
työllisyysaste on korkeampi kuin 20 vuoteen, talous kasvaa, ihmisiä on töissä 60 000
enemmän kuin vuosi sitten. Eli mitäs jos yhdessä mietittäisiin näitä asioita eikä vain vas-
tusteta kaikkea?

16.34 Veronica Rehn-Kivi r (vastauspuheenvuoro):  Arvoisa puhemies! Aktiivimallilla
on hyvät tavoitteet, mutta se ei voi ainoastaan yksipuolisesti velvoittaa työttömiä. Miten
työvoimatoimistojen osaamista parannetaan ja resursseja lisätään, jotta työntekijä saisi ai-
toa ja oikeata tukea hakiessaan apua työvoimatoimistoista? 

Aktiivimalli laittaa lisäksi kaikki työnhakijat samaan lokeroon, mutta työnhakijat eivät
ole homogeeninen ryhmä. Kaikilla ei ole yhtäläisiä mahdollisuuksia samaan aktiivisuu-
teen. Miten tämä on otettu huomioon? 
9



Pöytäkirjan asiakohta PTK 3/2018 vp
I den berömda danska modellen är kommunerna lokalt starkt engagerade i arbetsförmed-
lingen på så kallade lokala jobcenter. Kommunförbundet har berättigat ställt frågan varför
vi i Finland övergår till en landskapsstyrd modell. Ärade minister! Skulle det inte vara bätt-
re att arbetsförmedlingen utvecklas som en av kommunernas primäruppgifter, där även pri-
vata aktörer och organisationer tas med i det viktiga samarbetet för att faktiskt få upp sys-
selsättningen i vårt land?

16.35 Työministeri Jari Lindström (vastauspuheenvuoro):  Arvoisa puhemies! Tämä
kysymys oli äärimmäisen tärkeä, koska tässä viitattiin myös siihen, minkä pääministeri
tuossa mainitsi.

Ensinnäkin resursseista ja osaamisesta: Ihan totta, me katsomme sitä, kuinka paljon TE-
hallintoa tarvitsee resursoida. Pitää myös muistaa se, että kaikkea käytettävissä olevaa ra-
haa ei ole viisasta laittaa TE-hallintoon, koska kasvupalveluitten myötä TE-keskukset lop-
puvat. Eli ensiksi palkattaisiin ihmisiä, ja sen jälkeen vuoden päästä sanottaisiin, että tämä
oli tässä. Tässä täytyy olla viisautta, miten tämä resursointi tapahtuu.

Tämä on minun mielestäni iso kysymys. Ei voi olla niin, että me käytämme samoja kei-
noja kaikkiin työttömiin, vaan koko työttömien massa pitää pystyä paremmin koordinoi-
maan niin, että meillä ovat ihmiset oikeissa toimenpiteissä: kuntouttavassa työtoiminnassa
ne, jotka sinne kuuluvat, ja näin poispäin. Tämä on minun mielestäni semmoinen savotta,
joka on myös seuraavan hallituksen sylissä, koska tämä pitää pystyä ratkaisemaan, ja se työ
on semmoinen, mistä me olemme hallituksen keskuudessa keskustelleet, että tämä on syy-
tä aloittaa tämän hallituksen toimesta, että ihmiset ovat oikeissa paikoissa, heihin kohden-
netaan oikeita toimenpiteitä.

16.37 Touko Aalto vihr (vastauspuheenvuoro): Arvoisa puhemies! Minusta tuntuu, että
kaikki tässä salissa ovat sitä mieltä, että ihmisten aktivointi on hyvä asia. [Välihuutoja] Mi-
nusta tuntuu, että pääministeri on myös aivan täysin oikeassa siinä, että aktiivimalli on vain
yksi osa kokonaisuutta. Mutta se on yksi huono osa kokonaisuutta, ja paljon parempia
vaihtoehtoja on tarjolla.

Pääministeri toisti saman väitteen siitä, että kahden viikon aikana pitäisi kolme tuntia ot-
taa työtä vastaan, ja juuri tähän asiaan Martti Hetemäki puuttui ja opasti teitä siinä, että tä-
mäntyyppinen silpputyömalli ei ole järkevä, ei työttömien kannalta, ei yrittäjien kannalta,
eikä tähän suuntaan kannata mennä. Paljon fiksumpaa olisi se, että hallitus muun muassa
työttömyysturvan ennakoitavuutta lisäisi ja purkaisi kaikki loputkin esteet sivutoimiselle
yrittäjyydelle. Fiksumpaa olisi se, että aktiivimallin sijaan luotaisiin muun muassa kansal-
liseen tulorekisteriin pohjautuva aktiivinen, työllistävä ja kannustava malli. Vaihtoehtoja
on, mutta tämä on yksi huono osa tätä kokonaisuutta.

16.38 Pääministeri Juha Sipilä (vastauspuheenvuoro): Arvoisa puhemies! Totta kai hal-
lituksen tavoitteena on se, että ihminen työllistyy täysiaikaisesti, totta kai. Eihän tämän ak-
tiivimallin tavoitteena ole se, että ihminen työllistyisi vain keikkatyöllä tai silpputyöllä,
mutta sillä keikkatyöllä ja lyhyilläkin työsuhteilla on kyllä aktivoiva ja kuntouttava merki-
tys. Niillä on merkitystä myöskin siksi, että sen 300 euroa kuukaudessa saa tienata jokai-
nen työtön ilman, että työttömyysturva pienenee. Niihin puitteisiin myöskin tämä malli on
rakennettu.
10



Pöytäkirjan asiakohta PTK 3/2018 vp
Se on myöskin selvä asia, että sitä lyhytkestoista keikkatyötä Suomesta löytyy paljon.
Nyt tällä hetkellä on Suomessa menossa paljon aktiviteetteja, joissa käytetään nyt sitten ak-
tiivimallin puitteissa juuri tämmöisiä lyhyitä työsuhteita. Niillä on monta merkitystä: lisä-
tienesti, aktivointi, kuntouttava merkitys. Tässä asiassa on myöskin plussia, jos on haastei-
takin.

Kysymyksen käsittely päättyi.
11


	2.1
	16.03
	16.04
	16.05
	16.06
	16.07
	16.09
	16.10
	16.11
	16.11
	16.12
	16.14
	16.15
	16.16
	16.17
	16.18
	16.19
	16.20
	16.21
	16.22
	16.23
	16.24
	16.25
	16.26
	16.28
	16.28
	16.29
	16.30
	16.31
	16.32
	16.33
	16.34
	16.35
	16.37
	16.38


