















































DEM2872.tmp.xml


Pöytäkirjan asiakohta PTK 47/2015 vp
Pöytäkirjan asiakohta 

PTK 47/2015 vp

Täysistunto

Torstai 8.10.2015 klo 16.00—20.08

2.6. Suullinen kysymys EU:n Venäjä-pakotteiden vähentämisestä (Kaj Turunen ps)
Suullinen kysymys SKT 31/2015 vp

Suullinen kyselytunti

Toinen varapuhemies Paula Risikko: Ja vielä yksi kysymys, sen esittää edustaja Turu-
nen.

Keskustelu

17.00 Kaj Turunen ps: Arvoisa rouva puhemies! Suomen talous on kuralla. Suomi on
tehnyt historiansa aikana Venäjän kanssa kauppaa aina. Nyt tällä hetkellä luonnollisesti
EU:n ja USA:n pakotteet ja Venäjän vastapakotteet ovat aiheuttaneet tämän nykyisen ti-
lanteen, että kaupankäynti on hiipunut. Tämä on suuri isku Suomen taloudelle, ja pelkäs-
tään maatalous on arvioiden mukaan kärsinyt 200 miljoonan euron tappiot tästä.

Nyt kuitenkin on tilanne se, että Venäjän pakotteita mietitään EU:ssa tässä vuodenvaih-
teessa. Nämä nykyiset pakotteet ovat voimassa tammikuun loppuun asti. Tilanne maail-
malla on sikäli muuttunut, että Venäjä niin sanotusti panostaa tuolla Syyriassa enemmän
kuin Ukrainassa. (Puhemies: Aika!) Onko näköpiirissä, ja mikä fiilis Euroopassa on siitä,
voidaanko näitä pakotteita pikkuhiljaa vähentää?

17.01 Ulkomaankauppa- ja kehitysministeri Lenita Toivakka (vastauspuheenvuoro): 

Arvoisa rouva puhemies! Venäjä on todellakin meille tärkeä kauppakumppani, ja siihen pi-
tää edelleen panostaa. Mutta on myös totta, että jo vuodesta 2012 lähtien, kun Venäjän ta-
lous lähti heikkenemään, vientimme sinne on vähentynyt. Itse asiassa Venäjä on enää vii-
denneksi suurin kauppakumppani, kun se oli huomattavasti korkeammalla aikaisemmin.
Pelkästään viime vuonna vientimme Venäjälle laski 14 prosenttia, vaikka vain puolen vuo-
den ajan siitä sanktiot olivat voimassa. Tänä vuonna lasku on ollut jo miinus 33 prosenttia.
On selvää, että meidän on edelleen jatkettava hyviä kauppasuhteita Venäjän kanssa, mutta
samaan aikaan meidän on panostettava muualle. Meidän on tehtävä täysin voimin työtä,
että me löydämme korvaavia markkinoita, ja siinä olemme kuitenkin jossakin määrin on-
nistuneet, koska vientimme on suurin piirtein nollatasoa, kun verrataan aikaisempiin vuo-
siin.

Sanktioita tarkastellaan vuodenvaihteessa päämiesten huippukokouksessa ja tietysti
etenkin Minskin sopimuksen kriteerien valossa, ja voimme vain toivoa, että pääsemme
eteenpäin. Mutta tilanne ei näytä tällä hetkellä hyvältä.

Kysymyksen käsittely päättyi.
 Tarkistettu
4.0



Pöytäkirjan asiakohta PTK 47/2015 vp
Suullinen kyselytunti päättyi.
2


