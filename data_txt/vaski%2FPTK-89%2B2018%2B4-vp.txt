















































DEM1689.tmp.xml


Pöytäkirjan asiakohta PTK 89/2018 vp
Pöytäkirjan asiakohta 

PTK 89/2018 vp

Täysistunto

Tiistai 25.9.2018 klo 14.00—17.09

4. Hallituksen esitys eduskunnalle laeiksi Jehovan todistajien vapauttamisesta asevelvolli-
suuden suorittamisesta eräissä tapauksissa annetun lain kumoamisesta ja asevelvollisuus-
lain 3 §:n muuttamisesta

Hallituksen esitys HE 139/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään puolustusvaliokuntaan, jolle perustuslaki-
valiokunnan on annettava lausunto.

Tähänkin lähetekeskusteluun varataan enintään 1 tunti. Mikäli puhujalistaa ei ehditä an-
netussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta kuitenkin
päättyy ennen sille varatun määräajan päättymistä, siirrytään päiväjärjestyksen seuraavaan
eli 5. asiakohtaan.

Keskustelu

15.05 Puolustusministeri Jussi Niinistö (esittelypuheenvuoro): Arvoisa rouva puhe-
mies! Esityksessä ehdotetaan kumottavaksi Jehovan todistajien vapauttamisesta asevelvol-
lisuuden suorittamisesta eräissä tapauksissa annettu laki.

Aluksi hieman tämän vapautuslain taustaa. Jehovan todistajien vapautuslaki säädettiin
1980-luvulla ensisijaisesti käytännöllisistä ja humanitäärisistä, ei niinkään oikeudellisista
syistä. Jehovan todistajat kieltäytyivät tuolloin ehdottomasti sekä varusmies- että siviili-
palveluksesta ja lähes kaikki niin sanotut totaalikieltäytyjät olivat Jehovan todistajia. To-
taalikieltäytyjät tuomittiin suhteellisen pitkiin ehdottomiin vankeusrangaistuksiin. Vapau-
tuslaki oli jo säädettäessä ristiriidassa silloin voimassa olleen hallitusmuodon yhdenvertai-
suutta ja maanpuolustusvelvollisuutta koskevien säännösten kanssa. Sen vuoksi laki sää-
dettiin perustuslain säätämisjärjestyksessä niin sanottuna poikkeuslakina.

No, miksi vapautuslaki nyt sitten pitää kumota?
Vapautuslain säätämisen taustalla olleet olosuhteet ovat 1980-luvun jälkeen monelta

osin muuttuneet. Siviilipalvelus on täysin erotettu Puolustusvoimien toiminnasta, ja samal-
la Jehovan todistajien suhtautuminen siviilipalveluksen suorittamiseen on muuttunut mer-
kittävästi myönteisemmäksi. Jehovan todistajat ovat tuoneet hallituksen esityksen valmis-
telun yhteydessä selkeästi esiin, etteivät he yhteisönä estä ketään suorittamasta siviilipal-
velusta eikä sen suorittamisesta aiheudu Jehovan todistajalle minkäänlaisia kielteisiä seu-
rauksia. Olosuhteita, joiden takia vapautuslaki siis aikanaan on säädetty, ei ole enää ole-
massa. Perusoikeuksien merkitys yhteiskunnassa on samalla merkittävästi kasvanut, eikä
vapautuslain kaltaista, selvästi syrjivää lakia voida enää pitää perusoikeusjärjestelmän
 Tarkistettu
4.1



Pöytäkirjan asiakohta PTK 89/2018 vp
kannalta hyväksyttävänä. Nykyistä perustuslakia säädettäessä perustuslakivaliokunta ni-
menomaisesti velvoitti hallituksen välttämään poikkeuslakien säätämistä ja ryhtymään toi-
miin vanhojen poikkeuslakien kumoamiseksi tai saattamiseksi perustuslain vaatimusten
mukaisiksi.

Jehovan todistajien vapautuslain on useissa yhteyksissä todettu olevan ristiriidassa niin
perustuslain 6 §:ssä säädetyn yhdenvertaisuusperiaatteen ja sitä täydentävän syrjintäkiel-
lon kuin 127 §:ssä säädetyn maanpuolustusvelvollisuuden kanssa. Vapautuslaki syrjii
kaikkia muita asevelvollisia asettamalla yhden uskonnollisen vakaumuksen parempaan
asemaan muihin vakaumuksiin nähden. Se ei ole tätä päivää. Vapautuslain ongelmallisuus
on noussut esiin myös viimeaikaisessa totaalikieltäytymistä koskevassa oikeuskäytännös-
sä, joka entisestään korostaa tarvetta lainsäädännön välittömälle korjaamiselle. Vapautus-
lain kumoaminen on mahdollisista ratkaisuvaihtoehdoista syrjivän tilanteen korjaamiseksi
selvästi ongelmattomin. Vapautuslain kumoaminen poistaisi tehokkaasti siihen liittyvän
yhdenvertaisuusongelman turvaten samalla yleisen asevelvollisuuden ja sen kautta Puolus-
tusvoimien kyvyn tuottaa Suomen puolustuskyvyn edellyttämät joukot.

Arvoisa puhemies! Vapautuslain kumoaminen ehdotetaan toteutettavaksi siten, ettei sil-
lä olisi takautuvaa vaikutusta sellaisiin Jehovan todistajiin, jotka ovat jo saaneet vapautuk-
sen asevelvollisuuden suorittamisesta. Lisäksi niillä Jehovan todistajilla, joita ei ole vielä
vapautettu asevelvollisuudesta mutta jotka ovat ennen kumoamislain voimaantuloa saa-
neet tai hakeneet vapautuslain mukaista lykkäystä asevelvollisuuden suorittamisesta, olisi
mahdollisuus kolmen kuukauden kuluessa hakea vapautusta asevelvollisuuden suorittami-
sesta. Käytännössä kyseisen kolmen kuukauden aikana vapautus voitaisiin siten edelleen
myöntää niille Jehovan todistajille, jotka ovat käyneet kutsunnoissa ennen kumoamislain
voimaantuloa. Siirtymäsäännöksen tarkoituksena on varmistaa, ettei vapautuslain kumoa-
minen johda yksittäisen ihmisen kohdalla kohtuuttomaan tilanteeseen. Kolmen kuukau-
den siirtymäajan jälkeen vapautuksia ei enää myönnettäisi.

Puhemies Paula Risikko: Ja täällä oli muutama debattitoive.

15.10 Pekka Haavisto vihr (vastauspuheenvuoro): Arvoisa puhemies! Kiitos ministeril-
le asian hyvästä esittelystä. Tilanne todella on muuttunut sitten 80-luvun, jolloin sellaisia
Jehovan todistajia, jotka kokonaan kieltäytyivät asepalveluksesta, tuli vankiloihin suuri
määrä, ja tämä vapautuslaki oli varmaan hyvin käytännöllinen asia, kun se aikanaan sää-
dettiin. Itsekin olin yhteydessä Jehovan todistajien toimistoon tämän asian puitteissa sel-
vittääkseni, miten heidän ajattelunsa on muuttunut, ja he vahvistivat, että nykyisen kaltai-
nen siviilipalvelus, joka on irrotettu asepalveluksesta, on toisenlainen kuin mistä he ovat
aikanaan kieltäytyneet.

Kun Jehovan todistajista puhutaan, on hyvin tärkeää, että Suomessa kuitenkin suhtaudu-
taan arvokkaasti heidänkin vakaumukseensa ja tunnustetaan se tosiasia, että on monia maa-
ilman maita, joissa Jehovan todistajat oman vakaumuksensa vuoksi joutuvat kärsimään:
Venäjällä on huonoja uutisia tällä hetkellä, Eritrean kaltaisissa maissa heitä istuu vanki-
loissa. Eli otamme myöskin tämän heidän kokonaistilanteensa huomioon.

15.11 Markus Mustajärvi vas (vastauspuheenvuoro): Arvoisa puhemies! Edustaja Haa-
vistolle täytyy huomauttaa, että kyllä ihmisen vakaumus voi olla hyvinkin vakava, vaikka
se ei olisi millään lailla uskonnollinen. Mutta vasemmistoliiton eduskuntaryhmä ja Vasem-
2



Pöytäkirjan asiakohta PTK 89/2018 vp
mistoliitto puolueena tukevat sitä, että Jehovan todistajien erivapaus poistetaan. Tasa-ar-
vo- ja yhdenvertaisuusnäkökulmasta ei ole mitään perusteita asettaa yhtä ryhmää toisten
edelle. Maanpuolustusvelvollisuushan koskee kaikkia, mutta pitäisi miettiä semmoisia pal-
velusmuotoja, ettei palvelusmuoto menisi liian lähelle asevoimia, että sellainenkin eetti-
sen vakaumuksen omaava henkilö, joka ei halua olla tekemisissä aseitten kanssa, voisi tä-
män kiistattoman velvollisuutensa täyttää. Sitten jos lähdetään vielä ei-uskonnollisia hen-
kilöitä, joilla on vahva eettinen vakaumus, arvioimaan jonkun menettelyn kautta, niin mikä
organisaatio ja kuka ihminen on se, joka perimmiltään voi arvioida toisen ihmisen vakau-
musta? [Antero Laukkanen: Migrissä on sellainen henkilö!]

15.12 Mikko Savola kesk (vastauspuheenvuoro): Arvoisa rouva puhemies! Tämä on
hyvä lakiesitys. Aivan kuten edellä on todettu, niin se lisää tasavertaisuutta. Ja koska sivii-
lipalveluskin on kehittynyt vuosien varrella, niin tämä on myös Jehovan todistajien kes-
kuudessa hyväksytty muoto jatkossa, ja siltäkin osin tullaan oikeastaan takaisin tähän päi-
vään lainsäädännön osalta.

Mutta kun jokainen suomalainen on maanpuolustusvelvollinen, niin kokonaisturvalli-
suudesta on pidettävä huolta, ja jos kriisiolosuhteet koittavat, niin jokaisella pitää olla tie-
tyt tiedot ja taidot siinä, kuinka tämä maa toimii ja kuinka kriisiolosuhteissa toimitaan. Ky-
syisinkin oikeastaan ministeriltä tästä kokonaisturvallisuusajattelusta: mitä voitaisiin teh-
dä sen eteen ja kuinka siviilipalvelusta tai jopa kohuttua tai puhuttua esiin nostettua kansa-
laispalvelusta voitaisiin kehittää siihen suuntaan, että suomalaisten kokonaisturvallisuus-
taidot lisääntyisivät ja jokaisella olisi valmiudet siinä tilanteessa, jos kriisi koittaisi?

15.13 Mika Kari sd (vastauspuheenvuoro): Arvoisa rouva puhemies! Pidän hallituksen
esitystä hyvänä ja ihan perusteltuna. Myös tämä hallituksen esitys ja Jehovan todistajien
näkökulmat siviilipalvelukseen osoittavat sen, kuinka hienosti suomalainen siviilipalve-
lusjärjestelmä on vuosikymmenien aikana kehittynyt. Siviilipalvelusjärjestelmää kohtaan
koetaan suurta luottamusta. Pidän esitystä hyvänä myös siitä näkökulmasta, että uskonto-
kuntia kohdellaan tasa-arvoisesti ja nyt myös kirkastetaan maanpuolustusvelvollisuutta. Se
todellakin koskee meitä kaikkia.

Olisin kysynyt ministeriltä, kun eduskunnan oikeusasiamies tämän lain valmistelun lau-
sunnossa esittää varsin vakavasti otettavan toiveensa siitä, että perustuslakivaliokuntaa
kuitenkin kuultaisiin tässä Jehovan todistajia koskevassa asiassa, koska poikkeuslain kaut-
ta on syntynyt jo 20 vuoden oikeuskäytäntö heidän privilegioonsa. Mitä mieltä olette, mi-
nisteri, mitä muita asioita pitäisi mahdollisesti perustuslakivaliokunnalta kysyä, jos ko. va-
liokunnalta lausunto tullaan pyytämään?

15.15 Simon Elo sin (vastauspuheenvuoro): Arvoisa rouva puhemies! On täysin selvää,
että kaikkien vakaumusta täytyy kunnioittaa, ja niin itsekin teen. Ystävissänikin on Jeho-
van todistajia, jotka ovat sitten luonnollisesti nykyisen lainsäädännön mukaan toimineet eli
eivät ole hakeutuneet varusmiespalvelukseen tai siviilipalvelukseen. Mutta toisaalta mi-
nun käsitykseni erityisesti heidän nuoremmista edustajistaan on se, että ei ole tosiaan si-
nänsä estettä sille, etteikö siviilipalveluksen voisi suorittaa, mutta kun lainsäädäntö on ol-
lut nykyinen, niin sitä ollaan tietysti noudatettu, ja hallituksen esitys on siinä mielessä hy-
vin tarpeellinen.
3



Pöytäkirjan asiakohta PTK 89/2018 vp
Sitten tietysti kun on kysymys siitä, onko tämä kumousesitys jollain tavalla ristiriidassa
Suomen kansainvälisten ihmisoikeusvelvoitteiden kanssa, niin ei ole. Kyllä nimenomaan
nykyinen tilanne on ongelmallinen tästäkin näkökulmasta eli nykyisellään syrjivä muita
uskontokuntia kohtaan. Se ongelmahan poistuu, kun vapautuslaki kumotaan.

Mutta jos ajatellaan siviilipalvelusta, johon nämäkin henkilöt sitten hakeutuisivat, niin
sitä pitäisi kehittää niin, että se toimisi jollain tavalla kokonaisturvallisuudenkin hyväksi, ja
haluaisin kysyä ministeriltä: miten tässä yhteydessä kommentoisitte yleisesti siviilipalve-
luksen kehittämistä?

15.16 Jari Ronkainen ps (vastauspuheenvuoro): Arvoisa rouva puhemies! Tahtoisin esit-
tää kiitokset puolustusministerille tästä lakimuutosesityksestä. Suunta on todellakin oikea.
En ymmärrä, miksi millään ryhmällä tulisi olla erivapauksia. Siviilipalvelus on nimen-
omaan heitä varten, joiden vakaumus estää asepalveluksen tai aseettoman palveluksen
Puolustusvoimissa. Tämä on erittäin tärkeä askel kohti kansalaisten tasa-arvoa, mitä tulee
maanpuolustusvelvollisuuteen.

Odotan erittäin suurella mielenkiinnolla valiokuntakäsittelyä ja asiantuntijoiden lausun-
toja. On hyvä, että erilaisia toteuttamisvaihtoehtojakin lakimuutokseksi on puntaroitu.
Näillä tiedoilla ja käsittelyn tässä vaiheessa on helppo yhtyä hallituksen esitykseen Jeho-
van todistajia koskevan erivapauslain kumoamiseksi.

15.17 Timo Heinonen kok (vastauspuheenvuoro): Arvoisa rouva puhemies! Taustahan
tähän löytyy Helsingin hovioikeuden päätöksestä, jossa todettiin, että Jehovan todistajien
vapautus asepalvelusta syrjii muun muassa totaalikieltäytyjiä. Toisaalta myös YK:n ihmis-
oikeuskomitea on kritisoinut meitä Jehovan todistajia suosivasta vapautuslaista. Kun tämä
esitys puolustusministeri Niinistön johdolla tuli, niin mielenkiintoista oli huomata, että
lausuntokierroksella eivät itse asiassa Jehovan todistajat lausuneet tästä mitään eli he eivät
ottaneet tähän kantaa, ja itse asiassa lähes kaikki lausunnot yhtä kahta lausuntoa lukuun ot-
tamatta taisivat olla myönteisiä tälle kannalle.

Perustuslain 127 §:n mukaan jokainen maamme kansalainen on velvollinen isänmaan
puolustamiseen, ja nyt kun meillä on hyvä siviilipalvelus ja tämä yhdistää ja tuo kaikki sa-
malle viivalle, niin voisiko tässä olla, arvoisa puolustusministeri, paikka keskustella myös
kansalaispalvelusta? Eli voisimme kehittää tätä kokonaisuutta siihen suuntaan, että jokai-
nen täyttäisi perustuslain 127 §:n kansalaispalvelun kautta.

15.18 Eeva-Maria Maijala kesk (vastauspuheenvuoro): Arvoisa puhemies! Ensiksi kii-
tos ministeri Niinistölle tästä esityksestä ja siitä, että rohkeasti toitte tämän asian käsitte-
lyyn. Suomen väestö on uskontojen osalta yhä monipuolistuneempi. Meillä alkaa olemaan
hyvin monen eri uskontokunnan edustajia ja muitakin vakaumuksia todella paljon.

Meistä kansanedustajista suurin osa on käynyt maanpuolustuskurssin. Itse en aikoinaan
armeijaa saanut käydä, mutta maanpuolustuskurssilla huomasi sen, kuinka monenlaisia
kriisiasioita on yhteiskunnassa olemassa. Niissä kaikissa ei todellakaan puhuta aseista,
vaan kyse on kaikista muistakin asioista, jotka on hyvä tietää ja hallita, miten niitä asioita
hoidetaan eteenpäin. Nyt sitten kysyn ministeriltä: nyt kun lakimuutos on täällä työn alla ja
todennäköisesti Jehovan todistajiakin sitten tulisi osallistumaan maanpuolustustyöhön,
niin minkälaisia uusia palvelusmuotoja on työn alla ja minkälaisia uusia työryhmiä tai toi-
mintoja työn alla hakemassa näitä vaihtoehtoja?
4



Pöytäkirjan asiakohta PTK 89/2018 vp
15.19 Lea Mäkipää sin (vastauspuheenvuoro): Arvoisa puhemies! Tämä laki on tarpeel-
linen ja hyvä ja toivottavasti tulee pian voimaan. Mutta kysyisin tämmöistä, kun en aivan
tiedä: voiko vakavassa häiriötilanteessa tai poikkeusoloissa määrätä liikekannallepanoon,
jos Suomea uhkaa vaara, asevelvollisten lisäksi myös siviilipalveluksessa olevat vai eroaa-
ko heidän toimintansa silloin sitten jotenkin ja millä lailla?

15.20 Päivi Räsänen kd (vastauspuheenvuoro): Arvoisa puhemies! Jehovan todistajien
erityiskohtelu on aikanaan ollut käytännöllisistä syistä perusteltu, mutta nyt tämä esitys on
kyllä ajankohtainen ja erittäin hyvin perusteltu. On tärkeää, että kaikkia uskonnollisia ja
muita vakaumuksia myös kohdellaan yhdenvertaisesti asevelvollisuusjärjestelmässä ihan
perustuslain edellyttämällä tavalla.

Kiinnitin huomiota siihen, että Jehovan todistajat itse hyvin ympäripyöreästi kommen-
toivat tätä ehdotusta, lausunnossa vain totesivat, että työryhmän suositukset eivät loukkaa
Jehovan todistajien uskonkäsityksiä, että Jehovan todistajat tekevät ratkaisunsa omaantun-
toonsa perustuen, mikä herättää tietysti kysymyksen, nähdäänkö vielä jatkossakin joitakin
sellaisia, jotka kuitenkin siviilipalveluksesta kieltäytyvät. Sen vuoksi on tietysti tärkeää,
että siviilipalvelusta kehitetään ajatellen sekä totaalikieltäytyjiä että Jehovan todistajia.

15.21 Jani Mäkelä ps (vastauspuheenvuoro): Arvoisa puhemies! Tämä on sellainen tyy-
pillinen puheenvuoroja kirvoittava aihe, että käytännön merkitys on suhteellisen pieni mut-
ta periaatteellinen merkitys on suhteellisen suuri. Eli eihän se, että annetaan yhdelle uskon-
tokunnalle vapautus asepalveluksesta, vastaa kansalaisen oikeustajua. Se on semmoinen
eräänlainen pakkoruotsin opiskelu, jota ei kukaan oikein ymmärrä, miksi sitä pitää tehdä. 

On myös hieman vaikea ymmärtää, mikä olisi sellainen vakaumus, joka ylipäänsä voisi
vapauttaa yhteiskunnan palvelemisesta aseettomassa tai siviilipalveluksessa. Se on ajatuk-
sena varsin erikoinen. Siksi mielestäni tämä esitys on kannatettava, ja toivon, että tämä on
myös askel muiden uskomusjärjestelmiin perustuvien erivapauksien purkamiseksi ja uu-
sien säätämisen välttämiseksi. Paineita sellaiseen säätämiseen varmasti olisi erityisesti uu-
sien maahan tulleiden uskontokuntien taholta, mutta maassa voi olla vain yksi laki.

15.22 Li Andersson vas (vastauspuheenvuoro): Arvoisa puhemies! Tämän lakimuutok-
sen myötä ollaan nyt poistamassa yhtä yhdenvertaisuuteen liittyvää ongelmaa, ja hyvä niin,
mutta muutoshan ei ratkaise niitä ongelmia, jotka liittyvät totaalikieltäytyjien asemaan ja
kohteluun Suomessa. Vaikka sinänsä minunkin mielestäni on aivan oikein, että ei aseteta
yhtä vakaumusta eriarvoiseen asemaan muihin asevelvollisuuteen kielteisesti suhtautuviin
vakaumuksiin nähden, niin tämän lakimuutoksen seurauksenahan voi hyvin käydä myös-
kin niin, että totaalikieltäytyjien eli mielipidevankien määrä kasvaa Suomessa.

Olisin oikeastaan halunnut kysyä ministerin mielipidettä, että jos nyt halutaan, että sivii-
lipalvelus on tasavertainen ja houkutteleva vaihtoehto asevelvollisuuden suorittamiselle,
niin miten te näette esitykset esimerkiksi siviilipalveluksen keston lyhentämisestä ja miten
te näette, että siviilipalvelusta sitten sisällöllisesti pitäisi kehittää. Monet edelleen tulkitse-
vat erityisesti tämän keston osoitukseksi siitä, että se on edelleen ikään kuin tämmöinen
rangaistusluontoinen palvelus.

15.23 Ilkka Kanerva kok (vastauspuheenvuoro):  Arvoisa puhemies! Yhdenvertaisuu-
den suhteen näyttää eduskunnan istuntosalissa, siis kaikki puolueet huomioiden, vallitse-
5



Pöytäkirjan asiakohta PTK 89/2018 vp
van koko lailla yhtenäinen käsitys siitä, että tähän on hyvät perusteet. Tietysti tälle tielle
meneminen aikoinaan oli perusteltua, mutta aika on nyt toinen, ja onneksi ollaan tässä suh-
teessa tultu tähän hetkeen. Tämä ei ole niinkään puolustuspoliittinen kysymys kuin tämä
on yhdenvertaisuusasia.

Kun ministeri tietää hyvin, miten hallitusohjelmaan tulivat kaksoiskansalaisuuskysy-
mys ja kiinteistöjen ja maanhankintaan liittyvät kysymykset, niin onko ministerin mielestä
mahdollista, että tulevaan hallitusohjelmaan todella kirjattaisiin paitsi kansalaispalvelua
niin muutakin tarkastelua niin, että siviilipalvelus ja varsinaisen asevelvollisuuden suorit-
taminen olisivat vertailukelpoisia vaihtoehtoja nuorille suomalaisille?

15.24 Markku Pakkanen kesk (vastauspuheenvuoro): Arvoisa rouva puhemies! Tämä
esitys todellakin hyvin pitkälle yhdenvertaisuuden näkökulmasta lähtee liikkeelle ja on sii-
nä mielessä perusteltu. Itse pidän tärkeänä, että tässä kansalaisia kohdellaan tasavertaises-
ti, ja yleensäkin asevelvollisuus- taikka siviilipalveluslaki tällä hetkellä minun mielestäni
on Suomessa hyvä ja toimiva. 

Huoltovarmuus on tietysti yksi asia, mikä pitää aina huomioida, kun keskustellaan tur-
vallisuudesta ja maanpuolustuksesta. Maanpuolustuskyky täällä on nostettu myös keskus-
telun aiheeksi. Haluan kysyä ministeriltä: kuinka suurta joukkoa ihmisiä arvioidaan tämän
kyseisen esityksen koskevan?

15.25 Sofia Vikman kok (vastauspuheenvuoro): Arvoisa puhemies! Hallituksen esitys
tuntuu saavan salissa paljon kiitosta, hyvä niin. Hallitus on tehnyt erinomaista työtä. Jeho-
van todistajien vapautuslain kumoaminen on useista syistä perusteltua. Vapautuslain pe-
rusteena olleet olosuhteet ovat nimittäin monilta osin muuttuneet lain säätämisen jälkeen
sitten 1980-luvun. Kuten täällä on tullut esiin, varusmiespalvelusta ja siviilipalvelusta on
merkittävästi kehitetty, minkä lisäksi Jehovan todistajien oma suhtautuminen siviilipalve-
lukseen on muuttunut myönteisemmäksi. On erittäin kannatettavaa, että jatkossa lain ku-
moamisen myötä kaikkia uskonnollisia ja muita vakaumuksia kohdeltaisiin Suomen ase-
velvollisuutta koskevassa lainsäädännössä yhdenvertaisesti. Tämä lähtökohta on mielestä-
ni hyvä ja oikeudenmukainen. 

15.26 Mika Raatikainen ps (vastauspuheenvuoro): Arvoisa rouva puhemies! Kannattaa
muistaa, että maailmassa on tuhansia erilaisia uskontoja ja vakaumuksia ja kaikennäköisiä
näkemyksiä. Ainoa, mikä niitä yhdistää, on se, että ne kaikki eivät voi olla oikeassa mutta
ne voivat kaikki olla väärässä. Silläkin perusteella olisi hyvin outoa, jos yhdellä uskomuk-
sella olisi jonkunlainen erioikeus Suomessa jättää nämä tietyt asiat hoitamatta tai hoitaa ne
jotenkin jollain muulla tavalla. [Li Andersson: Pasifistit ovat aina olleet oikeassa!] Siksi
tämä lainmuutos on erittäin, erittäin hyvä ja hallituksen esitys on kannatettava.

15.27 Markus Lohi kesk (vastauspuheenvuoro): Arvoisa puhemies! Kuten täällä on edel-
lä jo todettu, niin perustuslain 127 § lähtee siitä, että jokainen Suomen kansalainen on vel-
vollinen osallistumaan isänmaan puolustukseen tai avustamaan sitä sen mukaan kuin lais-
sa säädetään. Tämähän ei katso ikää tai sukupuolta sinänsä, vaan se koskee kaikkia Suo-
men kansalaisia.

Nyt meillä käsittelyssä olevassa laissa on ristiriita, jossa törmää kaksi perusoikeutta: pe-
rustuslain 6 §:n mukainen yhdenvertaisuus ja toisaalta sitten 11 §:n mukainen uskonnon-
6



Pöytäkirjan asiakohta PTK 89/2018 vp
ja omantunnonvapaus. Kun kaksi perusoikeutta törmää, monesti ajatellaan sitä, että kumpi
niistä voittaa, kumpi on vahvempi. Mutta tästähän meidän perusoikeusjärjestelmämme ei
perusteiltaan lähde, vaan se lähtee siitä, että me pyrimme toteuttamaan molemmat.

Itse näen, että tämän esityksen myötä me pystymme kyllä yhteensovittamaan nämä, kun
meillä on olemassa aseetonkin palvelus ja sitten siviilipalvelus, niin että voidaan toteuttaa
sekä yhdenvertaisuus että uskonnon- ja omantunnonvapaus.

15.28 Toimi Kankaanniemi ps (vastauspuheenvuoro): Arvoisa rouva puhemies! Tälle
esitykselle on todella vahvat perusteet, mutta kun muistelen, vähän ikämiehenä, [Ilkka Ka-
nerva: Älä nyt liioittele!] 80-luvun alkupuolen tilannetta, jolloin puolustusministeri Pihla-
jamäki ajoi tämän nyt voimassa olevan lain läpi, niin silloin oli se tilanne, että Jehovan to-
distajat joutuivat vankilaan ja kansainvälisiltä tahoilta erilaiset järjestöt — ihmisoikeusjär-
jestöt ja myös viralliset valtioiden väliset järjestöt — moittivat vuosi vuodelta Suomea
mielipidevangeista, joita meillä tässä joukossa silloin oli.

Nyt tietysti on vähän epäselvää se, mitä Jehovan todistajat tulevat tekemään, jos ja kun
tämä lainmuutos tulee: kieltäytyvätkö he edelleen kaikesta ja saavat tämän vapausrangais-
tuksen ilmeisesti sitten pantarangaistuksena? Ja mikä tulee olemaan sitten reaktio muun
muassa näiltä ihmisoikeusjärjestöiltä? Onko ministeri varautunut tähän ja tietoinen, että
minkälaisia tilanteita tulee sitten kansainvälisissä yhteyksissä tässä suhteessa? 

On varmaan melko selvää, että Jehovan todistajat eivät asevelvollisuutta aseellisena tule
suorittamaan, ja sitä kautta tällä asialla ei todella ole merkitystä maanpuolustuksen kannal-
ta, mutta jos he kieltäytyvät kaikesta edelleen, niin silloin ovat vastassa vapausrangaistus
[Puhemies koputtaa] ja nämä ongelmat, jotka todellakin ovat sitten meillä jälleen kerran
esillä.

Puhemies Paula Risikko:  Vielä kaksi vastauspuheenvuoroa, Jarva ja Savola, sen jälkeen
ministerille vastausmahdollisuus.

15.30 Marisanna Jarva kesk (vastauspuheenvuoro): Arvoisa puhemies! Tämä esitys on
todellakin kannatettava, ja on hyvä, että laidalta laidalle eduskunnassa tälle on vahva tuki. 

Tasavertaisuuden vuoksi on kyllä keskusteltava jatkossa myös siitä — kun tämä asian-
mukainen esitys saadaan eteenpäin — miten todellakin saadaan koko nuorelle ikäluokalle
tämän kaikilla kansalaisilla olevan maanpuolustusvelvollisuuden täyttämiseksi ne mahdol-
lisuudet ja ne, sanotaanko, resurssit / tiedot ja taidot, että pystytään kriisitilanteessa toimi-
maan. Meillä, jotka olemme käyneet vapaaehtoisen asepalveluksen, ne tiedot, taidot ovat,
mutta edelleenkään valtaosalla naisista ja isolla osalla miehistä ei ole esimerkiksi sellaisia
tietoja ja taitoja, joita laajamittaisessa hyökkäyksessä maahan tulisi olla. Miten tätä koulu-
tusta voidaan viedä eteenpäin?

15.31 Mikko Savola kesk (vastauspuheenvuoro): Arvoisa rouva puhemies! Kyllä asevel-
vollisuus on aina se, joka on se numero yksi, se, että pystytään sodanajan joukot meille
muodostamaan ja että pystytään osaava reservi meille kouluttamaan. Siitä täytyy pitää kyn-
sin ja hampain kiinni. Sen vuoksi en lähtisi siinä mielessä siviilipalvelusta, kansalaispalve-
lusta ja asevelvollisuutta rinnastamaan toisiinsa.

Ensimmäinen asia on aina asevelvollisuus. Jos on vakaumuksellisia syitä tai muita vas-
taavia, niin mielestäni jokaisella tulee olla kuitenkin ne velvollisuudet yhteiskuntaa koh-
7



Pöytäkirjan asiakohta PTK 89/2018 vp
taan ja sitten tulee siviilipalvelus siinä toisena vaihtoehtona. En myöskään lähtisi sitä ly-
hentämään, sillä asevelvollisuus on kuitenkin fyysisesti rankempi. Siellä ollaan käytännös-
sä 24/7 kiinni, ja siellä tulee nämä sotilaalliset taidot ynnä muut, tämä koulutus, eli se on
siltäkin osin vaativampi.

Ja mitä tulee totaalikieltäytymiseen: Hattua nostan tasavallan presidentille. Hän ei ole
muun muassa ainuttakaan armahdusta antanut totaalikieltäytymisen takia, vaikka näitä on
anottu. Tämä on hyvä linja, mistä on syytäkin pitää kiinni.

Puhemies Paula Risikko:  Ministerille 3 minuuttia enintään.

15.32 Puolustusministeri Jussi Niinistö: Arvoisa rouva puhemies! Kiitoksia edustajille
tuesta, varsin yksituumaisessa hengessä käytyä lähetekeskustelua.

Edustaja Haavisto aloitti puhumalla vakaumuksesta. Ei todellakaan ollut tarkoitus mil-
lään lailla vähätellä Jehovan todistajien vakaumusta, mutta nyt tämän hallituksen esityk-
sen myötä vakaumukset laitetaan ikään kuin samalle viivalle.

Kansalaispalvelus ja siviilipalveluksen kehittäminen nousivat monessa puheenvuorossa
esiin. Tämä on varmasti sellainen asia, johon kaikki puolueet tulevissa vaaliohjelmissaan
tulevat jonkun kannan ottamaan, ja varmasti hallitusneuvotteluissa, kuten edustaja Kaner-
va totesi, tullaan asiasta linjaamaan.

Siviilipalvelus, jos sitä lähdetään kehittämään, voisi palvella enemmänkin kokonaistur-
vallisuutta siten, että palveluspaikat nimenomaisesti tätä kokonaisturvallisuutta palvelisi-
vat. Kaikista siviilipalveluksen suorittaneista laadittaisiin rekisteri, minkä avulla heitä voi-
taisiin sitten tarvittaessa käyttää hyväksi, jos kriisitilanteessa niin hyväksi katsottaisiin. Tä-
mähän oli edustaja Savolan, edustaja Elon ja edustaja Heinosen esittämä kysymys.

Vielä tähdentäisin sitä, että mikään kansalaispalvelus, joka vaarantaa aseellisen varus-
miespalveluksen suorittamisen, ei ole mielestäni mahdollinen kehityskulku. Kansalaispal-
velus voisi sopia varusmiespalveluksesta esimerkiksi terveydellisistä syistä vapautetuille
miehille ja vapaaehtoisille naisille, mutta siihen on myös sitten saatava resurssit. Se ei saa
olla pois puolustusbudjetista.

Edustaja Mäkipää, kaikilla suomalaisilla on maanpuolustusvelvollisuus, eikä siviilipal-
veluksen suorittaminen anna mahdollisuutta olla osallistumatta sotaponnisteluihin sopi-
vaksi määrätyllä tavalla. Myös kotirintamalla on tarpeita.

Asevelvollisuusikään tulevia Jehovan todistajia on vuosittain noin sata, mikä edustaja
Pakkaselle tiedoksi, ja tämä liittyy myös edustaja Räsäsen kysymykseen. Vaikka vain osa
heistä kieltäytyisi siviilipalveluksesta, olisi määrä joka tapauksessa suhteellisen pieni.

En kannata siviilipalveluksen lyhentämistä samoilla perusteilla kuin mitä edustaja Sa-
vola luetteli, mutta sisältö saisi kyllä paremmin palvella kokonaisturvallisuutta, kuten edel-
lä totesin.

Edustaja Kankaanniemi mainitsi sanan ”mielipidevanki”. Se on itse asiassa Amnesty In-
ternationalin käyttämä termi. Suomessa on aseistakieltäytymisoikeus. Se taataan mahdol-
lisuudella hakeutua nimenomaan siviilipalvelukseen, ja totaalikieltäytyjät tuomitaan ni-
menomaan siviilipalveluksesta kieltäytymisestä. Amnestyn kannat ovat yksityisen järjes-
tön mielipiteitä. Mikään virallinen taho, YK tai Euroopan neuvosto, ei pidä totaalikieltäy-
tyjiä mielipidevankeina.
8



Pöytäkirjan asiakohta PTK 89/2018 vp
Puhemies Paula Risikko: No niin, ja sitten mennään puhujalistalle. Tämä keskusteluhan
kestää tuonne 16.05:een asti eli tunnin, kuten on sovittu. Mikäli jää puhumatta puheita, niin
ne siirtyvät sitten iltaan.

15.35 Mia Laiho kok: Arvoisa puhemies! On erittäin hyvä, että laki Jehovan todistajien
vapauttamisesta asevelvollisuudesta saadaan päivitettyä nykyaikaan. Eri uskontokuntien
edustajia ei voi laittaa toisiinsa nähden eriarvoiseen asemaan huomioiden yhdenvertaisen
kohtelun. Olemme varmasti yhtä mieltä myöskin siitä, että kukaan tai mikään taho tai us-
kontokunta ei lähtökohtaisesti halua väkivaltaa.

Kyse on tässä kohtaa maanpuolustuksesta ja suomalaisten yhteisestä edusta. Jos jollain
on vaikeuksia hyväksyä sotilaalliseen maanpuolustukseen osallistumista, niin siviilipalve-
lusmahdollisuus on kuitenkin olemassa, ja se on myös hyvä väylä olla kuitenkin mukana
osallistumassa Suomen varautumiseen kriisitilanteisiin ja antaa myös arvokasta kokemus-
ta muuhun elämään. Mutta kuten täällä edellisissä puheenvuoroissakin on tullut esille, si-
viilipalveluskin vaatii kehittämistä ja ennen kaikkea sen kriisinhallintatoiminnan tukemis-
ta.

15.37 Päivi Räsänen kd: Arvoisa puhemies! Suomen perustuslain mukaan jokainen Suo-
men kansalainen on velvollinen osallistumaan isänmaan puolustukseen tai avustamaan sii-
nä, ja lisäksi perustuslain mukaan ihmiset ovat yhdenvertaisia lain edessä. Maamme puo-
lustus perustuu yleiseen asevelvollisuuteen ja suureen reserviin, josta tarvittaessa saadaan
muodostettua Puolustusvoimien sodanajan joukot. Nämä seikat ja lainkohdat huomioon
ottaen Jehovan todistajien tilanne on ollut kyllä erikoinen ja poikkeava, ja vaikka sille on
todellakin ollut omat käytännölliset perustelunsa, niin pidän hyvänä, että lakia ollaan nyt
päivittämässä.

Tällä hetkellä tähän yhdyskuntaan kuuluvien miesjäsenten ei siis tarvitse suorittaa ase-
eikä siviilipalvelusta, mikä asettaa toki muut totaalikieltäytyjät epätasa-arvoiseen ase-
maan, kuten Helsingin hovioikeus on todennut. Tämä Jehovan todistajien erillisvapaushan
on ollut voimassa vuodesta 85 lähtien, ja aikanaan se säädettiin niin sanottuna poikkeusla-
kina. On huomattava myös se, että vuonna 95 perusoikeusuudistuksen yhteydessä omak-
suttiin periaate, jonka mukaan poikkeuslakeja tulisi jatkossa välttää, joten tämä esitys on
linjassa myös siihen, millä tavalla perustuslakiin tällä hetkellä suhtaudutaan.

Ymmärtääkseni maailmanlaajuisesti Jehovan todistajat eivät osallistu aseelliseen palve-
lukseen mutta kylläkin siviilipalvelukseen joissakin maissa, ja siinäkin mielessä tämä Suo-
men tilanne on ollut kyllä erikoinen. Jehovan todistajathan ovat järjestönä hyvin yhdestä
lähteestä organisoitu ja myös opillisesti ohjattu järjestö, joten voisi ajatella, että heille si-
viilipalveluksen suorittaminen olisi uskonnollisesta vakaumuksesta lähtien täysin mahdol-
linen myös Suomessa.

15.39 Mika Raatikainen ps: Arvoisa rouva puhemies! Suomessa yleinen maanpuolustus-
velvollisuus ja tämänhetkinen Jehovan todistajien vapauslaki on syytä päivittää siten, ettei
tule ristiriitaa yhdenvertaisuusperiaatteen ja syrjintäkiellon kanssa. Kaikkia uskonnollisia
ja muita vakaumuksia tulee kohdella asevelvollisuusjärjestelmässä yhdenvertaisesti. Muu-
ten on olemassa vaara, että tätä vapautusta pyrittäisiin jopa laajentamaan tulevaisuudessa ja
eri ryhmät katsoisivat olevansa oikeutettuja samaan vapautukseen.
9



Pöytäkirjan asiakohta PTK 89/2018 vp
On ongelmallista, että tällä hetkellä yksi uskontokunta on vapautettu kokonaan ase- tai
siviilipalveluksen suorittamisesta. Suomea sitovat kansainväliset ihmisoikeusvelvoitteet,
kuten yhdenvertaisuus ja syrjintäkielto. Vapautuslain kumoamisella saadaan ongelma pois
päiväjärjestyksestä. Esitys asettaa Suomen asevelvollisuutta koskevan lainsäädännön ny-
kytilaa paremmin yhteensopivaksi Suomen kansainvälisten ihmisoikeusvelvoitteiden
kanssa. 

Yhdenmukainen kohtelu on tätä päivää ja täysin perusteltua. Yhtä uskontokuntaa kos-
kevan erivapauden poistaminen ehdottomasti edistää uskonnonvapauteen liittyvää vaati-
musta uskonnollisten ja muiden vakaumusten yhdenvertaisesta kohtelusta. Lisäksi Jeho-
van todistajien vapautuslain kumoaminen ei tule rajoittamaan Jehovan todistajiin kuulu-
van asevelvollisen mahdollisuutta suorittaa siviilipalvelus, joten ehdotuksella ei ole vaiku-
tuksia Jehovan todistajien aseistakieltäytymisoikeuteen. 

Hallituksen esitys on nykyaikaa, hyvä ja kannatettava. — Kiitos.

15.41 Lea Mäkipää sin: Arvoisa puhemies! Varusmiespalveluksen suorittaa maassam-
me vuosittain yli 20 000 henkilöä, joista vajaa tuhat on naisia. Siviilipalveluksen suoritta-
neita on vuosittain noin 1 500—1 800 henkilöä ja totaalikieltäytyjiä 30:n ja 50:n välillä,
joista valtaosa suorittaa heille tuomitun rangaistuksen niin sanottuna valvontarangaistuk-
sena.

Hallituksen esityksessä ehdotetaan kumottavaksi Jehovan todistajien vapauttamisesta
asevelvollisuuden suorittamisesta eräissä tapauksissa annettu laki. Tavoitteena on varmis-
taa, että kaikkia uskonnollisia ja muita vakaumuksia kohdeltaisiin asevelvollisuuden suh-
teen perustuslaissa edellytetyllä tavalla yhdenvertaisesti. Koska Suomen puolustusjärjes-
telmä perustuu yleiseen asevelvollisuuteen ja sen tuottamaan reserviin, joka mahdollistaa
koko maan puolustamisen, esityksellä varmistetaan siten Puolustusvoimien kyky tuottaa
Suomen puolustusjärjestelmän edellyttämät sodanajan joukot.

Jehovan todistajat eivät ole siis pitkään aikaan yhteisönä vastustaneet siviilipalvelusta
tai kieltäneet jäseniään suorittamasta siviilipalvelusta, vaan kyse olisi yksilön omasta va-
linnasta. Siviilipalveluksen suorittaminen ei myöskään vaikuttaisi henkilön asemaan tai
mahdollisiin luottamustoimiin Jehovan todistajien yhteisössä. Lain kumoaminen ei vaikut-
taisi niiden henkilöiden oikeusasemaan, joille on myönnetty Jehovan todistajien vapautus-
lain mukainen vapautus ennen kumoamislain voimaantuloa. Vapautus voitaisiin edelleen
myöntää henkilölle, jonka Jehovan todistajien vapautuslain mukainen vapautushakemus
on pantu vireille ennen kumoamislain voimaantuloa, ja niille, jotka ovat hakeneet vapau-
tuslain mukaista lykkäystä ja hakevat vapautusta kolmen kuukauden sisällä lain voimaan-
tulosta. Tämän jälkeen vapautuksia ei enää voitaisi myöntää kenellekään.

Tämän lain voimaantulon jälkeen kutsuntaikään tulevan olisi siis jatkossa valittava joko
varusmiespalvelus tai siviilipalvelus. Jehovan todistajien suhtautuminen aseellisen palve-
luksen suorittamiseen on kriittinen, joten on oletettavissa, ettei varusmiespalvelus tule ky-
seeseen, ehkä yksittäistapauksissa. Vielä ei siis tiedetä, estävätkö omantunnon syyt myös
siviilipalveluksen suorittamisen.

Arvoisa puhemies! Kuten ministeri Niinistö mainitsi, vuosittain Jehovan todistajia tulee
asevelvollisuusikään noin sata, ja vaikka osa kieltäytyisi siviilipalveluksesta, määrä on
kuitenkin suhteellisen pieni 20 000 varusmiespalveluksen suorittavan joukossa.

Kannatan tätä hallituksen esitystä, ja toivottavasti saamme tämän myös pian voimaan.
10



Pöytäkirjan asiakohta PTK 89/2018 vp
15.44 Antero Laukkanen kd: Arvoisa rouva puhemies! Hallitus esittää, että Jehovan to-
distajien vapauttaminen asepalveluksesta kumotaan. Esitys saa tukea myös kristillisdemo-
kraateilta ja on kokonaisuudessaan kannatettava.

Helmikuussa Helsingin hovioikeus katsoi, että siviilipalveluksesta kieltäytyneen henki-
lön tuomitseminen vankeuteen oli syrjivää kohtelua. Ratkaisun taustalla oli se, että Jeho-
van todistajat on erikseen lailla vapautettu ase- ja siviilipalveluksesta. On siis välttämätön-
tä poistaa nykyisessä lainsäädännössä oleva epätasa-arvoisuus. Erilaisia vakaumuksia on
kohdeltava samanarvoisesti ja ilman syrjintää. Meillä on siis oltava systeemi, joka kestää
myös ihmisoikeustarkastelun. Tämä esitys antaa myös mahdollisuuden käydä keskustelua
nykyisen siviilipalvelun kehittämisestä, ja tähän keskusteluun olisikin hyvä varata hieman
enemmän aikaa.

Kristillisdemokraattien kanta ja näkemys on selkeä. Nykyinen miesten yleiseen asevel-
vollisuuteen ja naisten vapaaehtoiseen palvelukseen perustuva malli on uskottava, toimiva
ja koeteltu. Asevelvollisuuden voi suorittaa myös aseettomana. Kuitenkin maanpuolustus-
velvollisuuden vaihtoehtoja voisi laajentaa ja siten myös lisätä naisten osallisuutta yleises-
sä maanpuolustuksessa. Kristillisdemokraattien mielestä maanpuolustuksen pitää perus-
tua yleiseen asevelvollisuuteen, uskottavaan ja itsenäiseen puolustukseen sekä alueelli-
seen maanpuolustusjärjestelmään. Asevelvollisuutta tulee kehittää siten, että reserviläis-
joukot pystyvät vastaamaan nopeasti muuttuviin turvallisuustilanteisiin ja hybridisodan-
käyntiin nykyistä paremmin.

Arvoisa puhemies! Täällä edustaja Andersson nosti esiin totaalikieltäytyjien määrän
mahdollisen lisääntymisen. Myös minusta se on todellinen mahdollisuus, ja siihen on kyllä
hyvä varautua. Myös tämä siviilipalveluksen palvelusajan kesto on minusta ongelmalli-
nen, koska se ei ole yhdenvertainen ja sillä on nimenomaan vakaumuksen ilmaisemiseen
kohdistuvan rangaistuksen luonne. Kaikki haluavat täyttää maanpuolustusvelvoitteensa,
näin ajattelen, mutta kaikki eivät halua tehdä sitä aseiden voimalla.

Täällä edustaja Mustajärvi totesi, että kuka voi arvioida jonkun henkilön vakaumusta.
Minusta se oli hyvä kysymys. Tällä hetkellä Maahanmuuttovirastossa on ihan palkattuna
valtion varoilla tällainen henkilö, joka arvioi maahanmuuttajien ja turvapaikanhakijoiden
vakaumusta. Minusta tämä asia ansaitsisi laajempaa keskustelua, että kuka omaa sellaisia
kykyjä ja lahjoja, että hän pystyy arvioimaan, kenen vakaumus on minkäkinlainen, kuinka
syvä se on ja milloin se on syntynyt ja niin edelleen, jotta voidaan sitten sen pohjalta pää-
tellä, onko hän tosissaan vai ei.

Muistan, kun aikanaan itse pyrin siviilipalveluun. Seisoin 17-vuotiaana nuorena poika-
na kolmen sotilasherran edessä ja hyvä etten alleni laskenut, kun katselin niitä herroja ja he
tiukkasivat minulta, että millainen on nuoren miehen vakaumus. Onneksi tämä käytäntö
sittemmin poistui, kun Suomi sai siitä nuhteita ihmisoikeustuomioistuimelta, ja käytäntö
muuttui sitten inhimilliseksi ja ihmisen ihmisarvoa kunnioittavaksi.

Kansainvälisesti Jehovan todistajien tilanne on sellainen, että heillä ei ole mitään yhteis-
tä doktriinia siitä, miten asepalveluun tulee suhtautua, vaan se vaihtelee eri maittain. Siinä
mielessä tämä esitys, joka nyt, arvoisa puolustusministeri, on käsillä, ei millään tavalla
loukkaa Jehovan todistajien uskonnollisia käsityksiä.

Kannatan tätä esitystä ja toivon, että valiokunnassa siitä syntyy hyviä keskusteluja ja
saamme siitä aikaan mietinnön, joka myös toisi lisäarvoa sitten suomalaiseen maanpuolus-
tuskeskusteluun. Maan puolustamisen ei aina tarvitse tarkoittaa aseellista puolustusta.
11



Pöytäkirjan asiakohta PTK 89/2018 vp
15.49 Mika Kari sd: Arvoisa rouva puhemies! Ihan ensimmäiseksi edustaja Laukkasen
hyvän puheenvuoron loppuosasta herkistyneenä sanon sen, että arvostan myös ministerin
puheenvuoroa, että siviilipalvelusta pitää kehittää, ja se on kehittynyt ajassa, enää ei tarvit-
se nuoren varusmiehen laskea alleen upseerien kysyessä vakaumuksesta. Se on oikeusval-
tion ja demokratian ja myös maanpuolustustahdon kannalta äärimmäisen tärkeä asia, että
koetaan, että maanpuolustus on yhteinen asia ja jokainen meistä voi antaa siihen työhön
oman henkilökohtaisen panoksen oman henkilökohtaisen vakaumuksen kautta.

Arvostan tosiaan sitä, että ministeri sanoi myös tästä siviilipalveluksen kehittämisestä
samaan suuntaan, ja oikeastaan samassa yhteydessä mielelläni kysyisinkin — vaikka vaa-
lit nyt täällä Suomessakin lähestyvät kovaa vauhtia — voisimmeko hakea tällaista parla-
mentaarista näkyä, en tarkoita nyt mitään työryhmää tai muuta jäykkää järjestelmää, mutta
jotain sellaista näkyä siitä, millä tavalla siviilipalvelusta voitaisiin tulevina vuosina kehit-
tää, mihin suuntaan, millä tavalla. Tätäkin kautta voisimme kehittää maanpuolustustahtoa
tämän maanpuolustusvelvollisuuden ja koko kansan tuen saamiseksi niin, että siviilipalve-
lua ei enää tässä tasavallassa kukaan kokisi rangaistukseksi vaan yhdeksi muodoksi hoitaa
velvollisuuttaan. 

Samassa yhteydessä vielä kysyn ministeriltä tästä eduskunnan oikeusasiamiehen lau-
sunnosta: Sanoin virheellisesti, että tämä asiantila olisi ollut yli 20 vuotta. Se on ollut yli 30
vuotta, niin kuin tässä tuli jo esiin, 80-luvun puolelta. Oikeusasiamies kiinnittää huomiota
kahteen asiaan. Toinen on tämä perustuslakivaliokunnan kuuleminen asian käsittelyn yh-
teydessä ja toinen tähän lakiin liittyvä siirtymäaika, jota oikeusasiamies näkemyksensä
mukaan pitää liian lyhyenä. Pitäisikö, ministeri, siirtymäaikaa lisätä ja pitäisikö nyt myös
perustuslakivaliokunnalta pyytää lausunto tähän asiaan?

15.52 Mikko Savola kesk: Arvoisa rouva puhemies! Laki Jehovan todistajien vapautuk-
sesta annetun lain kumoamisesta on käsittelyssä, ja tässä on tietysti jo käyty hyvää keskus-
telua viimeisen 45 minuutin aikana. Yhtenäinen näkemys meillä näyttää olevan siitä, että
tämä 80-luvulla säädetty laki, jossa määrät eivät nykyään enää ole suuret, on hyvin perus-
teltua nyt kumota. Ja enemmän kuin näistä määristä on kyse periaatteesta. On kyse siitä,
että olemme tasavertaisessa asemassa tässä yhteiskunnassa eikä millään uskontoryhmällä
ole erivapautta niitten velvollisuuksien suhteen, mitä yhteiskuntaa kohtaan meillä on.

Meidän puolustusjärjestelmämme perustuu yleiseen asevelvollisuuteen ja reserviläisiin
pohjautuviin sodanajan joukkoihin. Itse asiassa noin 96 prosenttia meidän sodanajan vah-
vuudestamme on reserviläisiä, ja tämä on meillä kyllä erittäin suuri vahvuus, mikä meillä
kansalliseen puolustukseen tulee. On vaarallisia esimerkkejä hyvin läheltäkin. Esimerkik-
si Ruotsissa vuonna 2009 luovuttiin yleisestä asevelvollisuudesta, ja siellä on asiaa kadut-
tu: enää ei pystytä saamaan kokoon sitä määrää asevelvollisia, mikä tarve olisi, ja kun on
koetettu palauttaa asevelvollisuutta, niin rekrytointimäärät ovat olleet hyvin pieniä. Jos
tämä kerran pääsisi notkahtamaan, niin sitä ei helposti, jos koskaan, takaisin saisi.

Asevelvollisuuden meillä suorittaa yli 20 000 suomalaista. Sitä suoritetaan eripituisissa
ajanjaksoissa tehtävänkuvasta riippuen. 165 vuorokautta on lyhin aika, ja 255 vuorokautta
ja 347 vuorokautta ovat nämä muut ajanjaksot plus sitten vielä reserviin sijoitus ja mahdol-
liset kertausharjoitukset. Eli kaiken kaikkiaan asevelvollisuus, kun se kestää meillä aina
sinne 60 vuoden ikään, voi tuoda hyvinkin paljon velvollisuuksia mukanaan, ja sen vuoksi
tavallaan vieroksun sitä ajattelua, että siviilipalveluksen kestoa lähdettäisiin siitä syystä ly-
hentämään, että se koettaisiin jollakin lailla rangaistuksenomaisena. Kyllähän tässä tasa-
12



Pöytäkirjan asiakohta PTK 89/2018 vp
vertaisuutta on haettu eri tapoja peilaten, esimerkiksi fyysisyyteen, kuormittavuuteen, vaa-
tivuuteen ja siihen, että ylipäätään huolehditaan siitä aseellisesta ja sotilaallisesta puolus-
tuksesta verrattuna siihen, että tehdään se kansalaisvelvollisuus siviilipalveluksen kautta. 

Mutta siihen olisin kyllä hyvinkin valmis, että tätä kokonaisturvallisuusajattelua lähdet-
täisiin kehittämään myös siviilipalveluksen osalta. Varmasti meillä tulee olemaan keskus-
telussa moneen kertaan se, että kokonaisturvallisuuskoulutusta lähdettäisiin Suomessa
enemmänkin miettimään. Mutta siinä pitää olla kyllä mielestäni hyvin tarkkana, ettei se
murenna meillä nimenomaan näitä sotilaallisia taitoja ja murenna sitä asevelvollisuutta,
mikä meillä tällä hetkellä on.

Haluaisin nostaa esiin tähän vielä vapaaehtoisen maanpuolustuksen merkityksen. Kun
on saanut vapaaehtoisen maanpuolustuksen neuvottelukunnan puheenjohtajana olla nyt tä-
män vaalikauden ja olemme käyneet tutustumassa erilaisiin harjoituksiin, niin olen hyvin
vaikuttunut näistä Naisten Valmiusliiton harjoituksista, mitä järjestetään. Siellä annetaan
nimenomaan näitä kansalaisen perustaitoja naisille. Naiset itse kouluttavat siellä ja oppi-
vat. Ne ovat hyvin suosittuja kursseja, ja ne menevät aina jo ensimmäisten tuntien aikana
täyteen. Itse asiassa jos sinne resursseja lisättäisiin, niin vielä paljon enemmän naisia pää-
sisi näille Naisten Valmiusliiton kursseille osallistumaan. 

Tämä on se, mitä tarvitaan, ja tätä meidän vapaaehtoista maanpuolustuksen kenttää mei-
dän pitäisi pystyä hyödyntämään tässä maassa vielä paljon enemmän. Reserviläisliiton,
Reserviupseeriliiton, Maanpuolustuskiltojen liiton ja sitten tietysti koulutusjärjestönä
MPK:n toimintaa pitäisi kehittää. Olen hyvin tyytyväinen kyllä siihen, että ministeri on ot-
tanut nämä vakavasti ja maanpuolustuskoulutusta ja MPK:n roolia tullaan kehittämään jat-
kossa huomattavasti lisää ja myöskin velvollisuuksia ja oikeuksia annetaan sinne MPK:n
puolelle lisää.

Rouva puhemies! Tähän loppuun vielä tästä tasavertaisuudesta. Totaalikieltäytyminen
ei ole minun mielestäni mikään vaihtoehto, ja siitä kuuluukin tulla asianmukainen rangais-
tus, jos ei mitään velvollisuutta yhteiskuntaa kohtaan halua tehdä. Ja kuten jo debatissa sa-
noin, tasavallan presidentti on hyvä esimerkki siitä, että hän ei ole yhtään armahdusta to-
taalikieltäytyjille antanut ollessaan virassa, ja tämä on linja, mistä tuleekin pitää kiinni.

Puhemies Paula Risikko: Koska suunnitelma oli, että 16.15 tämä osuus loppuu, niin ote-
taan kaksi puheenvuoroa, Maijala ja Elo, ja sen jälkeen kaksi minuuttia ministerille. Sen
jälkeen siirrytään sitten seuraavaan asiaan. 

15.58 Eeva-Maria Maijala kesk: Arvoisa puhemies! Suomessa meillä on perustuslain ta-
kaama uskonnonvapaus. Erilaisissa yhteyksissä tässä yhteiskunnassa ja myös täällä edus-
kunnassa on käyty vääntöä, millaisista asioista voidaan sallia ihmisen omantunnonvapaus.
On kuitenkin selvää, että on tiettyjä yhteiskunnallisia velvoitteita, jotka koskevat kaikkia
suomalaisia. Esimerkiksi jokaisella rahaa tienaavalla on velvollisuus maksaa veroja. Tästä
ei voi vapautua, vaikka kokisi sen toimivan omaa vakaumustaan vastaan. Perustuslain mu-
kaan jokainen Suomen kansalainen on velvollinen osallistumaan isänmaan puolustukseen
tai avustamaan sitä sen mukaan kuin laissa säädetään. Jotkut puhuvat niin sanotusta totaa-
likieltäytymisestä ihmisoikeutena. Minulle ja luullakseni kaikille äänestäjilleni se on käpy-
kaartilaisuutta, maanpetturuutta. 

Hallituksen esityksessä mainitut rangaistusseuraamukset totaalikieltäytymisestä tulee-
kin säilyttää. Hyvä. Suomen maanpuolustus perustuu ennen kaikkea korkeaan maanpuo-
13



Pöytäkirjan asiakohta PTK 89/2018 vp
lustustahtoon ja yleiseen asevelvollisuuteen. Meillä on mahdollisuus suorittaa myös sivii-
lipalvelus, jos aatteellisista tai muista syistä ei katso voivansa suoriutua asepalveluksesta.
Tämä on siis vaihtoehto myös jehovalaisille, jotka eivät halua osallistua asepalvelukseen.
Tietysti on tässäkin hyvä muistuttaa, että maanpuolustuksemme romahtaisi, jos kaikki
Suomen nuoret miehet valitsisivat siviilipalveluksen. Siksi onkin hyvä, että valtaosa heistä
suorittaa asepalveluksen ja näin vahvistaa armeijamme ja maanpuolustuksemme uskotta-
vuutta.

Asevelvollisuus koskee pakollisena yksinomaan miehiä, mutta myös monet naiset ovat
käyneet asepalveluksen tai ovat muulla tavalla mukana vapaaehtoisessa maanpuolustus-
työssä. Olisinhan minäkin sen saattanut käydä, jos olisin aikoinaan kerjennyt, mutta minä
kerkesin vanheta, ennen kuin se tuli. Näitä toimintamuotoja tulee edelleen kehittää. Meillä
on jo Lotta Svärd -järjestön historian kautta vahvat juuret naisten osallistumisesta maan-
puolustukseen. 

Suomessa on runsaasti erilaisia uskontokuntia, ja maamme perinteiset kristilliset kan-
sankirkot sen enempää kuin muutkaan kristilliset yhteisöt eivät ole vaatineet itselleen erioi-
keuksia asepalveluksen suhteen. Sen sijaan moni heistä, tuntemistanikin, on suorittanut si-
viilipalveluksen tai aseettoman palveluksen. Jehovan todistajien erioikeudelle tässä asias-
sa ei löydy minkäänlaisia kestäviä perusteluita, etenkään kun maanpuolustus merkitsee ny-
kyään paljon muutakin kuin taistelua rintamalla ja on nähtävä mitä moninaisimpiin yhteis-
kuntaamme koskeviin uhkiin varautumisena.

Arvoisa puhemies! Joka haluaa asua tässä maassa ja nauttia niistä eduista ja palveluista,
joita tämä kansakunta hänelle tarjoaa, on myös velvollinen osallistumaan maansa puolus-
tamiseen, joten kannatan tätä esitystä. 

Ensimmäinen varapuhemies Mauri Pekkarinen:  Arvoisat edustajat, myönnän vielä pu-
heenvuoron edustaja Elolle ja sen jälkeen ministerille 2 minuuttia. 

16.01 Simon Elo sin: Arvoisa herra puhemies! Tässä hallituksen esityksessä on tosiaan
kyse vuonna 1987 — vuosi minun syntymäni jälkeen — voimaan tulleen poikkeuslain ku-
moamisesityksestä. Kysymys tässä kumoamisesityksessä on perustuslaissa säädetyn yh-
denvertaisuuden vaatimuksen noudattamisesta. 

Perustuslain yhdenvertaisuusperiaatteen valossa on erittäin perusteltua, että ketään —
ketään — ei aseteta eriarvoiseen asemaan vakaumuksesta riippuen. Tästä johtuen on luon-
nollisesti perusteltua, että ministeri Niinistö on ryhtynyt toimenpiteisiin Suomen yleiseen
asevelvollisuuteen perustuvan puolustusratkaisun turvaamiseksi tilanteessa, jossa on aiem-
paa epävarmempaa, että totaalikieltäytymisestä aiheutuu seuraamus. Tämä hovioikeuden
päätöshän ei ole vielä lainvoimainen, sillä syyttäjä on hakenut asiassa valituslupaa kor-
keimmalta oikeudelta, eli jää vielä nähtäväksi sitten, miten lainvoimaisessa päätöksessä
asia nähdään. Aseistakieltäytymisoikeushan sinänsä Suomessa taataan mahdollisuudella
hakeutua siviilipalvelukseen, eikä tämä esitys sitä mahdollisuutta muuta.

Lausuntokierroksella esitys sai laajaa tukea myös oppositiolta. Kuitenkin on huomatta-
va, että vihreät lausuivat: ”Ongelma ei ole niinkään Jehovan todistajien positiivinen eri-
tyiskohtelu vaan se, että muita pasifistisia vakaumuksia ei kohdella lainsäädännössä samal-
la tavalla. Vihreät lähtee siitä, että omantunnon syistä aseista kieltäytyvää ei tule rangaista.
Sen sijaan, että poistettaisiin erivapaus Jehovan todistajilta, epäkohta tulisikin korjata si-
ten, että myös muiden vastaavan syvyysluokan vakaumusten edustajat voitaisiin vapauttaa
14



Pöytäkirjan asiakohta PTK 89/2018 vp
varusmies- ja siviilipalveluksesta. Vapautusta hakiessaan hakijan tulisi pystyä perustele-
maan vakaumuksensa.” Vihreiden ehdotus kyllä, täytyy sanoa, vaarantaisi Suomen ylei-
seen asevelvollisuuteen perustuvan puolustusjärjestelmän. 

Arvoisa puhemies! Täytyy myös sanoa, että on hyvin vaikea nähdä sellaista tilannetta,
missä tällainen vihreiden esittämä vakaumuksen arviointi- ja tutkintajärjestelmä, jossa
mahdollistettaisiin vapautus myös muille kuin Jehovan todistajille, voisi toimia. Se olisi
käytännössä mahdotonta toteuttaa ja itse asiassa perustuslain kannalta jopa ongelmallisem-
pi kuin nykyinen tilanne, missä olemme. Yksilön vakaumuksen vahvuuden ja aitouden tut-
kimukseen liittyisi monenlaisia ajatuksen-, omantunnon- ja uskonnonvapauden kunnioit-
tamisen ongelmia, niin kuin täällä edustaja Laukkanen muun muassa puheenvuorossaan toi
esiin. Olisi erittäin ongelmallista ja nyky-yhteiskunnalle suorastaan vierasta, että viran-
omaisen tai tuomioistuimen päätöksellä määriteltäisiin yksilön uskonnollisen tai muun va-
kaumuksen sisältö, aitous ja vahvuus. Ei ole olemassa myöskään mitään hyväksyttäviä tai
syrjimättömiä perusteita, joilla vapautetut voitaisiin erotella niistä, jotka vapautusta eivät
saisi. Vakaumuksen tutkintajärjestelmä onkin siviilipalvelukseen hakeutumisen osalta
mahdollista ottaa käyttöön vain poikkeusoloissa. Poikkeusololainsäädäntö on kuitenkin ni-
mensä mukaisesti tarkoitettu poikkeuksellisiin oloihin, eivätkä samat menettelyt olisi hy-
väksyttäviä normaalioloissa, missä onneksi tasavaltamme tälläkin hetkellä elää. 

Myös muut mahdolliset ratkaisuvaihtoehdot vapautuslain ongelmiin liittyen olisivat
käytännössä mahdottomia. Ainoa toinen vaihtoehto olisi täysin vapaaehtoinen asepalve-
lus. Se romuttaisi aivan varmasti yleisen asevelvollisuuden. Velvollisuus ei tosiasiallisesti
ole velvollisuus, jos sen rikkomisesta ei seuraa mitään. Niin kuin ministeri Niinistö aikai-
semmin aivan oikein sanoi, ”mielipidevanki” on yhden kansainvälisen järjestön, Amnesty
Internationalin, käyttämä termi. Mikään virallinen taho, kuten YK tai Euroopan neuvosto,
ei pidä suomalaisia totaalikieltäytyjiä mielipidevankeina, sillä heille nimenomaan on tar-
jottu mahdollisuus aseistakieltäytymiseen eli siviilipalvelukseen, josta he ovat sitten kiel-
täytyneet, millä lain mukaan on sitten rangaistuksensa. 

Tässä myös edustaja Laukkanen nosti aivan oikein esiin kristittyjen vakaumuksen. On
aivan oikein, että on paljon kristittyjä, jotka esimerkiksi kymmeneen käskyyn viitaten —
älä tapa — kokevat, että he eivät voi suorittaa aseellista palvelusta. Se on aivan ymmärret-
tävä vakaumus. On ollut erittäin kestämätön tilanne, missä me nyt elämme, että esimerkik-
si tämä ihmisryhmä on eriarvoisessa asemassa suhteessa Jehovan todistajiin, jotka vakau-
muksensa perusteella kokevat samoin. 

Maan puolustaminen jo perustuslainkin lähtökohdista ei minustakaan voi aina tarkoittaa
pelkästään aseellista puolustamista, ja siksi toivon, että siviilipalvelusta kehitetään seuraa-
van hallituksen toimesta kokonaisturvallisuutta huomioivampaan suuntaan ja että myös
Puolustusvoimat entistä vahvemmin niille asevelvollisille, joille se aseellinen palvelus ei
tule kysymykseen vakaumuksellisin perustein, tarjoaisi aseetonta varusmiespalvelusta. 

Ensimmäinen varapuhemies Mauri Pekkarinen: Vielä ministeri, 2 minuuttia haluamal-
taan paikalta. 

16.06 Puolustusministeri Jussi Niinistö: Arvoisa puhemies! Lyhyesti muutama kom-
mentti. Edelleen kiitos kaikille tuesta lakiesitykselle yli hallitus—oppositio-rajojen.

Edustaja Laiho aloitti: siviilipalvelus voisi tosiaan tukea yhteiskunnan varautumista,
mutta se vaatisi sen merkittävää kehittämistä. Edustaja Räsäselle ja Laukkaselle, ja ylipää-
15



Pöytäkirjan asiakohta PTK 89/2018 vp
tään KD:lle, haluan lausua kiitokseni tuesta yleiselle asevelvollisuudelle ja riittävän sod-
anajan joukon muodostamisen tarpeen ymmärtämiselle. Jehovan todistajat ovat kansainvä-
lisesti tosiaankin osallistuneet siviilipalvelukseen, muistaakseni esimerkiksi Itävallassa,
jossa on koko lailla Suomen kaltainen asevelvollisuusjärjestelmä.

Edustaja Laukkanen puhui myös vakaumuksesta. Henkilökohtaisesti arvostan myös nii-
tä varusmiehiä, niitä harvoja varusmiehiä, jotka vuosittain suorittavat aseettomana varus-
miespalveluksen. Se vaatii jo kanttia, eli ei unohdeta tätä aseettoman palveluksenkaan
mahdollisuutta, kun puhutaan asevelvollisuudesta. [Antero Laukkanen: Hyvä, oikein hy-
vä!] Siviilipalvelus ei perustu tutkittuun vakaumukseen, vaan se perustuu omaan ilmoituk-
seen siitä, että haluaa suorittaa siviilipalveluksen. Suomessa vakaumus tutkitaan korkein-
taan sodan aikana, mutta se on jo toinen asia se. 

Edustaja Kari kysyi siviilipalveluksen kehittämisestä, joka kuitenkin lähtökohtaisesti on
ministeri Lindströmin hallinnonalaa, joten olen hänen kanssaan asiasta keskustellut, mutta
pallo on ministeri Jarpalla.

Siirtymäajankohdasta on varmasti hyvä keskustella valiokunnassa. En pitäisi henkilö-
kohtaisesti perustuslakivaliokunnan lausuntoa tässä yhteydessä välttämättömänä mutta
totta kai luotan eduskunnan osaamiseen.

Edustaja Savolalle kiitos tuesta yleiselle asevelvollisuudelle, täysin oikea analyysi mie-
lestäni. Jos asevelvollisuuden velvoittavuudesta lipsutaan, on takaisinpaluu käytännössä
hyvin vaikeaa. Olen saanut seurata viime aikoina Ruotsin kipuilua tässä asiassa. Ja samaa
mieltä olen siitä, että naisille pitäisi lisätä näitä mahdollisuuksia osallistua maanpuolustus-
ja kokonaisturvallisuustehtäviin, mutta toki siihen on silloin myös saatava lisää resursseja.
[Puhemies koputtaa]

Lopuksi vielä edustaja Maijalalle ja edustaja Elolle: Samaa mieltä, että velvollisuus ei
ole tosiasiallisesti velvollisuus, jos sen rikkomisesta ei seuraa mitään. Samalla kuitenkin
maanpuolustustahtoa on vaalittava ja tuettava myönteisessä hengessä.

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi. 

Keskustelu keskeytettiin kello 16.09.

————

Keskustelua jatkettiin kello 16.51.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn 4. asiakohdan käsittelyä.

16.51 Sami Savio ps: Arvoisa puhemies! Täysistunnossa on jo ehditty käydä hyvää ja pe-
rusteltua keskustelua maanpuolustuksesta ja asevelvollisuuden eri muodoista. Haluan tuo-
da tässä yhteydessä myös oman näkemykseni lyhyesti esille aiheeseen liittyen.

Kuten on todettu, Suomen puolustuksen kulmakivenä on yleinen asevelvollisuus, se on
ollut sitä historiallisesti, ja sen tulee olla sitä jatkossakin. Erilaisten mittausten mukaan
maanpuolustushenki on valitettavasti heikentynyt viime vuosina, ja maanpuolustukseen ja
16



Pöytäkirjan asiakohta PTK 89/2018 vp
sen erilaisiin muotoihin tuleekin kiinnittää jatkossa erityistä huomiota. Uhat ovat moni-
muotoistuneet, eikä maailma ole missään nimessä muuttunut turvalliseksi lintukodoksi, ja
tämä koskee myös Suomea.

Arvoisa puhemies! Maanpuolustustahtoa vahvistettaessa olennaista huomiota on kiinni-
tettävä lainsäädännön tasa-arvoisuuteen, yhdenvertaisuuteen ja syrjimättömyyteen. Sitä
tämä lakiesitys mielestäni toteuttaa ja edistää. Esityksen myötä lainsäädäntöä tuodaan ny-
kyajan vaatimusten tasolle siltä osin, että myös Jehovan todistajat tuodaan samalle viivalle
muiden ryhmien kanssa, mitä tulee asevelvollisuuden suorittamiseen. 

Jehovan todistajien asevelvollisuudesta vuosikausien ajan käydyn julkisen keskustelun
johtopäätösten tuominen lainsäädäntöön onkin myönteistä, ja mielestäni sitä kautta voi-
daan myös omalta osaltaan korostaa yleistä maanpuolustustahtoa nimenomaan yhdenver-
taisuuden ja tasa-arvoisuuden lisääntymisen myötä. Se ei myöskään ole millään muotoa
ristiriidassa sen asian kanssa, että jokaisen kansalaisen uskonnollinen tai aatteellinen va-
kaumus tulee ottaa ja otetaankin vakavasti palvelusmuotoa määriteltäessä.

Aseettomassa tai siviilipalveluksessa vuosien myötä tapahtuneen kehityksen pitäisikin
mahdollistaa kaikkien osallistuminen omasta vakaumuksesta riippumatta, vaikka asepal-
veluksen tuleekin ehdottomasti säilyä myös tulevaisuudessa ylivoimaisesti tärkeimpänä
vaihtoehtona. 

16.54 Ville Skinnari sd: Arvoisa puhemies! Yhdenvertaisuus tietysti lähtee meillä aina
ihan perustuslaista saakka. On hyvä kannattaa aihetta, mistä nyt puhumme, ihan samalla ta-
valla äskeisen puhujan kanssa ja tukea sitä esitystä, mikä tässä nyt on pöydällä. Haluaisin
kuitenkin muistuttaa tässä samalla siitä tosiasiasta, että kun me puhumme Puolustusvoi-
mista ja kaiken kaikkiaan puolustuskyvystä, niin tänä syksynä on myös erittäin ajankohtai-
nen keskustelu, joka liittyy liikuntapoliittiseen selontekoon, joka tulee eduskuntaan, siitä,
missä kunnossa meidän asevelvolliset ovat. Kun me katsomme näitä tilastoja, mitkä nyt
ovat tulleet, viime vuosilta liittyen meidän Puolustusvoimien ja varusmiesten fyysiseen
kuntoon, niin on aivan selvää, että tulokset ovat käytännössä romahtaneet niistä ajoista,
kun meillä varusmiehet vielä olivat kokonaisvaltaisesti hyvässä kunnossa. Eli meillä on
edelleen todella hyväkuntoisia, mutta samalla meillä on myös entistä huonokuntoisempia,
mikä tarkoittaa sitä, että se keskiarvo ja se, millä sitten se itse varsinainen työ tehdään mah-
dollisissa kriisitilanteissa, on erittäin kovien haasteiden alla. 

Arvoisa puhemies! Tästä keskustelusta tietysti seuraa se, että tämä asia tulee meille vie-
lä perustuslakivaliokuntaan, ja me varmasti teemme siellä huolellista työtä ja arvioimme
sen, niin kuin kaikki muutkin esitykset, Suomen perustuslain kannalta. 

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan on annettava lausun-
to.
17


	4
	15.05
	15.10
	15.11
	15.12
	15.13
	15.15
	15.16
	15.17
	15.18
	15.19
	15.20
	15.21
	15.22
	15.23
	15.24
	15.25
	15.26
	15.27
	15.28
	15.30
	15.31
	15.32
	15.35
	15.37
	15.39
	15.41
	15.44
	15.49
	15.52
	15.58
	16.01
	16.06
	16.51
	16.54


