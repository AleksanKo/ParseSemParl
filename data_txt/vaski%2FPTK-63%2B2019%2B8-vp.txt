















































DEMDF59.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

8. Hallituksen esitys eduskunnalle laeiksi tulotietojärjestelmästä annetun lain, verotusme-
nettelystä annetun lain 15 §:n ja tuloverolain 64 §:n muuttamisesta

Hallituksen esitys HE 78/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 8.
asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.58 Valtiovarainministeri Mika Lintilä (esittelypuheenvuoro): Arvoisa puhemies!
Hallituksen esityksestä eduskunnalle laeiksi tulotietojärjestelmästä annetun lain, verotus-
menettelystä annetun lain 15 §:n ja tuloverolain 64 §:n muuttamisesta on itse asiassa ky-
selty yllättävänkin paljon. Eli tulorekisterin tämän vuoden alun käyttöönotossa ilmenneet
ongelmat ovat osaltaan antaneet aiheen hallitusohjelman kirjaukselle, jonka mukaan tulo-
rekisterin käyttöönotossa ilmenneet ongelmat selvitetään ja niitä korjataan, jotta helpote-
taan pienyrittäjien ja kansalaisjärjestöjen toimintaa.

Tässä esityksessä on kyse juuri näistä pienille toimijoille tarkoitetuista helpotuksista.
Tulotietojärjestelmästä annettua lakia ehdotetaan muutettavaksi siten, että tulorekisteriin
ilmoitettavien tietojen antamiselle säädettyjä määräaikoja pidennettäisiin luontaisetujen,
palkkaennakoiden, verovapaiden kustannusten korvausten ja rekisteröidyn yhdistyksen
maksamien enintään 200 euron määräisten kertasuoritusten osalta. Myöhästymismaksun
määräämiselle säädettyä siirtymäaikaa pidennettäisiin vuodella siten, että myöhästymis-
maksua määrättäisiin pääsääntöisesti vasta 1. päivänä tammikuuta 2021 tai sen jälkeen
maksettuja suorituksia koskevan ilmoituksen myöhästymisen perusteella. Lisäksi myöhäs-
tymismaksua koskevia säännöksiä tarkistettaisiin luontaisetuja koskevien ilmoitusten osal-
ta.

Verotusmenettelystä annettua lakia ehdotetaan muutettavaksi siten, että sivullisen tiedo-
nantovelvollisuuden piiristä vapautettaisiin enintään 100 euron suuruiset kilpailupalkin-
not, jotka eivät liity työ- tai palvelussuhteeseen. 

Lain on nyt tarkoitus tulla voimaan vuoden alusta.

Ensimmäinen varapuhemies Tuula Haatainen: Ja keskusteluun.

16.00 Iiris Suomela vihr: Arvoisa puhemies! Tämä tulorekisteriuudistus on erinomainen
esimerkki siitä, miten voidaan ensinnäkin tehdä hyvin eteenpäin katsova, digitalisaatiota
 Tarkistettu
4.0



Pöytäkirjan asiakohta PTK 63/2019 vp
edistävä uudistus ja sitten vielä jatkaa lainsäädännön ja käytäntöjen kehittämistä hyvässä
dialogissa olennaisimpien sidosryhmien kanssa. Hallitus on todella tarttunut toimeen sii-
nä, että kun on kerran tunnistettu, että järjestelmässä on korjaamisen varaa, niin sitten ne
puutteet korjataan rivakasti. Tästä onkin tullut laajasti kiitosta etenkin yrityksiltä ja järjes-
töiltä, niiltä kaikista pienimmiltä toimijoilta, jotka ovat aiemmin kokeneet hankalaksi juu-
rikin näiden pienten rahojen ilmoittamisen ja monet muut harvemmin käytetyt ominaisuu-
det tässä järjestelmässä. Siksi onkin syytä lausua ääneen kiitos kaikille, jotka ovat tätä jär-
jestelmää olleet kehittämässä, ja samalla toivoa, että vastaavantyyppisiä järjestelyjä saatai-
siin otettua käyttöön muuallakin kuin verotuksen kohdalla.

Suomihan on todella edistyksellinen, ja siinä, missä esimerkiksi Yhdysvalloissa ihan ta-
vallinen palkansaaja saattaa joutua palkkaamaan erillisen konsultin hoitamaan omaa ve-
roilmoitustaan, meillä moni ei välttämättä ajattele veroilmoitustaan juuri lainkaan, koska
järjestelmä on niin pitkälti automatisoitu ja nojaa niin pitkälti luottamukseen kutakin ve-
ronmaksajaa kohtaan, niin että yksilön ei tarvitse huolehtia, että siinä kohtaa jokin menisi
pieleen, jos ei palkkaa asiantuntijaa katsomaan omien asioidensa perään. Tätä samaa digi-
talisaatioon, automatisaatioon ja ennen kaikkea vahvaan luottamukseen perustuvaa järjes-
telyä olisi syytä käyttää muuallakin.

Vastaesimerkki näille verotuksen loistaville käytännöille löytyy sosiaaliturvan puolelta,
missä monessa kohtaa, varsinkin niissä kaikista pienimmissä, viimesijaisissa etuuksissa,
edetään herkästi luottamuksen sijaan tarkistamisella, vielä tuplavarmistamisella ja lisäsel-
vitysten pyytämisellä. Etenkin moni yleisen asumistuen, toimeentulotuen ja muiden mini-
mietuuksien varassa elävä on nostanut esiin sen, että tällä hetkellä byrokratiaan ja siihen
hakemusten pyörittämiseen, lisäselvitysten pyörittämiseen käytetään jopa enemmän aikaa
kuin siihen sosiaalityöhön, mikä on kuitenkin ollut keskeinen osa meidän toimeentulotuki-
järjestelmäämme. Joten jatkossa olisi hienoa nähdä myös sosiaaliturvan puolella tällaista
samanlaista upeaa asiakaslähtöisyyttä, automatisaatiota ja luottamusta, johon suomalainen
loistava Verohallinto on jo pitkään nojannut. Suomalaiset todella ovat luottamuksen arvoi-
sia, suomalaiset ovat hyviä käymään keskustelua hallinnon kehittämisestä, ja meidän kaik-
kien on syytä muistaa, että ihmisiä varten sitä hallintoa pohjimmiltaan tehdään, joten näitä
samoja hienoja periaatteita ja tätä samaa joustavaa kehittämisjärjestelyä olisi ilo nähdä
[Puhemies koputtaa] muuallakin meidän järjestelmässämme. 

16.03 Pia Viitanen sd: Arvoisa puhemies! Taitaa olla kysymyksessä se esitys, mistä me
ministeriä kiitimme jo aiemmassa keskustelussa silloin, kun muutamia päiviä takaperin oli
tämän saman aihealueen toinen vastaavan tyyppinen korjaus. Eli siis silloin, kun huo-
maamme käytänteissä ongelmia, on parempi sitten, että korjataan ne saman tien. Edellisel-
lä kerralla otettiin hieman lisää aikaa siihen, mikä on parhaillaan käsittelyssä, että nämä tie-
tyt eläketulot ja muut tulevat rekisteri-ilmoittamisen varaan. Nyt sitten tämä kyseinen esi-
tys koskee sitten näitä tilanteita, joissa tiettyjä määräaikoja lykätään tai pidennetään. Ja sit-
ten on myös tämä aika paljonkin julkisuudessa keskustelua herättänyt asia, että tämän ai-
emman tulkinnan mukaan näitä ihan pieniä palkintoja jouduttiin ilmoittelemaan, koettiin
varsin byrokraattiseksi, hankalaksi ja ikäväksi järjestelyksi, ja tässä tähän nyt tulee paikka-
usta. Ja varmasti on niin, että juurikin erilaiset yhdistykset, kansalaisjärjestöt, pienet yri-
tykset, monet, saavat tästä esityksestä nyt helpotusta. Siinä mielessä tämä tulee tarpeeseen
ja on ajankohtainen, siitä kiitos.
2



Pöytäkirjan asiakohta PTK 63/2019 vp
On eräs asia — mehän siis tulemme joka tapauksessa tätä eduskunnassa käsittelemään,
jo parhaillaankin on meillä siellä valtiovarainvaliokunnan verojaostossa käsittelyssä —
mikä tuli mieleen, mikä lienee syytä kuitenkin tässä yhteydessä todeta ja ehkä katsella sit-
ten ihan tietyltä pohjalta, on se, että tässähän on nyt myös se puoli, että kun tätä — sinänsä
hyvin — enintään 100 euron suuruista kilpailupalkintoa ei enää tarvitse ilmoittaa rekiste-
riin, niin kuitenkin palkinnon saajan on itse esitettävä tämä rekisteriin. Ja tietenkin kun sit-
ten miettii monta kertaa sitä tilannetta sen palkinnon saajan näkökulmasta, niin varsin pie-
nistä eristä sielläkin on kysymys, ja voisin kuvitella, että sekin voisi osaltaan olla sellainen
tilanne, että se aiheuttaisi hämmennystä, ja jälleen kerran saattaisimme olla tilanteessa, että
sitten taas mietimme, pitäisikö korjata. Sen vuoksi varmasti tätäkin asiaa avaamme siellä
verojaoston käsittelyssä, ja toivoisin, että eduskunta sillä tavalla myös pohtisi tätä ja sitä,
voimmeko tässä yhteydessä kenties myös tämän kohdan nyt jo paikkailla. Ainakin näin no-
peasti — emme ole vielä laajaa asiantuntijakuulemista käyneet — tuntuisi siltä, että tässä
olisi yksi pohdinnan paikka.

16.06 Arto Pirttilahti kesk: Arvoisa rouva puhemies! Todellakin Sipilän hallituksen ai-
kana purettiin byrokratiaa. Siellä oli useita satoja kohteita, mitkä kevensivät arjen byrokra-
tiaa yhteiskunnan eri toimijoitten osalta. Tietenkin sen hallituksen aikana tehtiin myös
tämä tulotietojärjestelmän kehittäminen. Sinänsä tämä on erinomainen digitaalinen järjes-
telmä, mutta tässä tuli mukana myös byrokratiaa, mitä ei toivottu. Tästä oli harmia kunnil-
lekin, ja mehän nyt sitten paikkasimme lisätalousarviossa näitten kuntien verorahoitus-
osuuksia noin 237 miljoonalla jo aiemmin. Toivotaan, että näitten uudistusten ja parannus-
ten kautta järjestelmästä saadaan sitten hyvä tehtyä.

Todellakin, edustaja Viitanen otti esille myös tämän saajan näkökulman, ja toivon, että
myös keskustelussa valtiovarojen verojaostossa ja meidän eduskunnassakin tähän otettai-
siin kantaa. Toki tämä nyt helpottaa jo sinänsä meidän kolmannen sektorin ja vapaaehtois-
toimijoitten byrokratian purkua kahdella tapaa: tämä 100 euron ilmoitusraja plus sitten
tämä 200 euron määräaikaisten kertasuoritusten ilmoitusvelvollisuus viidestä päivästä
kuukauteen antavat pelivaraa yhdistyksissä.

Kaikkenansahan näitten pienten, sanotaan, bugien korjaaminen on tärkeää siinä mieles-
sä, kun me suomalaiset olemme kuitenkin lain kirjaimen mukaan eläviä ihmisiä, että ei tule
semmoisia, missä tavallaan ärsytetään turhaan itse toimijoita ja muuta, niin että meille tu-
lee niin sanottuja merkintöjä tai viivästyksiä näihin asioihin.

Tämä on erinomainen asia, ja toivon todellakin hyvää keskustelua. Tuo 100 euron raja
on varmaan jostain tullut, mutta itse pohtisin vaikka sen kaksinkertaistamistakin, niin että
se olisi sama kuin määräaikaisen kertasuorituksen osalta, mutta tästä varmaan keskustelu
käydään, onko raja kohdallaan ja ovatko kaikki toimijat kohdallaan. Tervetullut korjaus tä-
hän asiaan.

16.08 Sari Essayah kd: Arvoisa rouva puhemies! Pidän tärkeänä, että tällaisia tulorekis-
teriin liittyviä korjauksia nyt hallitus on tehnyt, ja niin kuin olemme huomanneet, tulore-
kisteri ei lähtenyt liikenteeseen aivan niin kuin ajateltiin. Tällä hetkellä kunnissa aiheuttaa
suurtakin päänvaivaa se, millä tavalla sekä verokorttiuudistus että tulorekisteri ovat sitten
vaikuttaneet siihen, miten verotulot kunnissa on arvioitu ja miten ne sitten ovat loppujen
lopuksi kertyneet.
3



Pöytäkirjan asiakohta PTK 63/2019 vp
Nämä muutokset, mitä nyt tehdään, ovat nimenomaan näitten pienien toimijoitten kan-
nalta tärkeitä. Ne ovat aiheuttaneet paljon lisää byrokratiaa, ja viiden päivän ilmoitusvel-
vollisuus on ollut todella tiukka. Jos ajatellaan vaikkapa erilaisia urheiluseuroja ja erilaisia
yhdistyksiä ja muita vastaavia, niin tuskin siellä joka päivä on joku vapaaehtoistoimija is-
tumassa tietokoneen ääressä tekemässä näitä merkintöjä, jotenka tämä on kyllä järkevään
suuntaan tehty muutos.

Täällä tuli puheenvuoroissa esille se, tarvitsisiko edes sen palkinnonsaajan sitten ollen-
kaan ilmoittaa näitä silloin kun kyse on vähäisestä määrästä. Täytyy muistaa, että tulore-
kisterin alkuperäinen ajatus oli kuitenkin se, että tällä nimenomaan pyritään pitkällä tähtäi-
mellä sekä sosiaaliturvatietojen että verotustietojen että palkkatietojen yhteensaattami-
seen, ja siltä osin sitten se, jos erilaista tuloa on tullut jossakin muodossa, on sinällänsä pe-
rusteltavissa, että näitä tuloja, jos ei muuten, niin sitten esimerkiksi Kelan etuuksien mak-
satusten johdosta, ilmoitetaan.

Todellakin on äärimmäisen tärkeää, että tämmöiset aivan vähäpätöiset palkinnot, siellä
oli lueteltu muistaakseni karkkipussia ja mitalia ja pokaalia ja vastaavantyyppistä... On ol-
lut järjetöntä, että näitä on pitänyt pyörittää ja sitten omantunnontarkkojen ihmisten vielä
miettiä, miten näitten menettelyitten kanssa pitäisi mennä eteenpäin. Varmasti ainakin ur-
heilujärjestöpuoli kiittää, että tämä uudistus tältä osin ollaan nyt saatu eteenpäin.

Muutoinkin uskon itse, että tämä tulorekisterijärjestelmä pidemmän päälle tulee ole-
maan meidän sosiaaliturvauudistuksemme yksi tärkeimpiä kulmakiviä, ja siksi ihan näistä
alkuvaiheen ongelmista ei kannata nyt masentua, vaan kannattaa jatkaa sitä työtä ja kehit-
tämistä eteenpäin ja todellakin saada tulorekisteri toimimaan mahdollisimman hyvin, jotta
sitten sen päälle pystytään rakentamaan muitten rekistereitten yhteenajamiset. Tämä on ol-
lut kristillisdemokraattien mallin, kannustavan perusturvan, lähtökohta-ajatus, että meillä
on olemassa reaaliaikainen tulorekisteri, jolloin voidaan varmistua siitä, että aina työn vas-
taanottaminen on kannustavaa, ja siihen ovat sovitettuina yhteen sitten myöskin sosiaali-
turva ja verotiedot.

16.11 Johannes Koskinen sd: Arvoisa puhemies! Ehdotuksen ansiot on jo moneen ker-
taan todettu, enkä lähde niitä toistamaan, mutta hiukan tarkemmin ehkä tuosta 100 euron il-
moitusrajasta.

Nykyään kun verotus on automatisoitu niin pitkälle, tavallisen ihmisen ei juurikaan tar-
vitse täydentää veroilmoitusta, ja tässä tapauksessa kun olisi vielä tämmöiset poikkeuksel-
liset tulot, kilpailupalkinnot muilta kuin työnantajalta, joita tulee ehkä kerran kolmessa
vuodessa tai vielä harvemmin, niin sitten se, että ne pitäisi muistaa ja hoksata ilmoittaa ve-
roilmoituksessa keskimäärin puoli vuotta sen tapahtuman jälkeen — kun sitten tavallaan
vastaavat, joissa pieniä summia voittaa jostakin systeemistä, ovat muun verotuksen piiris-
sä, esimerkiksi arpajaisverotuksen tai veikkausvoittojen osalta ihan toisenlaisen verokerty-
män puolella — johtaisi hyvin herkästi siihen, että vain muutama prosentti näistä tunnolli-
sista veronmaksajista ilmoittaisi tällaiset yksittäiset kilpailupalkinnot. Se on taas verojär-
jestelmän kannalta ongelmallista, että vain pieni osa noudattaisi verolakeja. Se muistuttaa
tilannetta, joka oli koiraveron osalta, että niitä verotuksessa ilmoitettuja koiria oli vain
muutama prosentti siitä, mitä kadulla tai metsäteillä oli nähtävissä.

Tämmöiseltä loukulta pitäisi tässä varmaan fiksussa verojärjestelmässä pystyä vältty-
mään, ja saattaisi olla oikea ratkaisu jo nyt suoraan säätää, että nämä alle 100 euron muilta
kuin työnantajalta saadut kilpailupalkinnot eivät olisi myöskään veronalaista tuloa. Siihen-
4



Pöytäkirjan asiakohta PTK 63/2019 vp
hän on helposti kirjoitettavissa sitten, että jos tällaisia tulee tietyn määrän yli, vaikkapa yli
500 vuodessa, niin sitten se tilanne muuttuisi. Kyllähän tähän on sitten tämmöisiä jatko-
normeja kirjoitettavissa, jos pidetään liian pelkistettynä tätä mallia, että kokonaan ne vero-
vapaaksi säädettäisiin. Tässä kun on politiikassa paljon vappusatasista puhuttu, niin ehkä
tästä saisi sitten tämmöisen pilkkisatasen, että pilkkipalkinnot olisivat verovapaita ja suuri
osa kansalaisista olisi tyytyväisiä. — Kiitos.

16.14 Jari Myllykoski vas: Arvoisa rouva puhemies! Tässä on ollut hyviä puheenvuoro-
ja. Juuri äsken kuultiin tästä problematiikasta, kun ollaan jo muiden verojen piirissä. No,
toki ymmärrän myös sen näkemyksen, että se on Kelan etuuksiin liittyvää, koska nyt tällä
hetkellä ennen isoa sosiaaliturvauudistusta me olemme siinä tilanteessa, että monet lue-
taan tuloksiin, jotka sitten vähentävät niiden... Toivotaan nyt, että tämä ei ainakaan tava-
roihin ulotu, niin että palkinnon saaja joutuisi arvioimaan, jos saa pesukoneen, minkä ar-
voinen se on ja onko se sellainen palkinto, josta voidaan katsoa, että perheessä sitä tarvi-
taan, ja se pienentäisi sitten toimeentulotukea ja niin edelleen. Tässä vaiheessa voitaisiin
myös mietintöön kirjata sellaista ohjeistusta, joka sitten ohjaa myös Kelaa ja viranomaisia
niissä tulkinnoissa ja joka voi sitten ehkäpä innokkaan virkamiehen tai viranhaltijan pik-
kuisen ohjata toiselle raiteelle, sille mitä on tarkoitettu tässä kokonaisuudessa.

Minun mielestäni, edustaja Koskinen, on erittäin hyvä näkemys juuri se, että ne pienet
rahasummat eivät olisi siinä. Omalta osaltani voin sanoa, että saattaisi olla niin, että voisi
jäädä ilmoittamatta jotakin, jos se on niin, että se, mitkä ne tasot ovat, on... Toivotaan kyllä
—ja uskon niin — että valiokunta osaa keskustelujen jälkeen nähdä sen, että mahdollisim-
man monta sudenkuoppaa voitaisiin välttää, että se ei koidu sen yksittäisen henkilön tai yh-
distyksen... Yhdistykset on tässä kohtaa hyvin huomioitu ja nostettu, kun tätä nyt on läh-
detty korjaamaan, siitä hallitukselle suuret kiitokset.

Mutta nyt olisi vielä oikeastaan erittäin hyvä, jos valiokuntakuulemisessa myös pystyt-
täisiin ottamaan huomioon tämä, mitä edustaja Essayahkin toi esille, että on tiettyjä asioi-
ta, joita pitää huomioida, mutta ei mentäisi sille puolelle, että se ihminen itse joutuu arvi-
oimaan jonkun, vaikkapa tavaran, arvoa, ja jos se onkin merkittävä, niin se jouduttaisiin ra-
haksi muuttamaan ja sillä olisi jotain seuraamuksia.

Keskustelu päättyi.

Asia lähetettiin valtiovarainvaliokuntaan.
5


	8
	15.58
	16.00
	16.03
	16.06
	16.08
	16.11
	16.14


