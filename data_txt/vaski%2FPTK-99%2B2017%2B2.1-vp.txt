















































DEMEDC9.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

2.1. Suullinen kysymys lomarahojen leikkaamisesta (Maarit Feldt-Ranta sd)
Suullinen kysymys SKT 130/2017 vp

Suullinen kyselytunti

Puhemies Maria Lohela: Ensimmäinen kysymys, edustaja Feldt-Ranta.

Keskustelu

16.01 Maarit Feldt-Ranta sd: Arvoisa puhemies! Suomen talous kasvaa ja yhä useampi
suomalainen kysyy nyt, kuuluuko tämä kasvu kaikille. Tätä kysyvät lapsiperheet, työttö-
mät ja eläkeläiset. [Oikealta: Kyllä kuuluu!] Mutta tätä kysyvät myös ne puoli miljoonaa
ahkeraa valtion ja kuntien työntekijää, valtaosa naisia, jotka ovat lomarahaleikkausten
muodossa joutuneet luopumaan enemmästä kuin kaikki muut. Julkisen sektorin työnteki-
jöiden lomarahoista leikattiin tänä vuonna kolmannes. Tämä on esimerkiksi sosiaalityön-
tekijän kohdalla jopa 700 euron leikkaus. Tällä viikolla tv-haastattelussa kaksi kätilöä ih-
metteli, miksi lomarahaleikkaukset kaatuvat kokonaan heidän niskaansa. "Tuli vähän sem-
moinen olo, että onko meitä nyt vedetty nenästä, vähän käytetty hyväksi", toinen kätilöistä
sanoi. Ministeri Orpo, mitä te vastaatte näille naisille, vedettiinkö kätilöitä nenästä? Onko
teistä oikein, että talous kasvaa ja lomarahoja leikataan silti [Puhemies koputtaa] myös ensi
vuonna?

Puhemies Maria Lohela: Ministeri... Orpo. [Eero Heinäluoma: On vaikea löytää vastaa-
jaa!]

16.02 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Oli suorastaan halu molemmilla vastata tähän kysymykseen. — Kun kilpailukyky-
sopimus tehtiin, sen prosessin pisti liikkeelle hallitus, koska tavoittelimme suomalaiselle
elinkeinoelämälle parempaa kilpailukykyä, jotta me saamme meidän viennin vetämään,
joka oli seitsemän vuotta laahannut ja ollut erittäin vaisua. Siksi meille oli tullut korkea
työttömyys Suomeen ja suuria taloudellisia vaikeuksia ja myöskin inhimillistä hätää pal-
jon. Tämä annettiin työmarkkinajärjestöjen tehtäväksi ja ne tarttuivat tähän. Työmarkkina-
järjestöt muovasivat sen sisällön. Kun sopimus syntyi, tämä kilpailukykysopimus, johon
lomarahaleikkauskin sisältyy, sitä tuettiin laajasti yhteiskunnassa, suomalaisessa sopimus-
yhteiskunnassa. Sosiaalidemokraattinen puolue tuki kilpailukykysopimusta. [Eero Heinä-
luoman välihuuto] — Te tuitte kilpailukykysopimusta. — Viimeksi viime viikolla SAK:n
puheenjohtaja lausui, että se on kokonaisuus [Puhemies koputtaa] ja siitä siksi pitää pitää
kiinni. Mutta tulokset ovat hyviä ja kilpailukyky paranee ja työllisyys paranee.
 Tarkistettu
4.1



Pöytäkirjan asiakohta PTK 99/2017 vp
Puhemies Maria Lohela: Aika on täynnä, ministeri Orpo. — Pyydän nyt niitä edustajia,
jotka haluavat esittää lisäkysymyksiä tästä aiheesta, ilmoittautumaan.

16.03 Maarit Feldt-Ranta sd (vastauspuheenvuoro): Arvoisa puhemies! Olen aina tuke-
nut sopimista, mutta en ikinä voi tukea sitä, että hallitus on painostanut [Pia Viitanen: Pai-
nostanut! — Oikealta: Voi hyvä tavaton!] yksipuoliseen lomarahojen leikkaamiseen.

Ministeri Orpo, te olette väittänyt ja taas väititte, ettei hallituksella ole ollut mitään roo-
lia lomarahojen leikkaamisessa. Jo aikaisemmin työntekijäpuoli on vahvistanut hallituk-
sen painostamisen. Nyt olemme saaneet aivan uutta tietoa. Maanantaina 2.10. Yleisradio
uutisoi, että Elinkeinoelämän keskusliiton toimitusjohtaja, pitkäaikainen kansanedustaja,
kokoomuksen sisäpiiriläinen Jyri Häkämies on kertonut, että nämä lomarahaleikkaukset
kohdistettiin julkisen sektorin työntekijöihin hallituksen toiveesta. [Vasemmalta: Näin on!
— Oho!] Siis juuri hallituksen toiveesta, ministeri Orpo. Nyt siis sekä työntekijät että työn-
antajat ovat vahvistaneet, että juuri hallitus ajoi tätä lomarahojen leikkausta. Arvoisa mi-
nisteri Orpo, mitä mieltä olette EK:n Häkämiehen lausunnosta?

16.04 Valtiovarainministeri Petteri Orpo (vastauspuheenvuoro):  Arvoisa puhemies!
Hallitus lähti hakemaan kilpailukykysopimuksella ensisijaisesti kilpailukyvyn parantumis-
ta, ja se, mitä me ehdotimme pohjalle ja haimme, oli työajan pidentäminen. Sitten erilais-
ten vaiheiden jälkeen työmarkkinajärjestöt, palkansaajien edustajat ja työnantajien edusta-
jat sopivat sisällöstä. He sopivat sisällöstä ja he allekirjoittivat sen ja he ovat omissa eli-
missään nämä päättäneet.

Minulla on sellainen oma kokemus ja näkemys, että jos työmarkkinajärjestöt ja heidän
edustamansa tahot eivät olisi tätä hyväksyneet, niin he eivät olisi hyväksyneet. Siis jos he
eivät olisi hyväksyneet, niin he eivät olisi hyväksyneet. [Ben Zyskowicz: Eikö tämä ole ai-
van selvää!] — Minusta tämä on aivan selvä asia. He sopivat tästä ja heidän edustajansa al-
lekirjoittavat sen sopimuksen.

Hallitus haki kilpailukyvyn parantamista, Suomen talouden kääntämistä nousuun. Siinä
on nyt onnistuttu: vienti vetää, työllisyys paranee ja me saamme jatkuvasti hyviä uutisia, ja
se, että työllisyys ja talous paranevat, [Puhemies koputtaa] mahdollistaa sen, että me voim-
me maksaa palkkaa jatkossakin julkisen sektorin työntekijöille ja huolehtia hyvistä palve-
luista.

16.05 Antti Lindtman sd (vastauspuheenvuoro): Arvoisa puhemies! Tämä on sen takia
tärkeä kysymys, että tässä kysymyksessä tiivistyy se, kuuluuko kasvu kaikille — myös
niille opettajille, hoitajille ja, arvoisa ministeri Orpo, myös poliiseille. [Oikealta: Kysykää
ammattijärjestöiltä!] Kasvua on, mutta lomarahoja leikataan vielä seuraavat kaksi vuotta,
ja te ette äsken vastannut tähän esitettyyn kysymykseen. Todella on nyt tilanne se, että te
olette sanonut, että teillä ei ollut mitään tekemistä tämän kanssa. Aikaisemmin työntekijät
ovat vahvistaneet, että te ajoitte tätä lomarahaleikkausta ja painostitte. Sanoitte, että ellette
te leikkaa, niin silloin hallitus leikkaa ja vielä rajoittaa sopimusoikeutta. [Oikealta: Höpö
höpö!] Nyt Elinkeinoelämän keskusliiton toimitusjohtaja, kokoomuksen sisäpiiriläinen,
teidän puoluetoverinne, vahvisti sen, että hallitus nimenomaan ajoi tätä julkiselle sektoril-
le kohdennettua lomarahaleikkausta. Te otitte vallan, ja teillä on myös mahdollisuus pe-
rua. Ministeri Orpo, oletteko valmis nyt sanomaan, että teille sopii se, että nämä lomara-
haleikkaukset perutaan ensi vuodelta [Puhemies koputtaa] ja vuodelta 2019?
2



Pöytäkirjan asiakohta PTK 99/2017 vp
16.07 Valtiovarainministeri Petteri Orpo (vastauspuheenvuoro):  Arvoisa puhemies!
Siis se mitä hallitus ajoi, ja voimakkaasti ajoikin, oli se, että kilpailukykyä parannetaan ja
yksikkötyökustannuksia pystytään laskemaan, ja se, mikä oli lopputulema ja jonka siis työ-
markkinajärjestöt allekirjoittivat, oli tämä malli, johon liittyy myöskin tämä lomarahojen
leikkaus. Koska on sanottu myöskin se, että se on kokonaisuus — se on kokonaisuus, jon-
ka kaikki allekirjoittavat — niin jos jotain osaa liikutellaan, se tarkoittaa, että se kokonai-
suus on silloin vaarassa. Uskon, että tähän myöskin SAK:n puheenjohtaja on viitannut. Jos
kilpailukykysopimuksen allekirjoittaneet osapuolet löytävät kokonaisuuden, jossa pääs-
tään samaan vaikutukseen, niin kyllä se on mahdollista — jos he kaikki löytävät toisen ko-
konaisuuden. Mutta tässä tilanteessa, jossa käydään liittokierrosta parhaillaan, en ole var-
ma, onko sen sopimuksen avaaminen järkevää, enkä ole varma, onko tämä keskustelu jär-
kevää.

Haluan vielä sanoa sen, että niiden poliisien, sairaanhoitajien, lastentarhanopettajien,
palomiesten — julkisen sektorin tärkeiden työntekijöiden — kannalta oleellista on, että me
saamme Suomen talouden kuntoon. Julkinen talous kuntoon, verotulot kasvamaan, [Puhe-
mies koputtaa] ja sitä kautta turvataan heidän tärkeän [Puhemies: Aika täynnä!] työnsä te-
keminen myöskin jatkossa.

16.08 Jari Myllykoski vas (vastauspuheenvuoro): Arvoisa rouva puhemies! Täytyy en-
sin sanoa, että vasemmistoliittoa ei vedetty nenästä kikyä keskusteltaessa. Meidät vedet-
tiin kölin alta yhdessä niitten perhepäivähoitajien ja lastentarhanopettajien, pienipalkkais-
ten julkisen sektorin työntekijöiden kanssa. Meidän arviomme jo siinä vaiheessa oli, että
tämä ei kotimarkkinoiden osalta ole kovinkaan viisas vaihtoehto ja että siellä lapsiperheis-
sä ei surra sitä, että jää joku lomamatka tekemättä tänä kesänä tai seuraavana kesänä, vaan
sitä, että ei olekaan vanhemmilla varaa ostaa itselle niitä silmälaseja tai lapsille niitä tarvit-
tavia vaatteita, mitä — hyvänen aika — niillä rahoilla on ostettu. Ei niitä ole tarkoitettu
hunsaamiseen. Se on ollut arkea. Nyt minä toivoisin, että vastaatte: voitteko harkita, että
tämä kohtuullistaminen tapahtuisi juuri nyt, kun käydään niitä sopimusneuvotteluita, [Pu-
hemies koputtaa] ja katsoa sen kansantaloudellisen merkityksen myös?

16.09 Pääministeri Juha Sipilä (vastauspuheenvuoro): Arvoisa rouva puhemies! Tähän
kilpailukykysopimukseen kun lähdettiin, sen lähtökohta oli se, että Suomi oli kilpailija-
maihin 15 prosenttia kilpailukyvyssä jäljessä. Me haimme siihen kolme keinoa: ensinnä-
kin maltilliset palkkaratkaisut, jotka ovat hyvin toteutuneet, kilpailukykysopimus ja tuot-
tavuuden kasvattaminen. Näissä kaikissa kolmessa lohkossa on päästy nyt sellaiseen tulok-
seen, että me olemme saavuttaneet jo Ruotsin tähän vuoden 2005 vertailulukuun verrattu-
na ja Saksan todennäköisesti saavutamme vuonna 2019. Tämä taas on johtanut siihen, että
meidän vienti on lähtenyt vetämään ja meidän kasvumme on nyt kestävällä pohjalla. Sitten
mikä oli se meidän keinomme tähän kilpailukykysopimusosuuteen? Se oli työajan pieni
kasvattaminen kaikilta, sillä tavalla että se ei kohdistuisi yhteen ryhmään, ja se tehtiin vain
24 tunnin osalta. Jos me olisimme tehneet 100 tunnin korotuksen, [Puhemies koputtaa] sil-
lä olisimme korvanneet tämän koko sisäisen devalvaation osuuden.

16.10 Arja Juvonen ps (vastauspuheenvuoro): Arvoisa rouva puhemies! Kikyyn kohdis-
tuva kritiikki on näkynyt työpaikoilla. Syyskuussa Jyväskylän Rautpohjassa Valmetin teh-
taan 370 työntekijää ilmoittivat työnseisauksesta, ja perusteluina he sanoivat ongelmat työ-
3



Pöytäkirjan asiakohta PTK 99/2017 vp
paikalla ja esimerkiksi kikyyn liittyvät ongelmat. Kysyisin teiltä, hallitus: Millä tavalla
kuuntelette työntekijöitä ja kentän ääntä, mikä liittyy kikyyn? Miten kilpailukykysopimuk-
sen neuvotteluissa neuvoteltiin? Meillä on se ongelma, että työehtosopimukset eli TESit
rajaavat neuvotteluoikeuden luottamusmiehelle tai luottamushenkilölle, mutta entä jos ky-
symyksessä olikin järjestäytymätön yritys ja siellä on luottamusvaltuutettu, kuka neuvot-
teli, kuultiinko henkilöstön ääntä? Kolmas kysymys: kuinka paljon kiky mahdollisesti on
tuonut työpaikkoja tai tuo tulevassa, koska sehän on kikyn yhtenä perusideana ollut?

16.11 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin tästä julkisen sektorin työntekijästä, siitä lastentarhanopettajasta, joka on vaikkapa
ollut viisi vuotta töissä ja jonka palkka on noin 2 500: Kun hallitus on kohdistanut keski- ja
pienipalkkaisille veronkevennykset, niin ottaen huomioon tämän lomarahaleikkauksen tä-
män 2 500 ansaitsevan saldo on positiivinen. Mutta totta kai se näkyy siinä yhden kuukau-
den saldossa sitten, kun se lomarahaleikkaus nähdään, mutta kun katsotaan koko vuotta tai
koko kuukautta keskimäärin, niin se saldo on tässä mainitsemassani tapauksessa positiivi-
nen.

No, keskusteltiinko työmarkkinajärjestöjen kanssa? Itsekin olin monessa monessa kes-
kustelussa mukana, ja tämä sovittiin yhdessä. Tämä oli se yhteinen polku siihen. Tämä oli
työssä käyvän osuus näissä talkoissa, että saadaan työttömälle töitä. Onko se vaikuttanut?
Kyllä on vaikuttanut. Silloin arvioitiin, että se olisi [Puhemies koputtaa] 30 000—40 000
uutta työpaikkaa. Nyt ollaan vuodessa, meillä on 50 000 työtöntä [Puhemies: Siinä se mi-
nuutti meni ja ylikin!] työnhakijaa vähemmän kuin vuosi sitten.

16.13 Antti Rinne sd (vastauspuheenvuoro): Arvoisa puhemies! Nyt meillä on työnteki-
jöitten puolen neuvottelijoitten todistus siitä, että hallitus vaati. Nyt meillä on myös EK:n
keskeisen toimijan, toimitusjohtaja Häkämiehen, todistus siitä, että hallitus vaati näitä leik-
kauksia. Meillä on siis silminnäkijätodistuksia aitiopaikalta siitä, että hallitus on nimen-
omaan vaatinut näitä lomarahaleikkauksia.

Arvoisa ministeri Orpo, luin äsken tuosta teidän puheenvuorostanne vähän valoa tunne-
lin päähän, että ikään kuin olisitte valmis hyväksymään sen, että näitä lomarahaleikkauk-
sia peruutettaisiin tai muutettaisiin. Tämä kuitenkin edellyttää jollakin tavalla valtion mu-
kaantuloa. Te olette leikanneet 119 miljoonaa euroa kuntien valtionosuuksia näitten kiky-
leikkauksien ja lomarahojen vuoksi. Onko teillä valmiutta nyt valtion toimesta lähteä liik-
keelle sillä tavalla, että voidaan peruuttaa nämä kikyyn perustuvat lomarahaleikkaukset,
jotka hallitus on vaatinut toteutettavaksi, sillä tavalla, että lomarahat voisivat palautua näil-
le ahkerille julkisen sektorin työntekijöille vuonna 2018 ja 2019?

16.14 Valtiovarainministeri Petteri Orpo (vastauspuheenvuoro): Arvoisa rouva puhe-
mies! [Antti Lindtman: Sopiiko teille?] Ensinnäkään hallitus ei sovi kenenkään palkoista.
Me emme sovi kenenkään palkoista. Toinen asia on se, että me pyrimme tekemään kaik-
kemme, että julkinen sektori ja sen talous on niin hyvässä kunnossa ja myöskin kuntata-
lous, että voidaan tehdä hyvää työnantajapolitiikkaa. Edelleen sanon sen, että kun tämä on
laaja työmarkkinasopimus, jonka järjestelmän te, edustaja Rinne, tunnette varmasti parem-
min kuin minä — tai voitte kysyä edustaja Ihalaiselta — niin tällaisen sopimuksen avaa-
minen ei ole ihan yksinkertainen juttu. [Antti Rinne: Oletteko te valmiit auttamaan?] Se on
ennen kaikkea työmarkkinajärjestöjen asia, he ovat sen sopineet.
4



Pöytäkirjan asiakohta PTK 99/2017 vp
Hallitus on tehnyt oman osuutensa, pääministeri kävi läpi mittavat veronkevennykset,
joilla kompensoitiin työntekijöille näiden maksumuutosten aiheuttama veronkorotusriski,
eli kenenkään työn verotus ei kiristy. Se on erittäin merkittävä, satojen satojen miljoonien
vastaantulo hallitukselta tähän pakettiin. Minä näen erittäin ongelmallisena, että me lähti-
simme näin merkittävän sopimuksen, yhteiskuntasopimuksen, avaamaan, lähtisimme
avaamaan. [Puhemies koputtaa] Toinen asia on sitten se, kun kuntasektori käy omat työ-
markkinaneuvottelunsa. [Puhemies: Aika täynnä!] Toivon niistä hyviä ratkaisuja myös
työntekijöiden kannalta.

16.15 Li Andersson vas (vastauspuheenvuoro): Arvoisa puhemies! Se, mikä minua häm-
mentää, on se, miksi hallituksen mielestä nimenomaan julkisen sektorin pienipalkkaisten
työntekijöiden — lähihoitajien ja lastentarhanopettajien — pitäisi kantaa kaikista suurin
taakka näistä säästötoimista. Tällä viikolla Tilastokeskus julkaisi selvityksen siitä, miten
työajan pidennys on toteutettu eri aloilla, [Ben Zyskowicz: Se on ihan huuhaata!] ja siinä
joka toinen yksityisellä sektorilla työskentelevä on ilmoittanut, että työajan pidennys ei
koske heitä, kun taas 80 prosenttia julkisen sektorin työntekijöistä ilmoittaa, että työaikaa
on pidennetty. Julkisen sektorin työntekijöihin kohdistuu siis kaikista voimakkaimmin työ-
ajan pidennys. Heihin kohdistuu myöskin kikyn aiheuttama säästöpaine julkisiin menoi-
hin, minkä lisäksi vain tähän työntekijäryhmään kohdistuu tämä lomarahojen leikkaus.
Onko tämä teidän mielestänne oikeudenmukaista, ja mikäli ei, niin oletteko valmiita osoit-
tamaan tarvittavat resurssit, rahoituksen, lomarahojen leikkauksen perumiseksi? Silloin
työntekijäjärjestöt kyllä hoitavat lopun.

16.16 Pääministeri Juha Sipilä (vastauspuheenvuoro): Arvoisa rouva puhemies! Haluan
vielä kerran kerrata tämän, miten hallitus on kompensoinut sen 2 500 euroa kuukaudessa
tienaavalle julkisen sektorin työntekijälle. Jos työntekijä on ollut alle 15 vuotta töissä, niin
hallituksen toimin — jos tämäkin laskettaisiin hallituksen toimeksi — kuukausiansiot ovat
lisääntyneet 2 euroa kuukaudessa. Jos on ollut yli 15 vuotta töissä ja tienaa 2 500 euroa
kuukaudessa, niin negatiivinen vaikutus on 2 euroa kuukaudessa. Eli tästä tässä kokonai-
suudessa puhutaan. Olemme kompensoineet veronkevennyksillä myöskin tämän lomara-
hojen leikkauksen. [Keskeltä: Ei puhutakaan sadoista euroista!]

16.17 Olavi Ala-Nissilä kesk (vastauspuheenvuoro): Arvoisa puhemies! Viime vaalikau-
della oltiin menossa kuilun partaalle: tuli 100 000 työtöntä, koko ajan velka lisääntyi. Siten
me emme pysty turvaamaan hyvinvointipalveluja, emme pysty vastaamaan eläkelupauk-
seen, emme koulutuslupaukseen, emme turvaamaan julkisia työpaikkoja. Tämä käänne,
joka nyt on tapahtunut — jo nyt on tullut 40 000 uutta työpaikkaa, talous kasvaa — on ai-
van välttämätön suomalaisen hyvinvointiyhteiskunnan kannalta.

Keskusta kannattaa sopimusyhteiskuntaa. Havaitsen, että demarit ovat siitä luopumas-
sa. [Oikealta: Näköjään!] Heille kävi vielä muutama kuukausi sitten kiky-sopimus, nyt se
ei enää käy. Tuolla maailmalla kun kulkee, niin kehutaan tätä meidän kilpailukykysopi-
musta monella tavalla. Kysynkin pääministeriltä: miten näette nyt kokonaisuutena kilpai-
lukykysopimuksen sen kansainvälisen myönteisen palautteen valossa, mitä koko ajan tu-
lee, ja talouden myönteisen kasvun valossa?
5



Pöytäkirjan asiakohta PTK 99/2017 vp
16.18 Pääministeri Juha Sipilä (vastauspuheenvuoro): Arvoisa puhemies! Tätä Suomen
sopimusyhteiskunnan tuotetta, kilpailukykyä, kehutaan maailmalla. Suomi on aivan erilai-
sessa kasvuvauhdissa kuin nyt muut euromaat ovat keskimäärin. Me olemme siis nopeam-
massa kasvussa kuin euromaat keskimäärin, ja se johtuu siitä, että olemme kyenneet teke-
mään sellaisia toimia, jotka ovat parantaneet työllisyyttä. Tämä toimi, mikä on tehty, on
työttömän eduksi tehty toimi. Viime kaudella tuli 100 000 työtöntä lisää. Tällä kaudella ol-
laan saatu 40 000—50 000 työtöntä vähemmäksi, ja kilpailukykysopimuksen osuus on täs-
sä merkittävässä roolissa — se on merkittävässä roolissa tässä kokonaisuudessa. Se ei ole
ainoa toimi. Hallitus on tehnyt valtavan määrän toimia, joiden kokonaisvaikutuksena on
tämä tilanne, missä nyt olemme: julkinen talous tasapainottuu, olemme veronkevennyksil-
lä pystyneet kompensoimaan siellä perhe-elämän tasolla, vienti vetää [Puhemies koputtaa]
ja työllisyys kehittyy. [Keskeltä: Tämä kismittää vasemmistoa!]

16.19 Sanna Marin sd (vastauspuheenvuoro): Arvoisa puhemies! Kilpailukykysopimuk-
sessahan oli kyse siitä, että tehtiin merkittävä tulonsiirto työntekijöiltä työnantajille. [Ben
Zyskowicz: SDP hyväksyi!] Erityisesti tämä on kohdistunut nimenomaan julkisen sekto-
rin pienipalkkaisiin työntekijöihin. Ja nyt me olemme kuulleet, että tämä on ollut nimen-
omaan hallituksen toive ja hallituksen vaatimus.

Lomarahaleikkauksissa on kyse euroista, ne merkitsevät näille pienipalkkaisille työnte-
kijöille, mutta niissä on ennen kaikkea kyse myös arvostuksesta. Kun ihmiset tekevät vaa-
tivaa työtä pienellä palkalla vaikeissa olosuhteissa, niin siinä on kyse myös arvostuksesta.
Haluaisin nyt kysyä: arvostatteko te julkisen sektorin työntekijöitä niin paljon, että se nä-
kyy myös heidän palkkapussissaan?

16.20 Pääministeri Juha Sipilä (vastauspuheenvuoro): Arvoisa puhemies! Kyllä arvos-
tamme. Sen takia olemme keskittäneet veronkevennykset pieni- ja keskituloisille, [Väli-
huutoja] nimenomaan, koska arvostamme julkisen sektorin työntekijöitä.

Jos vielä palaan tähän, että mitkä meidän vaihtoehtomme olivat, kun tämäkin asia on nyt
väärin sammutettu, vaikka työllisyys kehittyy ja vaikutukset nähdään, se, että tässä on
päästy hyvin eteenpäin: Esitimme työajan pidennystä, joka olisi kohdellut kaikkia työnte-
kijöitä, kaikkia sektoreita, samalla tavalla, sen vaikutus olisi ollut sama kuin mikä tällä
kiky-sopimuksella nyt oli. No, sitten kun se ei käynyt, sitten oli vaihtoehtona tämä niin sa-
nottu sisäinen devalvaatio. Oli kaksi vaihtoehtoa rahoittaa se, pienentämällä julkisen sek-
torin kuluja tai nostamalla arvonlisäveroa. Ja valitsimme tämän julkisen sektorin kulujen
pienentämisen sen vuoksi, että katsoimme, että tämä on nyt työssä käyvien osuus näissä
talkoissa, [Puhemies koputtaa] että työttömät, eläkeläiset ja opiskelijat eivät olisi tätä
osuutta maksaneet.

16.21 Maarit Feldt-Ranta sd (vastauspuheenvuoro): Arvoisa puhemies! Te olette aikai-
semmin moneen kertaan täällä todistaneet, että teillä ei ollut mitään roolia neuvotteluissa.
Nyt pääministeri äsken juuri puheenvuorossaan kertoi, että tämmöinen rooli toki oli. Tämä
kävi tosiaan ilmi jo maanantaina, kun EK:n toimitusjohtaja Häkämies sanoi julkisuuteen
— tämä on lainaus: "Meillä oli sellainen malli näissä neuvotteluissa, jossa se olisi kosket-
tanut kaikkia. Mutta vielä kerran totean, että julkisen sektorin osalta oli meille vahva viesti
maan hallitukselta, että jotain ekstraa tulee olla, ja nyt se on tämä lomarahaleikkaus." Tämä
on tärkeä tieto, joka meillä kaikilla nyt on. Nyt tiedämme, että työntekijäpuolella on val-
6



Pöytäkirjan asiakohta PTK 99/2017 vp
miutta korjata tämä asia. Myös työnantajapuolella on valmiutta korjata tämä asia. Arvoisa
hallitus: löytyykö teiltä edes hivenen sydäntä näille julkisen sektorin työntekijöille antaa
viesti siitä, että voimme yhdessä korjata tämän epäoikeudenmukaisen tilanteen?

16.22 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Ensinnäkään minä en tunnista tuosta Häkämiehen puheesta sitä, miten kilpailukyky-
sopimusta rakennettiin. En tunnista. Vaihtoehtoja oli — juuri niin kuin pääministeri tässä
kuvasi — ja työmarkkinajärjestöt valitsivat sieltä ne työkalut, joilla he tämän oman osuu-
tensa tässä kilpailukykysopimuksessa täyttivät. Hallitus on tehnyt oman osansa merkittä-
villä työn verotuksen keventämistoimilla, jotka tuntuvat tavallisen suomalaisen työtä teke-
vän pienipalkkaisen ihmisen kukkarossa. Se on se hallituksen osuus. Se on satojen miljoo-
nien kokoinen, ja sitä kautta me kompensoimme tätä menetystä.

Mutta vielä kerran haluan sanoa sen, että ei meillä ole niin laajaa julkista sektoria niine
loistavine palveluineen ja ammatti-ihmisineen ilman sitä, että meillä on korkea työllisyys,
ei ole mitään tietä. Te ette ymmärrä sitä vieläkään, vaikka siitä on puhuttu täällä aikoja.
[Antti Rinne: Samaa mieltä!] Korkea työllisyysaste, jota haetaan muun muassa kilpailuky-
kysopimuksella, on avain siihen, että me voimme maksaa meidän upeille julkisen sektorin
työntekijöillemme palkkaa: poliiseille, sairaanhoitajille, [Puhemies koputtaa] lastentarhan-
opettajille ja niin edelleen. Me arvostamme heidän työtään todella paljon.

Kysymyksen käsittely päättyi.
7


