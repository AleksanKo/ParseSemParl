















































DEMFED2.tmpSave.xml


Pöytäkirjan asiakohta PTK 61/2016 vp
Pöytäkirjan asiakohta 

PTK 61/2016 vp

Täysistunto

Tiistai 31.5.2016 klo 13.59—17.32

10. Hallituksen esitys  eduskunnalle  laeiksi  maantielain  ja  ratalain muuttamisesta  sekä 
eräiksi niihin liittyviksi laeiksi 

Hallituksen esitys HE 49/2016 vp
Valiokunnan mietintö LiVM 13/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on liikenne- ja viestintävaliokunnan mietintö LiVM 13/2016 vp. Nyt
päätetään lakiehdotusten sisällöstä.

Keskustelu

17.19 Kari Kulmala ps: Arvoisa rouva puhemies! Hallituksen esityksellä on tarkoitus yh-
denmukaistaa maantielain ja ratalain säännöksiä ja lakien kirjaustapaa. Esityksen mukaan
tienvarsimainosten ja -ilmoitusten asettamisessa siirryttäisiin ilmoitusmenettelyyn ja mai-
nosten ja ilmoitusten asettamisedellytyksiä kevennettäisiin. Liikennevirasto valtuutettai-
siin antamaan tiealueelle sijoitettavia rakenteita, rakennelmia ja laitteita sekä tienvarsi-
mainoksia ja -ilmoituksia koskevia määräyksiä. Tämä uudistus toteuttaa myös hallitusoh-
jelman kärkihanketta säädösten sujuvoittamisesta ja keventää hallinnollista taakkaa erityi-
sesti lisäämällä ilmoitusmenettelyn käyttöä tienvarsimainosten ja -ilmoitusten asettamises-
sa sekä sähkö- ja telekaapeleiden sijoittamisessa tiealueelle.

Mielestäni tämä uudistus on erittäin tärkeä ja onnistuessaan se mahdollistaa maalaisjär-
jen käyttöä entisestään. Näen uudistuksessa myös epäonnistumisen mahdollisuuksia.

Tienvarsimainonta ja -ilmoittelu on ollut luvanvaraista, ja siitä tulee lain mukaan ilmoi-
tuksenvaraista. On erinomainen asia, että mainontaa ja ilmoittelua helpotetaan ja että hal-
linnollista taakkaa vähennetään. Ilmoitusmenettelyn tulee kuitenkin muodostua lupame-
nettelyä helpommaksi ja selkeämmäksi myös käytännössä. On myös tärkeää, että koko
maassa on yhteneväiset tulkinnat viranomaisilla, koska tässä kohtaa on mahdollista käyt-
tää sitä kuuluisaa maalaisjärkeä — tai sitten mielivaltaa. Kansalaisten oikeudet tulee tur-
vata yhdenvertaisesti.

Nykyisen lain aikana tienvarsimainonta on ollut varsin kirjavaa ja myöskin rajallista.
Esimerkiksi kotimaakunnassani on Lomakeskus Huhmari. He eivät ole voineet mainostaa
opastusliikennemerkeillä edes sijaintiaan päätie numero 9:n varressa, vaan tämä on ollut
mahdollista vain lomakeskukseen kääntyvässä risteyksessä. Tällöin yleensä Huhmariin
menevä jo tietää, mistä lomakeskuksen löytää. Toivottavasti tämä esitys tuo muutoksen
myös tällaiseen mainontaan ja opastukseen.

Yhtenä tärkeimmistä seikoista pitäisin liikenneturvallisuutta. Kun mainos asetetaan tei-
den risteykseen, se helposti peittää näkyvyyden jompaankumpaan suuntaan. Tällöin vaa-
 Tarkistettu
4.0



Pöytäkirjan asiakohta PTK 61/2016 vp
rana on sattua jopa kuolonkolari. Olen tutkinut tällaisia tapauksia useita. Monesti kuolon-
kolarin sattuessa tiemainokset katoavat salaperäisesti heti kolarin satuttua. Tässä asiassa
olisi kuitenkin parasta ennaltaestävyys eikä vasta onnettomuuteen reagointi.

Lain 52 §:ssä kerrotaan, että maantien käyttäjille tarkoitettu mainos tai ilmoitus, joka
asetetaan asemakaava-alueen ulkopuolelle tai asemakaava-alueella maankäyttö- ja raken-
nuslain 83 §:n 4 momentissa tarkoitetulle liikennealueelle, on laadittava ja sijoitettava si-
ten, että se ei vaaranna liikenneturvallisuutta eikä haittaa tienpitoa ja että se sopeutuu mah-
dollisimman hyvin ympäristöön. Samoin laissa kerrotaan, että edellä tarkoitetun mainok-
sen tai ilmoituksen asettamisesta on ilmoitettava pääsääntöisesti tienpitoviranomaiselle. Il-
moitukseen on liitettävä selvitys mainoksesta tai ilmoituksesta ja sen sijoittamispaikasta
sekä selvitys kiinteistönomistajan tai -haltijan suostumuksesta sen pystyttämiseen. Mieles-
täni näiden ehtojen tulee täyttyä edelleen jatkossakin.

Suhtaudun hieman kriittisesti myös led-mainoslaitteiden käyttöön sekä niiden sijoitte-
luun. Mainokset ovat kyllä tehokkaita mutta monesti vaarallisessa paikassa. Esimerkiksi
Joensuussa näitä on jouduttu jopa poistamaan. Mielestäni olisi hyvä seurata myös maan-
laajuisesti, millä tavoin ne vaikuttavat liikenneturvallisuuteen ja lisäävätkö ne onnetto-
muusriskiä.

17.23 Katja Taimela sd: Arvoisa rouva puhemies! Tällä hallituksen esityksellä on todel-
lakin tarkoitus yhdenmukaistaa maantielain ja ratalain säännöksiä ja lakien kirjaustapaa.
Sähkö- ja telekaapeleiden sijoittamisessa tiealueelle siirrytään ilmoitusmenettelyyn eräis-
sä tilanteissa, ja tienvarsimainosten ja -ilmoitusten asettamisessa siirrytään ilmoitusmenet-
telyyn ja mainosten ja ilmoitusten asettamisedellytyksiä kevennetään.

Sinänsä tämä on hyvä hallituksen esitys, koska tällä esityksellä pyritään myös normien-
purkuun ja vähentämään hallinnollista taakkaa. Esitys selkeyttää myös tulkinnallisesti vai-
keita tilanteita ja vähentää toivottavasti tulevaisuudessa myös näitten mainostajien ja eri
liikkeiden ja yritysten kustannuksia.

Me kuulimme tästä esityksestä hyvin laajasti eri asiantuntijoita liikenne- ja viestintäva-
liokunnassa, ja mikä tärkeää, tällä esityksellä nyt lisätään Liikenneviraston toimivaltaa si-
ten, että virasto antaa tiealueille sijoitettavia rakenteita, rakennelmia ja laitteita sekä tien-
varsimainoksia ja -ilmoituksia koskevia määräyksiä. Hallituksen esityksen perusteluista il-
menee hyvin se, että säännösten ensisijaisena tarkoituksena on vähentää liikenteelle aiheu-
tuvaa vaaraa tai muuta haittaa sekä säädellä ilmoitusten sisältöä ja menettelyä ja muuten
teknisiä ominaisuuksia. Näistä ei ole ollut yksiselitteisiä säännöksiä tähän saakka, vaan ne
ovat osittain olleet Liikenneviraston ohjeiden varassa. Me pidimme valiokunnassa välttä-
mättömänä, että näistä asioista annetaan yksiselitteiset säännökset, jotta kansalaiset tietä-
vät, miten heidän pitää menetellä, ja ovat myös sitä myöten valtakunnan eri osissa saman-
arvoisessa asemassa.

Tienvarsimainonnan ja -ilmoittelun hallinnollinen taakka siis myös vähenee. Tähän
saakka ne ovat olleet luvanvaraisia, ja uuden lain mukaan ne ovat nyt sitten ilmoituksen-
varaisia. Mielestäni tämä on siis todella järkevää normienpurkua ja selkiyttää toimintata-
paa, mutta niin kuin edustaja Kulmala toi myös omassa puheenvuorossaan esiin, liikenne-
turvallisuusnäkökulmaa kaiken kaikkiaan pitää pystyä seuraamaan ja valvomaan tämän-
kin lain voimaantulon jälkeen.

Semmoisena pienenä pelkona tai peikkona näissä asiantuntijakuulemisissa tuotiin esiin
se, että lakimuutos on esitetyssä muodossaan omiaan hämärtämään entisestään valtion ja
2



Pöytäkirjan asiakohta PTK 61/2016 vp
kuntien työnjakoa teiden ja katujen ylläpidossa. Valiokunnassa me katsoimme, että jatkos-
sa on tärkeää tarkastella liikenteen rahoitusta kokonaisuutena valtion ja kuntien työnjaon ja
rahoitusvastuiden sekä liikenteen verotulojen kohdistumisen näkökulmasta. Tietysti tätä-
kin asiaa, kun tämä tänne valiokunnan mietintöön kirjattiin, pitää pystyä seuraamaan jat-
kossa, sitä, miten se tulee toteutumaan.

Mutta kaiken kaikkiaan tämä on hyvin perusteltu hallituksen esitys, hyvässä yhteistyös-
sä valiokunnassa tehty, ja se vaatii silti liikenneturvallisuusnäkökulmasta ja tietysti myös
ihmisten oikeudenmukaisuustajun puolesta sitä seurantaa ja valvontaa, että käsitellään eri
alueilla asioita samalla tavalla.

Yleiskeskustelu päättyi.

Eduskunta hyväksyi hallituksen esitykseen HE 49/2016 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


