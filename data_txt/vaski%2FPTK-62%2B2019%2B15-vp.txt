















































DEM6A04.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

15. Hallituksen esitys eduskunnalle laeiksi työttömyysetuuksien rahoituksesta annetun lain 
ja työttömyysturvalain 14 luvun 1 a §:n muuttamisesta

Hallituksen esitys HE 41/2019 vp
Valiokunnan mietintö StVM 6/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 15. asia. Käsittelyn pohjana on sosiaali- ja terveysvaliokunnan mietintö StVM 6/2019
vp. Nyt päätetään lakiehdotusten sisällöstä.

Valiokunnan puheenjohtaja, edustaja Vehviläinen.

Keskustelu

19.15 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö käsittelee ensi vuoden työttömyysvakuutusmaksujen tasoa. Pal-
kansaajan ja työnantajan työttömyysvakuutusmaksuja ehdotetaan vuonna 2020 alennetta-
viksi yhteensä 0,49 prosenttiyksikköä. Lisäksi Työllisyysrahaston suhdannepuskurin
enimmäismäärää ehdotetaan korotettavaksi 5,0 prosenttiyksikön työttömyysastetta vastaa-
vien menojen suuruisesta 6,0 prosenttiyksikön työttömyysastetta vastaavien menojen suu-
ruiseksi. Esityksessä ehdotetaan myös muutettavaksi omavastuumaksussa sovellettavia
palkkasummarajoja sekä yrittäjän työssäoloehtoon luettavan kuukausiansion palkkaker-
rointarkistusta. 

Hallituksen esityksen ja saamansa selvityksen perusteella valiokunta pitää ehdotettuja
muutoksia perusteltuina. Työttömyysvakuutusmaksujen alentamisen arvioidaan pienentä-
vän Työllisyysrahaston maksutuottoa noin 419 miljoonalla eurolla. Maksujen alentamisen
jälkeenkin työttömyysvakuutusmaksujen tuotto kuitenkin turvaa työttömyysvakuutuksen
rahoituksen. Esitetyillä maksuilla Työllisyysrahaston ylijäämän arvioidaan olevan 213
miljoonaa euroa vuonna 2020. 

Suhdannepuskurin enimmäismäärän korottaminen ja muut suhdannepuskuriin ehdote-
tut muutokset parantavat Työllisyysrahaston talouden kestävyyttä ja turvaavat työttömyys-
vakuutusmaksujen vakautta ja ennustettavuutta. Myönteisen talous- ja työllisyyskehityk-
sen oloissa suhdannepuskurin pysyvän lain mukainen enimmäismäärä on hallituksen esi-
tyksen mukaan osoittautunut liian matalaksi. Esityksen mukaan suhdannepuskurin enim-
mäismäärä kasvaa vuoden 2019 rahassa 1 460 miljoonasta eurosta arviolta 1 757 miljoo-
naan euroon vuonna 2020.

Valiokunta pitää tärkeänä, että työttömyysvakuutusmaksujen taso pystytään pitämään
mahdollisimman vakaalla tasolla. Valiokunnan mietintö asiasta on yksimielinen. 
 Tarkistettu
4.1



Pöytäkirjan asiakohta PTK 62/2019 vp
Yleiskeskustelu päättyi.

Eduskunta hyväksyi hallituksen esitykseen HE 41/2019 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


	15
	19.15


