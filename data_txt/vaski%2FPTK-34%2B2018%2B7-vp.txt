















































DEM23FB.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

7. Lakialoite laiksi sosiaali- ja terveydenhuollon asiakasmaksuista annetun lain 6 a §:n 
muuttamisesta

Lakialoite LA 1/2018 vp Hanna Sarkkinen vas ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

19.42 Hanna Sarkkinen vas (esittelypuheenvuoro): Arvoisa puhemies! Suusta voi näh-
dä ihmisen aseman yhteiskunnassa. Vähävaraisilla ei usein ole varaa hoitaa hampaitaan.
Sosioekonomisten ryhmien väliset erot hammasterveydessä ovat Suomessa suuret.

Vasemmistoliitto on tehnyt käsiteltävänä olevan lakialoitteen, jonka tavoitteena on ham-
mashoidon asiakasmaksujen kohtuullistaminen ja hammasterveyserojen kaventaminen si-
sällyttämällä hammashoidon asiakasmaksut terveydenhuollon maksukattoon. Mielestäm-
me kaikilla tulee olla mahdollisuus saada tarvitsemansa hammashoito varallisuudesta riip-
pumatta.

Tasa-arvo ei nyt toteudu suomalaisessa hammashoidossa. Terveyden ja hyvinvoinnin
laitoksen mukaan suurin osa suomalaisista käyttää hammashoitopalveluita kohtuullisen
usein ja säännöllisesti, mutta hoidon saannissa on huomattavia sosiaaliryhmien välisiä ero-
ja. Vaikka suomalaisten suunterveys on viime vuosikymmeninä parantunut, niin Hammas-
lääkäriliiton mukaan sosioekonomiset erot ovat yhä suurempia kuin muissa Pohjoismais-
sa. Alemmissa sosioekonomisissa ryhmissä suunterveys on heikompi ja hoidon tarve näin
ollen suurempi. Silti ylemmät sosioekonomiset ryhmät käyttävät tarpeeseen nähden enem-
män hammashoitopalveluita kuin alemmat ryhmät. Sosioekonomisten väestöryhmien eri-
arvoisuus on hammashoidossa vielä suurempi kuin useimpien muiden perusterveyden-
huoltoon kuuluvien palveluiden kohdalla, ja keskeinen syy tähän on hammashoidon kor-
kea hinta. Nykyisellään potilaan omavastuuosuus on suuri sekä terveyskeskuksissa että yk-
sityisvastaanotolla.

Arvoisa puhemies! Aloitteessa ehdotetaan sosiaali- ja terveydenhuollon asiakasmak-
suista annetun lain 6 §:ää muutettavaksi siten, että terveydenhuollon maksukattoon laske-
taan mukaan myös suun terveydenhuollon palveluiden maksut terveyskeskuksessa tai kun-
nan ostopalveluna hankkimassa yksityisessä hoidossa. Toisin kuin muut julkiset terveys-
palvelut, hammaslääkärikäynnit eivät kerrytä vuosittaista terveydenhuollon maksukattoa,
eli vuosittaisille tarpeenmukaisille hammaslääkärimaksuille ei potilaan näkökulmasta ole
ylärajaa. Suun terveydenhuollon palveluissa asiakasmaksut ovat huomattavasti muuta ter-
 Tarkistettu
4.3



Pöytäkirjan asiakohta PTK 34/2018 vp
veydenhuoltoa isommat ja asiakasmaksuilla kerätään huomattavasti isompi osa hoidon
kustannuksista kuin muussa terveydenhuollossa.

Suurin osa kunnista perii sosiaali- ja terveysministeriön säätämiä asiakasmaksuja mak-
simissaan. Tänä vuonna perusmaksut ovat 10,20 euroa, kun hoidon antaa suuhygienisti,
enintään 13,10 euroa, kun hoidon antaa hammaslääkäri, ja enintään 19,20 euroa, kun hoi-
don antaa erikoishammaslääkäri. Tähän päälle tulevat kuitenkin vielä erilaiset toimenpide-
maksut. Esimerkiksi Oulun kaupungissa sovelletaan seuraavia maksuja: panoraamarönt-
gen 18,90 euroa, rankaproteesi 222,70 euroa, muut toimenpiteet 8,40—77 euroa. Näiden
lisäksi peritään hammastekniset kulut muun muassa proteettisista töistä ja oikomislaitteis-
ta todellisten kustannusten mukaisesti.

Hammaslääkärikäynnin tai suun terveydenhoidon tarpeenmukainen kokonaishoito voi
siten vuoden aikana tulla maksamaan satoja euroja, jopa enemmänkin. Paljon hoitoa tar-
vitseville pienituloisille ihmisille hammaslääkärimaksut ovat usein sietämättömiä, ja ne
viivästyttävät hoitoon hakeutumista tai estävät sen kokonaan. Suun terveys kuitenkin vai-
kuttaa koko kehon terveyteen, ja hyvällä suu- ja hammashoidolla ehkäistään ja hoidetaan
myös muita sairauksia. Suunterveydessä onkin kyse perusterveyspalvelusta, eikä ole pe-
rusteltua, että yhden ruumiinosan hoito ja sen hoidon kustannukset ovat muusta terveyden-
huollosta erillinen osa-alue.

Arvoisa puhemies! Sosiaali- ja terveysministeriön tilaamassa raportissa suun terveyden-
huollon selvitystyöryhmä toteaa, että suun terveydenhuollon asiakasmaksut poikkeavat
olennaisesti muun terveydenhuollon asiakasmaksuista. Erityisesti avosairaanhoidon asia-
kasmaksuja verrattaessa ero on huomattava.

Raportin mukaan suun sairauksilla on monia vaikutuksia yleisterveyteen ja hyvinvoin-
tiin ja suun terveydestä huolehtiminen on erityisen tärkeää niille, jotka ovat terveydentilan-
sa takia alttiimpia infektioille, sillä suu on infektioportti koko elimistöön. Hammasperäis-
ten infektioiden hoitoa käsittelevä Käypä hoito -suositus toteaa, että hammasperäisten in-
fektioiden ehkäisy ja hoito on tärkeää ihmisen kokonaisterveydelle. Raportin mukaan eri-
tyisosaamista vaativan hoidon tarpeesta katettiin 62 prosenttia eli useamman kuin joka kol-
mannen suun erikoishoitoa vaativan potilaan hoito ei toteutunut. Raportin mukaan keskei-
siä syitä hoidon toteutumattomuudelle ovat palvelujen puute ja se, että hoito on liian
kallista suurelle osalle väestöä.

Raportti suosittaakin käynnistettäväksi selvitystyön suun terveydenhuollossa asiakas-
maksuista ja niiden kohdentumisesta niin perus- kuin erikoissairaanhoidossakin. Myös ra-
portti päätyy suosittamaan, että suun terveydenhuollon maksukäytäntöjen pitäisi olla yhte-
näisiä muun terveydenhuollon maksujen kanssa. Raportin mukaan tulisi harkita suun ter-
veydenhuollon maksujen huomioimista kunnallisen terveydenhuollon maksukatossa.

Arvoisa puhemies! Suun terveydenhuollon maksujen huomioimisella terveydenhuollon
maksukatossa olisi hyvin monenlaisia taloudellisia vaikutuksia, joita kaikkia on vaikea ar-
vioida ennakkoon. Tuoretta selvitystä aiheesta ei ole saatavilla, mutta esimerkiksi vuonna
2009 THL:n tekemästä selvityksestä voidaan päätellä, että maksukaton ylittäviä ihmisiä on
verrattain vähän ja he ovat ikääntyneitä ja paljon sairastavia. Maksukaton ylittäneissä oli
myös noin kolminkertaisesti enemmän pienituloisia kuin keski- ja hyvätuloisia. Maksuka-
ton vuoksi menetetyt kuntien ja kuntayhtymien maksutulot arvioitiin tuolloin noin 40 mil-
joonaksi euroksi valtakunnallisesti.

Tuoreen selvityksen puutteen vuoksi lakialoitteen kustannuksia on mahdotonta täsmäl-
lisesti arvioida. Kuntien menettämät asiakasmaksutulot voisivat olla joitakin kymmeniä
2



Pöytäkirjan asiakohta PTK 34/2018 vp
miljoonia euroja. Jos maksukaton myötä erityisesti pieni- ja keskituloiset käyttäisivät suun
terveydenhuollon palveluita enemmän, tulisi palvelujen tarjontaa lisätä pitkien jonojen eh-
käisemiseksi, mikä lisäisi myös kustannuksia. Positiivisia taloudellisia vaikutuksia olisi-
vat toimeentulotukimenojen pieneneminen ja muun terveydenhuollon kustannusten piene-
neminen, kun ihmisten terveydentila parantuisi. Näin ollen taloudellisia kokonaisvaikutuk-
sia on hyvin vaikea arvioida etukäteen. Asiakasmaksutulomenetykset tulisi kuitenkin kor-
vata kunnille ja sote-uudistuksen jälkeen tehtävistä vastaaville maakunnille valtiontalou-
desta.

Arvoisa puhemies! Hallituksen esittämässä sosiaali- ja terveydenhuollon uudistuksessa
osa suunterveyden peruspalveluja ollaan sisällyttämässä niin sanotun valinnanvapauden
piiriin. Tämä tarkoittaa, että valinnanvapauden piirissä olevien palveluiden maksut yhte-
näistyvät julkisessa ja yksityisessä hoidossa. Koska sairausvakuutuksen omavastuut ovat
nyt vielä korkeammat kuin kunnallisen hammashoidon asiakasmaksut, ilman huomattavaa
julkista lisärahoitusta maksujen yhtenäistäminen uhkaa aiheuttaa myös julkisten asiakas-
maksujen nousemista entisestään. Sosiaali- ja terveydenhuollon uudistus ei siis tule nyky-
muodossaan ratkaisemaan suun terveydenhuollon suurten asiakasmaksujen vähävaraisille
aiheuttamia ongelmia. Sote-uudistus ei myöskään tule ratkaisemaan aloitteessa käsiteltyä
ongelmaa, sillä uudistuksen yhteydessä ei olla esittämässä hammashuollon sisällyttämistä
terveydenhuollon maksukattoon. Esittämäämme asiaa ei siis voi haudata sote-uudistuksen
alle, sillä asia ei tule sote-uudistuksen myötä ratkeamaan. Päinvastoin, asiakasmaksut uh-
kaavat sote-uudistuksen myötä nousta. Näin ollen nyt olisi hyvä aika korjata tämä epäkoh-
ta ja sisällyttää hammashoito terveydenhuollon maksukattoon.

Arvoisa puhemies! Suu- ja hammassairauksien hoidon tulisi olla potilaalle kohtuuhin-
taista, eivätkä kustannukset saisi olla kenellekään este hakeutua hoitoon. Hammashuollon
korkeat asiakasmaksut aiheuttavat terveydellistä epätasa-arvoa, hankaloittavat vähävarais-
ten elämää sekä heikentävät kansanterveyttä. Hammashoidon kaikkia ongelmia ei aloit-
teen myötä saisi korjattua, sillä palveluiden aliresursoinnin vuoksi myös julkisen hammas-
hoidon saatavuudessa on ongelmia. Jonot ovat paikoin liian pitkiä, ja myös se on merkit-
tävä ongelma. Julkinen hammashoito kaipaa lisää resursseja, jotta palveluita voidaan antaa
silloin, kun tarve sitä vaatii. Hammashoidon kalleuteen ja sen myötä erityisesti vähävarais-
ten, ikääntyneiden ja monisairaiden suun terveydenhuollon tosiasialliseen saavutettavuu-
teen tällä aloitteella voitaisiin kuitenkin välittömästi saada parannusta kustannustehokkaal-
la tavalla. 

19.51 Pauli Kiuru kok: Arvoisa rouva puhemies! Edustaja Sarkkinen on ihan oikealla
asialla. Suun, hampaiden kunnosta pystyy päättelemään paljon, ei vain sosioekonomisesta
asemasta — no, nimenomaan siitä — vaan sitten tietysti myös henkilön terveydestä ylipää-
tään. Hampaiden, suun terveydellä on yhteys moniin muihin sairauksiin, ja huonosti hoi-
detut hampaat ovat riskitekijä monessa muussa asiassa.

Nyt puhuttiin asiakasmaksuista. Se toinen ongelma, mihin edustaja Sarkkinenkin viitta-
si, on tämä jonoasia. Ja ymmärtääkseni ainakin nimenomaan siihen ollaan nyt tämän sosi-
aaliuudistuksen kautta saamassa parannusta. Vuodesta 2022 lähtien henkilöillä on mahdol-
lisuus tehdä valintoja, mennä yksityiselle tai julkiselle, ja hinnat tasataan, lompakko ei
enää yksistään ratkaise sitä, kuka pääsee mihinkin, vaan samat palvelut ovat käytössä. Mo-
nessa kaupungissa on kuukausien jono, puoli vuottakin on ihan normijono, että ylipäätään
pääsee hoitoon. Ymmärtääkseni tilanne on kuitenkin nyt sitten jatkossa tämä: Jos julkisel-
3



Pöytäkirjan asiakohta PTK 34/2018 vp
le ei pääse ja joutuu jonottamaan, niin mikä on vaihtoehto? No mennä yksityiselle. Ja mikä
on sen yksityisen ja julkisen hintaero siinä, mitä tämä hoito tulee jatkossa olemaan? Uskoi-
sin, että siinä ero tulee kuluttajaystävällisemmäksi eli jonot vähenevät ja hinta tasaantuu
niin, että se on kaikille helpommin saatavilla. Eli parempaan suuntaan ymmärtääkseni ol-
laan menossa. Myös asiakassetelit tulevat sitten käyttöön, kun on vaativammat hoidot, pro-
teesit ja oikomishoidot, kysymyksessä.

Keskustelu päättyi.

Asia lähetettiin sosiaali- ja terveysvaliokuntaan.
4


	7
	19.42
	19.51


