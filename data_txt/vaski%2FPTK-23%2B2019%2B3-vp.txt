















































DEM772E.tmp.xml


Pöytäkirjan asiakohta PTK 23/2019 vp
Pöytäkirjan asiakohta 

PTK 23/2019 vp

Täysistunto

Keskiviikko 26.6.2019 klo 14.02—16.08

3. Pääministerin ilmoitus Suomen EU-puheenjohtajakauden ohjelmasta; Euroopan unio-
nin neuvoston puheenjohtajuus 1.7.-31.12.2019

Pääministerin ilmoitus PI 1/2019 vp

Keskustelu

Ensimmäinen varapuhemies Tuula Haatainen: Päiväjärjestyksen 3. asiana on päämi-
nisterin ilmoitus Suomen EU-puheenjohtajakauden ohjelmasta; Euroopan unionin neuvos-
ton puheenjohtajuus 1.7.-31.12.2019. Pääministeri Antti Rinteen puheenvuoron jälkeen
myönnän harkitsemassani järjestyksessä vastauspuheenvuoroja. Vastauspuheenvuorot va-
rataan täysistunnossa V-painikkeella. Asian käsittelyyn varataan aikaa korkeintaan 2 tun-
tia.

Keskustelu

14.04 Pääministeri Antti Rinne (esittelypuheenvuoro): Arvoisa puhemies! Euroopan
unionin perustajat luotiin aikanaan sodan runtelemaan ja jakautuneeseen maaperään. Pe-
rustajia yhdisti kuitenkin yhteinen visio ja usko tulevaisuuteen. Odotukset eurooppalaisel-
le yhteistyölle olivat suuret, sillä panoksena oli koko maanosan rauha ja vakaus, Euroopan
yhtenäisyys. Vuosikymmenten ajan EU on täyttänyt nämä odotukset. Yhteistyö on syven-
tynyt, sillä jäsenmaat ovat ymmärtäneet, että yhdessä olemme enemmän. Tälle ainutlaatui-
selle kansakuntien yhteistyölle ei löydy vertaa muualta maailmasta.

”Ainutlaatuinen” on juuri oikea sana kuvaamaan Euroopan tarinaa. Kun tänä päivänä
saksalaiset ajavat rajan yli Ranskaan ystäviensä luokse illalliselle, on vaikea uskoa, että
nämä kaksi maata sotivat toisiaan vastaan 1900-luvulla kahdesti katkerasti ja verisesti.
Maanosassa, joka vielä 30 vuotta sitten oli piikkilankojen ja muurien jakama, on syntynyt
ja kasvanut kokonainen sukupolvi, jolle vapaa liikkuvuus on ainoa, minkä he tuntevat.
Maanosa, joka kärsi totalitarismin ja sodan kauhuista sekä todisti järkyttävää kansanmur-
haa 80 vuotta sitten, toimii tänä päivänä ympäri maailmaa demokratian, ihmisoikeuksien ja
rauhan vahvimpana puolustajana. Ainutlaatuinen tarinamme antaa aihetta ylpeyteen, mut-
ta se tuo mukanaan myös suuren vastuun, sillä EU:hun kohdistuu nyt uusia odotuksia. Va-
kauden ja rauhan takaaminen on yhä EU:n ytimessä, mutta myös muut ihmiskunnan suuret
kysymykset odottavat ratkaisuja. 

Euroopan hiipunut talouskasvu on paitsi lisännyt työttömyyttä ja eriarvoisuutta, myös
luonut kasvualustaa populismille ja ääriajattelulle. EU:n ytimessä olevia arvoja, oikeusval-
tioperiaatetta, ihmisoikeuksia, tasa-arvoa ja demokratiaa, on haastettu. EU:n yhtenäisyyttä
on koetellut myös Britannian EU-ero. Toisaalta brexit-prosessi on myös osoittanut sen, että
monimutkaisiin kysymyksiin on parempi etsiä ratkaisuja yhdessä muiden kanssa, ei yksin.
 Tarkistettu
4.1



Pöytäkirjan asiakohta PTK 23/2019 vp
Olemme saaneet jälleen kerran muistutuksen siitä tosiasiasta, että monimutkaisiin kysy-
myksiin ei ole yksinkertaisia vastauksia — ei, vaikka joku vastuuttomasti näin väittäisikin.

EU perustuu ajatukseen monenkeskisen, sääntöperustaisen yhteistyön voimasta. Sellai-
nen järjestelmä, jossa pelisäännöt luodaan yhteisesti, ei vahvemman tai suuremman sane-
lun tuloksena, on Suomen kaltaisen pienen maan etu. Sitä Suomi voi parhaiten edistää osa-
na EU:ta. Korostan, että meistä itsestämme on kiinni, nähdäänkö Suomi pienenä vai suu-
rena EU-maana. Mitä aktiivisempia me olemme, sitä suurempana meidät nähdään, ja se,
jos mikä, on Suomen etu. 

Kansainvälisen järjestelmän murroksen keskellä juuri EU:ta tarvitaan puolustamaan
monenkeskisyyttä. 2020-luvun EU:lla on mahdollisuus täyttää kansalaisten odotukset ot-
tamalla johtajuus ihmiskunnan suurten haasteiden ratkojana. Ilmastonmuutos on näistä
keskeisin, ja siksi ilmastonmuutoksen torjunnassa ”kyllä mutta” -politiikan aika on ohi
Suomessa, EU:ssa ja globaalisti. 

Arvoisa puhemies! Aloittavana EU-puheenjohtajamaana Suomi vaikuttaa EU:n tulevai-
suuteen. Sen tulee olla sosiaalisesti, ekologisesti ja taloudellisesti kestävä. Puheenjohtaja-
kautemme sloganin mukaan tavoitteena on ”kestävä Eurooppa, kestävä tulevaisuus”. Suo-
men puheenjohtajakauden keskeinen painopiste on EU:n globaali ilmastojohtajuus. Se tar-
koittaa sitoutumista ilmastoneutraaliuteen vuoteen 2050 mennessä. Tavoitteena on, että
keskeiset elementit tälle suunnitelmalle olisi sovittu Eurooppa-neuvostossa vuoden 2019
loppuun mennessä. 

Ilmastonmuutoksen vastaiset toimenpiteet on tehtävä sosiaalisesti oikeudenmukaisesti.
Ne tulevat näkymään kaikilla yhteiskunnan sektoreilla. On luotava kestävää kasvua ja li-
sättävä työllisyyttä esimerkiksi bio- ja kiertotalouden avulla. Aktiivinen teollisuuspolitiik-
ka ja palvelusektorin sekä digitaalisen talouden kehittäminen luovat pohjaa uuden ajan ta-
loudelle. Näin EU:sta rakennetaan maailman kilpailukykyisin ja sosiaalisesti ehein vähä-
hiilinen talous. 

Kestävyys liittyy myös EU:n yhteisiin arvoihin. Ihmisoikeudet, vapaus, kansanvalta,
tasa-arvo ja oikeusvaltio ovat arvoja, joihin sitoutuminen on EU-jäsenyyden edellytys.
Suomi haluaa vahvistaa ja kehittää EU:n oikeusvaltiovälinettä. Meidän pitää löytää tehok-
kaampia keinoja varmistaa yhteisten arvojen kunnioittaminen EU:ssa. On jatkettava neu-
votteluja keinoista, joilla EU-varojen vastaanottaminen ja oikeusvaltioperiaatteen kunni-
oittaminen voitaisiin nykyistä paremmin ja tiiviimmin kytkeä yhteen. 

Arvoisa puhemies! EU:n perustajaisä Jean Monnet totesi aikoinaan, että yhtenäisessä
Euroopassa ei saateta yhteen valtioita vaan yhdistetään ihmisiä. Ihmisten ja heidän tarpei-
densa tulee olla EU-yhteistyön ytimessä. EU toimii parhaiten, kun lisäämme ihmisten hy-
vinvointia ja turvallisuutta ja vähennämme eriarvoisuutta. Eurooppalaisen yhteistyön täy-
tyy poistaa pelkoja sekä tarjota mahdollisuuksia ja luoda tulevaisuudenuskoa muutoksen
keskellä eläville ihmisille — siis jatkaa ainutlaatuista tarinaansa ihmistä varten, ihmisiä
yhdistäen. Siksi Suomi painottaa puheenjohtajuuskaudellaan EU:n sosiaalisen ulottuvuu-
den vahvistamista ja panostuksia koulutukseen sekä osaamiseen. 

Sisämarkkinat ovat Euroopan unionin ydintä, ja niiden on kohdeltava reilusti kaikkia
työntekijöitä. Työehtojen polkeminen ei saa olla kilpailutekijä. On järkevää arvioida yh-
dessä työn uusien muotojen aikaansaamia tarpeita ja tarvittaessa päivittää sääntöjä vastaa-
maan nykypäivää. Sisämarkkinat eivät toimi ilman niiden keskeistä periaatetta: ihmisten,
tavaroiden ja palveluiden vapaata liikkuvuutta. Eurooppalaisilla on oltava oikeus lähteä
töihin toiseen EU-maahan.
2



Pöytäkirjan asiakohta PTK 23/2019 vp
Korkea osaaminen luo pohjaa eurooppalaisten ihmisten menestykselle. Opiskelijavaih-
toa ja oppilasyhteistyötä on lujitettava. Meidän on syytä selvittää verkostomaisesti toimi-
van eurooppalaisen superyliopiston perustamista ja eurooppalaisen tutkijavaihdon, super-
Erasmuksen, kehittämistä.

Arvoisa puhemies! Vain riittävän vahva EU pystyy puolustamaan eurooppalaisia arvoja
ja eurooppalaisten etuja muuttuvassa maailmassa. EU:n tulee tavoitella globaalin arvojoh-
tajan asemaa, mikä edellyttää aktiivista vuoropuhelua ja yhteistyötä kumppaneiden kanssa
maailmanlaajuisesti. 

Sääntöpohjaisella vapaakaupalla voidaan varmistaa, että kansainvälisen kaupan peli-
säännöissä näkyvät meille tärkeät asiat, kuten kestävä kehitys ja työntekijöiden oikeudet.
Jos EU ei ole mukana määrittelemässä näitä sääntöjä, sen tekee joku muu. 

Me eurooppalaiset emme ole yksin maailmassa. Afrikan vakauden ja kestävän kehityk-
sen tukeminen on olennaista, jotta me voimme vastata ilmastonmuutoksen, väestönkasvun
ja muuttoliikkeiden hallinnan aiheuttamiin haasteisiin. Kumppanuutta Afrikan kanssa ke-
hitetään Suomen puheenjohtajakaudella tasavertaisempaan suuntaan molempia hyödyttä-
vällä tavalla.

Arvoisa puhemies! Ihmiset odottavat EU:lta lisäksi laaja-alaisen turvallisuuden takaa-
mista. Digitaalisen turvallisuuden ja hybridiuhkien torjumisen merkitys tässä kokonaisuu-
dessa tulee kasvamaan. Puheenjohtajakaudellaan Suomi tavoittelee hybridiuhkien torjun-
nan vahvistamista — meillähän on siihen vahvaa osaamista. Yhteistyön tähänastisia tulok-
sia on muun muassa Helsingin hybridiosaamiskeskuksen perustaminen. Suomen tavoittee-
na on perustaa pysyvä hybridiuhkien torjuntaa käsittelevän neuvoston työryhmä, joka pa-
rantaa eri politiikkasektoreiden työn koordinointia.

Arvoisa puhemies! Juhannuksen alla hyväksyimme huippukokouksessa suunnitelman,
jossa määritellään EU-politiikan painopisteet seuraavalle viidelle vuodelle. Suomen kä-
denjälki näkyy uusissa painopisteissä. Vastuullinen ilmastopolitiikka, kestävä kehitys, so-
siaalinen ulottuvuus, oikeusvaltion puolustaminen ja turvallisuus ovat kansallisesti tärkei-
tä asioita. Suomi on ensimmäinen puheenjohtaja, joka alkaa jalkauttaa tätä suunnitelmaa.
Puheenjohtajamaalta odotetaan vahvaa johtajuutta, kykyä neuvotella ja löytää kompromis-
seja. EU:n yhtenäisyyden turvaaminen on kaikkien intresseissä. 

On muistettava, että EU-politiikka on sisäpolitiikkaa, josta tulee keskustella säännölli-
sesti eduskunnan suuressa salissa. Hallitus tuleekin antamaan eurooppapoliittisen selon-
teon EU-puheenjohtajakauden jälkeen.

Arvoisa puhemies! Haluan lopuksi muistuttaa asiasta, joka unohtuu aika ajoin. Kiistan-
alaisten asioitten kohdalla kuulee usein sanottavan: ”Siellä jossakin Euroopan unionissa
tehtiin sellainen ja sellainen päätös.” Vaikeuksien hetkillä sanotaan, että EU:n pitäisi toi-
mia nopeasti. Tällä tavalla puhuville haluan muistuttaa, että he puhuvat itsestään. EU ei ole
siellä jossain, EU on täällä. EU eivät ole ne siellä, EU olemme me. Tämä hallitus on sitou-
tunut siihen, että Suomi on aktiivinen vaikuttaja. — Kiitos.

Ensimmäinen varapuhemies Tuula Haatainen:  Käydään keskusteluun. Myönnän mi-
nuutin mittaisia puheenvuoroja. Pyydän niitä edustajia, jotka haluavat käyttää puheenvuo-
ron, nousemaan seisomaan ja painamaan V-painiketta. — Ensimmäinen puheenvuoro,
suuren valiokunnan puheenjohtaja, edustaja Hassi.
3



Pöytäkirjan asiakohta PTK 23/2019 vp
14.15 Satu Hassi vihr (vastauspuheenvuoro): Arvoisa puhemies! On hyvä, että Suomi
EU-puheenjohtajamaana korostaa EU:n luonnetta arvoyhteisönä. Me usein ajattelemme
EU:ta ensisijaisesti markkina-alueena, mutta on hyvä pitää mielessä, että lähtökohdaltaan
EU on todellakin ensisijaisesti arvoyhteisö, joka pyrkii turvaamaan rauhan, oikeusvalti-
operiaatteen, ihmisoikeudet, vapaan lehdistön ja muut demokraattisen yhteiskunnan perus-
pilarit ja elinkelpoisen ympäristön.

Tänä päivänä maailmanrauhan tulevaisuuden kannalta ilmastonmuutoksen hillitsemi-
nen on yksi keskeisimpiä tehtäviä. Toivotan onnea ja menestystä Suomen hallitukselle
työssä EU:n ilmastotavoitteiden tiukentamisessa ja siinä, että EU on hiilineutraali vuonna
2050 ja myöskin 2030 ilmastotavoitetta tiukennetaan. Erinomainen asia on myös, että Suo-
mi korostaa oikeusvaltioperiaatetta ja sitä, että EU:n jäsenmaiden saadakseen EU-rahoitus-
ta pitää toimia sen mukaisesti, mitä EU:n hakijamailta on vaadittu oikeusvaltioperiaattei-
den kunnioittamisessa.

14.16 Jani Mäkelä ps (vastauspuheenvuoro): Arvoisa puhemies! Tämä ohjelma kyllä sil-
lä tavalla jatkaa Suomen EU-politiikan tuttua linjaa, että oikeastaan mitään linjaa ei ole-
kaan. Suomen EU-politiikka on aina ennenkin ollut naiivia ja edunvalvontaa vailla, ja täs-
sä ohjelmassa on nyt tiputettu pois se vähäkin järki ja selkäranka, mitä siihen löydettiin
parlamentaarisessa yhteistyössä viime kaudella. Sieltä on kaikki edunvalvonnalliset asiat
siivottu marginaaliin.

Tämä ilmastopolitiikka, joka tähän on ajettu ykkösaiheeksi, ei millään tavalla palvele
Suomen kansallista intressiä. Olisi pitänyt nostaa esille aivan muita asioita. Puhutaan vaik-
ka liikenneyhteyksistä Euroopassa ja muista asioista, mitkä liittyvät talouskasvuun, joka
on viime aikoina Euroopassa kääntynyt alakanttiin. Me emme voi euroalueessa pärjätä pa-
remmin kuin Saksa. Sen takia talouden pitäisi kasvaa Euroopassa.

Tässä on nostettu esille arvoja, mutta ei ole nostettu esille oikeita arvoja eli sitä, että Eu-
roopassa on monta hienoa kulttuuria ja kansallisvaltioita, joita ei pidä tuhota monikulttuu-
risuudella ja globalismilla. Sen pitäisi olla enneminkin meillä johtotähtenä. 

14.17 Maria Guzenina sd (vastauspuheenvuoro): Arvoisa rouva puhemies! Aivan kuten
täällä on sanottu, EU on arvoyhteisö, demokratian oikeusvaltioperiaatteen ja ihmisoikeuk-
sien edistäjä ja puolestapuhuja. Näitä unionin perustavanlaatuisia arvoja tulee suojella
etenkin tässä ajassa, jossa demokratian, ihmisoikeuksien ja oikeusvaltioperiaatteen perus-
arvojen kyseenalaistaminen on hyvin nähtävissä niin joissain Euroopan unionin maissa
kuin laajemminkin globaalisti katsoen. Nämä Suomen puheenjohtajuuskauden teemat liit-
tyen EU:n globaaliin ilmastojohtajuuteen — kuten pääministeri Rinne totesi, Euroopan
unioni on maailman kilpailukykyisin ja sosiaalisesti ehein vähähiilinen yhteisö — ovat tär-
keitä ja tulevaisuutta rakentavia niin Suomelle kuin koko Euroopalle.

Perussuomalaisilta kysyn: Suomen EU-puheenjohtajuuskauden onnistuminen on tärkeä
isänmaallinen ponnistus, ja me onnistumme siinä vain, jos me olemme yhtenäisiä, vai näet-
tekö te tämän jotenkin eri tavalla?

14.18 Petteri Orpo kok (vastauspuheenvuoro): Arvoisa rouva puhemies! Tämä on erit-
täin tärkeä asia. Täytyy aloittaa valitettavasti pienellä moitteella siitä, että eduskunta sai kä-
siteltäväkseen ja tutustuttavakseen tämän ohjelman vasta alle kaksi tuntia sitten. Me mo-
nesti Suomessa ihmettelemme sitä, miksi EU-keskustelu on vaimeaa, ja tässä on taas yksi
4



Pöytäkirjan asiakohta PTK 23/2019 vp
osoitus siitä. Toivon hallitukselta jatkossa parempaa otetta ja eduskunnan huomioimista
paremmin.

Mutta itse asiakirjaan. Täytyy todeta, että kun kokoomus on Suomen Eurooppa-myön-
teisin puolue, niin ilokseni huomasin, että tämä ohjelma on erittäin Eurooppa-myönteinen.
Niin sen kuuluu ollakin, koska Suomi ja suomalaiset hyötyvät eniten siitä, että Euroopan
unioni on yhtenäinen ja vahva. Nyt Suomen puheenjohtajuuskausi osuu aikaan, jossa on
uusi parlamentti, valitaan uusi komissio, tehdään Euroopalle ohjelma. Se on juuri se vai-
kuttamisen paikka, ja hallituksen pitää olla päättäväinen. 

Haluaisin kysyä, mitkä ovat ne prioriteetit. Mitä hallitus näistä hyvistä asioista haluaa
muistiin jäävän? Mitä hallitus aikoo todella näistä saada aikaan? Tässä on ohjelmaa nyt
vaikka koko nelivuotiskaudelle.

14.20 Juha Sipilä kesk (vastauspuheenvuoro): Arvoisa puhemies! Kiitoksia pääministe-
rille hyvästä esittelystä. Nämä EU:n juuri hyväksytyt viiden vuoden strategiset ohjelmata-
voitteet vastaavat erittäin hyvin tätä Suomen puheenjohtajuusohjelmaa. Nyt Suomelta odo-
tetaan hyvää toimeenpanoa tälle viiden vuoden strategiselle ohjelmalle. 

Nostaisin viisi keskeistä kokonaisuutta tuosta ohjelmasta: Ensinnäkin kasvu ja kasvussa
tuotekehitys ja innovaatiot. Sitten sisämarkkinoiden kehittäminen, erityisesti digitaalisen
sisämarkkinan kehittäminen sekä kauppapolitiikka. Turvallisuudessa sisäisen turvallisuu-
den maahanmuuttokriisin ratkaiseminen loppuun saakka sekä terrorismin torjunta. Puolus-
tusyhteistyössä korostaisin sitä, että Suomi on tehnyt siinä erittäin hyvää työtä ja ollut
Ranskan kanssa hyvässä yhteistyössä. Toivoisin, että hyvä yhteistyö Ranskan kanssa tässä
jatkuu. Ilmastonmuutoksessa viime vuonna sovittu kahdeksan eduskuntapuolueen ohjel-
ma [Puhemies koputtaa] antaa erittäin hyvät eväät myöskin EU:ssa viedä tätä tärkeää asiaa
eteenpäin.

14.21 Mari Holopainen vihr (vastauspuheenvuoro): Arvoisa rouva puhemies! On ilo
huomata, että ilmastonmuutoksen kysymykset ovat vahvasti esillä, ja samoin on tärkeää,
että Suomi tuo esiin luonnon monimuotoisuutta uhkaavat tekijät. Luonnon monimuotoi-
suus köyhtyy ennennäkemättömällä tahdilla, ja siihen IPBES-paneelin mukaan vaikutta-
vat monet ihmisen aiheuttamat toimet. Kuivuus ja vesistöongelmat lisääntyvät, hakkuut
ovat liiallisia tietyillä alueilla, ja sen lisäksi kaivostoiminta ja louhinta köyhdyttävät luon-
non monimuotoisuutta. On erittäin tärkeää, että panostamme vahvasti kiertotalouteen.

Toiseksi haluaisin tuoda esiin osaamisen ja koulutuksen ja tutkimustoiminnan, johon
myöskin EU:n ulkopuolella on vahvasti satsattu. Näiden toivon ja uskon näkyvän vahvasti
meidän EU-painopistealueissa. — Kiitoksia.

14.22 Paavo Arhinmäki vas (vastauspuheenvuoro): Arvoisa rouva puhemies! Lähellä
olevat asiat pitää ratkaista lähellä, toisaalta rajat ylittäviin ongelmiin tarvitaan rajat ylittä-
viä ratkaisuja. Yksi tällainen rajat ylittävä ongelma ovat veroparatiisit, laillinen ja laiton
veronkierto. Se on syöpä, joka syö hyvinvointivaltioiden pohjaa. Jopa EU:n sisällä näh-
dään verokilpailua kohti pohjaa, veroparatiisien piirteitä. EU:n pitää olla vahva toimija ve-
roparatiisitaloutta vastaan, ja Suomen pitää olla tässä toiminnassa eturivissä.

Arvoisa rouva puhemies! Ilmastonmuutos on eittämättä toinen erittäin suuri rajat ylittä-
vä kysymys. EU:n pitää olla ilmastonmuutoksen vastaisessa työssä edelläkävijä, jotta il-
maston lämpeneminen ei ylitä puoltatoista astetta. 
5



Pöytäkirjan asiakohta PTK 23/2019 vp
Tarvitaan siis EU-mailta rohkeita toimia, ja tässä Suomen pitää olla vahva toimija. Rin-
teen hallitusohjelma ja tämä EU:n puheenjohtajuusohjelma antavat tähän hyvät mahdolli-
suudet.

14.23 Peter Östman kd (vastauspuheenvuoro): Arvoisa puhemies! Jokaisella puolueella
on omat korostuksensa siinä, minkälaista EU:ta tavoitellaan, ja se näkyy varmaan tämän
päivän keskustelussakin.

Tässä ohjelmassa kiinnitin huomiota muun muassa yhteen lauseeseen — minäkin sain
sen ohjelman vasta kello 12:n jälkeen, ja se on 17-sivuinen ohjelma, niin että suokaa an-
teeksi, jos me emme ole ehtineet tutustua ihan kaikkeen vielä. Joka tapauksessa siinä yh-
dessä lauseessa lukee, että ”Suomi vie puheenjohtajana eteenpäin yhteisen talletussuojan
teknisiä keskusteluita” — teknisiä keskusteluita — ja haluaisin tietää, mitä tämä mahdol-
lisesti tarkoittaa. Tiedämme, että pankkisektorin riskien jakamisen ennakkoehtona täytyy
olla riittävä riskien vähentäminen ja elinkelvottomien pankkien alasajamiset ja yhdistämi-
set olisi ensin hoidettava, muuten on suuri riski, että asiansa hyvin hoitaneet pohjoismaiset
pankit joutuvat maksamaan asiansa huonosti hoitaneiden [Puhemies koputtaa] Etelä-Eu-
roopan pankkien alasajon myötä.

14.24 Mats Löfström r (vastauspuheenvuoro): Ärade talman! Prioriteringen är att stärka
de gemensamma värdena och rättsstatsprincipen, så börjar ordförandeprogrammet. Det är
en mycket viktig politisk signal i tider då vi sett att dessa värderingar har varit och är ho-
tade i flera EU-länder. Därför är jag mycket glad att detta är en hörnsten i vårt ordförande-
program.

EU är en union av värderingar som ska respektera demokratin, mänskliga rättigheter och
rättsstaten. EU får inte av medlemsländer behandlas som en bankautomat, pengar och re-
spekt för rättsstaten måste gå hand i hand. EU har inte så många formella verktyg att fak-
tiskt se till att dessa rättsstatsprinciper efterlevs i praktiken. 

Här har enskilda medlemsländer en ännu starkare möjlighet att ta en starkare roll, och
därför vill jag fråga statsminister Rinne och EU-minister Tuppurainen hur ni ser på möj-
ligheten att använda ordförandeskapet för att också få enskilda länder att göra ännu mer bi-
lateralt för att säkerställa rättsstatsprincipen gentemot de länder där dessa värden och prin-
ciper är hotade.

14.26 Eurooppaministeri Tytti Tuppurainen: Arvoisa rouva puhemies! Kello käy, ja
kohta viisari heilahtaa ja Suomi astuu EU:n puheenjohtajamaaksi poikkeuksellisen tärkeäl-
lä historiallisella hetkellä tilanteessa, joka on EU:lle institutionaalinen taitekohta ja tarjoaa
Suomelle poikkeuksellisen mahdollisuuden johtajuuteen ja tilaisuuden tuoda meidän näke-
myksiämme ja arvojamme tähän eurooppalaiseen keskusteluun. 

Kun me tähän keskusteluun käymme sekä täällä kotimaassa että eurooppalaisilla areen-
oilla, niin me käymme siihen hyvin valmistautuneina. Me emme ole ravistaneet tätäkään
ohjelmaa, hyvät edustajat, mistään hihasta, vaan tätä on valmisteltu huolella — kiitos edel-
lisen pääministerin Sipilän — kaikkien puolueiden yhteistyössä edellisen eduskunnan ai-
kana, ja sen pohjalta laaditussa yhdeksän puolueen paperissa ovat kaikki ne asiat, joista on
poimittu ainekset tämän uuden pääministeri Rinteen hallituksen EU-puheenjohtajakauden
ohjelmaan. Tämä on hyvä pohja, jolle voimme rakentaa Suomen vaikuttavuutta EU:n toi-
6



Pöytäkirjan asiakohta PTK 23/2019 vp
minnassa. Me aiomme olla Euroopan unionin eturivissä ja sitä kautta toteuttaa sitä halli-
tusohjelman tahtotilaa, että Suomi on kokoaan suurempi maailmalla.

Mitkä ovat ne painopisteet, kysyitte, edustaja Orpo. Ne painopisteet on selkeästi kuvattu
tämän ohjelman johdannossa. Me tulemme ensinnäkin korostamaan oikeusvaltioperiaatet-
ta, ja kiitän edustajia, että olette, useammat teistä, tätä pitäneet esillä. Me tulemme koros-
tamaan EU:n kilpailukykyä yhdessä sosiaalisen ulottuvuuden kanssa. Me tulemme otta-
maan vahvasti kantaa EU:n ilmastopoliittiseen johtajuuteen, ja me tulemme huolehtimaan
kansalaisten kokonaisturvallisuudesta — asia, josta edustaja Sipilä täällä puhui.

Miten me käytännössä teemme nämä painopisteet eläviksi ja tavoitteiksi, jotka sitten to-
teutuvat? Ensinnäkin oikeusvaltioperiaate on aivan oleellinen osa koko eurooppalaista yh-
teistyötä, EU:n toimintakykyä ja instituutioita. Mutta se ei ole vain jotain, joka on tuolla
jossain, vaan me voimme konkreettisesti edistää tätä tavoitetta, edustaja Löfström. Ensin-
näkin on olemassa EU:n perussopimuksessa kuvattu artikla 7, ja sen mukaisia menettelyitä
me tulemme noudattamaan Puolan kanssa ja mahdollisesti myös Unkarin kanssa. Toiseksi
me tulemme rahoituskehysten yhteyteen rakentamaan oikeusvaltiomekanismin, ja kol-
manneksi me tulemme kehittämään EU:n oikeusvaltiodialogia, joka on vuosittainen, posi-
tiivinen, myönteisessä sävyssä käytävä keskustelu oikeusvaltioperiaatteesta. 

Sosiaalista ulottuvuutta tulemme myöskin korostamaan, koska on hyvä sanoa kansalai-
sille, että EU ei ole vain sisämarkkinaprojekti. EU:ssa ei ole kysymys vain talouden kilpai-
lukyvystä vaan myös työpaikoista ja paremmasta sosiaalisesta turvallisuudesta. Ja ilmas-
topolitiikka: olimme kaikki varmasti pettyneitä, että päämiehet eivät vielä juhannuksen
alla kyenneet sopimaan pitkän aikavälin ilmastostrategiasta, hiilineutraalista EU:sta vuo-
teen 2050 mennessä, mutta meidän puheenjohtajakautemme aikana se tullaan toivottavasti
tekemään.

Lopuksi kansalaisten turvallisuus. Siitähän tässä on Suomellekin kysymys. Sen vuoksi
me Euroopan unioniin liityimme. EU on turvallisuusyhteisö, ja sen on oltava sitä kokonais-
valtaisesti niin, että kansalaiset kokevat sen arjessaan, arvoisa puhemies.

14.30 Ville Tavio ps (vastauspuheenvuoro): Arvoisa rouva puhemies! Eurooppa ei ole sy-
nonyymi EU:lle. Eurooppa on maanosa, ja se koostuu kansakunnista, useista kansakunnis-
ta. EU on hallintojärjestelmä. Myös puheenjohtaja Orpo voisi tämän sisäistää. EU ei edus-
ta enää valitettavasti Eurooppaa, vaan EU edustaa vain itseään. Se edustaa eliitin harvain-
valtaa, ja se edustaa korporatismia.

Mitä me tarvitsemme? Me tarvitsemme enemmän itsenäisiä kansallisvaltioita. Me tar-
vitsemme näiden jäsenvaltioiden itsenäisyyttä. Suomen oma kansallisvaltio on paras tapa
myös Suomessa suojella suomalaista elämäntapaa, turvallisuutta ja arvoja. Meidän on syy-
tä puolustaa näitä suomalaisia kristillisiä arvoja, näitä valistusajan muutoksessa syntyneitä
länsimaisia arvoja.

Kansainvälisyys on tärkeää nyt ja tulevaisuudessa, mutta täytyy muistaa, että EU:ssa on
paljon ongelmia. [Puhemies koputtaa] Tämän ohjelman ongelma on se, että tämä ei tun-
nusta ja löydä [Puhemies: Aika!] näitä EU:n ongelmia.

14.31 Petteri Orpo kok (vastauspuheenvuoro): Arvoisa rouva puhemies! Tässä näkyy
suuri ero siinä, miten suhtaudumme Suomessa Euroopan unioniin. Meidän pitää nähdä ja
tunnustaa, edustaja Tavio, että Suomen itsenäisyys, jos ajatellaan turvallisuudenkin näkö-
kulmasta, on tuskin koskaan ollut niin vahvaa kuin tänä päivänä Euroopan unionin jäsene-
7



Pöytäkirjan asiakohta PTK 23/2019 vp
nä. Euroopan unioni tuo meille turvaa, se tuo meille vaurautta, kasvua [Perussuomalaisten
ryhmästä: Ei!] ja pohjaa tulevaisuuden menestykselle. Siksi meidän pitää tehdä töitä ja hal-
lituksen pitää tehdä töitä, jotta Euroopan unioni menee eteenpäin tässä taitekohdassa. Pitää
tehdä tiukasti töitä, koska Euroopan unioni on se taso, edustaja Tavio, jolla pystytään yh-
dessä ratkomaan globaaleja ongelmia — ilmastonmuutosta, maahanmuuttoa, Afrikan ky-
symystä — tai vaikkapa kannustaa Euroopan unionia toimimaan ratkaisijana Yhdysvalto-
jen ja Iranin tulenarassa tilanteessa.

Ensimmäinen varapuhemies Tuula Haatainen: Vastauspuheenvuoro, pääministeri Rin-
ne, 3 minuuttia.

14.32 Pääministeri Antti Rinne: Arvoisa puhemies! Haluan muistuttaa siitä, että silloin
aikanaan, kun Euroopan unionia lähdettiin rakentamaan, sehän lähti hiili- ja teräsyhteis-
työstä kahden maailmansodan jälkeen, ja tavoitteena on ollut — niin kuin on toteutunut —
se, että Euroopassa on rauha ja vakaus. Tämä on ollut aivan keskeinen tavoite silloin tälle
yhteistyölle — haluttiin poistaa talouteen liittyviä riskitekijöitä, joilla synnytetään sotia,
synnytetään epävakautta — ja siinä Euroopan unioni on onnistunut.

Sitten kannattaa muistaa, että Euroopan unionin rakenteet ovat yhteistyön rakenteita. Se
on itsenäisten kansallisvaltioiden sinne luovuttamaa päätösvaltaa niissä asioissa, ja itsenäi-
set kansallisvaltiot sitä päätösvaltaa ovat halunneet luovuttaa. EU ei ole mikään möhkäle,
joka ulkoapäin kaappaa valtaa, vaan EU on itsenäisten valtioitten yhteistä toimintaa ja yh-
teisten asioitten eteenpäinviemistä, ja siinä se on monessa suhteessa onnistunut äärettö-
män hyvin. Niin kuin täällä on tullut todettua, kritiikkiäkin voi esittää joissakin asioissa, ja
Suomen tarkoituksena ei ole rikkoa lisää, vaan korjata niitä asioita, jotka ovat rikki, ja pi-
tää yllä niitä, jotka ovat ehjiä ja vievät asioita eteenpäin. Tätä ei saa unohtaa tässä keskus-
telussa. Kysymys ei ole siis siitä, että joku on kaapannut suomalaisilta tai muilta Euroopan
unionin jäsenvaltioilta valtaa, vaan se on tapahtunut ihan vapaaehtoisesti jäseneksi liitty-
mällä ja antamalla tätä vallankäyttöä sinne yhteisissä asioissa.

14.33 Mika Niikko ps (vastauspuheenvuoro): Arvoisa rouva puhemies! Suomen EU-pu-
heenjohtajuus osuu todella merkittävään saumaan. Työn alla on EU:n budjetti ja EU:n tär-
keiden virkojen nimitysruletti ja brexit. Uuden siirtolaiskriisin uhka on jatkuva. Myös
muun muassa Iranin kriisi lisää paineita, sekä kauppasodan uhka on todellinen. Ilmastopo-
liittisen tavoitteen rinnalle olisi voitu kyllä nostaa esille muitakin asioita. Miten esimerkik-
si aiotaan toimia, jotta vuoden 2015 kaltainen pakolaisaalto ei toteudu, uusiudu Euroopas-
sa, sen enempää myöskään Suomessa? Hallitus on omissa ohjelmissaan lähinnä sitoutunut
lisäämään laillisia maahanmuuttoreittejä. Miten reagoida myös EU-alueen voimakkaasti
laskevaan syntyvyyteen? Tämäkin asia jää huomioimatta. Syntyvyyshän laskee niin kovaa
vauhtia, [Puhemies koputtaa] että nykykehityksellä esimerkiksi Suomessa ei pian syntyisi
parinkymmenen vuoden päästä lapsia juurikaan.

Nämä asiat on tärkeää [Puhemies: Aika!] ottaa huomioon, mikäli haluamme säilyttää
kansallisen valtion perinnön.

Ensimmäinen varapuhemies Tuula Haatainen: Pyydän, että pysytään aikataulussa, mi-
nuutin mittaiset puheenvuorot edustajilla. — Pääministeri Rinne, minuutti, vastauspuheen-
vuoro.
8



Pöytäkirjan asiakohta PTK 23/2019 vp
14.35 Pääministeri Antti Rinne (vastauspuheenvuoro): Kiitos, arvoisa puhemies! Edus-
taja Niikko nosti tärkeän asian, ilmastonmuutoksen, ja sen rinnalla myöskin maahanmuut-
toriskien kasvun. Elikkä meillähän on semmoinen tilanne, että Afrikassa, jos väestöennus-
teet toteutuvat, on 2040—2050-luvulla 1,25 miljardia ihmistä lisää ja ilmastonmuutoksen
vaikutukset ja näitten ihmisten elämäntilanne käyvät sietämättömiksi, jos eivät mahdotto-
miksi. Se tarkoittaa sitä, että jos ei mitään tehdä, erilaisten asiantuntijaorganisaatioiden ar-
vioitten mukaan satoja miljoonia ihmisiä saattaa lähteä liikkeelle sieltä. Sen takia, ja ni-
menomaan sen takia, Afrikan unionin yhteistyö Euroopan unionin kanssa on äärimmäisen
tärkeä kokonaisuus. Tätä kautta voidaan vaikuttaa siihen, että Afrikan unionin kehittymi-
nen, Afrikan unionin jäsenmaiden kehittyminen ja ihmisten elämä kulkevat oikeaan suun-
taan, ja sitä varten nimenomaan Suomi on omaksi painopistealueekseen halunnut tämän
Afrikka-kysymyksen nostaa esille. Meillä on yhteinen tavoite siinä, että ihmiset voivat elää
siellä, missä ovat syntyneet, laadukasta, kestävää elämää.

14.36 Arto Satonen kok (vastauspuheenvuoro): Arvoisa puhemies! On hyvin tärkeää,
että tämä parlamentarismin periaate säilyy EU-päätöksenteossa Suomen osalta, ja sen ta-
kia on hyvä, että tämä kaikkien puolueiden yhdessä tekemä paperi on ollut pohjana myös-
kin hallituksen ratkaisuille. Se on hyvä lähtökohta.

Ja aivan kuten edustaja Orpo täällä sanoi, näitä isoja kysymyksiä koskien kansallista tur-
vallisuutta, maahanmuuttoa, ilmastonmuutosta ja myös oikeusvaltioperiaatteen noudatta-
mista ja takaamista ei pystytä ratkaisemaan kuin eurooppalaisella tasolla. On erittäin hyvä,
että hallitus on näissä asioissa kunnianhimoinen, ja tähän linjaan on helppo yhtyä.

Mutta toki on niin, että EU-puheenjohtajamaana meidän pitäisi saada eteenpäin myös
niitä asioita, jotka ovat nimenomaan Suomen intressien mukaisia, ja sen takia ihmettelen
kyllä sitä, että tästä puolustusyhteistyöstä, johon myöskin edustaja Sipilä viittasi, tätä Lis-
sabonin sopimuksen tulkintaa ja sitä, miten tämä artikla 42.7 mielletään, ja puolustusyh-
teistyön kehittämisen viemisestä vahvemmin eteenpäin ei tässä ohjelmassa ole riittävästi
mainittu.

14.37 Johannes Koskinen sd (vastauspuheenvuoro): Arvoisa puhemies! Toisin kuin pe-
russuomalaiset väittävät, tässä ohjelmassa aika tasapainoisesti on haettu niitä politiikkatoi-
mia, joilla kansallisvaltiot — osa on monikansallisia, osa yhden kansan valtiota — yhdes-
sä toimien saavat enemmän aikaan ja paljon nopeammin ja tehokkaammin aikaan kuin yk-
sin ponnistelemalla. Ja tämä on koko se EU:n ydin.

Otetaan esimerkki ensimmäisestä Suomen puheenjohtajakaudesta: Suomi oli rakenta-
massa vapauden, turvallisuuden ja oikeuden alueen ohjelmaa, niin sanottua Tampereen oh-
jelmaa. Uudelle politiikkalohkolle EU:n yhteistyössä haettiin suuntaviivat, sille tehtiin
konkreettisia toimia, pienempiä ja isompia, joita sitten lähdettiin yhdessä toteuttamaan, ja
on pystytty paljon paremmin turvaamaan vaikkapa sisäistä turvallisuutta sen avulla.

Nyt varmasti tässä turvallisuus- ja puolustusyhteistyön osalla olisi aika tehdä vähän sa-
mantyyppinen ohjelma, johonka koottaisiin niitä konkreettisia tehtäviä, niin että ei puhuta
liikaa metatasolla ja strategisella tasolla vaan lähdetään yhdessä tekemään ja parantamaan
sitä eurooppalaisten yhteistä ja jokaisen omaa turvallisuutta.

14.38 Arto Pirttilahti kesk (vastauspuheenvuoro): Arvoisa rouva puhemies! Todellakin
lähtökohtaisesti ohjelma on aivan hyvä, ja sillä varmaan se puoli vuotta EU:ta pystytään
9



Pöytäkirjan asiakohta PTK 23/2019 vp
hyvinkin ohjaamaan. Mutta työlista on pitkä, mikä Suomellekin eteen tulee Romaniankin
jälkeen. Sieltä löytyy vahvasti EU:n järjestäytyminen EU-vaalien jälkeen ja monivuotinen
rahoituskehys, ja toivottavasti brexit, mikä tähän syksyyn kanssa osuu, ei vie kaikkea ai-
kaa meiltä, että pääsemme niihin tavoitteisiin, mitä nyt on asetettu.

Hyvin moni asia linkkiytyy myös ilmastokysymykseen. Muun muassa kestävän rahoi-
tuksen taksonomia tulee sieltä esille ja yhtä lailla meidän ilmasto- ja metsäpolitiikka. Pieni
huolenaihe itselläni on, kuinka me sitten oman maamme etuja tai omia näkökulmia voim-
me viedä sinne mukaan, muun muassa maataloustukien osuuden tässä rahoituksessa, maa-
seudun rahoituksen, mutta yhtä kaikki Suomen omat tavoitteet. Eli pitää olla sensitiivinen
puheenjohtajana mutta kuitenkin pitää omista eduista huolta.

14.40 Olli Immonen ps (vastauspuheenvuoro): Arvoisa puhemies! EU:n kehittämisestä
on tärkeää käydä keskustelua. Suomelle on perinteisesti ollut tärkeää pitää kiinni yksimie-
lisyysperiaatteen toteutumisesta EU:n päätöksenteossa erityisesti veropolitiikan saralla.
Nyt hallitus on kuitenkin linjannut muun muassa E-jatkokirjeessä, että Suomi suhtautuu
myönteisesti komission pyrkimykseen selvittää energiaverotuksen ongelmakohtia sekä
ratkaisuja liikenteen polttoaineverotuksen osalta ja on valmis pohtimaan määräenemmis-
töpäätöksenteon laajentamista. Siirtyminen määräenemmistöpäätöksentekoon veropolitii-
kan saralla saattaisi kuitenkin rajoittaa kansallista budjettivaltaa. Kysyisinkin arvoisalta
pääministeriltä: miten näette kansallisen budjettivallan rajoittamisen tätä kautta olevan so-
pusoinnussa Suomen perustuslain kanssa, jossa kuitenkin korostetaan budjettivallan säilyt-
tämistä kansallisissa käsissä?

14.41 Eva Biaudet r (vastauspuheenvuoro): Arvoisa puhemies! Ihmisoikeuksien ja pe-
rusoikeuksien puolustaminen sekä erityisesti sukupuolten välisen tasa-arvon edistäminen
on tietenkin osa sitä arvopohjaa, jonka perusteella EU on luotu ja joka näkyy meidän oh-
jelmassa. Nyt Pride-viikolla onkin hyvä nostaa esiin sukupuolten moninaisuus yhtenä tasa-
arvon edistämisen osana naisten ja miesten tasa-arvon edistämisen lisäksi.

Ääriliikkeiden aktiivisuus EU:ssa on nostanut esteitä tasa-arvon edistämiseksi. Muun
muassa ei ole pystytty hyväksymään Istanbulin sopimusta, joka on ohjelma nimenomaan
naisiin kohdistuvan väkivallan vastaisen työn toteuttamiseksi. Kuitenkin naisiin kohdistu-
va väkivalta on yksi sisäisen turvallisuuden ja naisten aseman vakava haaste ja ihmisoi-
keusongelma. Olisiko aika pohtia nyt politiikan toimenpiteitä, millä tavalla tätä työtä voisi
jatkaa tässä ilmapiirissä, esimerkiksi tekemällä naisiin kohdistuvan väkivallan vastaista di-
rektiiviä [Puhemies koputtaa] tai sitten vahvistamalla ihmiskauppadirektiiviä nimen-
omaan seksuaalisen hyväksikäytön kohdalla?

14.42 Markus Mustajärvi vas (vastauspuheenvuoro): Arvoisa puhemies! Äskeiseen kes-
kusteluun on pakko muistuttaa siitä, kuka tai ketkä hyväksyivät Kreikka-kolmostukipake-
tin tai ketkä hyväksyivät Suomen osallistumisen EU:n sotateollisen kompleksin rakenta-
miseen kaikissa vaiheissa. Kyllä se on perussuomalaisten ryhmä ollut ja täysin kritiikittä.
[Paavo Arhinmäki: Aikamoista liittovaltiotoimintaa!]

Mutta mitä tähän EU-puheenjohtajakauden ohjelmaan tulee, niin siinä on paljon hyvää:
vahvat painotukset ihmisoikeuskysymyksissä ja oikeusvaltioperiaatteissa sekä ilmastostra-
tegiassa ja tavoitteissa, ja myös arktinen alue nostetaan aivan oikein esille.
10



Pöytäkirjan asiakohta PTK 23/2019 vp
Mutta on tässä paljon kysymyksiäkin. Samalla kun vannotaan EU:n yhtenäisyyden va-
raan, on sen säilyttämisessä hyvin paljon tekemistä. EU on hyvin epäyhtenäinen talousky-
symyksissä, ilmastotavoitteissa, pakolaispolitiikassa ja EU:n toimivallan suhteen. Talous-
kurisopimus, maakohtaisten tukipakettien ehdot ja komissiosta tuleva painostus voivat
johtaa kohdemaassa tuloerojen kasvuun ja sosiaaliseen vajoamiseen. Valitettavasti se on jo
nähty esimerkiksi Kreikassa. [Puhemies koputtaa] Ja tämä siitä huolimatta, että EU:n ta-
voitteeksi on asetettu aivan jotain muuta.

14.43 Emma Kari vihr (vastauspuheenvuoro): Arvoisa puhemies! Haluaisin kiittää pää-
ministeriä siitä arvokkaasta puheenvuorosta, jonka hän käytti tässä keskustelussa muistut-
taen meitä siitä, miten tämän rikkinäisen maanosan keskellä syntyi historiallinen rauhan-
projekti ja arvoyhteisö. Se on hyvä tässä hetkessä myös muistaa. 

Ehkä se, minkä tämä ohjelma kaikista vahvimmin tiedostaa, on se, että arvojohtajaksi
päästään ainoastaan esimerkkiä näyttämällä, ja sen takia on tärkeää, kuten suuren valio-
kunnan puheenjohtaja Satu Hassi tässä hyvin totesi, että EU tekee aikaisempaa kunnianhi-
moisempaa ilmastopolitiikkaa ja tiukentaa niitä omia päästötavoitteitaan. Ja tämä pitää
saada aikaan Suomen puheenjohtajakaudella.

Täällä opposition suunnasta kritisoitiin tätä ilmastopoliittista painotusta sen järkevyy-
den tai selkärankaisuuden kautta, mutta nimenomaan arktisena maana, alueella, jolla il-
masto lämpenee kaksi kertaa nopeammin kuin muualla, ilmastopolitiikan painottaminen
on selkärankaista ja järkevää, sillä työ ilmastonmuutoksen hidastamiseksi on paitsi arvo-
johtajuutta myös työtä isänmaan tulevaisuuden puolesta.

14.44 Päivi Räsänen kd (vastauspuheenvuoro): Arvoisa rouva puhemies! Ihmettelen si-
tä, miten vaatimattomaksi ohjelmassa jää maatalous, vaikka sen osuus on kolmannes EU:n
budjetista. Pääministeri Rinne ei maininnut sitä lainkaan, ja maatalousministeri ei jäänyt
edes tänne paikalle.

Suomen puheenjohtajakaudella neuvotellaan rahoituskehyksestä, jossa maataloustukia
ollaan leikkaamassa jopa 420 miljoonaa euroa seitsemän vuoden aikana, mikä vastaa noin
yhden vuoden Suomen koko maataloustuotantoa. Pyydänkin pääministeriä kertomaan, mi-
ten suomalaista ruokaa ja elintarviketuotantoa ja sen huoltovarmuutta aiotaan puolustaa
nyt puheenjohtajakaudella. Eikö juuri tämä kysymys pitäisi nostaa kärkitavoitteeksi?

14.45 Mikko Savola kesk (vastauspuheenvuoro): Arvoisa puhemies! Juurikin tämä biota-
lous puhuttaessa ilmastonmuutoksesta niin maatalouden suhteen kuin metsätalouden suh-
teen on niitä meidän vahvuuksiamme, joita meidän pitää tällä EU-puheenjohtajuuskaudel-
la hyödyntää. Koska meillä on sitä osaamista, niin meidän pitäisi tuoda sitä konkretiaa
myöskin tähän meidän puheenjohtajuuskauteemme, ja toivoisin, että sitä konkretiaa tuotai-
siin jopa meidän kokousedustajillemme viemällä heitä metsiin, viemällä heitä maatiloille
katsomaan, kuinka hiilineutraali maatalous toimii, ja niin edelleen. Tämän olennainen osa
on luonnollisesti se, että meillä on maatalouspolitiikka kunnossa ja että me hyödynnämme
tämän EU-puheenjohtajuuskauden, otamme sen johtajuuden myös tässä, kun puhutaan ra-
hoituskehyksestä, puhutaan EU:n maataloustukiratkaisuista. Tämä on minusta äärimmäi-
sen tärkeä asia.

Ja toisekseen meillä on myös kiertotaloudessa hyvin vahvaa osaamista tässä maassa, ja
tämän edelläkävijyyden suhteen meidän pitää hyödyntää myöskin tämä EU-puheenjohta-
11



Pöytäkirjan asiakohta PTK 23/2019 vp
juuskautemme. Kysyisinkin pääministeriltä: kuinka tätä konkretiaa aiotaan tuoda meidän
puheenjohtajuuskaudellamme esiin?

14.46 Kai Mykkänen kok (vastauspuheenvuoro): Arvoisa puhemies! Perinteisesti olem-
me tässä salissa laajalla pohjalla rakentaneet yhtenäistä Eurooppaa Suomen kaupan ja tur-
vallisuuden hyväksi. Nyt tämän päivän puheiden perusteilla täällä yksi ryhmä laidassa ky-
seenalaistaa, että EU edes edustaisi Eurooppaa ja että siitä olisi hyötyä yhtenäisyyttä lisää-
vänä tekijänä. Fakta on kuitenkin se, että eristäytyvä Suomi jää yksin ja näivettyy. Sellai-
nen Suomi oli vaaran vuosina. Toivottavasti niitä ei enää koskaan tule. Siksi on tärkeää
keskustella myös tässä salissa yhdessä, luoda linjaa ja vaalia myös sitä tapaa, että Suomes-
sa haetaan EU-politiikkaan yhtenäisesti kantoja eduskunnalta suuren valiokunnan kautta. 

Tähän tuli nyt ehkä särö, kun levisi epäilys, että pääministeri ylitti valtuutensa tai aina-
kin siirtyi sooloiluun kerrottuaan omaksi suosikikseen komission puheenjohtajavalinnassa
sosialistiryhmän Frans Timmermansin kertomatta tästä suurelle valiokunnalle mitään.

Arvoisa pääministeri, miksi ette kertonut suuren valiokunnan valmistelevassa kokouk-
sessa tästä, [Puhemies koputtaa] ja onko hallituksen sisällä keskusteltu selväksi, että Suo-
mi puheillaan tukee sosialistien ehdokasta eikä esimerkiksi [Puhemies: Aika!] liberaaliryh-
män ehdokasta tai kansanpuolueen ehdokasta?

14.47 Arja Juvonen ps (vastauspuheenvuoro): Arvoisa rouva puhemies! Suomi on teh-
nyt paljon köyhyyden poistamiseksi laajasti Euroopassa. Olemme toteuttaneet Agenda
2030 -ohjelmaa muun muassa nostamalla Suomessa takuueläkettä moneen otteeseen.
Onko tietoa siitä, miten muualla Euroopassa tätä köyhyyden poistamista on noudatettu?

Ottaisin kantaa tähän väkivaltaan, erityisesti naisiin kohdistuvaan, minkä, edustaja Bi-
audet, nostitte esille. Suomi voisi olla edelläkävijä tyttöjen silpomisen kieltämisessä maa-
ilmanlaajuisesti ottamalla tämän asian esille esimerkiksi puheenjohtajakaudella. Meillä-
hän on juuri tullut eduskuntaan kansalaisaloite, joka käsitellään. Miten näette, että Euroop-
pa ja Afrikan unioni voisivat tehdä keskenään yhteistyötä tässä asiassa? Mielestäni tämä on
sellainen asia, mikä pitäisi nostaa teemana ykköseksi ja mitä pitäisi pitää myös keskuste-
luissa yllä. Voisiko Suomi puheenjohtajamaana ottaa tämän esille? Se ei maksaisi juuri mi-
tään. Sen sijaan ilmastonmuutoksen torjuminen on kuitenkin aika kallis liike. [Puhemies
koputtaa] Tämän tyttöihin kohdistuvan väkivallan ennaltaehkäisy olisi tärkeää.

Ensimmäinen varapuhemies Tuula Haatainen: Nyt annan vastauspuheenvuorot minis-
tereille Rinne, Tuppurainen ja Ohisalo. — Pääministeri Rinne, 3 minuuttia, olkaa hyvä.

14.49 Pääministeri Antti Rinne: Arvoisa puhemies! Edustaja Immonen, erittäin arvokas
ja tärkeä kysymys liittyen tähän päätöksentekojärjestelmään EU:ssa ylipäätään. Lähtökoh-
tahan Suomella on ollut se, että pienenä maana meidän kannattaa kannattaa yksimielisiä
päätöksiä mahdollisimman pitkälle, mutta sitten on tiettyjä osakokonaisuuksia, joissa
asioissa pitää vain päästä eteenpäin, ja se edellyttää ehkä sitä, että mietitään määräenem-
mistösääntöjen käyttöön ottamista. Ulkopolitiikassa on ollut aika pitkällä tämmöinen ajat-
telutapa, että siellä on osa-alueita, joissa voitaisiin edetä tähän suuntaan.

No, nyt tässä EU-puheenjohtajuusohjelmassa todetaan, että energiaverotuksen suhteen
näihin asioihin suhtaudutaan lähtökohtaisesti positiivisesti. Niitä pitää käydä läpi, keskus-
tella, hakea ratkaisuja. Takaan teille, edustaja Immonen, että selonteon, joka tullaan anta-
12



Pöytäkirjan asiakohta PTK 23/2019 vp
maan eduskunnalle Eurooppa-politiikasta tämän EU-puheenjohtajuuskauden jälkeen, yh-
teydessä te pääsette täällä keskustelemaan tästä asiasta, näitten enemmistö- ja yksimieli-
syyssääntöjenkin roolista tulevaisuudessa.

Sitten haluan todeta edustaja Mykkäselle, että hallituksen pääministeri on se henkilö,
joka neuvottelee näistä EU-instituutioiden keskeisistä paikoista. Minun tehtäväni on hakea
sieltä Suomelle mahdollisimman parasta ratkaisua. Ja kun puhutaan komission puheenjoh-
tajasta, kysymys on henkilöstä, jonka tehtävä on sitä komissiota johtaa tavalla, joka ottaa
myöskin Suomen näkökulmat huomioon tässä kokonaisuudessa, niin että Suomen komis-
saariehdokkaalle tulee mahdollisimman vahva salkku, mahdollisimman kova salkku, ja
että suomalaisista erinomaisista kandidaateista EKP:n johtoon voisi tulla jompikumpi va-
lituksi tässä prosessissa. Nämä ovat niitä tehtäviä, joita minulla pääministerinä on eteen-
päin viedä, ja tässä kokonaisuudessa käytän sitä pääministerin valtaa, joka tähän liittyy,
neuvotteluprosessin yhteydessä tavalla, joka mahdollistaa näitten tavoitteitten toteuttami-
sen. En pysty sanomaan tällä hetkellä, kuka tulee komission puheenjohtajaksi. Se on se rat-
kaiseva linkki, josta lähtee koko tämä paletti aukeamaan. [Ben Zyskowicz: Auttoiko Tim-
mermansin tukeminen?] — Nähtäväksi jää.

14.51 Eurooppaministeri Tytti Tuppurainen: Arvoisa rouva puhemies! Kiitän näistä
erinomaisista puheenvuoroista, joista monessa kysyttiin, miten Suomen edut toteutuvat
tässä kokonaisuudessa. Tässä on ehkä hyvä selventää se, että kun Suomi toimii EU:n pu-
heenjohtajamaana, niin me emme voi siellä ensimmäisenä kuuluttaa meidän omia intres-
sejämme ja mennä Suomen etu edellä, vaan neuvoston puheenjohtajana Suomi edustaa
koko EU:n etua ja yhteistä eurooppalaista lisäarvoa. Tämä on hyvä pitää mielessä, kun me
näitä keskusteluja käymme, ja Suomen etuja liittyen esimerkiksi maatalouden turvaami-
seen monivuotisessa rahoituskehyksessä on viety tässä jo kuluneen vuoden aikana, viime
kevään aikana, mutta kun me sen puheenjohtajan nuijan saamme, niin täytyy katsoa yhteis-
tä eurooppalaista etua. 

Toki on näin, että kun täällä tänään eduskunnassa käsittelemme tätä kansallista puheen-
johtajakauden ohjelmaa, niin meillä on ainutlaatuinen tilaisuus nostaa esille sellaisia asioi-
ta, jotka eivät muuten EU:n agendalle nousisi. Poimin sieltä muun muassa sen, että Suomi
luontevasti voi ottaa esille esimerkiksi EU:n pohjoisen ulottuvuuden, arktisen yhteistyön.
Se sopii meille, ja ellemme me sitä tee, niin tuskin kukaan muu jäsenmaa sitä vastaavalla
volyymilla ottaa esille. Sen takia on erittäin hyvä, että tässä ohjelmassa tämä arktinen ulot-
tuvuus on. 

Mutta, puhemies, siinä käy sitten niin, että tulee myös asioita, jotka tulevat ohi meidän
oman kansallisen ohjelmamme. Ja listaan niitä lyhyesti kolme: 

Ensinnäkin, tämä rahoituskehysasia. Se pitää hoitaa, se pitää hoitaa taiten ja mielellään
kunnianhimoisella aikataululla siten, että päämiehet pystyisivät päättämään asiasta jo ku-
luvan vuoden loppuun mennessä. Pääministeri Rinne osallistui neuvoston kokoukseen ju-
hannuksena, jolloin päätettiin, että päämiehet lokakuussa käyvät näkemysten vaihdon, ja
Suomen johdolla tähän näkemysten vaihtoon tullaan tuomaan pohja, jossa tulee kaikesta
päätellen olemaan mukana luvut ensimmäistä kertaa. Se on tarkka paikka, koska nämä lu-
vut koskevat muun muassa sitä, paljonko ohjataan rahaa aluepolitiikkaan, paljonko EU:n
yhteiseen puolustusrahastoon ja paljonko maatalouteen ja niin edelleen. Tämän harjoituk-
sen me olemme valmiita tekemään. 
13



Pöytäkirjan asiakohta PTK 23/2019 vp
Puhemies! Toiseksi, meille tulee varmasti tämä brexit-kysymys. Tässäkin määräaika
juoksee, ja lokakuuhun mennessä tulee tehdä ratkaisuja, ja pelkäänpä, että olemme hyvää
vauhtia menossa kohti sopimuksetonta brexitiä, ja sen seuraukset ovat totta kai tuhoisia en-
nen kaikkea Isolle-Britannialle itselleen. Tälle me emme juurikaan mitään voi, vaan pallo
on siellä Ison-Britannian päädyssä, ja me odotamme, että he saisivat oman pesänsä selvi-
tettyä, uuden pääministerin valittua ja valittua sen linjansa, kuinka he kohti tätä brexitiä
menevät. 

Sitten, puhemies, kolmanneksi: Oikeastaan vähän tämän brexitin jalkoihin on jäänyt se,
että tästä koko EU-erosta huolimatta EU myös laajenee. Suomen puheenjohtajakaudelle
tulevat EU:n laajenemiskysymykset. Nyt tänä kesänä päämieskokouksessa ei vielä kyetty
sopimaan siitä, että neuvottelut aloitettaisiin Pohjois-Makedonian ja Albanian kanssa. Tä-
mäkin asia tulee lokakuun neuvostossa esille Suomen johdolla neuvoteltavaksi — merkit-
tävä, iso kysymys, koska, aivan kuten hallitusohjelmassa sanotaan, EU:n laajeneminen on
iso osa EU:n rauhan ja vakauden edistämistyötä. Ja on hyvä ajatella sitäkin, että kaikista
näistä kriisivuosista huolimatta EU:lla on edelleen vetovoimaa ja uusia jäsenmaita pyrkii
mukaan tähän yhteistyöhön. 

14.54 Sisäministeri Maria Ohisalo: Arvoisa rouva puhemies! Edustaja Orpolle näin al-
kuun siitä, mihin aiomme nyt sitten keskittyä: turvallisuus todella nousee yhtenä keskei-
simpänä kokonaisuutena tässä ohjelmassa ja ylipäätään se, että Suomi on esimerkkimaa
turvallisuuden edistämisessä. Me haluamme viedä tätä viestiä laajalti Euroopassa eteen-
päin ja ylipäätään siitä näkökulmasta, että on kyse kokonaisturvallisuudesta. 

Kokonaisturvallisuus on sitä, että sisäinen ja ulkoinen turvallisuus käyvät käsikkäin ihan
kaikissa kysymyksissä. Yhtäältä kyse on siitä, että ilmastonmuutos ja eriarvoisuuden tor-
junta nähdään myös turvallisuuskysymyksinä, ja niin tässä ohjelmassa myös tehdään. Se,
että turvallisuus on kokonaisvaltaista, käsittää myös sen, että esimerkiksi rikollisuus, jota
torjutaan myös eurooppalaisella yhteistyöllä, ei synny tyhjiössä. Se syntyy vaikeissa olo-
suhteissa ennen kaikkea, ja siinä jos missä tämä eriarvoisuuden torjunnan näkökulma on
erittäin tärkeää.

Lisäksi edustaja Taviolle ja Niikolle: Jos ajatellaan turvallisuutta näinkin laajasti kuin
tässäkin ohjelmassa se linjataan ja eurooppalaisittain nähdään, niin Suomi on kyllä varsin
yksin, jos Suomen pitäisi hoitaa kyber- ja hybridiuhkien torjunta yksin. Euroopan unioni
antaa tälle valtavan hyvän selkänojan, ja yhteistyö on tässä aivan keskeistä. Kun ajatellaan
muuttunutta turvallisuusympäristöä viime vuosikymmeninä, niin meitä haastavat todella
aivan uudenlaiset uhat, joihin ei yksikään jäsenvaltio yksin kykene vastaamaan.

Nostaisin lisäksi vielä sivulta 15 tärkeän asian, mikä tähän kokonaisvaltaiseen maahan-
muuttokysymykseen on täällä ohjelmassa nostettu, eli ihmisoikeusperustainen turvapaik-
ka- ja maahanmuuttopolitiikka pohjautuu kansainvälisiin sopimuksiin — tästä pidetään
kiinni — viranomaisyhteistyöhön, tehokkaaseen ulkorajavalvontaan ja asianmukaisiin,
nopeisiin ja oikeusturvan kannalta laadukkaisiin turvapaikkaprosesseihin. Tästä pitää olla
kyse sekä Suomessa että laajemmin Euroopan unionin tasolla, ja nyt Suomi voi puheenjoh-
tajamaana lähteä hakemaan solidaarisuutta jäsenvaltioiden kesken, etsiä niitä pienimpiä-
kin yhteisiä nimittäjiä. Siinä meillä on valtava vastuullinen tehtävä.

14.56 Juha Mäenpää ps (vastauspuheenvuoro): Arvoisa rouva puhemies! Suomessa ja
tuolla kotialueillamme ovat nousseet kansan silmissä huoleksi sudet. Ministeri Leppä ker-
14



Pöytäkirjan asiakohta PTK 23/2019 vp
toi taannoin puhetilaisuudessaan, että ongelmana on EU:sta määrätty Suomen suurpetopo-
litiikka, joka jarruttaa meidän omaa kansallista päätöksentekoamme, elikkä olemme alle-
kirjoittaneet jonkun artiklan, joka on antanut kansallisen päätöksenteon suurpetojen tai su-
sien rajoittamisesta Euroopan unionille.

Arvoisat ministerit, olisiko nyt Suomen EU-puheenjohtajuuskaudella syytä hakea tähän
muutos?

14.57 Sofia Vikman kok (vastauspuheenvuoro): Arvoisa puhemies! Parlamentaarinen
työryhmä valmisteli syksyllä 2018 raportin puheenjohtajuuskauden teemoista. Raportissa
korostuivat kansalaisten rooli, ilmastopolitiikka sekä Euroopan turvallisuus- ja ulkosuh-
teet. Hallitusohjelman seitsemännen liitteen mukaiset puheenjohtajuuskauden prioriteetit
kuitenkin unohtivat kokonaan turvallisuuden ja ulkosuhteet. Hallitus siis unohti nämä,
mutta on hyvä, että turvallisuus ja ulkosuhteet ovat nyt jälleen keskusteluissa. Ne ovat ni-
mittäin erittäin tärkeitä asioita, jos katsotaan tilannetta Yhdysvaltain ja Iranin välillä tai
vaikkapa tarvetta terrorismin torjuntaan. 

Toivonkin, että hallitus vielä miettisi konkreettisesti keinoja, voisiko Suomi puheenjoh-
tajuuskaudellaan ottaa roolia Yhdysvaltojen ja Iranin tulenaran tilanteen ratkaisemisessa
tai vaikkapa korostaa EU:n roolia terrorismin torjunnassa.

Ensimmäinen varapuhemies Tuula Haatainen:  Vastauspuheenvuoro, ministeri Haavis-
to, 3 minuuttia.

14.58 Ulkoministeri Pekka Haavisto: Arvoisa puhemies! Kiitos edustaja Vikmanille:
nostitte yhden dimension Euroopan unionin toiminnasta esille eli EU:n merkityksen ulko-
suhdetoimijana ja myöskin kansainvälisen turvallisuuden lisääjänä. Jos erityisesti nyt Ira-
nin kriisin syventyessä katsoo, missä EU:lla on mahdollisuus toimia ja missä EU:lla on sa-
nanvaltaa, niin se on ollut tämä ydinsopimus Iranin kanssa, jota EU on pyrkinyt puolusta-
maan ja edistämään. Edelleen EU:lla on hyvin suuri rooli sellaisena toimijana, joka voi täs-
sä hyvin vaikeassa tilanteessa Iranin ja Yhdysvaltojen välissä toimia.

Täällä on myös erityisesti mainittu Afrikan rooli, ja sekin on EU:n ulkosuhteiden kan-
nalta tärkeä. Afrikkaa pitää katsoa laajemmin kuin vain kehitysyhteistyön vastaanottajana,
nimenomaan tämmöisenä poliittisena toimijana. Juuri ilmastonmuutoksen torjumisessa ja
tämäntyyppisissä asioissa Euroopan unioni voi toimia samalla tasolla Afrikan unionin
kanssa. Mutta siellä on myöskin terrorismin torjuntaa, pakolaisuuskysymyksiin vaikutta-
mista ja kaikkea tätä, mitä voimme Afrikan unionin kanssa tänä päivänä tehdä yhdessä.

Euroopan unionista turvallisuustoimijana on jo tuotu esiin monia asioita, mutta Euroo-
pan unionilla on hyvin suuri rooli myöskin kansainvälisen turvallisuuden lisääjänä. On tär-
keää muistaa, että on joitakin alueita, missä erityisesti Euroopan unioni pystyy vaikutta-
maan. Täällä on viitattu Euroopan unionin laajenemiseen, Länsi—Balkan-kysymykseen.
Euroopan unionilta odotetaan aloitteellisuutta Balkan-asiassa. Euroopan unionilla on ai-
van merkittävä rooli Afrikan sarvessa ja Pohjois-Afrikassa. Eli on monia alueita, joissa
voimme olla nykyistä aktiivisempia myöskin ulkosuhteissa, ja myös Suomen tavoite on se,
että Euroopan unioni vahvistuu myös ulko- ja turvallisuuspolitiikan toimijana.

15.00 Antti Häkkänen kok (vastauspuheenvuoro): Arvoisa puhemies! Toisin kuin täällä
salin tietyllä laidalla äsken tuotiin esiin, Euroopan unionia tarvitaan enemmän kuin kos-
15



Pöytäkirjan asiakohta PTK 23/2019 vp
kaan. Historia sinänsä sen osoittaa, mutta myös tulevaisuuden kehityspiirteet. Turvalli-
suuspolitiikka ja kansainväliset suhteet mutta myös taloudellinen kehitys, vapaakaupan
edistäminen tai teknologinen kehitys edellyttävät sitä, että Suomella on yhteistyön työka-
lu, Euroopan unioni, joka edistää suomalaisten asiaa, piste. Se on äärimmäisen tärkeää, ja
siitä ei päästä muualle.

Mutta nyt kun erityisesti Etelä-Euroopan maat katsovat uutta EU-puheenjohtajamaata,
niin, pääministeri Rinne ja valtiovarainministeri Lintilä, hallituksen sisällä on myös erilai-
sia äänenpainoja niin sanotusta talouskurista. Voivatko eurooppalaiset maat, meidän kans-
sakumppanimaat, olla luottavaisin mielin sen suhteen, että Suomi edelleen noudattaa tiet-
tyä talouskuria [Puhemies koputtaa] ja vastuullisen taloudenhoidon vaatimuksia myös Ita-
lian suuntaan?

15.01 Eveliina Heinäluoma sd (vastauspuheenvuoro): Arvoisa puhemies! Ensinnäkin
haluan kiittää hallitusta hyvästä EU-puheenjohtajakauden ohjelmasta. Haluan nostaa eri-
tyisesti kaksi asiaa, joista toinen on Euroopan laajuisten työehtojen ajaminen. Se on erit-
täin tärkeä asia koko Euroopalle. Toinen asia on kyllä ilmastonmuutoksen vastaisten toi-
mien kehittäminen myöskin Euroopan unionin alueelle. Olen hieman hämmentynyt kyllä
tästä keskustelusta täällä salissa ja erityisesti perussuomalaisten eduskuntaryhmän kannan-
otoista, kun olen ymmärtänyt, että olemme kaikki kiinnostuneita täällä Suomen edusta ja
Suomen kilpailukyvystä. Näen, että tässä ilmastonmuutoksen vastaisessa työssä kansain-
väliset foorumit ja erityisesti Euroopan unionin yhteiset toimet ovat aivan olennaisessa
osassa. Haluaisinkin kysyä nyt perussuomalaisten eduskuntaryhmältä, kun olette itse
omassa ympäristöpoliittisessa ohjelmassanne linjanneet, että suurimmat saastuttajat [Pu-
hemies koputtaa] on saatava mukaan talkoisiin: tuetteko hallitusta [Puhemies: Aika!] tässä
työssä ja tämän EU-puheenjohtajakauden [Puhemies koputtaa] ohjelman toimeenpanossa?

15.03 Sebastian Tynkkynen ps (vastauspuheenvuoro): Arvoisa rouva puhemies! Eilen
hallitus toi meille lisäbudjetin, jossa se palkkaa avustajia enemmän kuin meitä kansanedus-
tajia on täällä oppositiossa, ja tänään te puolestaan vaikeutatte opposition mahdollisuuksia
tehdä parlamentarismiin kuuluvaa tärkeää työtä tuomalla tämän EU-puheenjohtajuuskau-
den ohjelman tosiaankin kaksi tuntia ennen sen käsittelyä.

Sosiaalidemokraattien edustaja Guzenina toivoi, että olisi isänmaallista hoitaa EU-pu-
heenjohtajakausi yhtenäisenä. Mutta kysyn teiltä: kuuntelitteko, miten puolueenne pu-
heenjohtaja ja tämän maan pääministeri Rinne avasi tämän esittelyn, kun hän alkoi pitä-
mään populismia pahana asiana? Haluan muistuttaa, että teidän puolueenne sai vain 7 000
ääntä enemmän viime eduskuntavaaleissa, ja saman kokoisesta puolueesta te käytännössä
annatte mielikuvan kuin olisimme jotenkin pahoja. Eli vastakkainasettelu syntyy kyllä siel-
tä laidalta. [Paavo Arhinmäki: Se koira älähtää, johon kalikka kajahtaa!] Ja haluan muis-
tuttaa myöskin, että jos yhteisistä arvoista puhutaan, [Puhemies koputtaa] niin puuttukaa
Romanian tilanteeseen tällä puheenjohtajakaudella.

15.04 Iiris Suomela vihr (vastauspuheenvuoro): Arvoisa puheenjohtaja! Eihän tuossa pu-
heenvuorossa perussuomalaisiin viitattu, vaan puhuttiin populismista. Voi sitten itse poh-
tia, miksi tämä mielleyhtymä tuli edustaja Tynkkyselle mieleen.

On hienoa kuulla, että tässä salissa ollaan laajasti valistusarvojen kannalla. Nämä arvot-
han ovat ajankohtaisia, kuten edustaja Tavio ja yhtä lailla edustaja Biaudet nostivat hyvin
16



Pöytäkirjan asiakohta PTK 23/2019 vp
esiin, sillä EU on osa vuosikausia, vuosisatoja jatkunutta jatkumoa, jossa ihmisoikeuksia,
oikeusvaltiota ja demokratiaa puolustetaan, ja nämä asiat ovat nyt hienosti mukana tässä
Suomen EU-puheenjohtajakauden ohjelmassa. Tahdonkin painottaa, että näihin asioihin
puuttuminen on todellakin kiireellistä, aivan yhtä lailla kiireellistä kuin ilmastotoimetkin,
sillä nämä valistusajan periaatteet oikeusvaltiosta, ihmisoikeuksista ja erityisesti heikom-
pien — naisten, tyttöjen, vähemmistöjen — suojaamisesta ovat todella uhattuina esimer-
kiksi Puolassa ja Unkarissa. Siksi on hienoa nähdä tämä painotus, ja toivon, että näissä
asioissa todella toimeen tartutaan, varsinkin kun näistä on täällä salissa näin laaja yhteis-
ymmärrys. — Kiitos.

15.05 Pia Kauma kok (vastauspuheenvuoro): Arvoisa puhemies! Suomen puheenjohta-
juuskausi tosiaan alkaa ensi viikolla, ja jäin tuossa miettimään ministeri Tuppuraisen totea-
musta, että vaikka olemme puheenjohtajamaa, niin me emme aja omia asioitamme vaan
EU:n asioita. Tavallaan se on näin, mutta toisaalta ei ole näin, koska jos mietin taaksepäin
vaikkapa tätä Romanian päättyvää puheenjohtajuuskautta, niin kyllä he esimerkiksi kohee-
siopolitiikassa ovat hyvin selkeästi omia intressejään halunneet ajaa, ja Bulgaria vuosi sit-
ten EU:n laajentumista Länsi-Balkanin alueelle, eli kyllä on mahdollista puheenjohtajuus-
kaudella viedä niitä omiakin asioita, itselle tärkeitä asioita eteenpäin. Kysyisinkin nyt, voi-
siko Suomen kantava voima tai arvo olla jämäkkyys.

Puhuitte tuossa äsken siitä, että oikeusvaltioperiaate on tärkeää ja vallan kolmijaon, eu-
rooppalaisten arvojen kunnioittaminen. Tämä on meille kaikille tärkeää, mutta millä taval-
la niitä saadaan käytännössä toteutettua? Voitaisiinko esimerkiksi ajatella, [Puhemies ko-
puttaa] että Suomi veisi aktiivisesti eteenpäin rahoituksen sitomista [Puhemies: Aika!] näi-
den arvojen noudattamiseen aivan käytännön tasolla?

15.06 Juho Kautto vas (vastauspuheenvuoro): Arvoisa puhemies! Kiitos pääministerille
ensinnäkin hyvästä ja kattavasta Suomen EU-puheenjohtajakauden ohjelmasta. Äkkiluke-
malla — se kieltämättä tuli hivenen myöhään — sieltä löytyi hyvin keskeisiä asioita, kuten
ilmastonmuutoksen torjunta sekä kansalaisten turvallisuudentunteen lisääminen.

Erään mielestäni tärkeän teeman toivoisin silti saavan enemmän painoarvoa. EU on hy-
vin voimakkaasti keskittynyt markkinavapauden puolustamiseen, mikä on johtanut osal-
taan epäterveeseen palkkakilpailuun ja työntekijöiden neuvotteluaseman heikentymiseen.
Suomen tuleekin mielestäni puheenjohtajakaudellaan edistää voimakkaasti EU:n sosiaalis-
ten oikeuksien periaatteita. Tämä tarkoittaa työntekijöiden oikeuksien parantamista ja so-
siaalisen suojelun turvaavaa lainsäädäntöä ja myös sitä koskevia sitovia EU-tason mini-
mistandardeja. Erityistä huolta meidän tulee kantaa EU:n sisällä liikkuvista ja lähetetyistä
työntekijöistä, [Puhemies koputtaa] jotta heihin kohdistuvat väärinkäytökset voidaan tor-
jua. Tämä on ihmisoikeuskysymys koko EU:n alueella [Puhemies koputtaa] mutta tärkeä
kysymys myös meille kansallisesti.

15.07 Hannu Hoskonen kesk (vastauspuheenvuoro): Arvoisa rouva puhemies! Suomen
puheenjohtajuuskausi EU:ssa sattuu kovin vauhdikkaaseen ja ristiriitaiseenkin aikaan.
Brexitistä olemme kuulleet tällä kaudella, nyt alkaneella vaalikaudella, jo paljon ja yhtä
paljon viime vaalikaudella. Todella valtavan suuri ja vaikea asia Euroopalle, kuten euroop-
paministeri Tuppurainen hyvin kuvasi puheenvuorossaan.
17



Pöytäkirjan asiakohta PTK 23/2019 vp
Talouden tilanne Suomessa on parantanut viime vaalikaudella tehtyjen viisaiden talou-
dellisten päätösten takia. Sipilän hallitusta on siitä kiittäminen, totta kai. Mutta asia, joka
nostaa huolta mieleeni, on se, että Euroopan unionin alueella joidenkin maiden talous on
aika huonossa kunnossa. Edustaja Häkkänen puheenvuorossaan nosti esille Italian. Voin
sanoa, että tämä on äärimmäisen huolestuttava asia. Tässä on kuitenkin syytä muistaa Eu-
roopan unionin perussopimukset ja niistä tulevat säännöt, että no bail-out -sääntö on voi-
massa edelleen. Hieman ihmettelin, kun perussuomalaisten puolelta ei tätä kovin paljon ole
aikanaan vielä korostettu. 

Kysyisin pääministeriltä: miten tätä yhteisvastuuta viedään eteenpäin? Toivon mukaan
tässä meidän perussopimuksessamme ei ole edelleenkään pysyvää yhteisvastuuta velkojen
jaosta.

15.09 Antti Lindtman sd (vastauspuheenvuoro): Arvoisa puhemies! Edustaja Kauma otti
esiin tärkeän asian, joka on tämä oikeusvaltioperiaate. On erittäin hieno asia, että hallitus
on nostanut sen keskeiseksi teemaksi puheenjohtajakaudella. Siinä nimenomaan yksi kei-
no on se, että sidotaan yhteen EU-varojen vastaanottaminen siihen, että noudatetaan tätä
oikeusvaltioperiaatetta. Se, että näin tässä puheenjohtajuusohjelmassa itse asiassa tode-
taan, että Suomi tätä tavoittelee, on erinomainen asia. Se on nimenomaan jämäkkä linjaus,
koska tämä on nyt esillä heti seuraavassa neuvostossa. Silloin käydään läpi tämä Puolan ti-
lanne, jossa uusi laki tuomareiden eläkeiästä ei tähän sovi. Tähän pitää pyrkiä ja tähän täy-
si tuki. Uskon, että koko sali antaa tähän tuen.

Arvoisa puhemies! Toinen asia, joka on tärkeä, on tämä sosiaalinen Eurooppa: jos työn-
tekijöitä lähetetään eri maihin, niin siellä maksetaan samaa palkkaa, eikä voi esimerkiksi
Puolasta lähettää tänne puolalaisilla palkoilla. Tätä vastaanhan puheenjohtaja Halla-aho
äänesti Euroopan parlamentissa. [Puhemies koputtaa] Nyt olisi hyvä kuulla perussuoma-
laiselta eduskuntaryhmältä, irtisanoutuvatko he tästä Halla-ahon linjasta [Puhemies: Ai-
ka!] ja tulevatko he tukemaan tätä hallituksen hyvää linjaa.

15.10 Leena Meri ps (vastauspuheenvuoro): Arvoisa puhemies! Minusta edustaja Tavio
puhui erittäin loistavasti ja tarkoitti puheenvuorossaan sitä, että Euroopan unioni on talous-
liitto ja poliittinen liitto, joka muodostuu jäsenvaltioista. Se on mekanismi, jonka avulla
voidaan toteuttaa kansainvälisyyttä tai vaikkapa torjua veronkiertoa — hyviä asioita.

Mutta se ei tarkoita sitä, että se on itsenäinen toimija, jolla nyt näyttää olevan jotkut kas-
vaneet omat arvot, joista minä en nyt enää tiedä, mitä ne oikeastaan ovat. Eikö ne pitäisi
määritellä? Näen juristina, että kun jotain sanktioidaan, niin silloin täytyy olla todella tark-
kaan määritelty se, mikä se on. On hyviä länsimaisia arvoja, kristillisiä arvoja. Mutta nyt
pelkään, että siellä on komissiossa syntymässä jonkin tyyppinen poliittinen päätöksenteko
siitä, mistä on sopivaa puhua.

Nyt huomaan, että täälläkin, kun me otamme kriittisesti kantaa epäkohtiin, niin me
olemme siellä toisella laidalla. Olemmeko me nyt pikkuhiljaa väärällä puolella tätä arvo-
maailmaa, joka nyt on noussut niin vahvasti. [Puhemies koputtaa] Nyt herää kysymys, että
onko vain oikeita mielipiteitä. 

Ensimmäinen varapuhemies Tuula Haatainen: Pääministeri Rinne, minuutti.
18



Pöytäkirjan asiakohta PTK 23/2019 vp
15.11 Pääministeri Antti Rinne: Arvoisa puhemies! Haluaisin muutaman sanan kom-
mentoida tähän keskusteluun liittyen rahoituskehykseen ja oikeusvaltioperiaatteeseen: Ai-
van niin kuin edustaja Lindtman totesi, hallitus lähtee siitä, että oikeusvaltioperiaate on se,
jonka varaan koko eurooppalainen yhteisö rakentuu. Sehän tarkoittaa sitä, että meillä on
lainsäädäntövalta, tuomiovalta ja toimeenpanovalta eriytettynä ja tuomioistuimet ovat riip-
pumattomia ja takaavat sananvapauden toteutumista sen lainsäädännön mukaan, jonka
lainsäätäjä on säätänyt, ja niin edelleen. Näissä asioissa meillä on valitettavasti Euroopassa
ongelmia sekä Unkarissa että Puolassa. Molemmissa maissa on vahvasti näitä ongelmia.
[Oikealta: Romania!] — No, myös Romaniassa. — Sen takia on äärimmäisen tärkeätä, että
tätä keskeistä rakennetta, jolla ylläpidetään yhteisöllisyyttä Euroopassa, voidaan vahvistaa
tulevaisuudessa, ja Suomi tulee puheenjohtajakautenaan tekemään näitten asioitten eteen
kaiken sen, minkä puheenjohtaja pystyy. Tässä on kysymys myöskin siitä, mihin suoma-
laisten maksamat Euroopan unionin rahoitukseen liittyvät rahat menevät, menevätkö ne
semmoisille valtioille, jotka eivät noudata eurooppalaista demokraattista perinnettä ja ei-
vät noudata oikeusvaltioperiaatteita. Sinne ei pidä suomalaisten rahoja lähettää.

15.12 Petteri Orpo kok (vastauspuheenvuoro): Arvoisa rouva puhemies! Tässä täytyy to-
deta, että se iso ero perussuomalaisten ja esimerkiksi meidän välillä on se, että te lähtökoh-
taisesti haluatte heikompaa Euroopan unionia ja osa teistä haluaa Suomen eroavan Euroo-
pan unionista ja eurosta, ja se vahingoittaa Suomea. Se ei ole järkevää politiikkaa. Suomi
tarvitsee vahvan Euroopan unionin.

Puhemies! Haluaisin palata lyhyesti tähän Euroopan yhteiseen puolustukseen: On erit-
täin hyvä, että ohjelmassa erikseen mainitaan EU:n ja Yhdysvaltojen väliset suhteet sekä
Nato—EU-yhteistyö. Mutta haluaisin kiinnittää huomiota keskinäisen avunannon lausek-
keeseen ja sen sisältöön. Jopa tasavallan presidentti on kiinnittänyt huomiota siihen, että
tuo lauseke on vailla sisältöä, ja jos joskus niin nyt puheenjohtajakaudellamme Suomen pi-
täisi pyrkiä saamaan tälle avunantolausekkeelle sisältöä. Me olemme esittäneet esimerkik-
si yhteistä harjoitustoimintaa. Hybridiuhkien osalta se löytyy täältä, hyvä niin, mutta tarvi-
taan myöskin konventionaalisiin uhkiin varustautumista. Sitä kautta saataisiin sisältöä avu-
nantolausekkeelle, ja kysynkin: miksi se ei ole tässä ohjelmassa, ja voisiko sille vielä tehdä
jotain?

15.14 Ville Tavio ps (vastauspuheenvuoro): Arvoisa puhemies! Tästä keskustelusta käy
hyvin ilmi, että koska perussuomalaiset on eduskunnan ainoa EU-kriittinen ja kansallis-
mielinen puolue, niin kun te muut koko ajan sanotte, että tahdotte ajaa tässä ja tässä asiassa
EU:n etua, niin perussuomalaiset tahtovat ajaa ensin Suomen kansallista etua. Se on ihan
selkeä kysymys, ja tässä edustaja Kauma muun muassa nosti kyllä hyvin esiin sen, että
Suomi voisi ajaa kyllä enemmän omaa etuaan, että ei ajettaisi vain tämmöistä hyvin epä-
määräistä EU:n yhtenäisetua. Perussuomalaisten tehtävä oikeastaan näyttää täällä olevan
tuoda esiin ne ongelmat, koska muut eivät niitä tuo. 

Suomi on maksanut lähes koko jäsenyytensä ajan EU:lle enemmän jäsenmaksua kuin on
saanut. Silti täällä on ajettu kotimaista maataloustuotantoa alas, täällä ollaan EU:ssa käy-
tännössä ajettu teollisuutta Keski-Eurooppaan — Suomessa on muuten EU-länsimaista
kolmanneksi vanhin autokanta, kuten tiedätte — ja EU:n yhteinen turvapaikkapolitiikka-
han on riskeerannut meidän turvallisuutemme ja tehnyt meistä tällaisen massamaahanmuu-
19



Pöytäkirjan asiakohta PTK 23/2019 vp
ton kohdemaan. Nämä ovat kaikki suuria ongelmia, joista täällä tulisi puhua, ja nämä ovat
ongelmia, joita tietenkin ajetaan siellä kansainvälisessä yhteistyössä.

15.15 Työministeri Timo Harakka: Arvoisa puhemies! Edustajat Kautto, Heinäluoma ja
Lindtman nostivat aiheellisesti keskusteluun Euroopan sosiaaliset oikeudet sekä työlain-
säädännön. Huomautan tässä, että puheenjohtajakauden ohjelmassamme on nostettu tasa-
veroisina kaksi Euroopan menestyksen kannalta tärkeää yhtäaikaista tavoitetta eli puhum-
me samaan aikaan kilpailukykyisistä sisämarkkinoista mutta myöskin sosiaalisesta ehey-
destä ja työntekijöiden suojasta. 

Täällä jaksossa 3.1 on kerrottu, että Suomen puheenjohtajuuskaudella kiinnitetään huo-
miota sosiaalisten oikeuksien toteutumiseen, tulee varmistaa modernien työ- ja sosiaalis-
tandardien toteutuminen koko unionin alueella sekä arvioidaan tarvetta päivittää työlain-
säädäntöä ja sosiaaliturvajärjestelmää kohtaamaan työn uudet muodot — siis alustatalous
ja monet muut digitaalisen maailmantalouden uudet haasteet, joihin vastaamme muun
muassa epävirallisessa kilpailukykyneuvostossa, jolla aloitetaan puheenjohtajakausi ja jota
saan ilokseni ministeri Kulmunin kanssa vetää. 

15.16 Pauli Kiuru kok (vastauspuheenvuoro): Arvoisa rouva puhemies! Tässä ohjelmas-
sa sanotaan seuraavasti: ”EU:n kehitysrahoituksen maantieteellinen fokus on Afrikassa.”
Se on hyvä kirjaus. Afrikka on Euroopalle, voisi sanoa, lähes kohtalonkysymys. Siinä ki-
teytyvät ilmastonmuutos, ilmastonmuutokseen liittyvät muutokset esimerkiksi ruuantuo-
tannossa, voimakas väestönkasvu Afrikassa ja näihin syihin liittyvä maahanmuuttopaine,
joka vääjäämättä kohdistuu Eurooppaan. Afrikassa on maita, jotka ovat olleet hyvinkin
edistyksellisiä naisten koulutuksessa, tyttöjen koulutuksessa ja ylipäätään koulutuksessa ja
myös perhesuunnittelussa, mutta Afrikassa on myös maita, joissa suhtaudutaan äärimmäi-
sen halveksien näihin tavoitteisiin ja suorastaan kannustetaan tolkuttomaan väestönkas-
vuun. 

Kysyn kehitysyhteistyöstä vastaavalta ministeri Skinnarilta: Miten te näette tällaisen
vastikkeellisuuden? Jos apua annetaan, [Puhemies koputtaa] niin miten vastaanottavan
maan pitää sitoutua näihin arvoihin? 

15.17 Jouni Ovaska kesk (vastauspuheenvuoro): Arvoisa puhemies! Olisin ehkä itsekin
toivonut, että tämä ohjelma olisi tullut hiukan aikaisemmin, koska täällä on hyviä kirjauk-
sia muun muassa maataloudesta tai turvallisuus- ja puolustusyhteistyöstä, joihin olisi voi-
nut olla aikaa perehtyä. 

Näitä asioita on paljon. Me voimme keskittyä ilmastonmuutokseen tai talouteen tai tur-
vallisuuteen ja asettaa niihin liittyen tavoitteita kauppasopimuksista tai sisämarkkinoiden
toimivuudesta, mutta se, mihin me keskitymme ja millaisia tavoitteita asetamme, on ennen
kaikkea täysin yhdentekevää, mikäli unionin jäsenmaat eivät ole sitoutuneet niihin. Mie-
lestäni tämä on Suomen tärkein tehtävä seuraavalla puolivuotiskaudella: palauttaa se us-
kottavuus ja myöskin se yhtenäisyys ja edistää kaikin tavoin niitä toimia, joilla jäsenvaltiot
sitoutuvat tähän hienoon projektiimme ja ajavat EU:n yhtenäisyyttä. 

Perussuomalaiset, teidän oma roolinne esimerkiksi Euroopan parlamentissa ja teidän
kumppanipuolueenne siellä ovat suurimpia tekijöitä, jotka sitä yhtenäisyyttä EU:ssa rikko-
vat.
20



Pöytäkirjan asiakohta PTK 23/2019 vp
15.19 Saara-Sofia Sirén kok (vastauspuheenvuoro): Arvoisa puhemies! Suomi nousee
EU:n puheenjohtajaksi hyvin keskeisellä ja jopa kriittisellä hetkellä. Tämä on meille tär-
keä paikka, ja tämä nyt käsiteltävä ohjelma on hyvin tärkeä asiakirja. 

Täällä on paljon asiaa ja aivan perusteltuja painotuksia, jotka ministeri Tuppurainen
tuossa hyvin avasi, mutta kysyisin vielä: Miten hallitus on ajatellut mitata Suomen onnis-
tumista tässä tärkeässä tehtävässä? Mitä ainakin haluamme puheenjohtajamaana saavut-
taa?

Hallitus on myös korostanut paljon kestävää kehitystä niin hallitusohjelmassa kuin täs-
sä EU-puheenjohtajuuskauden ohjelmassa. Viime kaudella yksi keskeinen onnistuminen
kestävän kehityksen edistämisessä oli kestävän kehityksen tuominen budjettiin, budjetti-
kirjaan ja siihen talousarvioprosessiin, jota täällä työstämme. Olemme ehdottaneet, että
tämä tapa vietäisiin myös EU-tasolle. Onko hallituksella aikomusta edistää kestävän kehi-
tyksen budjetointia?

15.20 Niina Malm sd (vastauspuheenvuoro): Arvoisa puhemies! Pääministeri Rinne nos-
ti puheessaan esille sen, että EU:n sisämarkkinat ja niiden vakaus on Euroopalle erityisen
tärkeää. Samoin on tärkeää myös tasa-arvo. Nämä molemmat konkretisoituvat työelämäs-
sä. Ilman yhteneväisiä ja reiluja työelämän pelisääntöjä ei voida puhua todellisesta tasa-ar-
vosta. Meidän kaikkien on syytä pitää huoli siitä, että Suomen osaaminen työmarkkinaky-
symyksissä on EU:n puheenjohtajakaudellamme vahvasti esillä. Suomi on edelläkävijä so-
pimisessa, tasa-arvossa ja työelämän pelisääntöjen rakentamisessa kolmikantaisesti, ja sik-
si on hyvä, että tämä erityisosaamisemme laajenee muuallekin Eurooppaan. Meidän ke-
nenkään etu eivät ole kouluttamattomat, alipalkatut työntekijät, jotka pahimmassa tapauk-
sessa joutuvat ihmiskaupan uhreiksi Suomessa ja muualla EU:ssa. Tämän takia on
huolehdittava siitä, että yhdelläkään rakennuksella ei työskentele osaamaton betonimies,
laivoja eivät hitsaa vain paperilla pätevät luokkahitsarit eivätkä potilaita hoida kielitaidot-
tomat lääkärit. Kuten pääministeri Rinne totesi: kestävä Eurooppa, kestävä tulevaisuus.

15.21 Ville Vähämäki ps (vastauspuheenvuoro): Kunnioitettu puhemies! Tämän ohjel-
man kanssa voi elää, itse asiassa ei tämä ole ollenkaan niin paha kuin äkkiseltään voisi aja-
tella, mutta tämä keskustelu, mitä tässä on käyty, on aika ihmeellistä. Näyttäisi siltä, että
kokoomus haluaisi todellakin enemmän liittovaltiokehitystä. Me haluamme enemmän kan-
sallista päätösvaltaa, keveämpää EU:ta. EU on itsessään velkaunioni, ja tämä täytyy käsit-
tää ja hyväksyä. Siis jos katsotaan maakohtaisesti, kaikki maat ovat velkaa joko yksityisel-
lä tai julkisella puolella, paitsi ne maat, joihin annetaan koheesiotukia. Niissä nämä indi-
kaatiot eivät pauku punaiselle.

No, nyt se asia, minkä haluan nostaa esille, on kauppasuhteet. Tässä nostetaan esille
EU:n ja USA:n väliset kauppasuhteet ja niitten tiivistäminen ja sitten toisaalta EU:n ja Kii-
nan väliset kauppasuhteet ja niiden edistämiset. Mutta tämä olemassa oleva tilanne, että
kauppasota saattaa kestää kiinalaisten pohdintojen mukaan jopa 20 vuotta, [Puhemies ko-
puttaa] on aika huolestuttava. Miten Suomi asemoi itsensä, [Puhemies: Aika!] ja miten EU
itsensä asemoi?

15.22 Kai Mykkänen kok (vastauspuheenvuoro): Arvoisa puhemies! Ei se ole liittovalti-
okehitystä, että kaikissa Euroopan unionin jäsenmaissa noudatetaan lehdistönvapautta, oi-
21



Pöytäkirjan asiakohta PTK 23/2019 vp
keusvaltiota ja demokratiaa ja että se sidotaan myös rahoitukseen. Ei se ole diktatuuria,
vaan se on diktatuurien estämistä Euroopassa.

Sinänsä siihen, mihin edustaja Vähämäkikin tässä kiinnitti huomiota ja alun perin edus-
taja Häkkänen hyvin kiinnitti huomiota, pää- ja valtiovarainministerit eivät ole kiinnittä-
neet huomiota vastauksissaan, eli siihen, miten todella varmistamme sen, että Italia ei ole
seuraava Kreikka — ja kuten tiedämme, se on kymmenen kertaa isompi Kreikkaa — ja mi-
ten se puheenjohtajakaudella näkyy. 

Minulle ei yhtään selvinnyt kyllä valitettavasti, arvoisa pääministeri, miten se, että te kii-
rehditte julkistamaan suosikkiehdokkaanne komission puheenjohtajaksi, edesauttaa suo-
malaisten kandidaattien mahdollisuuksia valinnoissa, saati se, miten sitä edistää se, että
ette kertoneet siitä suurelle valiokunnalle etukäteen, mutta mielelläni kuulen tästä myös
tarkemmin.

Ulkoministeri Haavisto, turvallisuudesta on täällä puhuttu paljon ja Afrikasta, mutta mi-
ten EU teidän johdollanne omalta osaltanne varmistaa, [Puhemies koputtaa] etteivät terro-
risoituneet radikaalit pääse Euroopan unionin alueelle esimerkiksi Isisin kaaduttua ja että
lännen tuella Syyrian ja Irakin alueille luodaan rakenteet, [Puhemies: Aika!] joilla terroris-
mia tukeneet tuomitaan?

15.23 Eeva Kalli kesk (vastauspuheenvuoro): Arvoisa rouva puhemies! Pääministerin
esittelemä puheenjohtajuuskauden ohjelma tunnistaa tosiaan, aivan oikein, unionin ajan-
kohtaiset haasteet ja niihin liittyvät tavoitteet. Haasteita toden totta riittää, niin ulkoisia
kuin sisäisiä. Liittyvät ne sitten talouteen, turvallisuuteen tai vaikkapa ympäristöön ja il-
mastoon, niiden taklaaminen on paitsi EU:n yhteinen myös Suomen kansallinen etu. 

On selvää, että haasteita pystyy taklaamaan sitä paremmin, mitä yhtenäisempi ja vah-
vempi EU on sisäisesti, ja sitä vahvempi me olemme sisäisesti, mitä paremmin meillä me-
nee. Tässä palaamme jälleen kasvuun ja työllisyyteen. Olen erittäin iloinen, että tässä oh-
jelmassa tunnistetaan tarve EU:n uudelle kasvustrategialle, kestävän kasvun strategialle, ja
toivonkin, että sitä viedään määrätietoisesti eteenpäin. Erinomaista.

15.24 Riikka Purra ps (vastauspuheenvuoro): Arvoisa rouva puhemies! Ainakaan itseä-
ni ei haittaa, että sain tämän ohjelman vasta muutama tunti sitten, sillä se oli aivan täynnä
ennalta arvattavia, yllätyksettömiä, muodissa olevia sanoja. Ilmastonmuutokseen vastaa-
minen vaatii todellakin systeemistä muutosta globaalilla tasolla. Se, mitä Suomen EU-pu-
heenjohtajuuskaudella pitäisi tehdä, on vaikuttaa konkreettisesti toimiin, jotka lisäävät täl-
laisia globaaleja toimenpiteitä kuten aiemmin esittämiämme hiilitulleja. Sen sijaan se, että
hallitus moraalisäteilee täällä, ei auta ilmastoa, vaan se saattaa itse asiassa heikentää Suo-
men globaalia asemaa maailmassa. Totta kai periaatteen pitää olla, että saastuttaja maksaa.
Mutta tässä yhteydessä on aivan turha huomauttaa, että meidän vientiin valmistuva metsä-
teollisuutemme saastuttaa paljon tai että Kainuussa asuvalla on suuri hiilijalanjälki, koska
hänen pitää lämmittää taloaan ja ajaa sadan kilometrin päähän lääkäriin. Me haluamme
suhteellisuudentajua tähän. Tämä ei ole ”kyllä mutta” -politiikkaa, vaan tämä on vaihtoeh-
to teille, jotka laitatte vetoavia sanoja peräkkäin.

15.25 Anneli Kiljunen sd (vastauspuheenvuoro): Arvoisa rouva puhemies! Edustaja Ta-
vio, te totesitte äsken, että ensin Suomen etu. Puheenne on kuitenkin hyvin ristiriitainen, ja
tämä ristiriita näkyy muun muassa siinä, miten teidän puolueenne suhtautuu lähetettyihin
22



Pöytäkirjan asiakohta PTK 23/2019 vp
työntekijöihin. Teidän puheenjohtajanne on Euroopan unionissa todennut nimenomaan,
että palkkojen polkemisen tulisi olla mahdollista. Tämä ei missään tapauksessa ole suoma-
laisten etu eikä Suomen työn etu. Tämä ei ole myöskään oikeudenmukaista eikä tämä ole
reilua EU-kansalaisten näkökulmasta. Sosiaalinen Eurooppa kohtelee kansalaisia oikeu-
denmukaisesti ja reilusti. Sosiaalinen Eurooppa parantaa myös työllisyyttä sekä vahvistaa
valtioiden rahoituspohjaa ja tuo sille vakautta. Kysyisin nyt teiltä, edustaja Tavio, vielä
kerran: miten te perustelette tämän teidän näkemyksenne, että ensin Suomen etu? [Pia Vii-
tanen: Mielellään vastaus näihin lähetettyihin työntekijöihin!]

15.27 Paavo Arhinmäki vas (vastauspuheenvuoro): Arvoisa rouva puhemies! EU:hun
pitää suhtautua kriittisesti sen tekemän politiikan kautta ja positiivisesti sen tekemän poli-
tiikan kautta. Kyllä me näemme paljon ongelmia EU:ssa. EU:n pitää voittaa ihmisten, kan-
salaisten, luottamus sillä, että tulevaisuudessa on työtä, on tulevaisuutta, on toimeentuloa.
Työntekijöiden oikeuksien puolustaminen on nimenomaan EU-kentällä hyvin tärkeätä,
että työehtoja ei dumpata tai verotusta ei dumpata. Toivoisin, että kun puhutaan EU-kriit-
tisyydestä, niin keskityttäisiin oikeisiin asioihin, jotka vaikuttavat oikeasti suomalaisten ta-
vallisten ihmisten arkeen, ja puututaan niihin eikä tuoda semmoista höttöpuhetta.

Arvoisa rouva puhemies! Kun puhuttiin populismin noususta, niin Unkari on esimerkki
siitä: oikeusvaltioperiaate, demokratia, sananvapaus, vähemmistöjen oikeudet on laitettu
roskakoriin. Ei tällä viitattu mihinkään puolueeseen, mutta mielenkiintoista oli huomata,
[Puhemies koputtaa] että näiden kritisoiminen osui kuitenkin joihinkin puolueisiin.

15.28 Sheikki Laakso ps (vastauspuheenvuoro): Arvoisa rouva puhemies! Pienemmän
oppositiopuolueen edustaja sanoi, että Suomi tarvitsee EU:ta enemmän kuin koskaan
aiemmin. Mikä järki siinä on? Me olemme 30 vuotta suurin piirtein olleet EU:ssa. Minkä
takia nyt 30 vuoden jälkeen tarvitaan vielä enemmän sitä EU:ta? Ei nyt oikein logiikka toi-
mi millään tavalla.

Ja kun puhutaan just siitä, mikä minullekin on äärettömän tärkeä asia, että palkkojen pol-
keminen on Suomessa ollut itäblokin maitten johdosta aika kovaa, niin mikä järki on nyt
tässä jutussa, että puheenjohtajamaa-aikana yritetään vielä kerätä sinne Makedonia ja Al-
bania mukaan. Turkki sentään ei päässyt vähän aikaa sitten, mutta jopa sekin melkein huo-
littiin erityisehdoilla. Ihan oikeasti Makedonia, Albania tulevat tekemään sen, että täällä on
vielä enemmän porukkaa tekemässä halvalla niitä hommia, mikä on nyt ollut se tuska. [Pu-
hemies koputtaa] Yksi koko EU:n suurimmista ongelmista on se, että palkkaus ei ole sama
ollut alun perinkään eikä ole vieläkään.

15.29 Antti Lindtman sd (vastauspuheenvuoro): Arvoisa puhemies! Edustaja Laakso otti
kyllä esiin tärkeän asian, sen, että tehdään reiluilla pelisäännöillä töitä. Mutta kysyn: mikä
on perussuomalaisen puolueen linja tässä? [Sheikki Laakso: Mä kerroin!] Teidän puheen-
johtajanne Euroopan parlamentissa äänesti lähetettyjen työntekijöiden direktiiviä vastaan,
siis sitä direktiiviä vastaan, joka edellyttää, että kun työntekijä esimerkiksi vaikkapa Puo-
lasta lähetetään Suomeen, niin hänelle on maksettava tietyin ehdoin nimenomaan suoma-
laisen tason palkka ja suomalaisen työehtosopimuksen mukaiset muut edut. Teidän pu-
heenjohtajanne äänesti tätä vastaan. [Jani Mäkelä: Kysykää häneltä!] Teidän puheenjohta-
janne äänesti sitä vastaan, että palkkadumppaus lähetettyjen työntekijöiden osalta kielle-
tään.
23



Pöytäkirjan asiakohta PTK 23/2019 vp
Arvoisa puhemies! Nyt olisi hyvä kuulla, mikä on perussuomalaisen eduskuntaryhmän
linja. [Välihuutoja] Kannatatteko te sitä, että palkkadumppausta estetään, vai oletteko te
puheenjohtaja Halla-ahon linjalla? Pyydän, että vaikkapa eduskuntaryhmän puheenjohta-
ja, joka taitaa olla korkein edustaja täällä perussuomalaisista, vastaisi tähän kysymykseen.
[Puhemies koputtaa] Tähän pitäisi saada selvyys, koska jos Suomi on tässä yhtenäinen,
niin me olemme silloin voimakkaampia.

15.30 Sheikki Laakso ps (vastauspuheenvuoro): Arvoisa rouva puhemies! Kyllä minä äs-
ken varmaan sen meidän perussuomalaisten kannan kerroin aika hyvin. [Paavo Arhinmäen
välihuuto] En osaa vastata suoraan edustaja Lindtmanin sanomiseen, koska en tiedä ihan
tarkkaan, missä Halla-aho on äänestänyt ja minkä takia Halla-aho on äänestänyt. [Jukka
Gustafsson: Se kerrottiin hetki sitten!] Tulen palaamaan tähän asiaan ihan varmasti jatkos-
sakin, tulen asian selvittämään, koska olen ihan varma, että siinä on joku pointti, [Mika
Niikko: Kolikolla on kaksi puolta!] mikä jää nytten huomaamatta — tai ei jää edes huo-
maamatta vaan kunhan yritetään SDP:n puolelta saada näyttämään siltä, että me olisimme
jotenkin työntekijävastaisia. Oikeasti me olemme todennäköisesti suomalaisen työn puo-
lestapuhujia isolla papukaijamerkillä. [Jukka Gustafsson: Puheet on yhtä ja teot on toista!]

15.31 Petteri Orpo kok (vastauspuheenvuoro): Arvoisa rouva puhemies! Ilmeisesti vii-
tattiin allekirjoittaneen lausuntoon siitä, että Suomi tarvitsee Euroopan unionia ja vahvaa
Euroopan unionia enemmän kuin koskaan. Perustelen, miksi. Siksi, että meillä on globaa-
leja ongelmia. Meillä on sen kokoisia ongelmia kuten ilmastonmuutos, väestökasvu, muut-
toliike, meillä on globaalit markkinat, kova kilpailu. Me tarvitsemme kauppasopimuksia,
jotka ovat globaaleja, me tarvitsemme ilmastonmuutoksen hallintaan globaaleja toimia, ei-
vät riitä Suomen toimet, eivät riitä Euroopankaan toimet. Kaikkiin kysymyksiin me tarvit-
semme vahvaa Euroopan unionia, koska yksi valtio, yksi pieni maa, ei pysty näitä asioita
ratkomaan. 

Tai teille, arvon perussuomalaiset, vaikka puheissa niin kovin tärkeä turvallisuus: Tur-
vallisuutemme ratkotaan Euroopan unionin yhteistyöllä. Jos me jäisimme yksin, jos Eu-
roopan unioni olisi heikompi, se uhkaisi suomalaisten turvallisuutta. Onpa kyse sisäisestä
turvallisuudesta tai ulkoisesta turvallisuudesta, me tarvitsemme ja puolustamme voimak-
kaasti Euroopan unionia ja Suomen jäsenyyttä siellä. Siksi me odotamme hallitukselta eri-
tyistä määrätietoisuutta puheenjohtajakaudella [Puhemies koputtaa] niiden asioiden eteen-
päinviemiseksi, jotka ohjelmassa ovat.

Ensimmäinen varapuhemies Tuula Haatainen:  Kuullaan ministereiden vastauksia.
Pääministeri Rinne ensin ja ministeri Skinnari, oliko muita? Lähes kaikki. — Pääministeri
Rinne, olkaa hyvä.

15.33 Pääministeri Antti Rinne: Arvoisa puhemies! Edustaja Vähämäki ansiokkaalla ta-
valla nosti esille asioita, jotka ovat todella tärkeitä Suomen näkökulmasta laajemminkin.
Tämä kauppasuhteitten tämänhetkinen tilanne maailmassa on vaarallinen Suomen näkö-
kulmasta, erityisesti pienen vientivetoisen kansakunnan näkökulmasta, ja sen takia on tär-
keätä, että yhdessä eurooppalaisittain toimitaan sääntöperustaisen, instituutioihin pohjaa-
van maailmanjärjestyksen puolesta. Se on se keino, jolla hallitaan kauppasuhteita tavalla,
24



Pöytäkirjan asiakohta PTK 23/2019 vp
jossa kauppasodat eivät saa valtaa eikä hallitsematon tilanne lähde vaikuttamaan kokonai-
suuteen. 

Sen takia minusta oli erittäin hienoa kuulla puheenjohtaja, edustaja Orpon näkemys täs-
tä eurooppalaisen yhteistyön tarpeesta ja tilasta. Vain ja ainoastaan eurooppalaiset pienet ja
keskisuuret maat yhdessä toimien voivat muodostaa maapallolla sellaisen merkittävän toi-
mijan taloudellisessa mielessä, yhteiskunnallisessa mielessä, että voidaan vaikuttaa niihin
aikamme äärettömän tärkeisiin, lastemme tulevaisuuden kannalta äärettömän tärkeisiin
asioihin, ja siis vain yhdessä tätä voidaan viedä eteenpäin.

Sitten talouspolitiikkaan, josta muutama puheenvuoro on haastettu tässä keskustelussa,
haluan vain todeta sen, että hallituksen linja on selkeä. Jokainen valtio vastaa itse omasta
taloudenpidostaan viime kädessä. Se on se selkeä periaate, jota Suomi on noudattanut tä-
hän asti ja jota tästä eteenkinpäin tullaan noudattamaan. Toisten velkoja ei lähdetä maksa-
maan. Se on hyvin yksinkertainen, toimiva periaate taloudenpidossa. 

Mutta tämä sana ”talouskuri” ja siihen liittyvä lähihistoria taaksepäin on asia, josta pitää
minusta päästä eroon, irti. Meidän täytyy lähteä rakentamaan vahvaa yhteistä tulevaisuut-
ta, kehittämään tulevaisuudennäkymien kautta, koulutuksen ja osaamisen kautta yhteistä
Eurooppaa. Niin kuin tuossa puheessani sanoin, on järkevää lähteä miettimään tämmöistä
superyliopistollista Eurooppaa, joka tiivistää tutkimusta, tiivistää tieteen tekemisen yhteis-
työtä eurooppalaisittain tavalla, jolla voidaan pärjätä maailmaluokan mittakaavassa näissä
isoissa haasteissa. Toivon, että myös kokoomuspuolue täällä eduskunnassa on samaa miel-
tä tästä, että viedään näitä asioita tällä tavalla eteenpäin. Unohdetaan se ikävä historia, joka
liittyy talouskuripolitiikkaan, joka kurjisti ihmisten arkea.

15.35 Valtiovarainministeri Mika Lintilä: Arvoisa puhemies! Ensinnäkin kiitokset
eduskunnalle siitä parlamentaarisesta valmistelusta, jonka pohjalta tämä puheenjohtajuus-
kauden ohjelma on tullut. Tämä kuvastaa mielestäni erinomaisella tavalla vahvaa yhteis-
työtä parlamentin ja hallituksen välillä Suomessa.

Ihan muutama huomio. Niin kuin pääministeri äsken tuossa sanoi, me emme missään ni-
messä ole höllentämässä mitään taloudellisia velvoitteita, joita me olemme esiin ottaneet.
Tällä on käynyt keskustelu esimerkiksi talletussuojasta. Tällä hetkellä keskustelu on hyvin
teknistä — lähinnä siitä, mitä tekniset toimet voisivat olla. Mutta oikeasti asiat eivät poliit-
tisesti etene niin kauan kuin riskiluokat ovat näin korkealla. Ennen kuin ne tulevat pankeil-
la alas, ei tulla näkemään minkäännäköistä etenemistä tällä puolella. Se on mielestäni hy-
vinkin selkeä asia.

Sitten tässä oli keskustelua siitä, onko kestävään rahoitukseen Suomella aloitteita. Suo-
mella on ollut aloitteita, ja kiitos siitä, yhtenä, edelliselle valtiovarainministerille, edustaja
Orpolle. Valtiovarainministereillä on koalitio, joka globaalisti pohtii niitä keinoja, joilla
valtiovarainministerit voivat vaikuttaa ilmastonmuutokseen. Siellä on esimerkiksi ratkai-
sut hiilen hinnoitteluun, julkisen sektorin rahoitukseen, julkisella sektorilla tapahtuviin
hankintoihin ja yksityisen rahan kanavoimiseen plus sitten kestävien rahoitusmarkkinoit-
ten luomiseen. Tästä käytiin viimeksi Ecofin-kokouksessa hyvin pitkä keskustelu, ja tätä
tullaan jatkamaan myös meidän puheenjohtajuuskaudellamme.

15.37 Ulkoministeri Pekka Haavisto: Arvoisa puhemies! Otan kantaa kolmeen asiaan,
jotka liittyvät EU:n ulko- ja turvallisuuspolitiikkaan.
25



Pöytäkirjan asiakohta PTK 23/2019 vp
Ensin, edustaja Mykkänen nosti esiin kysymyksen, mitä hallitus tekee terrorismin vas-
taisessa työssä ja millaista linjaa Euroopan unionilta edellytämme. Ei tässä ole minkään-
laista muutosta. Olemme olleet mukana Isisin vastaisessa koalitiossa. Meillä on tavallaan
nyt menestystarina käsissämme: Isis on lyöty, ei tullut suurta kalifaattia sille alueelle. Ja
nyt joudumme tietysti tekemään työtä jälkiseurausten kanssa. Ensinnäkin vierastaistelijat
ja muut Isis-taistelijat joutuvat toivottavasti alueella oikeuteen. Tuemme sitä kaikin ta-
voin, pyrimme tukemaan hybridituomioistuimen muodostamista sinne. Ja sitten nämä per-
heet, perheenjäsenet, nämä tapaukset, joita on nyt leireillä, kuten Al-Holissa, käsitellään
yksilöinä myöskin turvallisuusriskit ja -näkemykset huomioon ottaen. Totta kai lapsen etu
edellä mennään näissä perheiden kohdalla tehtävissä ratkaisuissa.

Sitten edustaja Orpo kysyi, miksi ollaan passiivisia EU:n artiklan 42.7 — turvallisuus-
yhteistyön — kohdalla. Ei olla, vaan se otetaan esille kaikkien EU-maiden kanssa jatku-
vasti keskusteluissa. Sitä pidetään yhtenä tärkeänä momenttina. Edustaja Orpo mainitsi hy-
vin sen, että hybridiyhteistyössä ja muussa tarvittaisiin enemmän harjoittelua, myöskin tä-
män artiklan 42.7 kohdalla. Ja totta kai Nato-yhteistyö ja muu on tässä yhteydessä mainittu.

Aivan viimeisenä asiana ottaisin edustaja Laakson esittämän kysymyksen, miksi pu-
humme Pohjois-Makedonian tai Albanian jäsenyysperspektiivistä Euroopan unionissa. Sa-
maan aikaan kritisoidaan joskus sitä, että EU on rikkaiden klubi, Länsi-Euroopan klubi.
Meidän mielestämme sen ei pitäisi olla sellainen, vaan niiden maiden, jotka täyttävät jäse-
nyyskriteerit, esimerkiksi Balkanilla, pitäisi saada reilujen ehtojen mukaisesti näiden jäse-
nyysneuvottelujen kuluessa päästä mukaan. Siellä käydään taistelua sieluista tällä hetkel-
lä: onko Länsi-Balkan osa Eurooppaa, vai onko siellä muita vaikuttavia voimia? Kyllä me
haluamme, että eurooppalaiset normit, eurooppalainen aatemaailma, eurooppalaiset tavat
ja näkemykset — meidän arvopohjamme — näkyy myös Länsi-Balkanilla.

15.39 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Edustaja Vähämäki, te nostitte aivan oikein esille kauppapolitiikan ja sen merkityk-
sen Suomelle, EU:lle ja koko maailmalle. On selvää, että elämme haasteellista aikaa, ja
siksi olemme halunneet korostaa ohjelmassa erityisesti sitä, että sääntöperusteinen järjes-
telmä on se, mitä me haluamme puolustaa ja minkä eteen me haluamme tehdä töitä. Meillä
on hyvin kunnianhimoiset kirjaukset tähän ja myös siihen, että Maailman kauppajärjestöä,
WTO:ta, pitää kehittää ja näitä käsillä olevia ongelmia käydä avoimesti läpi. Olen itse ensi
viikolla muun muassa Genevessä keskustelemassa kansainvälisten, eurooppalaisten kolle-
goiden kanssa näistäkin haasteista.

Edustaja Kiuru, nostitte esille Afrikan, sen merkityksen. Tässä ovat kollegat jo moneen
otteeseen hyvin käyneet tätäkin kokonaisuutta läpi, mutta nostan nyt esille lähinnä kehitys-
yhteistyönäkökulman, josta kysyitte. Kyllähän meillä, Suomella, on pitkä historia, pitkät
perinteet, ja ollaan tehty hyvää työtä, voi sanoa globaalisti, myös Afrikassa. Ja on selvää,
että meillä on ollut tietty fokusalue siellä. Esimerkiksi Afrikan sarvi on ollut, ja varmasti
tulee olemaan, meille tärkeä.

Ihmisoikeudet, ihmisoikeussopimukset ylipäätään, ehdollisuus, se, että pitää olla vastik-
keellisuutta, on varmasti jatkossakin Suomelle tärkeä. Me olemme viime kaudella hallituk-
sen toimesta kehittäneet uudenlaisia kehitysyhteistyöinstrumentteja. Tämä työ varmasti
jatkuu tälläkin kaudella.
26



Pöytäkirjan asiakohta PTK 23/2019 vp
15.41 Eurooppaministeri Tytti Tuppurainen: Rouva puhemies! Kommentoin tätä pe-
russuomalaisten piiristä tullutta keskustelua perusarvoista ja siitä, jakavatko ne nyt sitten
jäsenmaita oikeassa oleviin ja muihin. On hyvä pitää mielessä, että nämä perusarvot, joista
me nyt puhumme — tasa-arvo, demokratia, ihmisoikeudet, oikeusvaltioperiaate — eivät
ne ole mitään mielivaltaisia, edes pääministeri Rinteen hallituksen keksimiä arvoja, vaan
ne on kirjattu EU:n perussopimuksiin. Maat, jotka ovat liittyneet Euroopan unionin jäsen-
maiksi, ovat nämä perusarvot itselleen hyväksyneet, ja ne pätevät kaikkiin. Me tulemme
huolehtimaan, että me puheenjohtajakauden aikana luomme sen mekanismin, jolla pysty-
tään konkreettisesti vaikuttamaan, että näitä arvoja myös jäsenmaat noudattavat. [Olli Im-
monen: Eihän niitä kukaan vastusta!] Rahoituskehyksiin tullaan tällainen mekanismi teke-
mään, ja sen lisäksi tätä oikeusvaltiodialogia kehitetään.

Edustaja Biaudet, te puhuitte oivallisesti tyttöjen ja naisten asemasta aiemmassa pu-
heenvuorossanne, ja se liittyy kyllä keskeisesti näihin perusarvoihin. Myös sukupuolten
tasa-arvo, naisten ja miesten tasa-arvo, on osa EU:n perusarvoja. Se on ollut meille niin tär-
keä asia, että olemme kirjanneet jopa pääministeri Rinteen hallitusohjelmaan, että me ha-
luamme, että Euroopan unionille laaditaan tasa-arvostrategia, ja me haluamme, että EU:n
budjetissa huomioidaan sukupuolivaikutukset. Tämä on aivan edistyksellistä, ja tämä on
jotain sellaista, mitä Suomelta on odotettu. Tässäkin me tulemme tuottamaan oman jalan-
jälkemme.

Täällä kuitenkin kysyttiin tästä Suomen edun ajamisesta. Edustaja Kauma, te aivan hy-
vin sitä tapailitte, mutta haluan kuitenkin sanoa, että ne prioriteetit, jotka me olemme tässä
kansallisessa ohjelmassa kuvanneet, ovat sellaisia, joiden kautta me saamme sekä sitä Suo-
men etua että tätä eurooppalaista lisäarvoa, koska onhan myös meidän etumme tällaisena
vientiriippuvaisena kansantaloutena, että esimerkiksi sosiaalinen ulottuvuus toteutuu ja
että niiden lähetettyjen työntekijöiden pelisäännöt ovat rehellisiä ja oikeudenmukaisia, et-
tei työehtoja poljeta. Se on myös Suomen etu, ja se on Euroopan unionin sisämarkkinoitten
etu. Aivan samoin on meidän etumme se, että EU:n kilpailupelisäännöt ovat oikeudenmu-
kaisia, ettei niitä tehdä isojen jäsenmaiden suuryritysten ehdoilla, vaan että myös suoma-
laiset pk-yritykset sisämarkkinoille pääsevät. Nämä edut ovat yhteisiä. Me teemme vah-
vempaa unionia, ja sitä kautta Suomikin hyötyy.

Me tulemme, edustaja Kalli, vaatimaan EU:n luovan sitä kasvustrategiaa, jossa EU:sta
tulee maailman kilpailukykyisin, sosiaalisesti ehein, vähähiilinen talous, ja tällä strategial-
la me luotsaamme EU:ta eteenpäin.

Edustaja Sirén, te kysyitte, miten meidän saavutuksiamme mitataan. Tähän voisi sanoa
vain, että kestävän kehityksen periaattein. Me haluamme, että unioni on paremmassa kun-
nossa, vahvempana, toimintakykyisempänä meidän puheenjohtajakautemme jälkeen kuin
missä sen vastaanotamme nyt tulevana maanantaina.

15.43 Mari Rantanen ps (vastauspuheenvuoro): Arvoisa rouva puhemies! Täällä on
kuultu useita puheenvuoroja perussuomalaisten EU-linjasta, ja siihen voi kai lyhyesti sa-
noa, että me emme ole EU vaan me olemme Suomi. Me olemme Suomi, joka on mukana
EU:ssa. Tämä on hyvä muistaa tässä keskustelussa, kun meidän sanomisiamme täällä si-
teerataan. 

Tässä ohjelmassa ei pureuduta minun mielestäni kovin tarkasti niihin kipukohtiin. On
helppo kirjoittaa ylevää tekstiä, mutta sitten kun tarvitaan nimenomaan niihin ongelmiin
ratkaisuja, niin niitä tässä ei ole. Muun muassa Afrikka-kysymys — ei puhuta väestöräjäh-
27



Pöytäkirjan asiakohta PTK 23/2019 vp
dyksestä mitään. Me emme voi luoda Suomesta hyvinvointivaltiota Afrikkaan, se täytyy
afrikkalaisten itse tehdä. Maahanmuutto. Terrorismi. Sosiaalisen eheyden osalta olisin kai-
vannut kyllä Suomelta toimia erityisesti vammaisten tasa-arvoon, joka ei ole EU:n sisällä
kylläkään kovin kummoisessa tilanteessa, eritoten Etelä-Euroopassa. Samoin: Vihreät ovat
hallituksessa, [Puhemies koputtaa] mutta missä ovat eläinsuojelulliset tavoitteet [Puhe-
mies: Aika!] nyt tälle puheenjohtajakaudelle? Niitä kaipaisin tänne. 

15.45 Joonas Könttä kesk (vastauspuheenvuoro): Arvoisa rouva puhemies! Tämän päi-
vän keskustelu on mielestäni osoittanut hyvin sen tarpeen, että me kävisimme enemmän ja
laajemmin EU-keskustelua koko maassa. Ne olkiukot, joita oikeistokonservatiivinen op-
positio on tänään täällä laukonut, minun mielestäni kuvaavat hyvin sitä tarvetta. 

Pääministeri Rinne on puhunut ainakin aiemmin aika lämpimin sanoin siitä, että näitä
epävirallisia kokouksia voisi olla myös muualla Suomessa kuin vain Helsingissä, ja kysyn-
kin teiltä: vieläkö näette mahdolliseksi, että esimerkiksi maa- ja metsätalousministerien
epävirallinen kokous voitaisiin järjestää vaikkapa Keski-Suomessa? 

Ylipäätään, pääministeri, toivon, että jollain keinoin lisäämme EU-keskustelua tässä
maassa, koska on selvää, että jos edustajat eivät tiedä, missä päätetään tai mitä parlamen-
tissa on äänestetty, niin ehkä kansalaisillakin siinä saattaa olla haasteita. 

15.46 Jaana Pelkonen kok (vastauspuheenvuoro): Arvoisa rouva puhemies! Suomi tulee
olemaan erityistarkkailun alla EU:n puheenjohtajuuskaudella monelta suunnalta ja hyvin
monessa eri asiassa. Meitä pidetään sivistysvaltiona, jolla on korkea moraali ja viisaat aat-
teet. Olemme kuitenkin valitettavasti jääneet pahasti jälkeen monesta EU-maasta eläinsuo-
jelussa, ja eläinsuojelu äsken täällä ansiokkaasti esiin nostettiin. Edellinen hallitus ei vali-
tettavasti saanut suuresta tarpeesta ja isoista odotuksista huolimatta uudistettua eläinsuoje-
lulakia. Uudistuksella on suuri tarve ja kiire. Laki pitää saada vastaamaan muuta pohjois-
maista tasoa, ja nyt jos koskaan EU-puheenjohtajuuskaudella olisi oiva tilaisuus ja korkea
aika korjata myös tämä epäkohta. Kysyisin hallitukselta: mitä aiotte tälle asialle tehdä?

Toinen asia liittyy terrorismiin, joka on täällä monessa puheenvuorossa jo esiin nostet-
tu. Myös ministeri Haavisto ansiokkaasti tätä äsken vastauksessaan avasi, mutta kysyisin
vielä tarkentavan kysymyksen: onko hallitus valmis ottamaan vastuun uuden terrorismin
torjunnan ja radikalisoitumisen ehkäisyn EU:n laajuisen toimintaohjelman laatimisesta?

15.47 Jukka Gustafsson sd (vastauspuheenvuoro): Arvoisa puhemies! Olen kuunnellut
käytännössä koko keskustelun — mielenkiintoisia asioita. Yksi näkökulma on kuitenkin
loistanut poissaolollaan, ja se on Euroopan unioni ja nuoret. Minulla on semmoinen käsi-
tys, että valtaosa suomalaisista nuorista ja muista EU-jäsenmaiden nuorista pitää Euroo-
pan unionia itsestäänselvyytenä. He haluavat olla Euroopan unionissa ja haluavat sitä ke-
hittää. 

Tässä ohjelmassa on maininta, että pitää Erasmus-ohjelmaa vain vahvistaa. Nyt opetus-
ministerillä on varmaan tärkeä syy, ettei ole paikalla, mutta toivoisin, että kun Suomella on
kuitenkin edelleen vahva asema yhtenä maailman johtavimpana koulutusmaana, me myös-
kin nyt lähikuukausina nostamme vahvasti esille opiskelijoiden liikkuvuuden. Korostan
tässä yhteydessä myöskin sitä, että se koskee kaikkia koulutuksen tasoja. Monasti unoh-
damme tai emme tiedosta, [Puhemies koputtaa] että meillä myöskin tuhannet ammattiin
28



Pöytäkirjan asiakohta PTK 23/2019 vp
opiskelevat käyttävät opiskelijavaihtopalveluja, [Puhemies: Aika!] ja haluan, että tämä
nostetaan vahvasti esille. 

15.48 Mauri Peltokangas ps (vastauspuheenvuoro): Arvoisa rouva puhemies! Rauha ja
vakaus ovat hyviä asioita, ja on hienoa, että tässä ohjelmassa puututaan myös terrorismin
ehkäisemiseen. Toivonkin, että hallitus ei lähde nyt ehkäisemään terrorismia suunnittele-
malla Isis-naisten Suomeen tuontia. 

Mielestäni EU:n nettomaksun määrää olisi jo aika alkaa neuvottelemaan pienemmäksi,
koska sitä ei ainakaan julkisuuteen tulleiden tietojen mukaan ole useaan vuoteen tehty. 

Suomi on kokoaan suurempi maailmalla, sanotaan. Arvoisa puhemies, arvoisat ministe-
rit ja kansanedustajat, yksikään teistä, ei yksikään, ole saanut ainuttakaan ääntä eikä man-
daattia tänne muualta kuin Suomen kansalta. Yritetään siis ensin olla sen kokoinen, että
suomalainen köyhyys loppuu ja suomalainen voi hyvin. Katsotaan ensin Suomeen, sitten
ehkä Afrikkaan. — Kiitos.

15.49 Janne Sankelo kok (vastauspuheenvuoro): Arvoisa puhemies! Palaan vielä Euroo-
pan unionin ja Suomen puheenjohtajakauden yhteen keskeiseen isoon kysymykseen eli il-
mastoasioihin. EU:n tavoitteenahan on hiilineutraalius 2050. Kuitenkin Euroopan unioni
on vain yksi osatekijä tässä globaalissa ilmastokysymyksessä. Euroopan unionin osuus esi-
merkiksi hiilidioksidipäästöistä on noin 14 prosenttia. Tämä korostaa sitä, että Euroopan
unionin pitää kyetä tekemään vielä yhteistyötä Yhdysvaltojen, Intian ja Kiinan suuntaan.

Suomihan on perinteisesti ollut edelläkävijä näissä asioissa. Suomi on niitä harvoja mai-
ta, jotka ovat alentaneet hiilidioksidipäästöjä vuoden 1990 tasosta. Ja kun tässä on puhuttu
hyvin paljon kansalliseen etuun liittyvistä kysymyksistä, niin näissä asioissa tulevat esille
myös kansalliset kysymykset, niin kuin tulivat suurten polttolaitosten osalta LCB BREF
-ratkaisussa, jossa esimerkiksi Saksa, Ranska ja niin edelleen ajoivat voimakkaasti omia
etujaan. Kysynkin: mitkä ovat Suomen ja Euroopan unionin keinot saada myös [Puhe-
mies: Aika!] EU:n tarkkailuluokalla olevat maat ruotuun ilmastoasioissa?

15.51 Saara Hyrkkö vihr (vastauspuheenvuoro): Arvoisa puhemies! On kiistatta aivan
keskeistä ja myöskin Suomen intressien mukaista, että EU ottaa johtajuuden taistelussa il-
mastonmuutosta vastaan ja luonnon monimuotoisuuden suojelemiseksi. Nämä ovat ihmis-
kunnan kohtalonkysymyksiä, ja Suomella on puheenjohtajakaudella tärkeä tehtävä varmis-
taa, että kestävä kehitys, ilmastonmuutoksen torjunta ja luonnon monimuotoisuus läpileik-
kaavat kaiken EU-politiikan ja että näihin kunnianhimoisiin tavoitteisiin saadaan kaikki
mukaan mieluusti ennemmin kuin myöhemmin. Todella tärkeä ja hyvä on myöskin var-
mistaa, että Suomi EU-puheenjohtajana edistää YK:n biodiversiteettisopimusta sekä luon-
nonvarojen kestävää käyttöä ja eläinten hyvinvointia, joka täällä onkin noussut esiin.

Ripeä ja oikeudenmukainen siirtymä kohti kestävää tulevaisuutta edellyttää tietysti pa-
nostuksia myös koulutukseen, tutkimukseen ja teknologiaan, niin kuin edustaja Gustafs-
son täällä hyvin nosti esiin. Se on myöskin keino vahvistaa nuorten uskoa tulevaisuuteen ja
rakentaa Eurooppaan sitä yhteisöllisyyttä, mitä me tarvitsemme. Viime vuodet ovat osoit-
taneet, että ihmisoikeudet, tasa-arvo ja oikeusvaltio toden totta tarvitsevat puolustajia, ja
EU voi ja sen täytyykin toimia näissä asioissa tinkimättömästi niin Euroopassa kuin myös-
kin maailmalla. On hyvä, että nimenomaan nämä asiat ovatkin Suomen EU-puheenjohta-
jakauden selkäranka.
29



Pöytäkirjan asiakohta PTK 23/2019 vp
15.52 Anna-Kaisa Ikonen kok (vastauspuheenvuoro): Arvoisa puhemies! Haluan kiin-
nittää huomiota eri hallinnon tasojen yhteistyöhön näiden tavoitteiden eteenpäinviemises-
sä.

Yksi näistä prioriteeteista on EU globaalina ilmastotoimijana. Me tiedämme, että valti-
oiden välillä on ollut välillä haastavaa löytää ratkaisuja näihin asioihin, ja toisaalta me yhtä
lailla tiedämme sen, että kaupungeilla on aika useinkin ratkaisuiden avaimet näihin kysy-
myksiin käsissään. Haluankin kysyä sitä, miten aiotte ottaa kaupungit mukaan näiden pu-
heenjohtajuuskauden tavoitteiden eteenpäinviemiseen. Yhtä lailla kaupungit olisivat oival-
lisia kumppaneita myöskin kasvustrategiassa ja osaamisen ja koulutuksen kysymyksissä.
On harmillista, että kaikki puheenjohtajuuskauden kokoukset pidetään täällä Helsingissä,
mutta ajattelen, että tällaisen yhteistyön kautta olisi mahdollista tehdä laajastikin yhteistyö-
tä kaupunkien kanssa ja hakea sitä kautta koko Suomen ja eri Euroopan maiden kansalais-
yhteiskunnan osallistumista näiden tavoitteiden eteenpäinviemiseen.

Lopuksi kiinnittäisin vielä huomiota siihen, että komission puheenjohtajaa ja talousku-
ria koskeviin kysymyksiin emme vielä mielestäni saaneet vastauksia. Jos niihin on mah-
dollista vielä saada vastaus. — Kiitos.

15.53 Sakari Puisto ps (vastauspuheenvuoro): Arvoisa puhemies! Itseäni myös häiritsi
se, että saatiin tämä raportti vasta niin myöhään. Toki luin sen 17 sivua nopeasti läpi koko-
naan, mutta on kuitenkin huonoa hallintoa, että näin toimittiin, ja haluaisin kysyä, mikä syy
tähän oli — kuitenkin näin tärkeä asia.

EU-ohjelmassa on vähän samanlainen lähtökohta kuin hallitusohjelmassakin, elikkä sii-
nä lueteltiin kaikenlaista, ja itse näen tämän ongelmana. Antti Rinne, ministeri, sanoitte pu-
heessanne, että EU olemme me. Samaan aikaan kuitenkin on mahdollisesti kova brexit, on
erilaista eripuraa EU:ssa. Sanoitte, että EU on maailman kilpailukykyisin. Onko todellakin
näin? Itselläni on ainakin epäilyksiä. Viitattiin Jean Monnetiin. Hiili- ja teräsyhteisö oli
ihan hyvä juttu 50-luvun alussa, mutta tämä on se iso huoli, onko kuitenkaan paras mah-
dollinen lähtökohta tehdä tämmöinen ohjelma näin ilmassa leijuvasti. Kuitenkin maailmaa
hallitsee nyt korostuneesti voima- ja valtapolitiikka: on erilaista kauppasotaa, teknologia-
sotia, [Puhemies koputtaa] keskuspankkien taseet ovat paisuneet tuhansilla miljardeilla —
valtavia riskejä.

15.54 Pia Viitanen sd (vastauspuheenvuoro): Arvoisa rouva puhemies! Tätä keskustelua
kuunneltuani minun on suorastaan pakko vielä palata tähän perussuomalaisten EU-linjaan.
Nimittäin olen kyllä tottunut tiettyihin epäjohdonmukaisuuksiin: esimerkiksi viime kau-
den alussahan perussuomalaiset hyväksyivät ensi työkseen Kreikan tukipaketin, kuten
täällä todettiin. No, nyt sitten on käynyt ilmi, että toki Euroopan unionissa on paljon hy-
vää, vähän kielteistäkin, ja aina saa olla kriittinen, mutta ehdottomasti EU:n hyvä puoli on
se, että sen kautta voidaan tuoda työntekijöille oikeuksia, niitä lisätä ja vahvistaa. Ja nyt on
käynyt ilmi, että täällä siis aikanaan perussuomalaisten puheenjohtaja Jussi Halla-aho on
äänestänyt sitä vastaan, että Suomeen lähetettyjen työntekijöiden palkan tulisi olla sama
kuin suomalaisten työntekijöiden palkka. Minusta on käsittämätöntä, että perussuomalai-
set eivät voi vastata täällä tähän kysymykseen, joka monesti on esitetty, monen edustajan
toimesta, ja kysyn nyt vielä eduskuntaryhmän puheenjohtaja, edustaja Taviolta, voisitteko
ottaa kantaa, oletteko nyt sitä mieltä, että työehtoja saa polkea, ja jos ette ole, niin miksi ih-
30



Pöytäkirjan asiakohta PTK 23/2019 vp
meessä puheenjohtajanne niin äänesti [Puhemies koputtaa] tuolla Euroopan unionissa.
[Välihuutoja]

15.56 Atte Harjanne vihr (vastauspuheenvuoro): Arvoisa puhemies! Maailman tai Eu-
roopan näkeminen maiden välisen nollasummapelin kenttänä on vaarallista, ja siinä häviä-
vät lopulta kaikki.

Mutta itse asiaan. Puheenjohtajakaudella on tärkeää ohjata EU:ta toimimaan globaalina
ilmastojohtajana, kuten tässä kaikkiaan varsin hyvässä ohjelmassa linjataan. Tällä hetkellä
energiapolitiikka uhkaa monessa maassa Euroopassakin kuitenkin ajautua polulle, jolla sa-
malla kun tuuli- ja aurinkoenergiaa lisätään, mikä on hyvä asia, sen vaihtelevuutta tasataan
ja täydennetään merkittävällä fossiilisen kaasun, biomassan tai jopa hiilen poltolla, ja se on
huono asia. Tällainen kehitys ei johda riittävän vähäpäästöiseen tai ekologisesti kestävään
energiajärjestelmään. Esitänkin tässä toiveen, että puheenjohtajana Suomi on rohkea ääni
sellaisen ilmastopolitiikan puolesta, joka tähtää koko energiajärjestelmän ripeään ja aitoon
päästöttömyyteen. Tämä on erityisen tärkeä näkökulma, kun EU:n pitkän aikavälin ilmas-
tostrategian keskeisiä elementtejä määritellään tällä kaudella.

15.57 Ville Tavio ps (vastauspuheenvuoro): Arvoisa puhemies! Ymmärrän, että täällä
SDP on löytänyt jonkun kiinnostavan europarlamenttiäänestystuloksen, mutta kun sitä ei
nyt tässä käsiteltävässä ohjelmassa ole, niin en ole siihen sillä tavalla valmistautunut kom-
mentoimaan. Mutta kaikki tietävät, että Suomessa on yleissitovuus, joten varmasti nyt SDP
voi pääministeripuolueena pikemminkin varmistaa, että yleissitovuus oikeasti myös toteu-
tuu eri aloilla. [Välihuutoja]

Haluaisin tästä keskustelusta todeta, että pidän erittäin mielenkiintoisena tätä keskuste-
lun kirjoa yleensä, ja aika paljon huomaan, että EU:hun liitetään aina näitä arvoargument-
teja, ja tässä on inhottavaa jargonia. Oikeastaan vihaan sitä poliittista jargonia sen osalta,
että puhutaan arvoista, kun oikeasti arvot ovat hyvin erilaisia joka puolella maailmassa. Ta-
vallaan siis jos kysyt turkkilaiselta tasa-arvosta, niin turkkilaisen tasa-arvokäsityshän on
ihan eri kuin suomalaisen tasa-arvokäsitys ja niin edelleen. Tässä nimenomaan Itä- ja Län-
si-Eurooppa jollain tapaa ovat jo kahtiajakautuneet aika paljon, niin että on hyvin vaikea
laittaa niitä samaan arvokoriin. Olisin ministeri Haavistolta kysynytkin juuri siitä: miten
nämä länsimaiset arvot itse asiassa ovat sovitettavissa esimerkiksi islamiin, [Puhemies: Ai-
ka!] kun te haluatte Albanian EU:n jäsenmaaksi?

Ensimmäinen varapuhemies Tuula Haatainen: Me olemme sopineet, että tähän debat-
tiin käytetään kaksi tuntia, ja ministereille pitää jättää vastauspuheenvuoroon aikaa. An-
nan viimeisen puheenvuoron edustaja Aittakummulle, ja sitten ministereille vastaukset.

15.58 Pekka Aittakumpu kesk (vastauspuheenvuoro): Arvoisa rouva puhemies! Tapa-
sin äskettäin henkilön, joka oli aloittanut Euroopan unionin tehtävissä, ja hän kertoi yllät-
tyneensä siitä, miten hyvin tällaisessa kansojen yhteisössä voi yksittäinen ihminenkin
omilla kannanotoillaan vaikuttaa yhteistyössä muiden kanssa. Meillä onkin EU:ssa paljon
tärkeää, esimerkiksi suomalaisen maatalouden kehittäminen ja vahvistaminen, josta ohjel-
massa mainitaankin, että maataloutta on voitava harjoittaa kannattavalla tavalla unionin
kaikissa jäsenmaissa.
31



Pöytäkirjan asiakohta PTK 23/2019 vp
Arvoisa puhemies! Suomalainen maatalous tarjoaa meille ratkaisuja niin turvallisuu-
teen, elinvoimaan ja työllisyyteen kuin energiaan ja ympäristönsuojeluun, ja sen eteen-
päinvieminen on tärkeää.

Olen hyvin tyytyväinen siihen, että edustaja Hassi nosti keskustelun aluksi esille juuri
tämän tärkeän asian eli arvot, joista tässä on keskusteltu. Mielestäni on myöskin aivan hyvä
kysyä, mitä arvot meille merkitsevät ja mitä ne käytännössä tarkoittavat. On niin, että puu
tunnetaan hedelmistään, siitä, mitä me teemme, etteivät asiat jää pelkästään keskustelun ta-
solle vaan että me osoitamme myös käytännössä meidän arvomme.

Ensimmäinen varapuhemies Tuula Haatainen: Nyt myönnän ministereille minuutin
mittaiset vastauspuheenvuorot.

15.59 Pääministeri Antti Rinne: Arvoisa puhemies! Kiitos edustajille hyvästä ja ansiok-
kaasta keskustelusta. Vedän sen johtopäätöksen, että tätä hallituksen valmistelemaa pu-
heenjohtajuuskauden ohjelmaa on valmis tukemaan äärettömän iso enemmistö eduskun-
nassa, ja sitä on helppo lähteä viemään eteenpäin tuolla Brysselin ja Strasbourgin päässä.

Erityisen iloinen olen siitä keskustelusta, jota käytiin oikeusvaltioperiaatteen ympärillä,
koska se on koko se pohja, jonka varaan rakentuu koko eurooppalainen yhteisö, se, että
tunnustetaan ihmisten oikeus lainsäätäjän, tuomiovallan, toimeenpanovallan edessä oi-
kealla tavalla tulla kuulluksi ja oikealla tavalla vaikuttaa elämäänsä. Tämä on äärimmäisen
tärkeä periaate demokratian ja sananvapauden lisäksi, näitten asioitten eteenpäinvieminen.

Toivon todella, että pystymme ohjaamaan unionin toimintaa nyt seuraavat kuusi kuu-
kautta tavalla, joka edistää yhteisöllisyyttä, edistää hyvää yhteistyötä eurooppalaisten jä-
senmaitten kesken.

16.01 Eurooppaministeri Tytti Tuppurainen: Arvoisa rouva puhemies! Tämä vivahtei-
kas keskustelu osoittaa kyllä sen, miten laaja kenttä tämä Euroopan unionin politiikka on.
Täällä ollaan keskusteltu yhteisvastuun turvalausekkeesta aina eläinsuojelukysymyksiin.
Näin se vain on, että kun me puhumme eurooppalaisesta yhteistyöstä, niin se on politiikan
normaali tänä päivänä. Ne asiat kattavat kaikki mahdolliset asiat, ja on tärkeää, että me
osallistumme niihin mahdollisimman laajasti, niin kuin tänään on käynyt, ja hyvin huolel-
lisesti valmistautuen, kuten myöskin tänään on tässä ohjelmassa tehty.

Vastaan, puhemies, vielä lyhyesti kysymykseen koskien laajenemista. Ei suinkaan ole
niin, että Suomen puheenjohtajakauden aikana hyväksyisimme Pohjois-Makedonian ja Al-
banian jäseniksi, mutta haluamme, että avattaisiin jäsenyyskeskustelut. Nämä neuvottelut
käydään tiukkojen kriteerien valossa, jossa käydään läpi muun muassa oikeusjärjestelmän
toimivuus, korruption kitkeminen, järjestäytyneen rikollisuuden osuus ja niin edelleen.
Vain tiukkojen kriteerien täyttyessä tähän eurooppalaiseen unioniin pääsee mukaan. [Pe-
russuomalaisten ryhmästä: Niin kuin ennenkin!]

Lopuksi, puhemies, totean, että nyt on erittäin hyvä hetki puhua unionin politiikasta.
Kansalaisten tuki Euroopan unionille ja tälle eurooppalaiselle yhteistyölle on korkeimmil-
laan koskaan. Ihmiset haluavat, että EU on toimiva, EU on vahva ja yhteistyökykyinen.
Suomella on nyt tilaisuus näyttää, ja on tämä tietynlainen isänmaallinen yhteinen ponnis-
tus, jonka me hanskaamme kyllä yhdessä varmasti.
32



Pöytäkirjan asiakohta PTK 23/2019 vp
16.02 Työministeri Timo Harakka: Arvoisa puhemies! Minäkin osaltani kiitän tästä
keskustelusta, joka on koskettanut myöskin liikkuvien ja lähetettyjen työntekijöiden ase-
maa. Se ei ole ainoastaan Suomen puheenjohtajuuskauden kannalta tärkeä tavoite vaan
koko eurooppalaisen unionin äärimmäisen tärkeä kysymys. Juuri viime viikolla perustet-
tiin eurooppalainen työviranomainen, joka tulee sijoittumaan Bratislavaan, ja sen laitok-
sen tehtävä on varmistaa se, että lähetettyjen työntekijöiden oikeudet toteutuvat, että viran-
omaisyhteistyö kaikissa EU-maissa toimii ja että myöskin ihmisten oikeus liikkuvuuteen
toteutuu.

Edustaja Rantanen otti erittäin ansiokkaasti esille myös vammaisten ihmisten aseman.
Syrjintää monissa Euroopan maissa todellakin tapahtuu, ja juuri nämä Euroopan unionin
yhteiset linjaukset, dialogi ja myöskin avunanto voivat kohentaa vähemmistöjen asemaa
kaikkialla, kauttaaltaan Euroopassa. Ja tämä on tietenkin tärkeä yhdenvertaisuuskysymys
muulloinkin kuin näin Pride-viikolla.

16.03 Ulkoministeri Pekka Haavisto: Arvoisa puhemies! Omasta puolestani myös kii-
tos keskustelusta, ja vain kaksi lyhyttä kommenttia.

Kun kysyttiin eurooppalaisista arvoista, niin on ehkä hyvä huomata, että Eurooppa on
antanut idun myöskin yleismaailmallisille ihmisoikeusprosesseille ja julistuksille. YK:n
ihmisoikeuksien julistus tai lapsen oikeuksien sopimus tai muu edustaa hyvin pitkälle niitä
asioita, joiden puolesta mekin toimimme tänä päivänä. On erittäin hyvä huomata, että esi-
merkiksi Afrikan mantereella, jos katsoo Afrikan unionin toimintaa, demokratiakysymyk-
set ja demokratian puolustus ovat kasvaneet hyvin vahvoihin mittoihin. Katsokaapa vaik-
ka heidän viimeaikaista Sudan-politiikkaansa ja niitä kommentteja, miten Sudanin sotilas-
hallinnon toimiin on reagoitu muiden Afrikan maiden toimesta. 

Ja sitten aivan lopuksi, arvoisa puhemies, kun täällä on kysytty paljon siitä, miten Suo-
mi edistää ilmastotavoitteita globaalissa mittakaavassa: Meidän puheenjohtajakautemme
aikana muun muassa YK:n tuleva yleiskokous syksyllä on erittäin tärkeä foorumi, ja on hy-
vä, että siellä valtionpäämiesten tasolla näistä asioista keskustellaan. Suomella on kyllä hy-
vin merkittävä rooli siinä, kun voimme omasta hallitusohjelmastamme ja sen hiilineutraa-
liustavoitteista kertoa ja pyrkiä vaikuttamaan myös muihin maihin, että he olisivat yhtä
kunnianhimoisia.

16.05 Kehitysyhteistyö- ja ulkomaankauppaministeri Ville Skinnari: Arvoisa puhe-
mies! Kiitos myös omasta puolestani. 

Haluaisin vielä muistuttaa siitä, että EU todella on maailman suurin vapaakauppa-alue.
Kun täällä kysyttiin sitä, miksi Suomi haluaa olla kokoaan suurempi maailmalla, miksi me
haluamme lisätä näkyvyyttämme, läsnäoloa kansainvälisesti, niin juuri siksi, että Suomi-
kin on elänyt ja tulee elämään viennistä, ja niin muuten elää Euroopan unionikin. Eli siinä-
kin mielessä hallitusohjelmalla ja tällä ohjelmalla, joka lähtee siitä, että olemme kunnian-
himoisia, panostamme siihen, että Euroopan unioni on myös vahva kansainvälinen toimi-
ja, on ja tulee olemaan merkitystä Suomessa, joka puolella Suomea, koska me tarvitsemme
niitä vientituloja aivan jokaisessa paikassa.

Keskustelu päättyi.

Asian käsittely päättyi.
33


	3
	14.04
	14.15
	14.16
	14.17
	14.18
	14.20
	14.21
	14.22
	14.23
	14.24
	14.26
	14.30
	14.31
	14.32
	14.33
	14.35
	14.36
	14.37
	14.38
	14.40
	14.41
	14.42
	14.43
	14.44
	14.45
	14.46
	14.47
	14.49
	14.51
	14.54
	14.56
	14.57
	14.58
	15.00
	15.01
	15.03
	15.04
	15.05
	15.06
	15.07
	15.09
	15.10
	15.11
	15.12
	15.14
	15.15
	15.16
	15.17
	15.19
	15.20
	15.21
	15.22
	15.23
	15.24
	15.25
	15.27
	15.28
	15.29
	15.30
	15.31
	15.33
	15.35
	15.37
	15.39
	15.41
	15.43
	15.45
	15.46
	15.47
	15.48
	15.49
	15.51
	15.52
	15.53
	15.54
	15.56
	15.57
	15.58
	15.59
	16.01
	16.02
	16.03
	16.05


