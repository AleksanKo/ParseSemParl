















































DEMD67F.tmp.xml


Pöytäkirjan asiakohta PTK 40/2017 vp
Pöytäkirjan asiakohta 

PTK 40/2017 vp

Täysistunto

Torstai 20.4.2017 klo 16.00—19.45

2.2. Suullinen kysymys yritystukien vaikuttavuudesta (Antero Vartia vihr)
Suullinen kysymys SKT 53/2017 vp

Suullinen kyselytunti

Puhemies Maria Lohela: Seuraava kysymys, edustaja Vartia.

Keskustelu

16.21 Antero Vartia vihr: Arvoisa puhemies! Käytämme yritystukiin vuosittain noin 4
miljardia euroa, ja se on samaa suuruusluokkaa kuin hallituksen säästötavoitteet. Koulu-
tuksesta on säästetty satoja miljoonia, mutta näihin yritystukiin ei ole koskettu. Tämä sii-
täkin huolimatta, että taloustieteilijät ovat lähes poikkeuksetta yhtä mieltä siitä, että valta-
osa yritystuista on turhia ja monet niistä jopa haitallisia. Tuet vääristävät kilpailua, ne pas-
sivoivat niitä yrityksiä, jotka ovat tukien piirissä, ja vaikeuttavat ja heikentävät niiden kil-
pailuasemaa, jotka tukea eivät saa. Tämän lisäksi tuet täytyy tietysti jotenkin rahoittaa.
Kun meillä on kannustinongelmia yhteiskunnassa muutenkin, meidän ei kannata turhan ta-
kia verottaa yrityksiä ja työtä yhtään enempää.

Onneksi hallitus päätti viime lokakuussa kuitenkin asettaa työryhmän selvittämään yri-
tystukia ja niiden vaikuttavuutta. Selvitys on erittäin hyvä pohja tälle keskustelulle, ja siksi
kysyisinkin: milloin selvitys on valmis ja milloin saamme sen käyttöön?

16.22 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Tämä selvitys on valmis, ja se on työkalu hallitukselle nyt puoliväliriiheen, jossa me
käymme yritystukia läpi.

Se, että kaikki tuet olisivat kovin passivoivia, niin kuin edustaja antoi ymmärtää, ei ehkä
pidä paikkaansa. Siellä on hyvin merkittäviä sosiaalisia tukia, esimerkiksi sosiaalisen ra-
kentamisen tuet. Eli ei voida sanoa yksiniittisesti, että niillä on vain negatiivisia vaikutuk-
sia.

Kokonaissumma on noin 4 miljardia, jota käydään tällä hetkellä hyvin tarkasti läpi.
Tämä sisältää suorat tuet ja myös verotukselliset tuet.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.23 Antero Vartia vihr (vastauspuheenvuoro):  Arvoisa puhemies! Otetaan esimerkki
yhdestä haitallisesta yritystuesta. [Ben Zyskowicz: Tuulivoimatuki!] Energiaveron palau-
tusta maksetaan teollisuusyrityksille. Tämä tuki on kuitenkin toteutettu niin, että suuret yri-
tykset saavat suhteessa huomattavasti suuremman palautuksen kuin pienet yritykset, min-
 Tarkistettu
4.2



Pöytäkirjan asiakohta PTK 40/2017 vp
kä seurauksena suuret yritykset maksavat noin neljänneksen siitä sähköverosta, minkä pie-
net yritykset joutuvat maksamaan. Jälleen kerran tämä vääristää kilpailuasetelmaa ja tekee
niille pienille yrityksille menestymisen ja kasvamisen entistä vaikeammaksi. Mikä taas on
tämän tuen merkitys niille suurille yrityksille, jotka sitä tukea saavat? Se on noin puolelle
niistä 0,3 prosenttia yrityksen liiketoiminnan liikevaihdosta. Onko todella niin, että tämä 3
promillea on se ratkaiseva tekijä siinä, onko yritys kilpailukykyinen vai ei?

Tähän energiaveron palautukseen käytetään vuosittain 200 miljoonaa, mittakaavana sa-
maa suuruusluokkaa kuin ammatillisesta koulutuksesta leikattiin. Yksittäiset yritykset
hyötyvät näistä tuista, mutta meidän tehtävänä on tarkastella kokonaisuutta. Valtion talou-
dellinen tutkimuskeskus on puhunut kovaan ääneen [Puhemies koputtaa] siitä, että tämä
tuki tulisi lakkauttaa. Onko tämä hallituksen asialistalla?

16.24 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Kaikki tuet ovat tarkastelun alla, ja käymme niitä läpi.

Tietysti nyt joudun väkisinkin muistuttamaan, että nämä luvut, joihin kysyjä viittaa, tu-
livat 2011—2014, ja käsittääkseni te, vihreät, istuitte silloin hallituksessa. [Välihuutoja oi-
kealta] Teillä oli kaikki mahdollisuudet silloin tehdä se muutos.

Tietysti energiaveron palautus on sellainen, joka on kokoluokaltaan iso, mutta toisaalta
me pystymme pitämään silloin meidän raskasta teollisuutta kilpailukykyisenä meidän naa-
pureiden kanssa.

16.25 Heli Järvinen vihr (vastauspuheenvuoro): Arvoisa puhemies! Kun tässä salissa on
puhuttu yritysverotuksesta ja sen muutoksista, olemme antaneet vahvan tuen yritystukien
kokonaistarkastelulle. Viime syksynä valtiovarainministeri kertoi, että tällainen selvitys on
menossa, ja sen takia sitä on odotettu kuin kuuta nousevaa. Nyt haluaisinkin kysyä minis-
teri Lintilältä: jos te aiotte tämän selvityksen perusteella tehdä ratkaisuja parin viikon ku-
luttua, milloin myös me tukijat oppositiossa saamme tämän loppuraportin nähtäväksemme
ja luettavaksemme? Se on erityisen tärkeä asiakirja, kun tulevaisuudessa pohditaan, mistä
yritystuista kannattaa pitää kiinni ja mitä kannattaa ehkä säätää entistä toimivammaksi.

16.25 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Hienoa kuulla, että oppositiosta tukea tulee. Sitä tarvitaan kyllä varmasti.

Itse en näe mitään ongelmaa. Me voimme laittaa sen vaikka meidän ministeriömme si-
vuille, sama milloin, koska se on teetetty työkaluksi tätä puoliväliriihtä varten. [Paavo Ar-
hinmäki: Tämän kyselytunnin jälkeen!] Ei siinä ole mitään outoa. Jos me ruvettaisiin lait-
tamaan kaikki ne paperit, selvitykset, jotka me pyydämme virkamiestyönä tekemään tähän
puoliväliriiheen, niin sitä en pitäisi ihan fiksuna tapana. Mutta jos joku haluaa, niin totta
kai, ei ole mitään estettä sille.

16.26 Ben Zyskowicz kok (vastauspuheenvuoro):  Arvoisa rouva puhemies! On erittäin
hyvä, että yritystuista käydään kriittistä keskustelua. Yleensä käy niin, että kaikki haluam-
me yritystukia karsia yleisellä tasolla, mutta kun käydään yksittäisiin tukiin, niin huoma-
taan, että niiden karsimista ei sitten kannatetakaan. Niille sitten aina löytyy joku hyvä pe-
rustelu.

Täällä kiinnitettiin huomiota 200 miljoonan euron yritystukeen. Tällä hetkellä tuulivoi-
matukia maksetaan semmoinen parisataa miljoonaa euroa vuodessa. Luku tulee käytän-
2



Pöytäkirjan asiakohta PTK 40/2017 vp
nössä nousemaan tästä joka vuosi vajaa kymmenen vuotta eteenpäin, ja nämä tuet menevät
käytännössä ulkomaisten sijoittajien taskuihin. Tässä ei ole siis mitään järkeä, ja nyt ky-
syn: onko mitään mahdollisuutta, millä näihin järjettömiin tuulivoimatukiin, jotka paisu-
vat toiselle miljardille, voitaisiin puuttua?

16.27 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Nämä tuet, jotka on myönnetty, ovat sopimuspohjaisia. Ei voida yksipuolisesti läh-
teä sopimuksia sanomaan irti, niin kuin edustaja Zyskowicz varmasti juristina tietää, eli sii-
nä valtio olisi tietysti heikoilla. Meillä on selkeä suunnitelma nyt energiastrategiassa, kuin-
ka tullaan siirtymään teknologianeutraaliin tukemiseen, ja se tulee tietysti tämän tilanteen
korjaamaan.

16.28 Sari Essayah kd (vastauspuheenvuoro): Arvoisa rouva puhemies! On varmasti pal-
jon hyödyttömiä yritystukia, mutta eräs sellainen tukimuoto, joka on hyödyllinen, on pk-
yritysten kansainvälistymisen tukeminen. Tällä hetkellä suomalaisista pk-yrityksistä ai-
noastaan noin 13 prosenttia harjoittaa vientiä, kun Tanskassa ja Ruotsissa luku on selkeästi
korkeampi — itse asiassa on laskettu, että jos me pääsisimme samoihin prosentteihin kuin
Tanskassa ja Ruotsissa, niin samalla meidän työllisyysasteemme olisi myöskin tavoitteen
mukainen, 72 prosenttia. Mitä hallitus aikoo tehdä sen hyväksi, että meillä pk-yritykset
saataisiin voimakkaammin sinne vientiuralle? On samalla huomattu, että kansainvälisty-
minen ja kasvuhakuisuus ovat myös voimakkaasti sidoksissa toisiinsa, elikkä kansainväli-
sistä yrityksistä 30 prosenttia on myöskin erittäin kasvuhakuisia. Mitä hallitus aikoo tehdä,
jotta tämä pk-yritysten viennin edistäminen, kansainvälistyminen saataisiin parempaan
nousuun, samalle tasolle kuin muissa Pohjoismaissa?

16.29 Elinkeinoministeri Mika Lintilä (vastauspuheenvuoro): Edustaja Essayah on jäl-
leen ihan oikeassa: tämä on puoli, johon meidän tulee panostaa. Ja hallitus on panostanut.
Esimerkkejä: innovaatioseteli, kansainvälistymisseteli — erittäin hyvin vastaanotettu.

Olin juuri äsken Finlandia-talolla palkitsemassa nuoria yrittäjiä, jotka kaikki ottivat
omissa puheenvuoroissaan esiin kansainvälistymisen. Eivät he käy vientikauppaa, he käy-
vät kansainvälistä kauppaa. Se on heille ihan normaali tila. Ja tietysti se iso ratkaisu, mikä
nyt tullaan tekemään, on, että me laitamme Tekesin ja Finpron yhteen ja tulee Business
Finland. Sen lähtökohta on se, että kun ihminen, yrittäjä saa sen oman ideansa, hän voi
mennä yhdestä ovesta sisälle ja hakea rahoituksen, saada sen viennin markkinoinnin, sen
tuotteistamisen, sen kaiken avun siinä yhden oven tai yhden luukun takaa. Hallituksen ta-
voite on tuplata vientimäärä, ja uskon itse vahvasti, että tämä Business Finland tulee ole-
maan erittäin hyvä nimenomaan pk-sektorin kannalta.

16.30 Ulkomaankauppa- ja kehitysministeri Kai  Mykkänen (vastauspuheenvuo-
ro): Arvoisa puhemies! Tähän edustaja Essayah’n erittäin hyvään kysymykseen, niin itse
pidän keskeisenä mittarina kyllä ministeri Lintilän ja itseni onnistumiselle nimenomaan
vientiyritysten osuutta pk-yrityksistä, ja tässä suhteessa Business Finland -uudistuksen yh-
teydessä on tarkoitus ottaa, sanoisin, Tanskaa kiinni myös siinä, miten käytännönläheisesti
myös meidän suurlähetystö- ja edustustoverkko palvelee nimenomaan viennin edistämi-
sessä pk-yrityksiä. Me olemme tekemässä suurlähettiläistä maajohtajia koko Team Fin-
3



Pöytäkirjan asiakohta PTK 40/2017 vp
land -järjestelmälle. Meillä on paljon hyviä esimerkkejä, mutta meillä on myös paljon opit-
tavaa tässä suhteessa ja tärkeätä työtä.

Samoin meillä on menossa erillinen task force siitä, miten pk-yritykset pääsevät kan-
sainvälisiin kehitysrahoitushankkeisiin paremmin kiinni — niin YK:n, Maailmanpankin
kuin meidän omien kehitysohjelmien hankkeisiin — missä olemme ehkä olleet myöskin
liian passiivisia aikaisemmin.

16.31 Timo Harakka sd (vastauspuheenvuoro): Arvoisa puhemies! Sipilän hallituksen
aikana tutkimuksesta ja tuotekehityksestä on leikattu 150 miljoonaa euroa, ja tähän päälle
vielä saman mittakaavan leikkaukset korkeakoulututkimuksesta. Nämä leikkaukset tuhoa-
vat tulevaisuuden menestyksen, eikä tämä ole yksin SDP:n kritiikkiä, vaan kaikki kansain-
väliset asiantuntijat ovat tästä varoittaneet. Nyt hallitus on sitten luvannut paikata näitä me-
netyksiä supistamalla yritystukia, mutta täälläkään ei hallitus ole vielä kertonut, mistä lei-
kataan. Elinkeinoelämän keskusliitto esitti helmikuussa, että leikataan merenkulun tukia,
maatalouden yritystukia mutta myös yritysten palkkatukia, ja koska hallitus on tähän asti
noudattanut EK:n ohjeita, kysyn nyt ministeri Lintilältä: Mitä tukia te olette leikkaamassa?
Ovatko merenkulun tuet ja maatalouden yritystuet listalla? Ja voitteko luvata, että työlli-
syyttä ei entisestään heikennetä tukityöpaikkoja vähentämällä?

16.32 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Puoliväliriihellä on yksi iso tavoite, ja se on saada lisää työtä Suomeen ja suomalai-
sille työtä. Se on se meidän tavoite.

Me emme tule käymään tässä tilanteessa mitään erityisiä tukia läpi, tässä kyselytunnin
aikana. Me teemme koko ajan sitä työtä ja arvotamme, mitkä ovat niitä tukia, joita voidaan
siirtää, kohdistaa uudella tavalla, jolloinka ne hyödyttävät enemmän esimerkiksi innovaa-
tiorahoituksen kautta. Tätä ollaan koko ajan tekemässä, ja tämä työ tulee jatkumaan tuon-
ne puoliväliriiheen saakka.

Kysymyksen käsittely päättyi.
4


