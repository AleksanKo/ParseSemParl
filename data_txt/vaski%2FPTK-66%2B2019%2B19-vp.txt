















































DEMA374.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

19. Lakialoite laiksi opintotukilain 17 ja 27 §:n muuttamisesta 
Lakialoite LA 10/2019 vp Heikki Vestman kok ym.

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 19.
asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

19.34 Heikki Vestman kok (esittelypuheenvuoro): Arvoisa puhemies! Ahkeruudesta on
aina palkittava. Oli kyse sitten verotuksesta tai sosiaaliturvasta, systeemin tulisi joka tilan-
teessa kannustaa työntekoon ja yrittämiseen. Näin ei nykyisin valitettavasti ole. Kela perii
opintotuen liian matalien tulorajojen vuoksi tänäkin vuonna takaisin opintotukea 40 000
opiskelijalta. Siis siksi, että nämä opiskelijat ovat tehneet liikaa työtä. Tämä on lannista-
vaa. Tämä on järjetöntä. Ahkeraa opiskelijaa ei saa lannistaa, vaan häntä on palkittava.
Suomen opintotukijärjestelmän nykyiset vapaan tulon rajat eli rajat sille, paljonko voi tie-
nata töitä tehden opiskelun ja opintotuen ohessa, vaikeuttavat opiskelijan lisätulon hankki-
mista ja oman osaamisen kartuttamista opiskeluaikana. Nykyiset tulorajat luovat keinote-
koista niukkuutta ja toimeentulovaikeuksia. Näistä syistä lakialoitteessani esitetään opis-
kelijoiden vapaan tulon tulorajojen sekä takaisinperinnän tulonylitysrajan korottamista 50
prosentilla.

Opintotuen tulorajojen nostamista tukee tutkimusnäyttö. Palkansaajien tutkimuslaitok-
sen selvityksen mukaan nykyisiä tulorajoja voi nostaa merkittävästi. Raportin mukaan ny-
kyiset tulorajat johtavat suhteellisen suuriin hyvinvointitappioihin. Ne laskevat opiskelijoi-
den hyvinvointia suhteellisen paljon. Valtio menettää samalla miljoonia euroja nettotulo-
ja, koska opiskelijat rajoittavat työn tekemistä. Kun ahkeruutta lannistetaan, kaikki häviä-
vät. Järkisyyt siis edellyttävät opintotuen vapaan tulorajan nostamista merkittävästi.

Lakialoite onkin kerännyt laajaa tukea yli eduskuntaryhmärajojen. Kiitos siitä. Aloit-
teen on allekirjoittanut 64 kansanedustajaa kokoomuksen, perussuomalaisten, kristillisde-
mokraattien, keskustan ja sosiaalidemokraattien eduskuntaryhmistä. Ainutkaan vihreiden
ja vasemmistoliiton edustaja ei allekirjoittanut lakialoitetta, mitä kummastelen. 

Lakialoitteeni esitys opintotuen tulorajojen korottamisesta 50 prosentilla on osa kokoo-
muksen vaihtoehtobudjettia, joka julkaistiin tänään. Kokoomus haluaa parantaa opiskeli-
jan hyvinvointia. Me pidämme ahkeran opiskelijan puolta.

Arvoisa puhemies! Opintotuen saamisen edellytyshän on riittävä edistyminen opinnois-
sa. Monet opiskelijat pystyvät sovittamaan opinnot ja työnteon yhteen vaivatta. Opintotu-
en vapaan tulon rajoja on korotettu oleellisesti viimeksi yli kymmenen vuotta sitten, vuon-
na 2008. Tällöin korotus oli 30 prosenttia. Tänä päivänä vapaita ansioita saa olla 667 euroa
 Tarkistettu
3.0



Pöytäkirjan asiakohta PTK 66/2019 vp
opintotukikuukautta kohden ja 1 990 euroa muita kuukausia kohden. Jos tästä muodostuva
vuosituloraja ylittyy, opintotukea peritään takaisin, ellei vapaan tulon ylitys ole ollut enin-
tään 222 euroa. Opiskelijan tulee itse huolehtia siitä, ettei vuositulo ylitä vapaata tuloa. Ny-
kyisin jokaista alkavaa 1 323:a euroa kohden on peritty takaisin yhden tukikuukauden
opintoraha ja asumislisä. Takaisinperintä siis toteutetaan, vaikka opiskelija olisikin eden-
nyt riittävästi opinnoissa.

Me, jotka olemme töitä opintojen ohella tehneet, tiedämme, että opiskelijan työ on mo-
nesti kausittaista ja osapäiväistä. Tulorajan määritteleminen etukäteen on monesti vaikeaa.
Tämä johtaa tulorajojen ylittyessä massiiviseen takaisinperintään, kuten tänäkin vuonna. 

Tilastokeskuksen mukaan Suomessa yli puolet opiskelijoista käy opintojen ohessa töis-
sä. Työnteolla on siis opintotuen ohella merkittävä asema opiskelijan toimeentulon turvaa-
jana. Lisäksi kerrytetyllä työkokemuksella on monilla aloilla ratkaisevaa merkitystä työl-
listymisessä opintojen päättyessä ja työelämään siirryttäessä.

Opetus- ja kulttuuriministeriön viime vaalikaudella tilaaman Palkansaajien tutkimuslai-
toksen raportin sisältämä Pohjoismaiden opintotukien tulorajojen vertailu osoittaa, että esi-
merkiksi Norjassa ja Tanskassa tulorajat ovat merkittävästi korkeammalla tasolla kuin
Suomessa. Lisäksi Suomi on ainoa Pohjoismaa, jossa opintotukea pitää maksaa kokonaan
takaisin tulorajan ylittyessä. Muissa maissa tulorajan ylittävältä osalta tuloja verotetaan
suuremmalla prosentilla kuin tulorajan alapuolisia tuloja eli rajaveroprosentti nousee. Ra-
portissa esitettyjen laskelmien perusteella nykyisiä tulorajoja voisi nostaa merkittävästi.
Esimerkiksi yhdeksän opintotukikuukauden nykyisen noin 12 000 euron vuositulorajan
nostaminen 18 000 euroon johtaisi hyvinvointitappioiden voimakkaaseen alenemiseen,
koska vain harva tienaisi tätä tulorajaa enempää tuloja, vaikka tulorajoja ei olisi lainkaan.
Esitettyjen laskelmien mukaan opiskelijoiden keskimääräiset tulot kasvaisivat tällöin vuo-
dessa noin 600 eurolla ja valtion saamat nettotulot, eli verotulot, joista on vähennetty tu-
lonsiirrot, kasvaisivat yhteensä vuodessa noin 6 miljoonaa euroa, eli kaikki voittaisivat.

Järjen käyttö edellyttää opintotuen vapaan tulon rajan nostamista merkittävästi. Näin ol-
len lakialoitteessani esitän, että uudet vapaan tulon rajat olisivat nykyisiin indeksitarkistet-
tuihin lukuihin tehtävän 50 prosentin korotuksen myötä 1 001 euroa jokaista kuukautta
kohden, jolta opiskelija on saanut opintorahaa tai asumislisää, sekä 2 985 euroa jokaista
kuukautta kohden, jolta hän ei ole saanut opintorahaa tai asumislisää. Vapaan tulon rajojen
noston yhteydessä on syytä nostaa vastaavasti takaisinperinnän tulorajoja, kuten vuoden
2008 reformin yhteydessä tehtiin. Näin ollen myös vapaan tulon ylityksen rajoja korotet-
taisiin 50 prosentilla.

Arvoisa puhemies! Lakialoitteeni opintotuen tulorajoista on ajankohtainen myös siksi,
että ennen vaaleja hallituspuolueet keskustaa lukuun ottamatta lupasivat opintorahaan mit-
tavia, yli 80—100 euron korotuksia. Paljonko opiskelija on nyt sitten hallitukselta saamas-
sa lisää taloudellista liikkumavaraa? 2,50 euroa. Voiko todella olla, että yli 80 euron koro-
tuslupauksista tulikin vain 2,50 euroa? Sillä rahalla saa viisi nuudelipussia. Se, mitä opis-
kelijan hyvinvoinnin eteen pitää tehdä, on korottaa juuri opintotuen tulorajoja ja mahdol-
listaa näin opiskelijan parantaa hyvinvointiaan omalla työllään sekä kartuttaa samalla
osaamista työelämässä. Kuten sanottu: työnteon pitää kannattaa ja ahkeruudesta pitää pal-
kita.

Olen todella tyytyväinen siitä, että ahkeran opiskelijan asia on saanut vahvaa tukea kan-
sanedustajilta. Toivon, että lakialoitteeni saa myös täällä salissa kannatusta. Eikö tavoit-
teen parantaa opiskelijoiden hyvinvointia pitäisi olla yhteinen?
2



Pöytäkirjan asiakohta PTK 66/2019 vp
19.43 Matias Marttinen kok: Arvoisa herra puhemies! Kiitän kollegaani, edustaja Vest-
mania erinomaisen lakialoitteen tekemisestä. 

Kun tapasin viime keväänä eduskuntavaalien alla opiskelijoita omassa maakunnassani
Satakunnassa, en saanut heiltä mistään muusta asiasta yhtä paljon palautetta kuin opinto-
tuen matalista tulorajoista, ja moni opiskelija, joka käy töissä opintojen ohella saadakseen
paremman toimeentulon ja työkokemusta, kokee, ettei opiskelijaa tässä nykyjärjestelmäs-
sä kannusteta työntekoon. Ymmärrän hyvin näitä opiskelijoita. 

On tosiasia, että opintotuen tulorajoja on korotettu viimeksi 12 vuotta sitten, siis 12
vuotta sitten. Sen jälkeen opintotuen tarveharkinta on vain kiristynyt ja siten kannustimet
työntekoon opintojen ohella ovat heikentyneet. Ongelman suuruudesta kertoo sekin, että
tänä vuonna tukia on peritty takaisin 40 000 opiskelijalta liiallisen työnteon vuoksi — se
kuulostaa perin erikoiselta. On järjetöntä, miten nykyinen järjestelmä kohtelee opiskelijoi-
tamme. Me emme saa antaa nuorille viestiä jo opiskeluaikana, ettei tässä maassa kannata
tehdä töitä ja ponnistella eteenpäin. Päinvastoin, Suomen pitää olla maa, jossa työnteko
kannattaa aina. Opiskelijoiden osalta työnteko opintojen ohella avaa monelle polun työelä-
mään ja antaa arvokasta työkokemusta tulevaisuutta varten. Myös ensimmäinen oman alan
työpaikka löytyy usein opintojen aikana tehdyn työn avulla. 

Olemme puhuneet tässä salissa paljon kannustavuudesta ja työnteon merkityksestä,
hyvä niin. Kun työn verotusta on kevennetty usean hallituksen aikana, on nimenomaan ha-
luttu antaa ihmisille viesti siitä, että työnteosta on jäätävä itselle nykyistä enemmän kä-
teen. Opiskelijat ovat jääneet täysin sivuun, eikä heitä ole huomioitu riittävästi opiskelun ja
työnteon yhdistämisessä ja kannustamisessa siihen, että ahkeruuden pitää aina palkita. 

Lakialoitteessa esitetään 50 prosentin korotusta opintotuen tulorajoihin. Esitys sisältyi
myös kokoomuksen vaihtoehtobudjettiin. Haluamme palkita opiskelijoita ahkeruudesta ja
ponnistelusta. Muutos tarkoittaisi, että jatkossa opiskelija voisi tienata 1 001 euroa jokais-
ta opintotukikuukautta kohti. Niiltä kuukausilta, jolloin opintorahaa ei nosteta, opiskelija
voisi tienata 2 985 euroa. Korotus olisi siis erittäin tuntuva ja täysin oikein opiskelijoille,
jotka ahkeroivat tällä hetkellä opintojensa ohella. 

Myös tutkimusnäyttö tukee muutosta. Palkansaajien tutkimuslaitos on todennut tutki-
muksessaan, että tulorajojen korottaminen 50 prosentilla on vaikutuksiltaan positiivinen
julkiselle taloudelle, siis positiivinen, kun verotulot kasvavat opintotukimenoja enemmän. 

On hienoa nähdä, että peräti 64 kansanedustajaa on allekirjoittanut tämän lakialoitteen.
Tuen lämpimästi tämän muutoksen toteuttamista, jotta myös opiskelijaa tulevaisuudessa
palkittaisiin ahkeruudesta. 

19.46 Kimmo Kiljunen sd: Arvoisa puhemies! On kiintoisaa katsoa tilastoja ja nimen-
omaan ikäsidonnaista tulonjakoa suomalaisessa yhteiskunnassa. Jos me lähdemme katso-
maan sitä 15 ikävuodesta sitten 100 ikävuoteen, niin kuin Suomen tulotilastot kertovat, sii-
nä on kaksi ikäsidonnaista piikkiä: toinen piikki ovat 20—25-vuotiaat, pääsääntöisesti sil-
loin on kysymys opiskelijoista, ja toinen piikki alkaa siitä 70 vuodesta, 75 vuodesta ylös-
päin, ja se onkin sitten kiihtyvä piikki.

Arvoisa puhemies! Nyt me puhumme tästä alemmasta piikistä. Pahimmillaan 25-vuoti-
aista 15 prosenttia elää köyhyysrajan alla, sitten eläkeläisväestö on se toinen taso. Nyt
meillä ovat kysymyksessä opiskelijoiden tulot, ja selkeästi me puhumme ryhmästä kansa-
laisia, joiden tulot ovat pienet, ja minustakin on kohtuuton tilanne se, että opintotukia pe-
ritään takaisin peräti 40 000 ihmiseltä sen vuoksi, että he ovat olleet osittain myöskin an-
3



Pöytäkirjan asiakohta PTK 66/2019 vp
siotyössä mukana. Tässä on erityisenä ongelmana tietysti vastassa se, että 12 vuoteen tätä
asiaa ei ole edes tarkastettu, että siinä ei edes ole inflaatiota huomioitu, ja tässä suhteessa
edustaja Vestmanin aloite on tärkeä ja siihen on syytä kiinnittää huomiota.

On olemassa tietysti vasta-argumenttikin, ja se vasta-argumentti lähtee liikenteeseen sii-
tä, että opiskelun olisi järkevää olla mahdollisimman täysipainoista ja nimenomaan pitäisi
tarjota opiskelijoille mahdollisuudet siihen, että he voivat kokopäivätoimisesti opiskella.
Kuitenkaan niitäkään opiskelijoita, jotka ovat hankkineet sitten työtä siihen rinnalle, ei pi-
täisi siitä myöskään rangaista, ja se on minusta se olennainen sisältö, mikä tässä edustaja
Vestmanin aloitteessa on. Silti näkisin, että pääpainon täytyisi olla siinä, että meillä opin-
totuki, opintoraha olisi tuntuvasti korkeampi kuin se tällä hetkellä on. Luonnollisesti se
täytyy sitoa myöskin sitten oppimiseen, oppisuorituksiin. Mutta tässäkin tapauksessahan
oli kysymys siitä, että 40 000 opiskelijalta on peritty opintotukia takaisin täysin riippumat-
ta siitä, onko opintosuoritukset tulleet kuitenkin täysimääräisesti toteutettua, ja senkin
vuoksi pidän kyllä tätä aloitetta arvokkaana, ja tämä on syytä tutkia huolella.

19.49 Heikki Vestman kok: Arvoisa puhemies! Kiitos edustaja Kiljuselle ja edustaja
Marttiselle erinomaisista puheenvuoroista ja tuesta tälle lakialoitteelle. 

Edustaja Kiljusen puheenvuoroon: Haluan nostaa esille sen, että opintotuessa on todella
nykyisin tämä vaatimus siitä, että tietty määrä opintopisteitä täytyy kertyä, jotta opintotu-
kea ylipäätään voi saada, ja tämä jo sellaisenaan varmistaa opintojen edistymisen. Itse oli-
sin valmis jopa siihen, että tätä opintopisteiden vähimmäisvaatimusta voitaisiin jopa nos-
taa ja sitä kautta vauhdittaa opiskelijoiden valmistumista.

On paljon opiskelijoita, joille työn ja opintojen yhdistäminen ei ole mikään ongelma, ja
he siihen aivan vaivatta pystyvät. On jopa sellaisia aloja, joissa tällainen opintojen aikana
saatu työkokemus on välttämätöntä sille, että pystyy työllistymään opintojen jälkeen oman
alansa töihin. Juuri esimerkiksi heidän kannaltaan tämä nykyinen järjestelmä on erityisen
epäoikeudenmukainen, koska he sitten samaan aikaan tietävät, että heidän sitä työkoke-
musta täytyykin kerryttää, jotta heidän asemansa työmarkkinoilla valmistumisen jälkeen
olisi mahdollisimman hyvä.

Todella siis, keskeinen ajatus tässä lakialoitteessa on se, että tämän yhteiskunnan täytyy
aina työntekoon ja ahkeruuteen kannustaa, eikä siitä saa rangaista. On todella tärkeää, että
myöskin opiskelijoiden osalta otetaan huomioon se, että työhön löytyy tulevaisuudessakin
parempia kannustimia.

19.51 Matias Marttinen kok: Arvoisa herra puhemies! Tässä edustaja Kiljunen antoi mi-
nusta sinänsä hyvin arvokasta pohdintaa opintotuesta, ja hän toi hyviä perusteluita, joihin
tuon vielä muutaman näkökulman lisäksi.

Minusta on kuitenkin selvää, että opintotuki on luonteeltaan perimmiltään tarveharkin-
taan sidottua, koska sellaista maailmaa en näe enkä myöskään voi kannattaa, jossa min-
käänlaisia tulorajoja opintotuen saamiseen ei edellytettäisi, sillä se tarkoittaisi myös sitä,
että aika iso osa niistä opiskelijoista, jotka tällä hetkellä näiden tulorajojen myötä ovat ko-
konaan tämän järjestelmän ulkopuolella, tulisivat ikään kuin osallisiksi tähän taas mukaan,
ja sillä taas ei välttämättä olisi vaikutusta myöskään opintojen kannustamiseen tai ylipään-
sä siihen, että he myös valmistuvat. Muistelen, että ainoastaan noin vähän reilu 50 prosent-
tia, tai taitaa olla 60 prosenttia opiskelijoista ylipäänsä nostaa opintotukea, elikkä meillä on
4



Pöytäkirjan asiakohta PTK 66/2019 vp
tässä maassa myös aika paljon opiskelijoita, jotka ovat tällä hetkellä kokonaan tämän jär-
jestelmän ulkopuolella. Sekin on tietysti hyvä tässä keskustelussa ylipäänsä muistaa.

Toinen huomio, jonka haluan vielä tuoda tässä esille, liittyy opintojen yhdistämiseen
työntekoon. Edustaja Vestman nosti minusta hyvin arvokkaasti ja hyvin esille myös sen,
että meillä on jo tällä hetkellä vaatimus opintojen edistymisestä, joka on sidottu opintotu-
kioikeuteen — se on muistaakseni 5 opintopistettä per nostettu tukikuukausi — ja minusta
on tietysti selvää, että se edellytys siellä täytyy olla. Taas toisaalta meillä on myös paljon
nuoria opiskelijoita, jotka suorittavat opintonsa hyvinkin ripeästi mutta sen lisäksi halua-
vat myös olla töissä, kerryttää työkokemusta, hankkia lisää elantoa, ja tietysti tämä aloite
sopii erittäin hyvin tähän heidän tilanteeseensa.

Olen myös pohtinut aika paljon sitä, pitäisikö meidän nimenomaan tukea opiskelijoita
siinä, että he opiskelisivat nykyistä lyhyemmässä ajassa ja siirtyisivät sen jälkeen työelä-
mään vastavalmistuneina. Mutta ehkä omankin taustani takia — valmistumisessani kesti
melkein kahdeksan vuotta, mutta siitä yli kuusi vuotta olin täysipainoisesti työelämässä —
luulen kuitenkin näin, että meidän nuorten kannalta työkokemus, ne ensimmäiset oman
alan työpaikat ja se relevantti työkokemus auttavat merkittävästi myös pysyvän työpaikan
löytymisessä verrattuna tilanteeseen, jossa muutamien vuosien opiskelun jälkeen siirryttäi-
siin työelämään vailla minkäänlaista oman alan työkokemusta. Eli kuulun ehkä sitten sii-
hen koulukuntaan, joka kannattaa mieluummin vähän pitempiä opintoaikoja mutta taas sit-
ten vastaavasti opintojen ja työnteon yhdistämistä.

19.54 Kimmo Kiljunen sd: Puhemies! Halusin vielä täsmentää omaa näkemystäni tässä
asiassa. Minä en olisi sitä mieltä, että me vahvasti yrittäisimme rohkaista järjestelmää sii-
hen suuntaan, että opiskelijoiden pitäisi mennä myöskin töihin. Tästähän ei tässä tapauk-
sessa ole kysymys, vaan siitä, että tässä rangaistaan siitä, että opiskelija on töissä, työhar-
joittelussa — hyvin tyypillistä monille, ja on ihan järkevääkin, että opiskelujen ohessa on
työharjoittelumahdollisuus. Eli lähtökohtana pitäisi olla, että ei rangaista siitä, jos opiske-
lija on töissä, mutta ei myöskään luoda järjestelmää, joka ikään kuin ohjaisi yhä enemmän
siihen, että ei voisikaan keskittyä täysipainoisesti opintoihin. Vaan pitää pyrkiä koko ajan
luomaan järjestelmä, joka nimenomaan tarjoaa tilan sille opiskelulle, ja työssäkäynti on sit-
ten sitä opintoja korkeintaan tukeva.

Keskustelu päättyi.

Asia lähetettiin sivistysvaliokuntaan.
5


	19
	19.34
	19.43
	19.46
	19.49
	19.51
	19.54


