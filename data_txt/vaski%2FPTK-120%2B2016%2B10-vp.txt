















































DEMD724.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

10. Hallituksen esitys eduskunnalle laeiksi toimeentulotuesta annetun lain ja toimeentulo-
tuesta annetun lain muuttamisesta annetun lain sekä eräiden niihin liittyvien lakien muut-
tamisesta

Hallituksen esitys HE 217/2016 vp
Valiokunnan mietintö StVM 33/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on sosiaali- ja terveysvaliokunnan mietintö StVM 33/
2016 vp. Nyt päätetään lakiehdotusten sisällöstä.

Yleiskeskustelu asiasta alkaa, valiokunnan puheenjohtaja, edustaja Haatainen.

Keskustelu

21.19 Tuula Haatainen sd (esittelypuheenvuoro): Arvoisa herra puhemies! Tässä esityk-
sessä ehdotetaan muutettavaksi toimeentulotuesta annettua lakia ja toimeentulotuesta an-
netun lain muuttamisesta annettua lakia, kuntouttavasta työtoiminnasta annettua lakia ja
kotouttamisen edistämisestä annettua lakia, lastensuojelulakia sekä säilöönotettujen ulko-
maalaisten kohtelusta ja säilöönottoyksiköistä annettua lakia. Tämä esityshän täydentää
aiemmin hyväksyttyä lainsäädäntöä, jonka perusteella perustoimeentulotuen myöntämi-
nen ja maksaminen siirtyvät Kansaneläkelaitoksen vastuulle vuoden 2017 alussa. Lisäksi
tähän esitykseen sisältyy joitakin kokonaan uusia säännöksiä. Tällä ehdotuksella tarken-
nettaisiin Kelan ja kunnan välistä työnjakoa toimeentulotuen hakemiseen ja hakemuksen
siirtämiseen liittyen.

Valiokunta kävi tätä perusteellisesti läpi, ja hyväksyessään toimeentulotuen toimeenpa-
noa koskevan uudistuksen valiokunta katsoi, että ennen lain voimaantuloa on välttämätön-
tä olla valmiina toimintamalli, jolla asiakkaan saumaton ja kokonaisvaltainen palvelu Ke-
lan ja kuntien välisellä yhteistyöllä hoidetaan. Tämä siis vuoden 2014 mietinnöstä, jolloin
toimeentulotuen siirtämisestä varsinaisesti päätettiin.

Valiokunta nyt pitää valitettavana, että hallituksen esityksen antaminen on viivästynyt ja
lainsäädäntöä täsmentävät muutokset saadaan vahvistetuksi vasta juuri ennen toimintapro-
sessien käytännössä käynnistymistä, ja tämä muutos tulee varsin viime tingassa. Samoin
valiokunnan mielestä tämä asettaa Kelan henkilöstön hyvin haasteelliseen tilanteeseen, sil-
lä hakemuksia pitää pystyä ratkaisemaan ja asiakkaita neuvomaan heti vuodenvaihteesta
alkaen.

Nyt tämä toimeentulotukea koskevan lakiehdotuksen sisältävä siirtymäsäännös mahdol-
listaisi kuitenkin ensi vuotta koskevien päätöksien tekemisen Kelassa jo joulukuun alusta
alkaen, mutta on kuitenkin selvää, että tässä esityksessä olevia lakeja ei ehditä saattaa sii-
 Tarkistettu
4.0



Pöytäkirjan asiakohta PTK 120/2016 vp
hen mennessä voimaan. Tästä syystä on hyvä, että siirtymäsäännöksellä mahdollistetaan
päätösten tekeminen kunnassa ensi vuoden maaliskuun loppuun asti ennen nyt hyväksyt-
tävien lakien voimaantuloa tehtyjen hakemusten osalta.

Toimeentulotuen siirtoa koskevassa edellä mainitussa mietinnössään valiokunta piti
välttämättömänä, että toimeenpanossa painotetaan selkeiden käytäntöjen luomista asioin-
tiin ja asiakkaan ohjausta sosiaalityön palveluihin, etuuksien hakemiseen liittyvää asiak-
kaiden neuvontaa sekä viranomaisten yhteistyötä ja sujuvaa tiedonkulkua. Valiokunta
tuolloin myös tunnisti asiakkaiden näkökulmasta ongelmia siinä, miten sosiaalityö nivo-
taan perustoimeentulotuen myöntämiseen ja miten heikossa asemassa ja vaikeassa elämän-
tilanteessa olevien tarpeista huolehditaan ja miten kiireellisen toimeentulotuen saanti tur-
vataan. Valiokunta pitääkin asiakkaan näkökulmasta myönteisenä nyt lakiin lisättäväksi
ehdotettua uutta säännöstä, jonka mukaan kunta voi myöntää toimeentulotukea kiireelli-
sen ja välttämättömän avun turvaamiseksi poikkeustilanteissa ilman, että asiakkaan oikeut-
ta perustoimeentulotukeen on ensin arvioitu ja ratkaistu Kelassa. Näin ollen säädöksellä
varmistetaan avunsaanti erityistilanteissa.

Valiokunta käsitteli tätä hakemuksen siirtämistä kuntaan, ja kun tämä toimeenpanon
siirto koskee vain perustoimeentuloa eli toimeentulotukeen liittyviä perusmenoja, niin toi-
meentulotukea saavista kuitenkin 40 prosenttia hakee myös tätä täydentävää toimeentulo-
tukea, jonka toimeenpano jää kuitenkin edelleen sinne kuntiin. Toimeenpanon siirtoa hy-
väksyttäessä säädettiin, että mikäli hakemuksessa on sellaisia menoja, joita ei voida ottaa
huomioon perustoimeentulotuessa, niin Kela siirtää sitten hakemuksen viipymättä toimi-
valtaiseen kuntaan, jotta tämä täydentävä ja ehkäisevä toimeentulotuki voidaan siellä päät-
tää ja ratkaista.

Esityksessä nyt ehdotetaan tätä aiemmin hyväksyttyä lainsäädäntöä muutettavaksi kui-
tenkin niin, että Kelalla on velvollisuus siirtää hakemus kuntaan vain, jos asiakas itse tätä
erikseen pyytää toimeentulotukea hakiessaan ja päätöksen saatuaan. Lisäksi edellytetään,
että hakija on esittänyt hakemuksessaan muita kuin toimeentulotukilaissa mainittuja me-
noja eli perusosaan tai muihin perusmenoihin kuuluvia menoja. Tällä ehdotetulla muutok-
sella nyt rajataan siirrettävien hakemusten määrää siten, että kuntaan tulisi siirrettäväksi
hakijan pyynnön perusteella vain sellaisia hakemuksia, joihin vakiintuneen oikeus- ja
myöntämiskäytännön perusteella kunnissa on myönnetty täydentävää toimeentulotukea.
Tämä siirtovelvoite koskee lähinnä kertaluontoisia henkilön erityiseen elämäntilanteeseen
liittyviä menoja.

Valiokunta korostaa, että tämä ehdotettu muutos ei rajaa asiakkaan oikeutta erikseen ha-
kea täydentävää tai ehkäisevää toimeentulotukea. Täydentävän toimeentulotuen tarve voi
liittyä hyvin monenlaisiin erilaisiin tilanteisiin.

Asiakkaan neuvonnasta ja ohjauksesta myös valiokunta tähän mietintöön halusi kirjata
ja toteaa, että hakemusten siirtoon ehdotettu ratkaisu vähentää hakemusten siirtämistä ja
hylkäävien päätösten vaatimaa hallinnollista työtä. Samoin se turvaa sosiaalihuollon am-
matillisen henkilöstön tarkoituksenmukaisen kohdentamisen kunnissa.

Hakemuksen siirtäminen Kelasta kuntaan vain asiakkaan omasta pyynnöstä korostaa
asiakkaan itsemääräämisoikeutta, ja kun siirtäminen kuitenkin vaatii asiakkaan omaa ak-
tiivisuutta, niin tämä muutos edellyttää valiokunnan näkemyksen mukaan asiakkaiden ak-
tiivista neuvontaa ja opastusta. Asiakkaan on hyvin vaikea hahmottaa sitä, mitä osaa toi-
meentulotuesta hänen tulisi hakea kunnasta. Tässä valiokunta halusi korostaa neuvonnan ja
informaation antamisen merkitystä.
2



Pöytäkirjan asiakohta PTK 120/2016 vp
Valiokunta korosti myös sitä, että yhteistyö ja sujuva asiakaspalvelu edellyttävät toimi-
via ict-ratkaisuja. Valiokunta pitää tärkeänä, että uudistuksen täytäntöönpanon alettua Ke-
lan ja kunnan yhteistyötä, asioiden siirtämiseen liittyvää työnjakoa ja valitun mallin toimi-
vuutta tiiviisti seurataan ja arvioidaan. Tärkeää on myös, että kunnat seuraavat, kuinka toi-
meentulotuen piirissä olevien sosiaalityön tarve tulee turvatuksi.

Tässä on myös yksityiskohtaiset perustelut muutamiin pykälämuutoksiin 11 §:ään ja
siirtymäsäännökseen tulleet muutokset.

Näin ollen valiokunta esittää, että tämä esitys hyväksytään näillä muutoksilla. Tämä esi-
tys oli yksimielinen.

21.27 Anneli Kiljunen sd: Arvoisa herra puhemies! Kuten valiokunnan puheenjohtaja
tuossa äsken totesi, tämä on jatketta viime kaudella hyväksytylle toimeentulotuen perus-
osan siirtämiselle Kelaan. Nyt oikeastaan muutama asia, jotka haluaisin tässä vielä nostaa
esille.

Ensinnäkin toimeentulotuki on viimesijainen toimeentuloturva ja sen pitäisi olla väliai-
kainen ja siihen pitäisi sisältyä tarvittaessa myös sosiaalipalveluita ja sosiaalityötä tuke-
maan erilaisten elämäntilanteitten selkiyttämistä ja tavoitteita, että ihminen pääsee tästä
toimeentulotuesta irti eikä päinvastoin. Valitettavasti tällä hetkellä toimeentulotuki järjes-
telmänä sitoo ihmisen toimeentulotuen piiriin ja köyhyyteen ja pienituloisuuteen, ja sen ta-
kia on ehdottoman tärkeätä, että koko toimeentulotukijärjestelmää uudistetaan tälle vuosi-
tuhannelle ja vuosikymmenille. Elikkä se edellyttää lähtökohtaisesti edelleen tämän toi-
meentulotuen viimesijaisuutta ja väliaikaisuutta, ja siihen pitäisi kytkeä entistä voimak-
kaammin ja vahvemmin sosiaalipalveluiden ja tukemisen elementit. Käytännössä silloin
kun ihminen joutuu erinäisistä syistä turvautumaan toimeentulotukeen, jos siellä taustalla
on myös muita elämänhallintaan liittyviä asioita, ne pitäisi pystyä saamaan sieltä pois ja
sitä kautta myös purkamaan tätä toimeentulotukiriippuvuutta.

Nyt valitettavasti lähestulkoon kaikissa hallituksen esityksissä, jotka tällä kaudella on
tehty ja joissa on ensisijaisia etuuksia leikattu, on perusteluna se, että nämä esitykset tule-
vat lisäämään toimeentulotukea ja sitä kautta lisäämään toimeentulotukiriippuvuutta, pie-
nituloisuutta, köyhyyttä, eikä sitä tavoitetta, että ihmiset siirtyisivät tästä toimeentulotues-
ta pois... (Puhemies koputtaa) — Anteeksi, puhemies, tulen sinne.

Toinen varapuhemies Arto Satonen: Puhuja voi tulla jatkamaan puhujapöntöstä. (Puhu-
ja siirtyi puhujakorokkeelle)

Elikkä sen takia on todella harmillista se, että kun on nyt tämä nykyinen toimintakäytän-
tö, mikä hallituksella on, niin toimeentulotuesta on tehty yksi normaali, pysyvä toimeentu-
lo pienituloisille ihmisille eikä sitä nähdä väliaikaisena toimeentulona eikä sitä nähdä vii-
mesijaisena toimeentulona, ja sen takia meidän pitäisi pikemminkin pyrkiä siihen suun-
taan, että ensisijaisia etuuksia nostetaan sellaiselle tasolle, että toimeentulotuki on aidosti
viimesijainen ja väliaikainen toimeentuloturva.

Ja toinen asia, jota tähän toivoisin, kun nyt tämä toimeentulotuki pirstaloituu sekä Ke-
laan että kuntiin: Kannan erityistä huolta siitä, että ne ihmiset, jotka ovat syrjäytymisen ris-
kin piirissä, eivät häviä Kelan ja kuntien välimaastoon ja häviä sitä kautta yhteiskunnan ul-
kopuolelle. Tämä koskee ennen kaikkea esimerkiksi mielenterveyskuntoutujia, masentu-
neita ja sitten mahdollisesti uupuneita ihmisiä, voimattomia ihmisiä, joilla eivät riitä enää
3



Pöytäkirjan asiakohta PTK 120/2016 vp
resurssit huolehtimaan omasta elämästä. Jos heidän etuutensa hoidetaan sähköisesti Kelas-
sa eikä sitten Kela tunnista näiden ihmisten taustalla olevia ongelmia eivätkä sitä kautta
nämä ihmiset ohjaudu kuntien sosiaalipalveluiden pariin, niin voi olla, että tästä seuraa ti-
lanteita, joissa ongelmat vaikeutuvat, pitkittyvät, syventyvät, ja sitä kautta elämäntilanne
tulee entistä vaikeammaksi. Sen takia kunnan ja Kelan välisessä yhteistyössä pitää löytää
semmoisia malleja ja tunnisteita, että Kela osaa näissä tilanteissa ohjata ihmiset sitten
myös sen kunnan palveluiden piiriin.

Toinen ongelma, joka tähän liittyy, on se, että usein, kun ihminen on masentunut ja uu-
punut, vaikka häntä ohjataan palveluiden pariin, niin voi olla, että ihminen ei ohjaudu sin-
ne vaan hän jää sitten sinne kotiin erilaisten ongelmiensa kanssa. Tämä osaltaan haastaa
sitten kuntien sosiaalityön, sosiaalityöntekijät ja sosiaalipalvelut vahvemmin myös näke-
mään ja tunnistamaan nämä ihmiset siellä omissa kunnissaan.

Nyt toivottavaa olisi myös se, että kun tämä vapauttaa kuntien nykyisiä toimeentulotuen
piirissä olevia sosiaalialan ammattilaisia tästä perustoimeentulotuesta, niin toivottavaa oli-
si, että kunnat eivät nyt irtisanoisi näitä ihmisiä vaan lähdettäisiin kunnissa vahvasti kehit-
tämään erilaisia sosiaalipalvelun ja sosiaalityön toimintakäytäntöjä, ja sitä kautta vahviste-
taan sen kunnan työtä, jotta he löytävät ne ihmiset, jotka aidosti tarvitsevat sosiaalipalve-
luita, ja sitä kautta tuetaan näitten ihmisten selviytymistä.

Tämä koskettaa ennen kaikkea nuoria pitkäaikaistyöttömiä, ehkä jossain määrin myös
ikääntyneitä ihmisiä, jotka eivät osaa käyttää sähköisiä palveluja. Sen takia on tärkeätä,
että Kelan ja kuntien toimeentulotukipalveluita tarjotaan myös ihmisille, jotka eivät ole
sähköisten palveluiden parissa, vaan heitä tuetaan Kelan eri yksiköissä tai sosiaalitoimes-
sa, yhteispalvelupisteissä myös perustoimeentulotukipapereitten ja toimeentulotukihake-
muksen täyttämisessä. Ne eivät ole yksinkertaisia hakemuksia. Jos joku on mahdollisesti
nähnyt niitä, niin se on useamman sivun selvitystyö, joka edellyttää monelta ihmiseltä vah-
vaa osaamista.

Kuten valiokuntamme puheenjohtaja totesi valiokunnan mietinnössä, tätä täydentävää
toimeentulotukea hakee tällä hetkellä noin 40 prosenttia hakijoista, ja sitä kautta meidän
täytyy myös tunnistaa, että erittäin suuri osa ihmisistä hakee täydentävää toimeentulotu-
kea. Ja kun tämä ei velvoita sitä, että Kela siirtäisi nämä hakemukset suoraan kuntiin, niin
tämä tulee tarkoittamaan sitä, että Kelan ja kuntien yhteistyön pitää olla saumatonta ja laa-
dukasta. Tämän takia on erittäin tärkeätä, että tätä kokonaisuudistusta seurataan nimen-
omaan näitten asiakkaitten kannalta ja palveluiden kehittämisen kannalta, että ihmiset saa-
vat Kelassa hyvää ohjausta ja neuvontaa tähän perustoimeentulotuen hakemiseen mutta
myös että kunnissa aidosti vahvistetaan sosiaalityötä ja täydentävien palveluitten mahdol-
lisuuksia.

Yleiskeskustelu päättyi.

Eduskunta hyväksyi hallituksen esitykseen HE 217/2016 vp sisältyvien 1.-6. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
4


