















































DEM7FC7.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

5. Lakialoite laiksi vähittäiskaupan sekä parturi- ja kampaamoliikkeen aukioloajoista an-
netun lain kumoamisesta

Lakialoite LA 3/2015 vp Outi Mäkelä kok ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

17.17 Outi Mäkelä kok (esittelypuheenvuoro): Arvoisa puhemies! Keväällä kun tein tä-
män aloitteen aukioloaikojen vapauttamisesta, en todellakaan osannut arvata, että ennen
kuin aloite on edes lähetekeskustelussa, hallitus on jo reagoinut tähän asiaan ja vapautta-
mista koskeva lakiehdotus on jo elokuussa lähetetty lausunnoille. Voinee siis olla melko
toiveikas, että tämä asia etenee ehkäpä jo tulevan turistisesongin osalta niin, että Suomi on
avoimin ovin vastaanottamassa talven turistit.

Vähittäiskauppoja sekä parturi- ja kampaamoliikkeitä koskevat aukiolosäännökset ovat
nykyisellään vaikeaselkoisia ja sisältävät runsaasti erilaisia rajoituksia ja poikkeuksia,
vaikka säännöksiä on pyritty vuosien varrella selkeyttämään. Kauppojen aukiolosäännök-
siä on Suomessa lievennetty asteittain 1960-luvulta lähtien. Keskeiset uudistukset ovat ol-
leet 60- ja 70-lukujen vaihteessa tapahtuneet ilta-aukiolon salliminen kello 20:een asti ja
sen jatkaminen edelleen kello 21:een asti 90-luvulla. Samalla sallittiin myös määrätyille
kaupan aloille vapaa aukioloaika. Vuonna 2009 laajennettiin sunnuntaiaukioloa kesäkuu-
kausina sekä joulu- ja marraskuussa, samalla laajennettiin alle 400 neliömetrin suuruisten
päivittäistavarakauppojen aukioloa. Kokonaan vapaa aukiolo on Suomessa mahdollistettu
toistaiseksi vain Ahvenenmaalla.

Monissa muissa EU-maissa kehitys on ollut vapautumisen suuntaan, ja lähialueistamme
esimerkiksi Tanskassa, Ruotsissa ja Virossa aukiolosääntelystä on jo luovuttu. Tiedossa ei
ole, että tästä olisi koitunut suuria ongelmia. Vuoden 2009 muutos alle 400 neliön kauppo-
jen vapauttamisesta ei tuonut kuin muutamia ympärivuorokauden auki olevia kauppoja,
eikä niiden toiminnassa ole ollut erityisiä ongelmia. Oletettavaa on, että aukioloaikojen va-
pauttaminen kokonaan ei käytännössä juurikaan muuttane nykyisin toteutuneita aukioloai-
koja. Sen voidaan kuitenkin arvioida lisäävän kaupan alan työllistämismahdollisuuksia
merkittävästi.

Nykyiset rajoitteet ovat johtaneet joidenkin kauppamuotojen suosimiseen ja rajoittavat
elinkeinoharjoittajien mahdollisuutta vastata kuluttajakysyntään. Nykysäätelyn puitteissa
esimerkiksi matkailuun ja lomiin liittyvät asiakassesongit on mahdollista huomioida vain
poikkeusluvalla, jos Aluehallintovirasto on suosiollinen. Tässä on ollut ongelmia, ja lu-
 Tarkistettu
4.0



Pöytäkirjan asiakohta PTK 39/2015 vp
pien myöntämistä on kritisoitu siitä, että myöntämisen kriteerit ovat vaihdelleet alueittain
ja lupia ei ole myönnetty tasapuolisesti eri puolille Suomea. Poikkeuslupien maksullisuut-
ta on niin ikään arvosteltu, ja on toki liiketoiminnan kannalta nurinkurista, että yrittäjä jou-
tuu muiden juoksevien kulujen lisäksi maksamaan myös siitä, että saa pitää liikkeensä auki
juuri tiettynä päivänä. Poikkeuslupaa koskevan säännöksen ongelmallisuutta kuvaa myös
se, että eduskunnan apulaisoikeusasiamies on useamman kerran joko kantelun perusteella
tai omana aloitteenaan kiinnittänyt  huomiota kauppojen aukioloaikoja koskevien poik-
keuslupien myöntämiseen.

Yleisten taloudellisten vaikutusten kauppojen sekä parturi- ja kampaamoliikkeiden lii-
ketoiminnalle arvioidaan olevan myönteisiä. Kaupat ja liikkeet pystyisivät palvelemaan
asiakkaita joustavammilla aukioloajoilla ja myös juhlapyhinä, millä olisi yritysten liike-
vaihtoa kasvattava vaikutus. Aukioloaikojen vapauttaminen vaikuttaisi myös myönteisesti
kuluttajien toimintamahdollisuuksiin. 

Toivottavasti hallituksen ripeä tahti toteutuu myös muiden hallitusohjelman kirjausten
osalta. Yksi kirjattu tavoite hallitusohjelmassa on, että tällä hallituskaudella otetaan käyt-
töön niin sanottu kokeilukulttuuri, jolla pyritään parantamaan palveluja, tukemaan inno-
vaatioita sekä vahvistamaan ja tukemaan yrittäjyyttä ja alueellista ja paikallista päätöksen-
tekoa. Kokeiluja on tarkoitus toteuttaa kokeiluohjelman ja systemaattisen kokeilutoimin-
nan kautta. Kokeilukulttuurille on tarvetta, ja kokeiluja on saatava liikkeelle nopeasti ja
rohkeasti konkreettisilla toimilla. Kokeiluluontoisten hankkeiden kautta saadaan luotetta-
vaa tietoa esimerkiksi lakimuutosten vaikutuksista sellaisella tavalla ja tarkkuudella, jo-
hon etukäteisellä vaikutusarvioinnoilla ei välttämättä pystytä. Kokeilutoiminnassa tulisi-
kin ripeästi edetä esimerkiksi normitalkoissa kerättyjen ajatusten pohjalta. Yritystoimintaa
epätarkoituksenmukaisella tavalla rajoittavien sääntöjen keventämisellä suotuisia talous-
vaikutuksia olisi saavutettavissa nopeastikin.

Yksi selkeä työvoimavaltaisiin aloihin ja pienyrittäjyyteen liittyvä kokonaisuus on alko-
holin sääntely. Sen keventämisessä eteneminen harkitusti ja valikoitujen kokeilujen kautta
antaisi käytännön tietoa hallitusti tapahtuvan vapauttamisen vaikutuksista ja synnyttäisi
kokemusperäistä ja luotettavaa tietopohjaa sääntelyn myöhempien kehittämistarpeiden
hahmottamiseksi. Ja miten tämä asia nyt sitten liittyy käsittelyssä olevaan aloitteeseen?
Sitä kautta, että on herännyt huoli siitä, miten aukioloaikojen vapauttaminen vaikuttaa näi-
den pienten kauppojen ja kioskien tulevaisuuteen ja miten näiden tilannetta voitaisiin hel-
pottaa.

Yksi esimerkki olisi juuri se, että käynnistetään pikaisesti kokeilulaki alkoholisääntelyn
keventämiseksi. Lähinnä tämä koskisi pienkauppaa, matkailu- ja ravintola-alaa sekä pien-
panimoalaa. Tämä alkoholisääntelyä keventävä kokeilulaki sopisi paitsi hallitusohjelman
vahvaan kokeiluhenkeen olisi myös edesauttamassa näiden pienten toimijoiden selviämis-
tä yli tämän vaiheen. Oletettavasti alojen liiketoimintamahdollisuuksien vahvistaminen
osaltaan tukisi näiden alojen investointi- ja työllisyyskehitystä ja olisi erittäin tärkeää myös
harvaan asuttujen alueiden kaupan palveluiden säilymiselle.

Kokeilulaki, jota tässä esitetään, olisi voimassa vuodet 2016 ja 2017 ja sisältäisi muun
muassa laajennuksia oluen ja muiden enintään 4,7 prosenttisten alkoholijuomien myynti-
aikoihin alle 400 neliön laajuisissa kaupoissa, valmistustaparajoitusten poiston sekä alko-
holiluvan yhdistämisen elintarvikelupaan. Ravintola- ja matkailualalla kokeilu sisältäisi
esimerkiksi anniskelutiloja, -alueita ja henkilökuntaa koskevien säädösten ja määräysten
yksinkertaistamisen sekä ravintoloiden aukiolon vapauttamisen ilman tarvetta niin sano-
2



Pöytäkirjan asiakohta PTK 39/2015 vp
tuille jatkoaikaluville. Anniskelutoimintaa koskevat yksityiskohtaiset kiellot ja määräyk-
set, esimerkiksi tuplien myyntikielto, joiden kumoamiseen oli valmius jo viime vaalikau-
della, kuuluisivat itsestään selvästi mukaan tähän kokonaisuuteen. Pienpanimoille annet-
taisiin kokeilun ajaksi ulosmyyntioikeus kaikkiin omiin tuotteisiinsa. Tässä esimerkkeinä
mainittujen toimien lisäksi hallitus voisi ottaa samaan kokeiluun muitakin toimia esimer-
kiksi alojen työantaja- ja työtekijäjärjestöjä kuultuaan. Kokeilujakson aikana seurattaisiin
muun muassa muutosten vaikutuksia terveyteen ja kulutuskäyttäytymiseen, mahdollisia
järjestyshäiriöitä ja turvallisuusvaikutuksia sekä alojen työllisyyskehitystä ja vaikutuksia
investointeihin. Vaikutukset arvioitaisiin, ja niistä voitaisiin sitten koota johtopäätökset
vuoden 2018 aikana.

Olemme tehneet edustaja Wallinheimon ja Kopran kanssa tästä asiasta toimenpidealoit-
teen, joka on tuolla aulan istuntopalvelupisteessä virastomestareilla allekirjoitettavana
huomiseen asti, ja toivon, että mahdollisimman moni innostuu tukemaan tätä ajatusta.

17.25 Jaana Pelkonen kok:  Arvoisa rouva puhemies! Edustaja Mäkelän lakialoite on
enemmän kuin kannatettava, ja on hienoa, että hallitus on samoilla linjoilla. Parhaillaan
lausuntokierroksella oleva hallituksen esitysluonnos liikeaikalain kumoamiseksi on mer-
kittävä avaus sääntelyn purkamisen saralla.

Kaikki tiedämme, että digitalous on tehnyt kaupasta ajatonta ja rajatonta: ostokset voi
klikata ostoskoriin mihin kellonaikaan tahansa ja missä tahansa. Verkkokaupan odotetaan
kasvavan nopeasti tulevina vuosina, ja tätä kehitystä pyrkii parhaansa mukaan vauhditta-
maan myös EU, joka tavoittelee digitaalisten sisämarkkinoiden synnyttämistä. Aukioloai-
kojen vapauttaminen on erittäin tervetullutta. Ei ole tätä päivää, että valtio määrää, koska
kauppoja ja kampaamoja saa pitää auki. Yrittäjän on itse saatava päättää sen mukaan, mitä
kysyntää riittää ja mitä jaksamista riittää, koska pitää putiikkinsa auki ja koska pitää pu-
tiikkinsa myös kiinni.

Itse koen, että tässä samassa yhteydessä, kun aukioloaikoja toivottavasti ollaan vapaut-
tamassa, olisi myös luontevaa vapauttaa ravintoloiden aukioloajat ja ensimmäisenä toi-
menpiteenä luopua jatkoaikalupien vaatimisesta. Ja myös tämä edustaja Mäkelän äsken
esiin nostama toimenpidealoite on erittäin kannatettava.

17.27 Hanna Sarkkinen vas: Arvoisa puhemies! Käsittelyssä on käytännössä sama asia,
mikä on linjattu hallitusohjelmassa, eli vähittäiskaupan ja partureiden aukioloaikoja sääte-
levän liikeaikalain kumoaminen. Näin ollen tähän asiaan tullaan todennäköisesti vielä pa-
laamaan — mutta tärkeä asia, joten puhutaan siitä jo nyt.

Suhtautumiseni asiaan on kahtalainen. Parturi-kampaajilla, jotka ovat yleensä yksityis-
yrittäjiä, pitäisi olla vapaus päättää yritystensä aukioloista, ja esimerkiksi itsenäisyyspäi-
vänä pitäisi saada kammata juhlijoita ilman kalliita ja hankalia erityislupia. Parturiyrittä-
jän mahdollisuuksia päättää aukioloista on tärkeä lisätä. Ongelmaksi näen kuitenkin päi-
vittäistavarakaupan aukioloaikojen vapauttamisen, johon suhtaudun hieman varaukselli-
semmin. Päivittäistavarakaupassa työskentelee todella paljon ihmisiä, ja ruokakauppasek-
torin aukiolot ja liikeverkko vaikuttavat suuresti koko yhteiskuntaan, muihinkin aloihin ja
laajoihin ihmisjoukkoihin.

Mikäli ilta-, pyhä- ja viikonlopputyö lisääntyvät päivittäistavarakaupassa aukioloaiko-
jen vapauttamisen myötä, on sillä kerrannaisvaikutuksia myös muille aloille ja yhteiskun-
nan sektoreille. Esimerkiksi päiväkotien vuorohoidon tarve kasvaisi ilta-, yö- ja pyhätyön
3



Pöytäkirjan asiakohta PTK 39/2015 vp
lisääntymisen seurauksena, ja se aiheuttaa kustannuksia kunnille. Juhlapyhien aukioloai-
kojen vapauttamisella on vaikutuksia myös koko kulttuuriin ja perhe-elämään.

Jos kauppojen aukioloajat vapautetaan, poistuu nyt pienillä kaupoilla oleva vapaampien
aukiolojen tuoma kilpailuetu. Tämä johtaa hyvin todennäköisesti asioinnin siirtymiseen
pienistä lähikaupoista suuriin peltomarketteihin, mikä johtanee lähikauppaverkon harve-
nemiseen. Jo nyt kehitys on ollut se, että lähikauppojen määrä pienenee ja supermarkettien
määrä kasvaa. Lähikauppaverkon edelleen harveneminen olisi erittäin huono kehitys au-
tottomien ihmisten, yhdyskuntarakenteen ja päästöjen näkökulmasta. Näin hyvin todennä-
köisesti käy, että lähikauppojen määrä vähenee, jos ostovoima ei kasva samaan aikaan, sil-
lä jostainhan suurten kauppojen jatkettavien aukioloaikojen asiointi on todennäköisesti
pois. Selkeää tarvetta esitetylle lain kumoamiselle ei ole: kuluttajat ovat tutkimuksen mu-
kaan pääosin tyytyväisiä kaupan aukioloaikoihin. Mutta on olemassa selkeä tarve lain kor-
jaamiselle. Parturi- ja kampaamoliiketoiminta voitaisiin rajata pois lain piiristä ja vapaut-
taa alan aukioloajat sääntelystä. Poikkeuslupamenettelyyn tulisi luoda yksinkertaisempi,
sujuvampi ja edullisempi prosessi poikkeuslupien myöntämiseksi kaupalle.

Ennen kuin hallitus tuo oman esityksensä liikeaikalain kumoamisesta eduskuntaan, toi-
von vilpittömästi, että lain kumoamisen mahdollisista vaikutuksista tehdään huolellinen
vaikutusten ennakkoarviointi eikä mennä perä edellä puuhun: kumota ensin lakia ja ihme-
tellä myöhemmin seurauksia. Vaikutusarviointi tulisi tehdä ainakin kauppojen aukioloai-
kojen vapauttamisen vaikutuksista päivähoidon kysyntään ja kuntien menoihin, verotuloi-
hin, lähikauppaverkkoon ja lähipalveluihin, työntekijöihin ja työllisyyteen, liikenteeseen ja
ympäristöön sekä muihin aloihin vaikuttaviin kerrannaisvaikutuksiin.

Lopuksi haluan kiittää edustaja Mäkelää, joka toi esille pienpanimoiden ulosmyyntioi-
keuden helpottamisen, jota kannatan kyllä ajatuksena lämpimästi.

17.30 Sinuhe Wallinheimo kok:  Arvoisa rouva puhemies! Vaalien alla lähes jokaisella
puolueella oli omat norminpurkulistansa, ja varmasti meistä edustajistakin monet puhuivat
turuilla ja toreilla normien purkamisen puolesta. Tämä lakialoite tässä sekä samaa ajava
hallituksen esitys kauppojen aukioloaikojen vapauttamisesta ovat osoituksia siitä, että tä-
män aiheen ympärillä käyty keskustelu ei ollut turhaa. Sekä hallitus että edustaja Mäkelä
ansaitsevatkin isot kiitokset ensimmäisen tärkeän askeleen ottamisesta mittavassa nor-
mienperkaamisurakassa. Nyt onkin tärkeää, että tälle avaukselle saadaan nopeasti jatkoa,
ja tästä syystä olen ollut mukana valmistelemassa edustaja Mäkelän alustamaa toimenpi-
dealoitetta alkoholisääntelyn keventämisestä ja sen vaikutusten selvittämistä kokeilulailla.

Arvoisa puhemies! Perusteet tälle kokeilulaille, josta edustaja Mäkeläkin puhui, on tu-
levassa toimenpidealoitteessa kerrottu hyvin. Kokeilukulttuurin edistäminen ja vahvista-
minen on Sipilän hallituksen kärkihankkeita, ja niiden toteuttaminen uskottavasti edellyt-
tää, että liikkeelle niistä päästään mahdollisimman nopeasti. Aiemmilta vaalikausilta tie-
dämme sen, että tulokset mitattavista uudistuksista tai kokeiluista vaalikausien viimeisinä
kuukausina eivät yleensä johda mihinkään. Tämä poikkeuksellisen tiivis hallitus ei ole täs-
sä suhteessa erilainen. Poliittisesti parasta ennen -päivämäärä koittaa hyvissä ajoin ennen
seuraavia eduskuntavaaleja.

Toiseksi alkoholisääntely on asia, joka soveltuu erityisen hyvin nopeasti ja rajatusti teh-
dyn kokeilun kohteeksi. Nykyinen alkoholisääntely vaikuttaa olennaisesti monien kaupan,
elintarvike-, matkailu- ja ravintola-alan yrittäjien toimintaedellytyksiin, ja tällaisen kokei-
lun kautta olisi mahdollista saada ensi käden tietoa siitä, miten monet yrittäjien itsensä eh-
4



Pöytäkirjan asiakohta PTK 39/2015 vp
dottamat muutokset vaikuttaisivat käytännössä. Jos tulokset ovat positiivisia, voitaisiin
näiden muutosten laajentamista koskemaan koko Suomea harkita, ja jos ne toisaalta olisi-
vat negatiivisia, olisi sekin meille päättäjille arvokasta tietoa. Resursseja tällainen kokeilu
ei vaatisi paljoa.

Arvoisa puhemies! Toivon todella, että tämä tuleva lakialoite ja esimerkiksi tämä tuleva
toimenpidealoite tuottavat nyt tulosta. Suomi menestyy vain uudistumalla, ja tässä siihen
olisi oiva väline. Uskalletaan siis kokeilla jotain uutta.

17.33 Maria Tolppanen ps: Arvoisa rouva puhemies! Sääntelyn vapauttaminen on se sa-
na, mitä tämä maa nyt tarvitsee. Meillä on niin paljon erilaisia sääntelyitä ja erilaisia sään-
töjä, jotka estävät kehityksen ja estävät jopa työnteon tässä maassa. Tämä maa tarvitsee
työtä ja yrittäjyyttä. Tämä on ensimmäinen oikea askel siihen suuntaan tällä kaudella.

Jos me todellakin vapautamme kauppojen aukiolon ja partureiden ja kampaamoiden au-
kiolon, niin me samalla luomme uutta työtä tähän maahan. Olin suorastaan pöyristynyt,
kun kuulin vasemmistoliiton pelottelun siitä, mitä tapahtuu, jos kauppa vapautetaan. Va-
semmistoliitto pelkää, että sen jälkeen tulisi uusia työpaikkoja päiväkoteihin, työmatkalii-
kenteeseen et cetera, siivoamisiin, kaupan ja partureiden työntekijöihin. Tämä on aivan kä-
sittämätöntä. Se on selvä asia, että jos vapautetaan kauppa, niin se tulee luomaan myös uu-
sia työpaikkoja. Jo vanhan kunnon Tampereen aluetyöterveyslaitoksen mukaan jokainen
uusi perustettava työpaikka luo tähän maahan kerrannaisvaikutuksena 1,5 muuta työpaik-
kaa ja jokainen menetetty työpaikka vie mennessään 2,5 työpaikkaa. Tätä kannattaa ajatel-
la silloin, kun me puhumme siitä, kannattaako kauppa vapauttaa vai ei.

Kuolevatko pienet kaupat sen takia, että isotkin kaupat ovat auki? Eivät kuole. Jos pie-
net kaupat voivat pitää oviaan auki, se tarkoittaa sitä, että yhä useampi kivijalka, joka tässä
kaupungissakin on tyhjine ikkunoineen, täyttyy jälleen myytävistä tavaroista.

Meillä on paljon turisteja, jotka käyvät täällä silloin, kun on olemassa pyhäaika, koska
pyhää on myöskin niillä ihmisillä, jotka pääsevät lomalle. Ihmiset hämmästelevät sitä, että
heidän tullessaan Helsinkiin Helsingissä ei ole mitään ostettavaa, ei pääse mihinkään lau-
antaina tai sunnuntaina, ja vielä pahempaa, miettikää — tämäkin pitäisi ottaa tähän sa-
maan asiaan — lähtekääpä Helsingissä etsimään sunnuntaina ruokapaikkaa, semmoista oi-
keaa ruokapaikkaa, mistä saa ruokaa, muutakin ruokaa kuin hampurilaista ja ranskanperu-
noita tai nachoja. Ei löydy. Nämä ovat asioita, jotka pitäisi saada kuntoon.

Kyllä vierivä kivi on sellainen, että se ei sammaloidu, jos se pääsee pyörimään. Kaupan
pitää pyöriä, rahan pitää pyöriä, rahan pitää liikkua. Se synnyttää uutta työllisyyttä. Se syn-
nyttää uutta hyvinvointia. Se vie tätä koko maata eteenpäin. Pelkästään se, että juhlapyhi-
nä, kuten itsenäisyyspäivänä, me naiset saamme halvemmalla tukkamme laitettua, ei ole
perusteltu syy, että sääntely vapautetaan näiltä osin, vaan perusteltu syy on se, että kauppa
on vapaata ja että se luo uusia työpaikkoja. Tiedän, että täällä nyt sanotaan, että sehän nos-
taa kustannuksia, koska meillä on sunnuntaityöt olemassa. Niin meillä onkin. Mutta silloin
kun kauppa kukoistaa, niin huomatkaa: silloin työnantajalla on myöskin mahdollisuus
maksaa sellaista palkkaa, mitä siitä on syytä maksaa. Kun me saamme tämän maan jaloil-
lemme, niin meidän ei tarvitse puhua enää nollasopimuksista eikä meidän tarvitse yrittää
viedä tämän maan työtätekevää kansaa alaspäin vaan tämä tukee sitä, että ihmisille saa-
daan kunnollinen toimeentulo, kunnollinen ansio siitä, mitä ihmiset tekevät.

Erittäin kannatettava lakialoite.
5



Pöytäkirjan asiakohta PTK 39/2015 vp
17.38 Hanna Sarkkinen vas (vastauspuheenvuoro):  Rouva puhemies! Viimeksi kun
kauppojen aukioloaikoja vapautettiin, mitään merkittäviä uusien työpaikkojen syntymisil-
miöitä kaupan aloilla ei tapahtunut, joten on hyvin epätodennäköistä uskoa, että sitä tulee
nytkään tapahtumaan, vaan todennäköisesti tulee käymään niin, että ostovoima jakaantuu
tasaisemmin viikon eri päiville ja siirtyy näistä pienistä kaupoista enemmän kohti suuria
kauppoja, joiden aukioloaikaa jatketaan. Ja tällä suuriin kauppoihin siirtyvällä ostovoimal-
la on sitten näitä negatiivisia yhteiskunnallisia vaikutuksia. Jo tähän asti pienten kauppo-
jen määrä on jatkuvasti ollut vähenemässä ja suurten kauppojen lisääntymässä. Kyllä vas-
tuullinen lainsäätäjä arvioi myös näitäkin vaikutuksia ennen lakimuutoksia.

17.39 Outi Mäkelä kok (vastauspuheenvuoro): Arvoisa puhemies! Tässä hallituksen esi-
tyksessä, joka nyt siis on lähtenyt lausunnoille, on näitä työllisyysvaikutuksia arvioitu. Tä-
män mukaan aukioloajan vapauttaminen lisäisi mahdollisuuksia työllistää uusiakin työnte-
kijöitä kauppoihin ja kaupan alan arvioiden mukaan aukioloaikojen vapauttaminen vaikut-
taisi merkittävästi alan kykyyn tarjota työtunteja. Tässä tosin todetaan niin, että tässä talou-
dellisessa tilanteessa vaikutukset näkyisivät mieluumminkin kuin uuden henkilökunnan
rekrytointina henkilöstövähennysten peruuntumisina tai lisätunteina nykyisille työnteki-
jöille, mikä sinällään on hyvä asia.

17.39 Aino-Kaisa Pekonen vas (vastauspuheenvuoro): Arvoisa puhemies! Tuohon edus-
taja Mäkelän kommenttiin siitä, että hallitus arvioi työpaikkojen lisääntyvän tämän laki-
aloitteen tai myöhemmin hallituksen esityksen myötä: se on arvio. Mutta on olemassa tut-
kimusta siitä, kun 2009 kauppojen ja parturi- ja kampaamoliikkeiden aukioloaikoihin puu-
tuttiin, ja näiden tutkimusten mukaan työpaikat eivät ole lisääntyneet ja itse asiassa osa-ai-
kaisten työntekijöiden määrä on kasvanut vähittäiskaupassa ja erityisesti päivittäistavara-
kaupassa.

Arvoisa puhemies! Ihmettelen myös edustaja Tolppasen visiota siitä, kuinka kaupat
Helsingissä täyttyvät tavaroista. Mistä meillä ihmisillä riittää sitä rahaa, millä tehdä niitä
ostoksia? En usko, että tämän aukioloaikojen vapauttamisen myötä meidän ostovoima li-
sääntyy yhtään enempää.

17.40 Maria Tolppanen ps (vastauspuheenvuoro):  Arvoisa rouva puhemies! Ensinnä-
kin, kun edellisellä kerralla vapautettiin kauppojen aukioloaikoja, niin niitä vapautettiin
vain osittain. Sieltä ei voinut syntyä kokoaikaisia työpaikkoja, sieltä pystyi syntymään ai-
noastaan osa-aikaisia työpaikkoja. Nyt on tarkoitus vapauttaa kauppaa siten, että kauppoja
voidaan pitää myös juhlapyhinä auki ja pyhäpäivinä auki, ja se tuo selkeästi lisää työtä. Se
mahdollistaa sen, että nyt osa-aikaisena työskenteleviä ihmisiä voidaan palkata mahdolli-
sesti kokoaikaiseen työhön. Ja se, mistä sitä lisärahaa tulee: se tulee, kuulkaapas, ihan siitä,
että otetaan ne miljardit, jotka tällä hetkellä ovat ihmisten säästöinä pankeissa makaamas-
sa. Ihmisillä on mahdollisuus käyttää niitä rahoja ja saada markkinat pyörimään, saada raha
pyörimään. Ja myöskin ne ihmiset, jotka tulevat Suomeen — he eivät tule pelkästään Hel-
sinkiin, tulevat myöskin Vaasaan ja Rovaniemelle — tuovat myöskin omat roposensa
kauppoihin, jotka ovat auki silloin, kun ihmiset ovat paikan päällä.

17.41 Outi Mäkelä kok (vastauspuheenvuoro):  Arvoisa puhemies! Eivät nämä mitään
stetsonarvioita eivätkä mutuarvioita ole, joita tässä siteeraan, vaan olen lainannut tätä esi-
6



Pöytäkirjan asiakohta PTK 39/2015 vp
tystä, joka on siis jo lähtenyt lausunnolle, ja tässä on viitattu niihin selvityksiin, joita on
vuonna 2012 eduskunnan edellytyksestä tehty kauppojen aukioloaikojen laajentamisen
vaikutuksista, ja siihen, mitä on kaupan osalta ja kuluttajien osalta tehty selvityksiä tämän
lain valmistelussa.

17.42 Hanna Sarkkinen vas (vastauspuheenvuoro):  Kiitoksia, puhemies! Valitettavasti
edustaja Tolppanen juuri poistui salista. Hän sanoi, että viimeksi, kun jatkettiin aukioloai-
koja, ei syntynyt kokoaikaista työtä, kun ei jatkettu ikään kuin tarpeeksi. Aika erikoinen
näkemys, koska kaupan alalla olivat ennen vallalla hyvinkin paljon täysipäiväiset työsuh-
teet, silloin, kun Suomen aukioloajat olivat huomattavasti nykyistä rajallisemmat. Eli en
kyllä pysty mitenkään — myöskään itse kaupan alalla pitkään työskennelleenä — usko-
maan, että tällä lainmuutoksella yhtäkkiä tämä trendi muuttuisi ja kaupan alalla alettaisiin
harrastamaan parempaa henkilöstöpolitiikkaa, kun sitä ei viimeksikään lupauksista huoli-
matta tapahtunut ja osa-aikatyö on koko ajan lisääntynyt.

Lisäksi täytyy ihmetellä tätä Tolppasen näkemystä siitä, että jos kauppa on yöllä auki,
niin ihmiset alkavat käyttämään sitten säästöjään ostaakseen ilmeisesti maitoa ja vaippoja
jotenkin enemmän silloin yöllä. Eli kun samaan aikaan hallitus leikkaa ihmisten ostovoi-
maa, niin on erittäin falskia ajatella, että nämä yö- ja pyhäaukiolot sitten jotenkin (Puhe-
mies koputtaa) synnyttäisivät suuresti kysyntää Suomeen.

Puhemies Maria Lohela: Ja vielä vastauspuheenvuoro, edustaja Mäkelä.

17.43 Outi Mäkelä kok (vastauspuheenvuoro): Niin, vielä tässä haluan siteerata näitä ar-
viointeja, että uudistuksen ei odoteta johtavan kaupan alalla laajamuotoiseen vuorotyö-
hön, sillä vapaaseen aukioloon siirtyneistä maista ei juurikaan löydy esimerkkejä isojen
kauppaliikkeiden yöaukiolosta, ja lisäksi täällä todetaan niin, että kaupan alan arvio on,
että viikonloppu- ja erilaisiin pyhätöihin halukkaita työntekijöitä on todellakin enemmän
tulossa kuin mitä sitä työtä on tarjolla.

Puhemies Maria Lohela: Takaisin listaan.

17.44 Kristiina Salonen sd: Arvoisa puhemies! Tiedän, että edustaja Mäkelä on kokenut
ja vaikutusvaltainen kokoomuspoliitikko, ja siksi minun on vähän vaikea uskoa sitä, että
lakialoitetta tehdessään hän ei olisi ollut tietoa tästä hallitusohjelmassakin jo tehdystä kir-
jauksesta ja siitä, että tämän lain saamme tänne eduskuntaan. Niin tai näin, joka tapaukses-
sa nyt sitten lain muodossa saamme tämän varsinaisen lakiesityksen kautta sitten asian laa-
jempaankin pohdintaan. Viime kaudella asiasta tehtiin selonteko, kuten täällä on jo esille
tullut. Siellä todella nousi esille muutamia sellaisia asioita, joita toivon, että mietitään, kun
lakia sitten vielä ministeriössä valmistellaan.

Yksi on täällä jo noussut asia eli tämä työpaikkojen ja työtuntien määrän lisääntyminen:
Tosiasia on se, että vuodesta 2010 vähittäiskaupassa työtuntien määrä työntekijää kohden
ei ole noussut, vaikka aukioloajat ovatkin laajentuneet. Sitten, jos katsomme taas esimer-
kiksi vaikka Saksaa, niin Saksassa pätkätöiden määrä on kasvanut aukioloaikojen laajen-
tumisien myötä. Eli tavallaan Suomessa olisi saatava toisenlainen työllisyyskehitys aikai-
seksi, ja toivon, että siihen paneudutaan.
7



Pöytäkirjan asiakohta PTK 39/2015 vp
Sitten myöskin täällä jo nousi esille tämä nykylain tarkoitus, joka on ollut myös turvata
näiden valintamyymälöiden ja kioskien elinmahdollisuudet ja siten mahdollistaa useam-
malle suomalaiselle kaupan lähipalvelut. Tämä on myös syytä tarkkaan harkita, että jatkos-
sakin näin on. Ja on harkittava myöskin tämä julkisten palveluiden osuus. Sitten täytyy
muistaa, kun täällä nousivat esille nämä yrittäjät, että viime eduskuntahan sai lakiesityk-
sen, jossa pyrittiin nyt yrittäjille se yksi päivä viikossa edes turvaamaan vapaapäivänä. Se
on tärkeää jatkossakin huomata.

Lopuksi ja hieman ehkä yllättävää kyllä: tutkimusten mukaan kuluttajat eivät kaipaa au-
kioloaikojen laajentamista. (Puhemies koputtaa) Mutta kun asiaa nyt kuitenkin valmistel-
laan, niin on tärkeää selvittää nämä edellä esittämäni asiat.

17.46 Krista Mikkonen vihr:  Arvoisa puhemies! Minä ymmärrän tämän lakialoitteen
ajatuksen ja sen toiveen siitä, että tätä kautta saataisiin ehkä lisää työpaikkoja, ja myös sen
ajatuksen, että se yrittäjäkauppias on se, joka parhaiten tietää, milloin kauppaa pitää pitää
auki. Mutta minulla kyllä liittyy tähän tietynlaisia huolia.

Silloin kun kauppojen aukioloa on aikaisemmin laajennettu, on oltu tosi huolissaan sii-
tä, miten käy pienille kaupoille varsinkin tuolla maaseudulla ja haja-asutusalueella, ja sen
takia on rajoitettu nämä laajemmat aukiolot koskemaan nimenomaan pieniä kauppoja.
Olen ymmärtänyt, että se on ollut aika viisasta politiikkaa, sillä selvitysten mukaan, kun
aukioloja vapautettiin, se on valunut kyllä isojen markettien hyödyksi. Meidän ikääntyväs-
sä Suomessamme on yhä enemmän vanhusväkeä, jonka olisi hyvä päästä lähelle kaup-
paan, joten minulla on kyllä huolia tästä, että kehitys jatkuu samansuuntaisena. Viime ker-
ralla on ollut apuna tämmöinen pienten kyläkauppojen investointituki, jota ei enää ole ole-
massa ja jolla tätä asiaa on yritetty vähän auttaa, mutta siitäkin huolimatta meidän kylä-
kauppamme ovat vähentyneet hurjaa vauhtia, eivätkä vain kyläkaupat, vaan myös semmoi-
set jo suuremmatkin liikkeet. Minä toivon, että nämä huomioidaan tätä lakia valmistelles-
sa.

Itse asiassa minä olen huolissani myös siitä, että perheiden yhteinen aika pirstaloituu en-
tistä enemmän, jos äidit tai isät ovat töissä sunnuntaisin ja lauantai-iltaisin. Itse asiassa pi-
din erittäin nerokkaana viime lakia tehtäessä sitä rajoitusta, että lauantaina kaupat menevät
jo kuudelta kiinni ja sunnuntaina saa aukaista vasta kahdeltatoista, koska silloin jää per-
heelle ainakin se yksi yhteinen ilta. (Puhemies koputtaa) Ja vaikka itsekin tietysti joskus
harmittelee, että ei ehdi lauantaina ennen kuutta käydä kaupassa, (Puhemies koputtaa) niin
silti olen arvostanut tätä perheiden yhteistä iltaa.

17.48 Markku Eestilä kok: Arvoisa rouva puhemies! Ei tätä Suomen tämän hetkistä ku-
vaa kyllä hirveästi voi kehua. Kyllähän tämä on työttömyyden ja sääntelyn Suomi. Totta
kai tätä lakialoitetta ja hallituksen tulevia aikeita sitten aukioloaikaa purkaa pois voi kriti-
soida ja siinä nähdä uhkia, mutta minä itse ainakin näen tämän linjakysymyksenä ja osana
suurempaa kokonaisuutta. Meidän täytyy vaan pala palalta lähteä purkamaan eri näköistä
sääntelyä.

Tämä on aivan oikeaoppinen, ja minusta tuntuu, että hallituksella muutenkin on hyvä
linja. Ja kun viime aikoina on käyty paljon keskustelua meidän viennin edistämisestä, kil-
pailukyvystä, niin mikään ei muutu, jos ei selvästi linja muutu. Ja siinä suhteessa minä kyl-
lä olen hyvin kiitollinen, ja tämä antaa minulle uskoa, että nyt me lähdemme ihmisille an-
tamaan vapautta, yrittäjille vapautta toimia ja ostajille sitten vapautta asioida, milloin itse
8



Pöytäkirjan asiakohta PTK 39/2015 vp
parhaaksi katsovat. Tämä on osa paikallista sopimusta. Minä luulen, että kauppiaat ja ih-
miset siellä itse tietävät, miten se tilanne sitten aikaa myöten muotoutuu. Sitä ei tarvitse ul-
kopuolelta eikä varsinkaan kaukaa lähteä pakottamaan lailla. Ja kaikki lait tietysti ovat pa-
kottavia.

17.50 Lauri Ihalainen sd: Arvoisa puhemies! Minulla oli tilaisuus edellisen kerran, kun
tätä lainsäädäntöä ja siihen liittyviä henkilöstön työehtoja arvioitiin yhtä aikaa, olla niissä
neuvotteluissa kovastikin mukana. Totta kai tätä lainsäädäntömuutosta pitää tarkastella
sekä kuluttajien kannalta että alan työntekijöiden asemaan liittyvien näkökohtien kannalta,
mutta myös yrittäjien kannalta, ja hakea semmoista tasapainoista ratkaisua. Tuolloin neu-
voteltiin ei vain lakimuutoksesta vaan samaan aikaan henkilöstön asemaan vaikuttavista
asioista, koska näin iso muutos vaikuttaa henkilöstön työaikoihin, palkkoihin, palveluihin,
perhejärjestelyihin, kouluun, kaikkiin näihin, ja silloin syntyi sellainen ratkaisukokonai-
suus, jossa otettiin nämä seikat myös huomioon. Täällä kaupan alalla laajasti ymmärretty-
nä on 300 000 ihmistä töissä, niin että täytyy tietysti ottaa huomioon myöskin, mitä heidän
asemalleen käy, ja on tärkeätä, että näistä neuvotellaan yhtä aikaa. 

Kaksi kolmasosaa päivittäistavarakaupasta on keskittynyt suuriin supermarketteihin ja
hypermarketteihin. Monet tutkijat sanovat, että tämä avaaminen voi lisätä tätä keskittymis-
tä ja vähentää taajamien ulkopuolella olevien pienempien kauppojen merkitystä, ja totta
kai se työllistävä vaikutus saattaa tulla osa-aikatyön kautta. 

Eli minun viestini on vain se, että kun tästä nyt varsinainen hallituksen esitys tulee —
lausuntokierroshan päättyi nyt maanantaina — arvioitaisiin näitä kaikkia tekijöitä, ennen
kuin tehdään sitten johtopäätöksiä, ei vain sitä, vapautetaanko kauppalainsäädäntöä vai ei,
vaan myös sitä, miten se vaikuttaa myöskin näitten ihmisten elämään.

17.51 Ulla Parviainen kesk: Arvoisa puhemies! Tämä vähittäiskaupan aukiolon vapaut-
taminen on tervetullut asia niin etelässä kuin pohjoisessakin, ja erityisesti tuolla meidän
matkailualueella meillä on ollut hyvin vaikea selostaa joskus meidän matkailijoille, miksi
nyt tänä päivänä minä en voi tehdä ostoksia, kun se olisi muuten ohjelmaan sopinut. Nor-
mien purku kaiken kaikkiaan on hallitusohjelman lupaus, että yhteiskunnasta tulee suju-
vampi. Totta kai huoli siitä, miten perheitten ja lasten hoito järjestetään, on oikeutettu, mut-
ta olen saanut viestiä siitä, että monet mielellään tekevät niitä sunnuntaivuoroja sitten, eli
heille se järjestely sopii.

Itse asiassa kaupunkimme pienimmän kaupan yrittäjä kertoi, että heille tulee uusia työ-
paikkoja, kun tämä laki tulee todeksi, kun taas sitten ison marketin toimitusjohtaja arvioi,
että heillä aukioloaikoihin ei liioin tule muutoksia yksittäisiä päiviä lukuun ottamatta. Eli
tarkoitushan tässä on juuri antaa yrittäjälle mahdollisuus päättää siitä, miten hänen kaupas-
saan tai yrityksessään toimitaan, eikä lailla sitä sitoa.

17.53 Outi Mäkelä kok: Arvoisa puheenjohtaja! Omalta osaltani olen iloinen siitä, että
tämä aihe herättää keskustelua jo tässä vaiheessa. Kuten tuossa kuultiin, lausuntokierros on
päättynyt, ja varmasti arvioidaan vielä sitten näiden lausuntojen pohjalta, mitä tässä todel-
lisesti sitten tulee tapahtumaan. 

Edustaja Salonen oli huolissaan tästä, että jääkö yrittäjille yksi päivä vapaata. Se on mie-
lestäni tässä esityksessä hyvin huomioitu. 
9



Pöytäkirjan asiakohta PTK 39/2015 vp
Edustaja Mikkonen oli toisaalta huolissaan näiden pienten kauppojen säilymisestä, ja tä-
hän liittyen juuri haluamme edustaja Kopran ja edustaja Wallinheimon kanssa nyt vauhdit-
taa tätä kokeilukulttuurin käynnistymistä, ja siihen liittyy tämä toimenpidealoite näistä al-
koholiasioista, joka on tuolla allekirjoitettavana, ja toivon siihen tosiaan runsasta osallistu-
mista.

Vielä näistä tutkimuksista, jotka liittyvät näihin kauppojen aukioloaikoihin: Vuonna
2012 Kaupan liitto kysyi, "vaikuttaako kauppojen pidennetty aukioloaika kotitaloutenne
arkeen", ja 67,6 prosenttia oli sitä mieltä, että pidennetty aukioloaika helpottaa ja antaa li-
sää joustoa arjen järjestämiseen, ja vain 0,7 prosenttia oli sitä mieltä, että pidennetty auki-
oloaika jollain tavalla vaikeuttaa kotitalouden aikataulujen ja arjen järjestämistä.

17.54 Sinuhe Wallinheimo kok: Arvoisa puhemies! Täällä oltiin ihan tuotu faktatietoa
tutkimuksista, oliko se 2009 vai 2010, että viimekertainen lakimuutos aukioloaikoihin ei
olisi vaikuttanut suuresti työllistymisen määrään. No, se on selvää: me olemme olleet lä-
hes seitsemän vuotta taantumassa, joten ei varmasti tästä saadakaan faktatietoa nyt tällä
hetkellä. Mutta tulevaisuudessa uskon, että tällä lakialoitteella ja tulevalla hallituksen esi-
tyksellä on varmasti työllistävä vaikutus.

Täällä myös puhuttiin näistä alle 400 neliön kaupoista. Todellakin on näin, että uskon,
että tällä toimenpidealoitteella, joka edustaja Kopran ja Mäkelän kanssa on tehty, tällä al-
koholisääntelyn tietyllä purkamisella voitaisiin myös jatkossa tehdä näille pienemmille
kaupoille siitä vetovoimatekijä.

17.55 Markku Eestilä kok: Arvoisa puhemies! Edustajat Wallinheimo ja Mäkelä ovat
hyvin aktiivisia tämän sektorin vapauttamisen suhteen, ja minusta tämä alkoholikysymys
on myös mielenkiintoinen. Oma näkemykseni on se, että myös oluet ja viinit pitäisi tuoda
ruokakauppaan.

Olen tähän tutustunut monessa maassa ja viimeksi Amerikassa ja kyselin tarkkaan huol-
toaseman omistajilta. Pieneltä huoltoasemalta sai erittäin hyvät ruoat ja kahvit ja kaikki
mukaan, ja sitten jos halusi ostaa viiniä tai olutta, niin pystyi ottamaan mukaan, mutta vä-
keviä ei saanut ottaa. Siellä tämä oli aika optimaalinen minusta, koska minä pystyin käy-
mään siellä kahdeksan aikaan aamulla eikä tarvinnut kelloa katsoa. Minun mielestäni tä-
hän suuntaan Suomessakin pitäisi mennä ja luottaa kansalaisiin. Kun siellä oli uudenvuo-
den juhlat, niin siellä oli varmaan 150 000 ihmistä. En minä yhtään humalaista nähnyt. Jo-
takin muuta meidän täytyy keksiä siihen, jos meillä on alkoholiongelmia. Ei sitä voi lain-
säädännöllä lähteä torppaamaan.

Minusta tämä on linjakysymys, ja minä kehotan kyllä ja toivon, että hallitus jatkaa tällä
tiellä ja neljän vuoden aikana vie mahdollisimman paljon näitä uudistuksia eteenpäin, kos-
ka minä näen, että sitä kautta työtä luodaan. Totta kai, mitä edustaja Ihalainen täällä toi
esille, meidän täytyy huolehtia, että työntekijöitten näkemykset otetaan huomioon eikä ke-
nelläkään teetetä sillä tavalla työtä, että siitä aiheutuu kohtuutonta haittaa hänelle tai per-
heelle. Mutta en minä hirveästi tätä työtä oikein itse jaksa pelätä, nimittäin sen verran voin
kertoa eläinlääkärin ammatista, mitä minä ennen tein, että joka kerta, kun minä päivystin
viikonloppuna, se oli 63 tuntia se huki. Jotenkin täällä tuntuu, että jos jotakin yritetään teh-
dä sunnuntaina tai muuten, niin se on kauhistus. Minulle tämä on vähän käsittämätöntä.
Totta kai asioita pitää järjestellä mutta ei pidä pelätä työntekoa. Mitä enemmän sääntelyä
avataan ja enemmän mahdollisuuksia, niin kyllä siinä niin käy, että tulee enemmän yrittä-
10



Pöytäkirjan asiakohta PTK 39/2015 vp
jiä. Itse asiassa minä enemmänkin uskon, että jos nämä kauppojen aukioloajat vapaute-
taan, niin kuin käy, ja myös alkoholipolitiikka vapautetaan, niin se on maaseudun (Puhe-
mies koputtaa) pienille kaupoille enemmän mahdollisuus kuin uhka.

17.57 Rami Lehto ps: Arvoisa rouva puhemies! Tuntuu hassulta, että parturi- ja kampaa-
moliikkeitten yrittäjät — monet ovat yrittäjiä heistä, yksityisyrittäjiä — eivät ole samalla
viivalla muitten yksityisyrittäjien kanssa, esimerkiksi kaivinkonekuljettajan. Kaivinkone
saa möyhiä viikonloppuisin, iltaisin rakennustyömailla, parturi ei saa tehdä omaa työtänsä
ilman poikkeuslupaa — poikkeuslupaa, mistä pitää vielä maksaa, että saisi tehdä töitä juh-
lapyhinäkin. Miten olisi, jos sähköalan yritykset tarvitsisivat erikoisluvan, että lähtevät te-
kemään hätätyötä, kun jotkut sähkölaitteet menevät rikki, tai lvi-alan yrityksen pitäisi ha-
kea poikkeuslupaa, että pääsee vesivahinkoa korjaamaan juhlapyhänä? Toivoisin, että
kaikki yrittäjät saataisiin samalla viivalle ja he voisivat tehdä silloin töitä, kun heiltä tarvi-
taan palveluita.

17.58 Krista Mikkonen vihr: Arvoisa puhemies! En ole tutustunut vielä tähän alkoholin
vapauttamista koskevaan toimenpidealoitteeseen, mutta mitä tässä nyt tänään on kuullut
salissa, niin siinä tuntuu olevan ihan hyviä ajatuksia. Esimerkiksi pienpanimoiden suora-
myynti ja muu kuulostaa järkevältä, ja kuulostaa myös siltä, että meidän täytyy miettiä
semmoista viisasta, maltillista alkoholipolitiikkaa, johon eivät välttämättä ne kiellot auta,
ja se ei varmasti auta välttämättä niihin meidän ongelmiin, vaan semmoinen järkevä ja mal-
tillinen alkoholipolitiikka. Mutta en kyllä millään jaksa uskoa, että se on meidän maaseu-
dun kyläkauppojen pelastus, jos tällä kokeilulla sitten he saavat alkoholia myydä, toisin
kuin isot marketit. Minun mielestäni ehkä kannattaa kuitenkin tunnustaa, että se ei riitä
niitten kyläkauppojen säilyttämisen tukemiseksi, vaan jotain muuta on syytä tehdä, jos ha-
lutaan, että ne kyläkaupatkin jatkossa säilyvät, ja muuten aukioloajat vapautetaan.

17.59 Outi Mäkelä kok: Arvoisa puhemies! Vielä lopuksi haluan kiittää kaikkia hyvästä
keskustelusta ja positiivisesta palautteesta ja kannustuksesta myös tälle alkoholisäätelyn
keventämistä ja sen vaikuttamista selvittävälle kokeilulaille. Tosiaan tuo toimenpidealoite
on tuossa istuntopalveluissa allekirjoitettavana, jos joku sen vielä haluaa allekirjoittaa.
Huomenna on tarkoitus se jättää. — Kiitos.

Keskustelu päättyi.

Asia lähetettiin talousvaliokuntaan.
11


