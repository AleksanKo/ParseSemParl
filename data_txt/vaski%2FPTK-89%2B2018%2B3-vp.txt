















































DEM7046.tmp.xml


Pöytäkirjan asiakohta PTK 89/2018 vp
Pöytäkirjan asiakohta 

PTK 89/2018 vp

Täysistunto

Tiistai 25.9.2018 klo 14.00—17.09

3. Hallituksen esitys eduskunnalle Tuomioistuinvirastoa koskevaksi lainsäädännöksi
Hallituksen esitys HE 136/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään lakivaliokuntaan, jolle perustuslakivalio-
kunnan on annettava lausunto.

Lähetekeskusteluun varataan enintään tunti. Mikäli puhujalistaa ei ehditä annetussa
ajassa käydä loppuun, asiakohdan käsittely keskeytetään ja sitä jatketaan tämän päivän is-
tunnossa muiden asiakohtien tultua käsitellyiksi. Jos keskustelu asiasta puolestaan päättyy
ennen sille varatun määräajan päättymistä, siirrytään päiväjärjestyksen seuraavaan eli 4.
asiakohtaan.

Keskustelu

14.01 Oikeusministeri Antti Häkkänen (esittelypuheenvuoro): Arvoisa puhemies! Hal-
litus on siis antanut eduskunnalle nyt käsittelyssä olevan esityksen tuomioistuinvirastoa
koskevaksi lainsäädännöksi. Esityksen mukaan Suomeen perustettaisiin tuomioistuinvi-
rasto huolehtimaan tuomioistuinlaitoksen keskushallintotehtävistä. Tehtäviä hoidetaan ny-
kyisin oikeusministeriössä. Keskushallinnon erottaminen ministeriöstä ja tehtävien siirtä-
minen itsenäiselle tuomioistuinvirastolle korostaisi tuomioistuinten rakenteellista riippu-
mattomuutta poliittisesta ministeriöstä sekä edistäisi tuomioistuinten hallintotehtävien te-
hokasta ja tuloksellista hoitamista. Samalla oikeusministeriö pystyisi nykyistä tehokkaam-
min ja vahvemmin keskittymään sen valtioneuvostotason tehtäviin eli tuomioistuinlaitok-
sen strategiseen ohjaukseen ja säädösvalmisteluun.

Tuomioistuinlaitos on oikeusvaltion kivijalka. Nyt perustettavaksi ehdotettu tuomiois-
tuinvirasto huolehtisi tuomioistuinlaitoksen toimintaedellytyksistä sekä tuomioistuinten
toiminnan kehittämisestä, suunnittelusta ja tukemisesta. Virasto vastaisi muun muassa tuo-
mioistuinten tulosohjauksesta ja tuomioistuinten henkilöstön koulutuksen järjestämisestä.
Viraston perustaminen mahdollistaisi tuomioistuimissa nykyisin hoidettavien hallinnollis-
ten tehtävien keskittämisen viraston hoidettavaksi, jos perustettava tuomioistuinvirasto ai-
kanaan niin päättää.

Arvoisa puhemies! Tuomioistuinviraston perustaminen tulisi lisäämään tuomioistuin-
ten keskushallinnosta aiheutuvia kustannuksia jonkin verran. Viraston vuosittaiset toimin-
tamenot olisivat noin 4 miljoonaa euroa. Hallituksen tavoite on, että panostus johtaisi oi-
keusturvan laadun parantumiseen ja tuomioistuinten toiminnan tehostumiseen.

Arvoisa puhemies! Haluan vielä lopuksi korostaa, että tuomioistuinlaitoksen keskushal-
lintotehtävät on Suomen kaltaisessa maailman kärkioikeusvaltiossa järjestettävä tavalla,
 Tarkistettu
4.1



Pöytäkirjan asiakohta PTK 89/2018 vp
joka osaltaan korostaa tuomioistuinten rakenteellista riippumattomuutta, ja siten, että riip-
pumattomuus on myös kenen tahansa ulkopuolisen selkeästi havaittavissa. Tuomioistuin-
viraston perustaminen vahvistaa juurikin tätä asetelmaa. Tavoitteena on, että lainmuutok-
set tulisivat voimaan ja tuomioistuinvirasto aloittaisi toimintansa vuoden 2020 alusta läh-
tien.

Puhemies Paula Risikko: Halutaanko debattiin tässä aluksi, onko kiinnostusta, vai halu-
taanko ihan suoraan puheenvuoroihin? — Sitten mennään suoraan puheenvuoroihin.

14.04 Leena Meri ps: Arvoisa puhemies! Tuomioistuimien uudistaminen kiinnostaa hen-
kilökohtaisesti minua hyvin paljon. Olen myös työskennellyt itse tuomioistuimissa — kä-
räjäoikeudessa, hovioikeudessa ja vakuutusoikeudessa — ja nämä asiat ovat minulle tuttu-
ja, ja paljon tuttavapiirissä on edelleen ihmisiä, joiden kanssa päivittäin käyn näitä asioita
läpi.

Haluan ensiksi tuoda esille sen, että Tuomariliitto on ilahtunut syyskuisessa tiedottees-
saan siitä, että tuomioistuinvirasto tulee, ja tästä on ilmeisesti eduskunnassakin laaja yksi-
mielisyys. Tuomariliitto oli huolestunut siitä, minne tämä viraston sijainti tulee, ja ilmei-
sesti se on nyt sitten Vantaa — ilmeisesti siitä on nyt päästy yhteisymmärrykseen. Kansain-
välisesti on tutkittu, että on hyvä, että se on hyvien kulkuyhteyksien lähellä. Itse katson,
että se on hyvä paikka. Helsinki on jo kovin ruuhkainen, elikkä tänne liikenneyhteydet oli-
sivat hankalat.

Sitten toisaalta katsoin oikeusministeriön tiedotetta, jossa todettiin, että tuomioistuinvi-
rastolla rakennetaan vahvempi palomuuri poliitikkojen ja tuomioistuimien väliin — tämä
on ministeri Häkkäsen sitaatti sivuilta. Tietysti on tärkeätä, että tuomioistuimet toimivat
riippumattomasti, mutta ehkä jotenkin jäin nyt miettimään, että onko nyt ollut ministerin
mielestä jotain epäasiallista vaikuttamista, jota tässä nyt erityisesti täytyisi suojata. Minis-
teri varmaan kertoo täällä, kun pääsee itse puheisiin, mitä hän tarkoittaa. Joka tapauksessa
meidän kansanedustajien tehtävä on myös säätää lakeja ja vaikuttaa sitä kautta tietysti tuo-
mioistuinkäytäntöön — ei tietenkään vireillä olevaan asiaan, vaan tulevaisuuteen — ja on
tärkeää käydä yhteiskunnallista keskustelua. Esimerkiksi alaikäisten seksuaalisesta hyväk-
sikäytöstä on paljon käyty keskustelua, ja ainoa keino vaikuttaa siihen, että rangaistukset
kovenevat, on tällä hetkellä se, että on jo olemassa vakiintunut tulkinta hyvin pitkälle, että
rangaistusten alarajaa nostetaan, ja se on lainsäätäjän tehtävä. Hieman jää epäselväksi, mitä
tämä palomuuri tuossa tarkoittaa, että onko nyt olemassa joitain hälytysmerkkejä ministe-
riössä.

Ehkä tähän aiheeseen liittyy myös se, että katsoin lakiehdotuksen 5—8 §:iä tuomiois-
tuinviraston johtamisesta. Siellä johdosta huolehtivat johtokunta ja ylijohtaja, ja tähän joh-
tokuntaan, joka kuitenkaan ei puutu yksittäisiin ratkaisuihin eikä yksittäisten päätösten si-
sältöihin, ei voida valita sellaista käräjätuomaria — vaikka on ammatiltaan käräjätuomari
tai sitten tuomioistuinlaitoksen jäsen — joka kuuluu esimerkiksi kunnanvaltuustoon tai
kunnanhallitukseen. Ehkä vähän mietin sitä, että kun perustuslaissa on turvattu yhdisty-
misvapaus sekä on turvattu yhdenvertaisuus lain edessä, niin mikä tämä tämmöinen este
on, että jos olet aktiivinen yhteiskunnallinen osallistuja ja kuulut kunnanvaltuustoon, niin
jos olet ammattisi puolesta käräjäoikeudessa töissä ja muuten pääsisit tähän johtokuntaan,
niin onkos tässä nyt niin kuin ajatuksena, että henkilö, joka on politiikassa mukana, ei saa
sitten olla tämäntyyppisissä asioissa mukana, että onko hän heti jollain lailla epäilyttävä.
2



Pöytäkirjan asiakohta PTK 89/2018 vp
Tähän toivon myös ministeriltä vastausta, miksi tämmöinen lisäys on. Ymmärrän sen, että
kansanedustaja ei siellä voi olla, mutta kun kansanedustaja on täällä päivätöissä, niin ei hän
voisi olla samaan aikaan muutenkaan käräjäoikeudessa töissä. Silloinhan tulee automaat-
tisesti lain mukaan virkavapaa.

Yksi asia, mihin toivoisin vielä vastausta ministeriltä: Tässä jatkuvasti tulee tuomiois-
tuimille lisää tehtäviä, ja tästä oli jo viime viikolla lähetekeskustelussa puhetta, itse aina-
kin nostin esille huolestuneisuuden tuomareiden määrästä. Tässä katsoin, että vuosina
2017—2019 trendi on tällä hetkellä henkilötyövuosissa hieman laskeva, asiamäärät lisään-
tyvät, asiat vaikeutuvat, myös tuomiostuinhenkilöstön sairauspoissaolot ovat nousussa, ja
on myös ollut tutkimuksia tuomareiden jaksamisesta. Haluaisinkin kuulla ministeriltä, mi-
ten tätä on ajateltu edistää. On ollut hyviä hankkeita: muun muassa poliiseihin on panos-
tettu lisäresursointeja, syyttäjien asemaa on pohdittu, tällä hetkellä on myös laki syyttäjistä
vireillä täällä eduskunnassa. [Puhemies koputtaa] Mutta olisin nyt kiinnostunut tietämään,
koska puutumme siihen, että tuomioistuin on se viimeinen pullonkaula, minne nämä asiat
menevät ja missä ne ruuhkautuvat ja missä se oikeusturva toteutuu, tai jää toteutumatta. —
Kiitos.

Puhemies Paula Risikko: Nyt oli pyyntöjä muutamalle debattipuheenvuorolle.

14.09 Ben Zyskowicz kok (vastauspuheenvuoro): Arvoisa rouva puhemies! Edustaja
Meri kiinnitti aivan oikein huomiota tuomioistuinten ruuhkautumiseen ja sen seurauksena
myös juttujen venymiseen, mistä olemme saaneet jopa Euroopan ihmisoikeustuomioistui-
melta pyyhkeitä. Edustaja Meren ratkaisu on se, että pitää nimittää lisää tuomareita, ja var-
masti sitäkin tarvitaan, mutta itse koen, että vielä tärkeämpää on prosessien kehittäminen
siten, että kaikista mitättömistä jutuista ei loppuun saakka riidellä. Tehdään sovintoja, jä-
tetään asioita osin rangaistusmääräysmenettelyn piiriin ja niin edelleen. Ja kuten edustaja
Merikin viittasi, nyt eduskunnassa on syyttäjälaitosta ja hallintotuomioistuinta koskeva uu-
distus, jolla pyritään sujuvoittamaan prosesseja.

Eli kysyisin oikeusministeriltä tästä prosessien sujuvoittamisesta, niin että oikeusturvaa
saadaan mutta mitättömissä asioissa ei vuosikausia riideltäisi: miten on edistytty näissä
prosessien sujuvoittamispyrkimyksissä?

14.11 Riitta Myller sd (vastauspuheenvuoro): Arvoisa puhemies! Täällä tuli puheeksi tä-
män tuomioistuinviraston sijaintipaikka. Tästähän käytiin pitkä keskustelu. Aika monet
kaupungit, joissa on oikeustieteellistä koulutusta ja muuta laajaa oikeustieteellistä osaa-
mista, olisivat tietysti mielellään nähneet, että tämä virasto olisi sijoittunut muualle kuin
tänne pääkaupunkiseudulle. Täällä jo sanottiin, että täällä on ruuhkaa kovin. Ja sitten toi-
nen asia on tietysti se, että kun puhutaan alueellistamisesta, niin parhaat tulokset on saatu
sillä, kun uusia virastoja on alueellistettu. Tässä olisi ollut aivan mainio mahdollisuus har-
rastaa järkevää ja toiminnallista aluepolitiikkaa. Kysynkin, miksi näin ei tehty.

14.12 Sari Essayah kd (vastauspuheenvuoro): Arvoisa rouva puhemies! Yhdyn edustaja
Myllerin esille nostamaan kysymykseen tästä tuomioistuinviraston sijaintipaikasta. Täy-
tyy sanoa, että tämä on kyllä itäsuomalaisille tärkeä kysymys ja tärkeä myöskin sen suh-
teen, minkälaista linjanvetoa hallitus tekee aluepolitiikan suhteen.
3



Pöytäkirjan asiakohta PTK 89/2018 vp
Joensuussa oikeustieteellinen tiedekunta toimii, ja sinne on pyritty saamaan alan opis-
kelijoita. Kun katsotaan, että tuolla alueella erityisesti käräjäoikeusuudistuksessa sekä Ii-
salmen että Varkauden käräjäoikeuksien kanslioitten lopettaminen kirpaisi, niin jollakin
tavalla se odotusarvo siihen, että tämä tuomioistuinvirasto voisi olla tuolle alueelle sijoi-
tettava, on tällä hetkellä varsin korkea. Olisin myös halunnut tästä asiasta kysyä ministe-
riltä niitä perusteluita, kun tämä Vantaa nyt on ollut esillä näissä keskusteluissa, että miksi
näin.

14.13 Antti Rantakangas kesk (vastauspuheenvuoro): Arvoisa puhemies! Tämä tuo-
mioistuinviraston perustaminenhan on hyvä asia, ja esimerkiksi lakivaliokunnassa oli pal-
jon myönteistä työntöä, että tällainen tulisi, ja on siinä mielessä hieno asia, että oikeusmi-
nisteriö ja hallitus ovat päätyneet tähän ratkaisuun. Mutta samoin kuin edellä puhuttiin,
niin itsekin olisin odottanut, että hallitus ja oikeusministeriö olisivat käyttäneet tilaisuuden
toteuttaa käytännön tasolla tätä alueellistamista.

Tietojeni mukaan tätä asiaa ei käsitelty alueellistamisen koordinaatiotyöryhmässä — en
tiedä, pitääkö tämä paikkansa — joka on pelisääntöjen mukaan se paikka, jossa katsotaan
sitten vähän laajemmalla joukkueella, mikä on paras ratkaisu sen viraston osalta. Kyllä
Pohjois- ja Itä-Suomesta olisi hyviä kohteita löytynyt, jotka olisivat täyttäneet nämä kritee-
rit. Kyllä tämä valitettavasti tukee vääränsuuntaista keskittämispolitiikkaa, josta kuitenkin
jokaisen ministerin pitäisi kantaa huolta, kun se on tietyllä tavalla hallituksen linjan mu-
kaista, että koko maata halutaan kehittää ja pitää toiminnassa.

14.14 Johanna Karimäki vihr (vastauspuheenvuoro): Arvoisa rouva puhemies! Tätä
tuomioistuinvirastoa on todellakin kannatettu, ja se oli esillä myös käräjäoikeusuudistuk-
sen aikana, kun ihmeteltiin, miksi mennään karsimaan käräjäoikeuksia ennen kuin on otet-
tu tätä askelta. Toisaalta lakivaliokunnan on syytä huolellisesti käsitellä nämä pykälät ja
myös pohtia, ovatko valitut ratkaisut juuri oikeita, jotka turvaisivat parhaalla tavalla tuo-
mioistuinten riippumattomuutta.

Oikeusministeri Häkkänen on tosiaan tehnyt tämän päätöksen, että virasto sijoittuisi
Vantaalle. Minusta se kuulostaa järkevältä ja tasapainoiselta ratkaisulta jo liikenneyhteyk-
sienkin perusteella, ja kotimaisten kielten ja kielikysymysten huomioon ottaminenkin on
hyvä perustelu sille, että tämä virasto on Vantaalla. Minusta tämä on hyvä päätös, ja mie-
lelläni kuulen myös ministerin perusteluita sijoituspaikalle.

14.15 Simon Elo sin (vastauspuheenvuoro): Arvoisa rouva puhemies! Uusimaalaisena
kansanedustajana ja espoolaisena minun olisi helppo vain tässä kiittää ministeriä siitä, että
virasto tulee Vantaalle, mutta totta kai tässä pitää katsoa kokonaisuutta. Sininen eduskun-
taryhmäkin kannattaa sinänsä alueellistamista ja sitä, että valtion toimintoja sitä kautta sit-
ten on kaikkialla maassa. Yksi paikkakunta, joka nousee esille ja johon on muita toiminto-
ja laitettu, on tietysti Kuopio, jossa itsekin joskus olen asunut.

Tässä kaikkein tärkeintä on tietysti se, että tuomioistuinvirasto toimii tehokkaasti ja pys-
tyy myös tekemään päätöksiä tehokkaasti ja mahdollisimman oikeudenmukaisesti. Kun
käsittääkseni olette ministeriössä sinänsä tehneet ihan syvällisen selvityksen tästä paikka-
kysymyksestä, niin mielelläni itsekin kuulen tarkemmin teiltä siitä, miksi nimenomaan
Vantaa valikoitui, mitä muita vaihtoehtoja oli ja miksi kuitenkin lopulta sitten päädyttiin
Vantaaseen.
4



Pöytäkirjan asiakohta PTK 89/2018 vp
Puhemies Paula Risikko: Näyttää, että kaikilla, jotka ovat pyytäneet vastauspuheenvuo-
ron, on kuitenkin myöskin varsinainen puheenvuoropyyntö täällä. Ovatko ne kuitenkin eri
asiaa, mitä te haluatte tässä debatissa käydä? — Elikkä mennään nopsasti sitten nämä de-
battipuheenvuorot.

14.16 Pia Kauma kok (vastauspuheenvuoro): Arvoisa puhemies! Tuomioistuinviraston
perustaminen Vantaalle, pääkaupunkiseudulle, on mielestäni perusteltua, koska nämä vi-
rastot pitää perustaa sinne, missä ihmisetkin ovat, ja siellä on myöskin suurin osa tapauk-
sista, [Välihuutoja] jotka pitää käsitellä, ja hyvät liikenneyhteydet.

Arvoisa puhemies! Edustaja Zyskowicz nosti esiin prosessien pitkittymisen ongelman ja
sen, millä tavalla tätä on pystytty taklaamaan, että saataisiin nopeammin ihmisille oikeu-
den päätöksiä. Tämä minuakin kiinnostaa, erityisesti siitä syystä, että pitkiin prosesseihin-
han sitoutuu aina rahaa ja silloin ihmisten on vaikeampaa sitten käydä oikeutta. Erityisesti
minua huolestuttaa keskiluokka, koska köyhillä ihmisillä on mahdollisuus saada oikeus-
apua ja rikkailla on rahaa, mutta sitten ovat ne kaikki väliinputoajat siinä välissä, jotka jou-
tuvat miettimään, että kannattaako sitä oikeutta edes ryhtyä hakemaan.

14.17 Markus Lohi kesk (vastauspuheenvuoro): Arvoisa puhemies! Täytyy ensinnä an-
taa kiitokset ministerille: Tuomioistuinviraston perustaminen on erittäin hyvä päätös. Tätä
jo hallitusohjelmaneuvotteluissa pyrittiin saamaan kirjattua sinne, siellä se ei vielä ole,
mutta on erinomaista, että päätös on syntynyt.

Täällä on arvosteltu tätä sijoituspaikkaa, ja minusta kyllä ihan aiheestakin. Silloin kun
meillä on mahdollisuus sijoittaa ja löytyy muitakin järkeviä sijoituspaikkoja kuin pääkau-
punkiseutu, niin kannattaisi kyllä tilaisuuteen tarttua. Täällä edustaja Kauma totesi, että pi-
täisi sijoittaa tuomioistuinvirasto sinne, missä ovat ihmiset ja missä ovat nämä oikeusta-
paukset, mutta silloin on ehkä ymmärtänyt tuomioistuinviraston tehtävän hieman väärin,
koska se ei tule käsittelemään tuomioistuimena mitään oikeustapauksia — ei valituksia
eikä mitään rikos- tai riitajuttuja, hallintojutuista puhumattakaan — vaan sen tehtävä on
kehittää tuomioistuinlaitosta ja varmistaa sen toimivuus [Puhemies koputtaa] tulevaisuu-
dessa entistä paremmin.

14.18 Antti Kurvinen kesk (vastauspuheenvuoro): Arvoisa rouva puhemies! Täällä kes-
kustelussa on ollut esillä, että alueellistamisen koordinaatioryhmä ei olisi käsitellyt tätä nyt
puheena olevan yksikön perustamista. Mutta se on käsitellyt 29. päivä kesäkuuta 2018 tätä
tuomioistuinviraston perustamista ja on esittänyt suosituksen siitä, että tämän viraston si-
jaintipaikka ja tämän viraston perustamista koskeva sijainti tulisi viedä valtioneuvoston
yleisistunnon käsiteltäväksi. Ilmeisesti oikeusministeri Häkkänen on päätynyt siihen, että
sitä ei viedä valtioneuvostoon koko hallituksen käsiteltäväksi. Voitteko vähän perustella
tätä ratkaisua?

Täällä on kuultu, voisinko sanoa, siltarumpupoliittisia puheenvuoroja Uudenmaan vaa-
lipiirin kansanedustajilta siitä, että ihmisiä ei ole muualla ja elämää ja järkeä ei ole muualla
kuin täällä ihan Etelä-Suomessa. [Ben Zyskowicz: No ei nyt sentään!] Kun uusia yksiköitä
perustetaan, niin silloinhan alueellistaminen pitäisi käydä läpi. Haluaisin itsekin kuulla oi-
keusministeri Häkkäseltä: miksi ette halua alueellistaa tätä tuomioistuinvirastoa? Meillä on
juristikoulutusta esimerkiksi Turussa, Vaasassa, [Puhemies koputtaa] Rovaniemellä, Joen-
suussa. Eikö sinne olisi helpompi saada vaikka edullisemmat toimitilat?
5



Pöytäkirjan asiakohta PTK 89/2018 vp
14.19 Mika Niikko ps (vastauspuheenvuoro): Arvoisa puhemies! Tässä on selkeästi nyt-
ten tämmöinen aluejakoinen mielipide tästä tuomioistuinviraston paikasta. Tässä täytyy
nyt sen verran edustaja Kaumaa kompata, koska tuomioistuinvirasto kuitenkin vastaisi tuo-
mareiden ja muun henkilöstön koulutuksesta ja tulisi tällöin niin sanotusti myös tämmöi-
seksi riippumattomaksi virastoksi tänne poliitikkojen ja muiden väliin, ja siinä mielessä-
hän Vantaa on erinomainen sijaintipaikka. [Välihuutoja] Täällähän suurin osa tuomareista
töitä tekee, täällä Helsingin seudun alueella, joten säästetään paljon matkakuluissa ja kai-
kessa muussa, kun majoitutaan Vantaalla ja käydään koulussa siellä ja niinpäin pois. [Vä-
lihuutoja] Siinä mielessä, arvoisa ministeri, olisin kysynyt: Mitkä olivat ne painavimmat
kriteerit, että Vantaa valittiin? Tietysti se, että siellä on Korso, mutta onko lisäksi muita kri-
teereitä?

14.20 Katja Hänninen vas (vastauspuheenvuoro): Arvoisa rouva puhemies! Kyllä mi-
nuakin kiinnostaa, niin kuin monia muitakin edustajia tässä salissa, ne perustelut, että min-
kä takia, ministeri, päädyitte esittämään tuomioistuinvirastoa Vantaalle ettekä jonnekin
muualle. Käsittääkseni kuitenkaan ei voida sanoa, etteivätkö muutkin sijoituspaikat, jotka
olivat tässä vertailussa mukana, olisi täyttäneet niitä kriteereitä, jotka tälle tuomioistuinvi-
raston sijainnille ja tälle virastolle on asetettu, vaan tämä vaikuttaisi olevan poliittinen pää-
tös, että tätä on nytten tänne Vantaalle esitetty. Mutta ei se sulje pois minusta sitä, että olisi
ollut myös jokin toinen vaihtoehto yhtä hyvä, ja sen takia nämä perusteluiden vaateet ovat
ihan paikallaan. Toinen asia, minkä edustaja Karimäkikin nosti esille, on, että lakivalio-
kunta olisi halunnut ratkaista tämän yhdessä käräjäoikeusverkoston uudistuksen kanssa.

Ja edelleen pitää kysyä ministeriltä: olisitteko valmis harkitsemaan, että erittäin tehok-
kaat, kustannustehokkaat, laadukkaat ratkaisut omaavat istuntopaikat ja kansliat säilytet-
täisiin, kuten Iisalmessa, Raahessa ja Varkaudessa?

14.22 Antero Laukkanen kd (vastauspuheenvuoro): Arvoisa rouva puhemies! Siltarum-
pua minäkin täällä hakkaan mutta tällä kertaa rummutan Rovaniemen puolesta. Pohdin si-
tä, että kyllä tämä nyt olisi ollut oikeusministeriöltä aivan oikea suunta lähteä miettimään,
missä nämä koulutukset ovat. Niitä ei ole vain yhdessä suunnassa. Vaikka olen Espoosta,
silti näen tämän aluepoliittisesti merkittävänä. Erityisesti se rohkaisisi maakuntiakin näke-
mään ja ymmärtämään, että todella täällä eduskunnassa on muutakin kuin suurten kaupun-
kien politiikkaa.

Sitten pohdin sitä, että tämä tuomioviraston perustaminen tulee vasta nyt, vaikka kärä-
jäoikeusuudistus hetki sitten päätettiin. Olisin kysynyt oikeusministeriltä kahta asiaa: Mik-
si tämä päätettiin sijoittaa Vantaalle, miksi ei jonnekin muualle? Ja toiseksi, miksi tämä jär-
jestys oli näinpäin, kun ne ovat kuitenkin ihan lähekkäin? Miksi ensin käräjäoikeusuudis-
tus [Puhemies koputtaa] ja sitten vasta tuomarivirasto?

14.23 Eeva-Maria Maijala kesk (vastauspuheenvuoro): Arvoisa puhemies! On hyvä jat-
kaa Laukkasen puheenvuorosta.

Kysynkin ministeriltä, onko jotain erityistä syytä, minkä takia tämä tuomioistuinvirasto
tulisi sijoittaa justiinsa Vantaalle. Eikö meidän näissä päätöksissä pidä miettiä ensisijaises-
ti valtion etua, koko valtion etua, siis Suomen, jossa me kaikki asumme?

Meillä on myös muualla hyvin paljon osaajia, meillä on hyviä yhteyksiä ympäri Suo-
mea, siitä me olemme tunnettuja, yhteydet sekä liikenteessä että muussakin, digitaalisessa
6



Pöytäkirjan asiakohta PTK 89/2018 vp
toiminnassa ja kaikissa näissä. Monessa muussa paikassa, esimerkiksi Rovaniemellä, on
edullisempaa asua, siellä on pysyvämpää henkilökuntaa, ja siellä on myöskin pätevää osaa-
jaa. On oikeustieteitten tiedekunta, elikkä osaajia on. Minäkin olen siellä koulun käynyt,
oikeustieteellisen, ja tullut siihen tulokseen, että pätevää henkilökuntaa näyttää olevan saa-
tavissa kyllä ihan tarpeen mukaan. 

Puhemies Paula Risikko: Myönnän viisi vastauspuheenvuoroa, sen jälkeen saa ministeri
vastata. Nämä henkilöt ovat Kivelä, Hoskonen, Raatikainen, Jarva ja Kulmala.

14.24 Kimmo Kivelä sin (vastauspuheenvuoro): Puhemies! On varmasti monia rationaa-
lisia perusteita oikeusviraston perustamiseksi, mutta on myös kriittisiä ääniä, jotka on syy-
tä ottaa vakavasti. Puhutaan, että tämän viraston perustamisen resurssit, käyttökulut ovat
sitten pois varsinaisesta oikeuslaitoksen toiminnasta. Historian varrella kokemukset kes-
kusvirastoista eivät ole pelkästään positiivisia.

Toki itse uskon, että tämä merkittävästi lisää oikeuslaitoksen prosessien sujuvuutta, kan-
salaisten oikeusturvaa ja ylipäätänsä jäntevöittää oikeuslaitosta, ja juuri se, että tuomareil-
le annetaan täydennys- ja ajankohtaiskoulutusta.

Liityn kyllä myös, oikeusministeri, niihin, jotka kyseenalaistavat tämän sijaintipaikan.

14.25 Hannu Hoskonen kesk (vastauspuheenvuoro): Arvoisa rouva puhemies! Todella-
kin, kun uusia virastoja perustetaan, kyllä siinä yhteydessä pitäisi ihan aidosti käydä se kes-
kustelu, niin kuin nyt on julkisuudessa käytykin, mutta käydä se korkeimmalla poliittisella
tasolla, siitä, että tässähän on nyt juuri se tilaisuus tehdä sitä oikeaa, koko Suomen huomi-
oivaa politiikkaa.

Väite siitä, että jossakin on enemmän ihmisiä tai vähemmän ihmisiä: Meillä kuitenkin
Suomi on kokonaisuus, ja katsokaapa nyt esimerkiksi Suomen metsävaroja. Lähes kaikki
metsälliset toiminnot on keskitetty tänne Helsinkiin, mutta itse metsävarannot ovat jossa-
kin ihan muualla. Siinäkään asiassa ei ole huomioitu tätä todellisuutta. 

Tässä nyt käsittelyssä olevassa asiassa toivoisin, että oikeusministeri ottaisi nyt niin sa-
notusti lusikan kauniiseen käteensä ja huomioisi, missä oikeustiedettä opetetaan. Esimer-
kiksi edustaja Antti Kurvinen kertoi omassa puheenvuorossaan nämä paikkakunnat. Ni-
menomaan näen, että tässä on se mahdollisuus tehdä oikeudenmukaista politiikkaa, ja ha-
jauttaminen sinänsä on viisautta eikä resurssien tuhlausta. Se on aina viisautta, koska kes-
kittäminen on se suuri riski.

14.26 Mika Raatikainen ps (vastauspuheenvuoro): Arvoisa rouva puhemies! Käytän ti-
laisuutta hyväkseni enkä nyt puutu tähän. Sijoitetaan nyt, minne sijoitetaan. Tämä ei näin
helsinkiläisenä hirveästi aiheuta parran pärinää. Siltarummuista puhutaan, mutta minä en
niihin ole perehtynyt.

Käytän tilaisuutta hyväkseni. On hienoa, että tuomioistuinlaitos uudistuu, ja kysyisin-
kin oikeusministeriltä, aikooko tässä tilanteessa hallitus kenties ryhtyä joihinkin toimiin
varmistaakseen sen, että tuomareiden riippumattomuus ja erottamattomuus turvataan tilan-
teessa, jossa merkittävä osa tuomareista toimii määräaikaisissa viroissa. Meillähän on aika
paljon tuomareita käsittääkseni tällä hetkelläkin määräaikaisina, ja kun työpaineet aiheut-
tavat sen, että yritetään olla tehokkaita, niin siinä on pieni riski, että tuomioiden laatu ehkä
vaihtelee, jos yritetään olla ylitehokkaita. Sen vuoksi kysymys. — Kiitos.
7



Pöytäkirjan asiakohta PTK 89/2018 vp
14.27 Marisanna Jarva kesk (vastauspuheenvuoro): Arvoisa puhemies! Ihan asiallista
keskustelua käydään näistä sijoittumispaikoista näitten valtion toimintojen osalta. Kuiten-
kin näissä kyselyissä, joita on tehty medioitten toimesta, valtaosa suomalaisista tukee ni-
menomaan valtion vahvaa roolia valtion toimintojen sijoittamisessa, ja näkisin, että oi-
keusministeriö myös tässä noudattaa linjaa, jota on tämänkin hallituksen aikana haluttu
viedä eteenpäin, että alueitten vahvuuksiin perustuen näitä toimintoja viedään eteenpäin ja
kehitetään.

Toinen asia, johon haluaisin kiinnittää huomiota, on näitten käräjäoikeuksien osalta, kun
tätä rakennemuutosta tehdään ja näiden jäljelle jäävien käräjäoikeuksien osalta on haluttu,
että niitten toimintaa kehitetään ja vahvistetaan. Onko tarkoitus, ajatus ja toimintalinja se,
että näitä toimintoja — esimerkiksi näitä summaarisia riita-asioita, joista on ollut keskus-
telua — keskitetään nyt sitten esimerkiksi näihin pienempiin käräjäoikeuksiin, jotta siellä
nykyisten hyvien sähköisten menettelytapojen kautta, jotka ovat myös oikeusturvan kan-
nalta [Puhemies koputtaa] ihan tasavertaisia kansalaisille, pystytään näitä toimintoja vah-
vistamaan?

Puhemies Paula Risikko: Vielä edustaja Kulmala, ja sen jälkeen ministerin vastaus.

14.28 Kari Kulmala sin (vastauspuheenvuoro): Arvoisa rouva puhemies! Tuomioistuin-
virasto on ehdottomasti perustettava, ja siitä ovat kaikki tässä salissa samaa mieltä. Kerron
vielä noista tuomioistuinviraston tehtävistä, koska niistä näyttää olevan hieman epätietoi-
suutta. Elikkä lainaan suoraan tästä esityksestä: ”Tuomioistuinviraston tehtävänä olisi huo-
lehtia tuomioistuinlaitoksen toimintaedellytyksistä, tuomioistuinten toiminnan kehittämi-
sestä, suunnittelusta ja tukemisesta. Virasto toimisi oikeusministeriön hallinnonalalla,
mutta olisi toiminnallisesti itsenäinen keskusvirasto. Se palvelisi koko tuomioistuinlaitos-
ta.”

Arvoisa ministeri, kysyn tässä vaiheessa kuten niin moni muukin: minkä takia tällaista
virastoa ei voida suunnitella minnekään muualle kuin pääkaupunkiseudulle? Meillä on ole-
massa esimerkiksi Rovaniemi, Kouvola, Joensuu, jotka ovat sellaisia alueita, minnekä tä-
män hyvin voisi sijoittaa.

Puhemies Paula Risikko: Ja sitten ministeri vastaa. — 3 minuuttia, olkaa hyvä.

14.29 Oikeusministeri Antti Häkkänen: Arvoisa puhemies! Kun katsotaan ripauksen
verran Suomen rajojen ulkopuolelle, niin tällä hetkellä kaikista huolestuttavin kehitys — ei
pelkästään kauppasuhteiden jäätyminen tai muut — on monissa länsimaissa tapahtuva oi-
keusvaltion horjuttaminen. Sitä tapahtuu USA:ssa, sitä tapahtuu monissa Euroopan mais-
sa. Tuomioistuinlaitos on oikeusvaltion ydinkulmakivi. Sen luottamusta, sen toimintaky-
kyä täytyy vaalia Suomessa kuin kultajyvää. Siihen en soisi sekoitettavan mitään muuta
kuin tuomioistuimen parhaan toimintakyvyn turvaavia perusteita. Se on ollut minulla tässä
kaiken päätöksenteon perustana.

Tuomioistuinviraston tehtävät tulevat olemaan nykyisiä tehtäviä, eivät siis uusia tehtä-
viä. Niitä pääosin hoidetaan tällä hetkellä oikeusministeriössä. Ne eivät ole tilivirastoteh-
täviä, ne eivät ole palkanlaskentatehtäviä. Ne ovat erittäin keskeisiä tuomioistuinlaitoksen
toimintakykyyn, kehittämiseen ja ohjaamiseen liittyviä tehtäviä, siis tehtäviä, joiden varas-
8



Pöytäkirjan asiakohta PTK 89/2018 vp
sa tuomioistuinlaitoksen luotettavuus, uskottavuus, toimintakyky, kustannustehokkuus —
kokonaisuus — tulee joko menestymään tai epäonnistumaan.

Sen takia tämän viraston paras mahdollinen toimintakyky on ainoa kriteeri, joka oli
myös sijaintipaikan valinnassa. Asiantuntijatoimikunta perusteellisesti ruoti eri paikka-
kuntia, niiden positiivisia ja negatiivisia piirteitä. Halusin vielä teetättää uuden selvityksen
ministerikauteni aluksi, mikä paikkakunta parhaiten kykenee turvaamaan tuomioistuinlai-
toksen toimintakyvyn niukkojen resurssien aikakautena. Sijainnin, saavutettavuuden, toi-
mintakyvyn kannalta pääkaupunkiseutu oli paras, ja pääkaupunkiseudun kunnista Helsin-
ki ei ollut paras, vaan nimenomaan Vantaa, koska se on helpoiten saavutettavissa ympäri
Suomea niin idästä kuin lännestä, pohjoisesta ja etelästä. Etelä-Suomen alueella sijaitsee
ylivoimaisesti suurin osa tuomioistuinlaitoksen henkilökunnasta. Se on kustannuksiltaan
tehokas. Tätä on selvitetty, ja tätä analyysiä on itse asiassa useampi sata sivua. Tätä ei ole
tehty minään hetken mielijohteena. Uskon, että puhujakaartia kun katsoo, niin minä olen
itse asiassa varmaan ainoa, joka on oikein kunnon maaseutupitäjästä kotoisin. [Eduskun-
nasta: No, no!] Eli voin sanoa, että kyllä myös minä olisin nähnyt, että tämä virasto voisi si-
jaita jossain muualla, mutta kun katsotaan puhtaasti asiantuntijaselvityksiä, niin selvästi
paras sijaintipaikka on Vantaalla.

Mitä tulee näihin muihin kysymyksiin, niin palaan vielä debatin jatkuessa ja keskuste-
lun jatkuessa näihin muihin.

14.32 Maria Tolppanen sd (vastauspuheenvuoro): Arvoisa puhemies! Kun ministeri sa-
noi nämä viimeiset sanansa, nousin heti ylös. Eli kun kehitetään tuomioistuinlaitosta, niin
se on todellakin se asia, mihin haluaisin puuttua ja mistä haluaisin, että uskallettaisiin nos-
taa asioita esille. Vaikka me kaikki tiedämme, että jokainen asia, joka tuomioistuimeen tu-
lee, on omalaisensa ja erilainen, niin siitä huolimatta vaikuttaa siltä, että hyvin samankal-
taisia asioita käsitellään eri tuomioistuimissa eri tavalla, ja muun muassa rangaistukset ei-
vät aina näytä olevan yhteisverrannollisia. Tullaanko tässä puuttumaan sitten tällaisiin
asioihin?

Ja toinen asia, se, kun nämä pienet, varsinkin sosiaali- ja terveyspuolen, laskutyöt jäävät
maksamatta: Kun niitä sitten kierrätetään perintäfirmojen kautta ja sitten ne aikanaan me-
nevät ulosottoon ja sen jälkeen sitten tulevat nämä perintäfirmojen kulut, jotka menevät oi-
keuteen, ja siellä myöskin määrätään niistä hinnat, niin se nostaa näiden köyhien ihmisten
velkatasoa ja he eivät pääse koskaan siitä velastaan pois. Tullaanko tässä jonkinnäköistä
oikotietä tekemään, niin että kaikkiin ei tarvittaisi sitä tuomarin kopautusta?

Puhemies Paula Risikko: Sitten taitaa olla puhujalistan aika. Ensimmäisen puheenvuo-
ron tässä vaiheessa käyttää edustaja Kurvinen.

14.34 Antti Kurvinen kesk: Arvoisa rouva puhemies! Tämä käsittelyssä oleva tuomiois-
tuinviraston perustaminen on erittäin myönteinen asia, ja haluan kiittää siitä Sipilän halli-
tusta.

Tämä on ollut pitkäaikainen tavoite, jota muun muassa Suomen Lakimiesliitto on hyvin
voimakkaasti ajanut. Kyllähän se tämän esityksen suurin pihvi on kuitenkin se, että tällä
vahvistetaan suomalaisten tuomioistuinten riippumattomuutta ja vahvistetaan sitä vallan
kolmijako-oppia, jossa me täällä säädämme lait, virkamiehet käyttävät toimeenpanovaltaa
ja sitten riippumattomat, erottamattomat tuomarit soveltavat lakeja. Tämä on sillä lailla po-
9



Pöytäkirjan asiakohta PTK 89/2018 vp
sitiivinen asia ja lisää ainakin riippumattomuutta. Toivon, että myös tuomioistuinlaitoksen
laatua tämä esitys tulisi parantamaan.

Minusta edustaja Raatikainen käytti täällä debatissa erinomaisen puheenvuoron siitä,
että meillä on erittäin paljon määräaikaisessa virassa olevia tuomareita — ja itsekin tunnen
henkilökohtaisesti monia nuoria tuomareita, jotka ovat tässä tilanteessa — ja pelkäänpä,
että se on omiaan heikentämään meillä esimerkiksi laadukkaan, hyvän, parhaan henkilös-
tön saamista tuomareiksi. Muutenkin se riippumattomuus on kyseenalaista, jos sinun tuo-
marinvirkasi on muutaman kuukauden pätkissä. Siihen tarvittaisiin varmasti uusia ideoita.

Puhemies! En voi olla vielä palaamatta tähän sijaintipaikka-asiaan. Toivoisin, että oi-
keusministeri kertoisi, miksi hän ei noudattanut alueellistamisen koordinaatioryhmän suo-
situsta, että asia ratkaistaisiin koko valtioneuvoston istunnossa. Lisäksi tuntuu hassulta se,
kun täällä kerrotaan, että laadukasta oikeudellista osaajakuntaa ei saada mistään muualta
kuin pääkaupunkiseudulta. Mitä oikein sitten vaikkapa Rovaniemen tai Vaasan oikeustie-
teelliset tekevät? Ovatko ne aivan laaduttomia yksiköitä? Meillähän on juristeja pitkin
Suomea, meillä on hovioikeuksia useammalla paikkakunnalla. Voisi sanoa, että tämä olisi
helppo alueellistettava kohde. Ja en voi olla mainitsematta tästä asiantuntijaselvityksestä,
että aika heikolla tasolla vielä näyttää olevan oikeusministeriössä digitalisaatio, jos matka-
kustannusten, matkustelun fyysisten kokousten, vuoksi perustettiin tämä sijaintipaikka
pääkaupunkiseudulle, koska vaikkapa pörssiyhtiöt käyttävät todella paljon sähköisiä ko-
kouksia.

Puhemies! Lisään vielä loppuun sen, että muissa Pohjoismaissa on katsottu tarpeellisek-
si alueellistaa tämäntyyppiset virastot, tällaiset tuomioistuinvirastot. Alueellistaminen on
pohjoismainen malli.

14.36 Markus Lohi kesk: Arvoisa puhemies! Vielä haluan tähän alkuun kiittää oikeusmi-
nisteriä siitä, että tämä tuomioistuinvirasto ollaan vihdoin perustamassa Suomeen. Se on
erittäin tarpeellinen hanke ja korostaa nimenomaan, että halutaan pitää vallan kolmijako-
opinkin mukaan nämä eri regiimit erillään Suomessa. Tuomioistuinviraston tehtävähän
olisi huolehtia tuomioistuinlaitoksen toimintaedellytyksistä, kuten ministeri tuossa edellä
totesi, tuomioistuinten toiminnan kehittämisestä ja suunnittelusta ja niiden tukemisesta ja
niin edelleen. Tämä on siis erittäin tärkeä laki, mitä nyt ollaan täällä lähetekeskustelussa
käsittelemässä.

Täällä on luonnollisesti noussut esille tämän uuden viraston sijoituspaikka, ja minusta
on ihan aiheellista käydä keskustelua siitä vielä. Haluan ihan alkuun varmuuden vuoksi sa-
noa, että eihän minulla Vantaata vastaan mitään ole, se on hieno paikkaunta, siellä varmas-
ti tehdään hyvää työtä. Mutta kun puhutaan koko Suomen kehittämisestä, niin kyllä se tänä
päivänä on sitä, että ei niinkään yritetä hajottaa vähän joka puolelle kaikkea, vaan se on si-
tä, että pyritään vahvistamaan kunkin alueen ja paikkakunnan luontaisia vahvuuksia. Sil-
loin kun siihen on järkevät perusteet, niin varsinkin uusien virastojen osalta katsotaan,
mikä olisi semmoinen järkevä sijoituspaikka, jossa on jo olemassa osaamiskeskittymä, pu-
hutaan klustereista, ja meillä on olemassa Suomessakin useita paikkakuntia, joissa on oi-
keudellisen osaamisen keskittymiä. Siellä on hovioikeutta, siellä on oikeustieteellistä kou-
lutusta ja niin edelleen.

Kun katsotaan muita Pohjoismaita, kuten edustaja Kurvinen edellä hyvin totesi, Ruotsi
ja Norja ovat tehneet ratkaisun, että heidän tuomioistuinvirastonsa on sijoitettu noin tunnin
lentomatkan päähän pääkaupungista. Ja kyllä hekin varmasti sitä ratkaisua tehdessään ovat
10



Pöytäkirjan asiakohta PTK 89/2018 vp
lähteneet ihan samasta tavoitteesta kuin edellä ministerin kuulimme toteavan, että tuomio-
istuinten parhaan toimintakyvyn turvaaminen ja tuomioistuinviraston toimintakyvyn tur-
vaaminen on se ohjaava tekijä. Mutta he ovat päätyneet tähän, ja heillä näyttää olevan voi-
makkaamminkin se suunta, että katsotaan vähän, että koko maata kehitetään.

On tunnustettava se, että vaikka Vantaa on hieno paikkakunta, niin eihän tämmöinen
muutaman kymmenen hengen sinänsä tärkeä virasto, mutta ei kovin iso virasto, Vantaalle
ole valtavan tärkeä työllistymismielessäkään. Mutta jos se olisi sijoitettu jollekin toiselle
paikkakunnalle Suomessa, niin se olisi ollut tietyllä tavalla kruununjalokivi, josta se paik-
kakunta olisi varmasti pitänyt erittäin hyvää huolta ja hakenut sille parhaat mahdolliset toi-
mintaedellytykset sillä kyseisellä paikkakunnalla. Kun meillä jo luontainen väestökehitys
näyttää olevan sitä, että väestö pakkautuu pikkuhiljaa tänne pääkaupunkiseudulle ja suu-
riin keskuksiin, niin sitä kannattaisi myös poliittisesti katsoa, voitaisiinko vähän vastavir-
taan tässä kysymyksessä mennä ja rakentaa eheää Suomea tältäkin kannalta.

Kuten täällä edellä on todettu, tämä sijoituspäätöshän kävi alueellistamisen koordinaa-
tiotyöryhmässä ja koordinaatiotyöryhmä lausunnossaan edellytti, että tämä sijoittamispää-
tös olisi syytä viedä valtioneuvoston päätettäväksi. Sen takia olen kyllä hieman pahoillani,
että näin ei toimittu, ja on tunnustettava sekin, että kyllä tässä meidän monipuoluejärjestel-
mässä hallituspuolueiden välilläkin on näkemyseroja ja keskustan ryhmä tästä antoi kyllä
selvän ja hyvin yksimielisen viestin, että tämä olisi syytä alueellistaa. Ja myös Itä- ja Poh-
jois-Suomen maakunnat yhdessä yksimielisesti ottivat kantaa alueellistamisen puolesta.

Nyt olemme kuitenkin tässä, ja eteenpäin on katsottava. Kokonaisuutena hankehan on
hyvä, vaikka tähän vähän kyllä jääkin tämmöistä ikävää sivumakua, kun hienot mahdolli-
suudet jätetään nyt käyttämättä.

14.41 Kari Tolvanen kok: Arvoisa rouva puhemies! Tästä tuomioistuinvirastosta, tai tuo-
miohallinnosta, millä nimellä sitä nyt kutsutaankaan, on puhuttu jo vuosikausia ja monta
hallituskautta, ja nyt meillä on semmoinen oikeusministeri, joka on toteuttanut tämän. Eli
kiitos oikeusministerille. Te ette pelkästään puhu, vaan te toimitte, tässäkin asiassa, niin
kuin monessa muussa.

On todella tärkeää, että tämä tuomioistuinvirasto vihdoinkin perustetaan. Se hoitaa erit-
täin tärkeitä tehtäviä: se huolehtii tuomioistuinten toimintaedellytyksistä, toiminnan kehit-
tämisestä, suunnittelusta ja tukemisesta. Niin kuin sanoitte, nämä eivät ole mitään tämmöi-
siä palkanlaskentatehtäviä, vaan tänne tarvitaan erityisosaajia, sekä juridisen osaamisen
alueelta että myös kehittämisen, koulutuksen alueelta — huippuosaajia. En väitä, etteikö
niitä olisi joka puolella Suomea, mutta näitä tähän virastoon tarvitaan.

On tärkeätä, että tämä on itsenäinen keskusvirasto. On tärkeää, että tuomioistuimet
myös ulkoisesti näyttävät riippumattomilta, että ne eivät näytä olevan poliittisessa ohjauk-
sessa. En väitä, että näin olisi, mutta se saattaa näyttää siltä, ja nyt tällainen itsenäinen vi-
rasto poistaa tämän ulkoisesti hankalan tilanteen.

Se on ihan selvää, että tämän viraston henkilöstön, joka valitaan, pitää olla sellaista ko-
kenutta, arvostettua henkilökuntaa, joka saa tuen täältä niin sanotulta operatiiviselta tasol-
ta elikkä tuomareilta, jotka siellä arjessa, kädet savessa, niitä tuomioita jakavat. Minun
mielestäni tämän henkilöstön, joka valikoituu, pitää olla todella kokenutta, niin että heillä
on näkemyksiä. Tätä taustaa vasten kysyisinkin — varmaan selvitysraporteissa onkin —
onko tämä yksi peruste, miksi tänne Etelä-Suomen suunnalle tämä virasto nyt päätettiin si-
joittaa. En väitä, etteikö muualla Suomessa olisi ammattitaitoista henkilöstöä, mutta uskoi-
11



Pöytäkirjan asiakohta PTK 89/2018 vp
sin, että tänne Etelä-Suomeen heitä on helpommin saatavilla. Oliko tämä se peruste, eräs
niistä?

14.43 Eeva-Maria Maijala kesk: Arvoisa puhemies! Tuomioistuinviraston perustami-
seen liittyy tuomioistuinlaitoksen keskushallintotehtävien siirtäminen pois oikeusministe-
riöstä. Vanhan vallan kolmijako-opin mukaan ajateltuna päätös onkin perusteltu. Sen voi-
daan katsoa edistävän tuomioistuinten riippumattomuuden periaatetta, ja se näyttää parem-
malta myös kansainvälisessä vertailussa. Toisaalta, oikeusministeriö lienee tähänkin asti
hoitanut näitä tehtäviä tuomioistuinten riippumattomuutta kunnioittaen, eli eihän meillä
mitään isompaa ongelmaa ole kyllä ollut tähänkään mennessä.

Julkisuudessa keskustelu tuomioistuinvirastosta on keskittynyt lähinnä tuomioistuinvi-
raston sijoituspaikkaan. Tämä on sinänsä ymmärrettävää. Muun muassa monissa Pohjois-
maissa valtion virastoja siirretään pääkaupungista maakuntiin tasapuolisen aluekehityksen
edistämiseksi. Meillä kuitenkin oikeusministeri on päättänyt sijoittaa tuomioistuinviraston
Vantaalle, vaikka yhdeksän muutakin kaupunkia olivat valmiina ja kelvollisia sijoituspai-
kaksi. Kun ministeri äsken kertoi perusteluja, niin en minä ainakaan löytänyt niistä perus-
teluista syytä, että minkä takia se piti siirtää juuri Vantaalle. Kun joka tapauksessahan sen
tulee siirtyä Helsingistä jonnekin, niin minkä takia sen pitää sitten siirtyä Vantaalle, johon
pitää kaikki alkaa rakentamaan alusta alkaen?

Tässä kokonaisuudessa on kyse myös oikeudenmukaisuudesta. Julkista keskushallintoa
ylläpidetään koko Suomesta kerättävillä verovaroilla. Kuitenkin niiden työntekijät asuvat
pääasiassa pääkaupunkiseudulla, maksavat veronsa pääkaupunkiseudun kunnille ja käyttä-
vät lähinnä näiden alueiden palveluita. Kyse on suuresta tulonsiirrosta maakuntien Suo-
mesta ruuhka-alueelle. Me, muun Suomen asukkaat, siis elätämme hyvin pitkälle pääkau-
punkiseudun asukkaita. Pitääkö meidän kaikessa jatkaa tätä elättämistä? Kannustankin
valtionhallintoa, että se ottaisi mallia muun muassa Kansaneläkelaitoksesta, joka on me-
nestyksellisesti alueellistanut toimintojaan eri puolelle Suomea. Myös säästöjä syntyy, kun
toimitilat otetaan edullisten neliöhintojen perusteella. Alueellistaminen toimisi myös oi-
keuslaitoksen puolella, jos vain hyvää tahtoa riittää.

Yhtään ei pidä antaa periksi, vaan tuomioistuinvirastossa täytyy olla pätevää, osaavaa
henkilöstöä, laadusta me emme saa tinkiä ollenkaan. Meidän täytyy lähteä siitä, että sijoit-
tumisen pitää olla koko valtion etu. Ja koko valtion etuhan on, että se on ensinnäkin kus-
tannustehokas ja toimiva kokonaisuus.

Tuossa jo aikaisemmin sanoin esimerkkinä Rovaniemen, jonka tunnen kaikkein parhai-
ten: Siellähän minun tietojeni mukaan on paljon osaajia, on hyvä osaamiskeskittymä, se on
kiinnostava paikka. Lappiin tulee mielellään asukkaita pysyvästi asumaan ja olemaan. Se
on turvallinen ympäristö, varma ympäristö. Siellä on todellakin hyvä yliopisto. Sinne ym-
päristöön on saatu hyvin päteviä opettajia ja osaajia. Siellä on olemassa hyvät yhteydet,
erittäin hyvät kulkuyhteydet, hyvät nettiyhteydet ja kaikki muut. Eihän asiakkaan välttä-
mättä tarvitse niin hirveän paljon kulkeakaan sinne Rovaniemelle. Tosin Suomihan on kul-
kuyhteyksien osalta hyvin nopea ja pieni maa. Minä itse asun 1 000 kilometrin päässä tääl-
tä Helsingistä. Jos oikein pitää vauhtia, ei minullakaan kestä kuin neljä tuntia, niin minä
olen täällä. Kun ensin ajan sen 200 kilometriä Rovaniemen lentokentälle ja sitten sieltä tu-
len tänne, niin minä olen jopa neljässä tunnissa täällä eduskunnassa. [Timo Heinonen: Ja
Vantaalle nopeammin! — Naurua] — Vantaa on yksi vaihtoehto. Mutta niin kuin minä sa-
noin, sinne pitää kaikki rakentaa uusiksi. Meillä on Rovaniemi, Rovaniemi olisi minulle
12



Pöytäkirjan asiakohta PTK 89/2018 vp
paljon lähempänä, mutta Rovaniemi on muualtakin Suomesta hyvin nopean yhteyden
päässä. — Pääkaupunkiseudun etu on ehdottomasti se, että koko Suomessa menee hyvin.

Vielä sen verran käräjäoikeusverkostosta, että kun itse aikoinaan auskultoin Kemijär-
ven käräjäoikeudessa ja sain sitä kautta varatuomarinkin paperit, niin sielläkin oli aina pä-
tevä tuomari, siellä oli pätevä laamanni ja oli henkilökuntaa hyvin käytössä. Mutta viime
vuosina koko Suomen käräjäoikeusverkosto on ajettu todella pahalla kädellä alas. Ja nyt se,
että tämä tuomioistuinvirastokin aiottaisiin sijoittaa Vantaalle, on sitten kyllä keskittämi-
sen piste koko tämän laitoksen alasajossa. [Timo Heinonen: Mihin me tarvitaan oppositio-
ta?]

14.49 Antero Laukkanen kd: Arvoisa rouva puhemies! Tämä tuomioistuinviraston pe-
rustaminenhan perustuu oikeudenhoidon uudistamisohjelmaan, joka vuonna 2013 julkais-
tiin. Suomalaista oikeuslaitosta uudistetaan nyt vahvalla kädellä tuon ohjelman pohjalta, ja
myös paljon hyviä asioita siellä tapahtuu. Täytyy tietysti todeta, että on vielä liian aikaista
arvioida, mitä nämä kaikki uudistukset sitten yhdessä tuottavat. Kaikista eniten olen huo-
lissani kansalaisten oikeusturvan toteutumisesta, erityisesti pienituloisten ihmisten ja nii-
den, joiden on muutenkin vaikea saada asiaansa käsiteltäväksi.

Tuomioistuinten ja käräjäoikeuksien määrä harvenee voimakkaasti. Erilaisista kielelli-
sistä oikeuksista jatkuvasti tingitään. Ne tuottavat nyt erilaista tuskaa monella paikkakun-
nalla. Henkilökuntaa on vaikea saada muuttamaan uusiin pisteisiin kielitaitonsa kanssa.
Tästä meillä vielä tulevaisuudessa varmasti saadaan paljon raportteja.

Tuomioistuinviraston perustaminen on erittäin tervetullut kokonaisuudistus, ja siitä täy-
tyy todeta, että se on erittäin laajaa luottamusta ja toivettakin toteuttava esitys. Vastustajia
on ollut kovin vähän, ja koko tuomarikunta sekä asianajajakunta tätä uudistusta tukevat.

Tämä sijaintipaikka täällä tietysti herättää kipua, ja toivoisinkin, että valtioneuvosto vie-
lä keskenänsä kävisi tästä paikasta avoimen keskustelun, joka vastaisi sitä prosessia, kuten
oli luvattu meille kansanedustajille, että näin tätä asiaa hoidetaan. Jos sellainen keskustelu
on käyty — minähän en voi tietää kaikkea, mitä on käyty — niin sitten olisi hyvä saada sii-
täkin selvitys, miksi hallituspuolueet ovat tällaiseen ratkaisuun päätyneet, että tätä alueel-
lista sijoittamista ei tässä harrasteta, vaikka sellainen mahdollisuus olisi ja se tukisi koko
maata paremmin kuin se, että kaupunkiseudut vain vahvistuvat. Pääkaupunkiseudulta ole-
vana poliitikkona laitan tässä tulevan eduskuntavaalipaikkanikin vaakalaudalle, mutta silti
olen sitä mieltä, että Suomi kyllä ansaitsee sellaisen kokonaisvaltaisen kohtelun näissä
isoissa päätöksissä. 

14.51 Hanna-Leena Mattila kesk: Arvoisa rouva puhemies! Tuomioistuinhallinnossa on
tapahtunut paljon keskittämistä, joka on suurelta osin perusteltavissa kehittämis- ja säästö-
syillä mutta ei kaikilta osin.

Marraskuussa 2017 Raahen seutukunta sai vahvistuksen pitkään velloneelle keskuste-
lulle Raahen käräjäoikeuden lakkauttamisesta. Eduskunta oli tehnyt päätöksen yhdistää
Ylivieska-Raahen käräjäoikeus Oulun käräjäoikeuteen. Vaikka kyse oli osasesta laajassa
käräjäoikeusverkoston kehittämishankkeessa, tuntui lopullinen päätös musertavalta. Ol-
koonkin, ettei suurin osa seutukunnan ihmisistä koskaan käyttäisi käräjäoikeuden palvelui-
ta, on se yksi kaupungin ja seutukunnan elinvoimasta viestivä osatekijä. Jatkossa Raahessa
ei saisi käräjäoikeuden palveluja laisinkaan, vaan Raahen alueen käräjäistunnot järjestet-
täisiin pääsääntöisesti Oulun oikeustalolla.
13



Pöytäkirjan asiakohta PTK 89/2018 vp
Uudistusta ja siihen kuuluvaa käräjäoikeusverkoston karsimista on perusteltu pitkälti
säästösyillä. Lähivuosina käräjäoikeuksissa on tiedossa merkittäviä digitaalisia ja turvalli-
suuteen liittyviä uudistuksia, jotka vaativat satsauksia. Uudistusta on perusteltu myös sillä,
että se parantaa lainkäytön laatua, kun tuomarit voivat kehittää syvempää erityisosaamista.

Rouva puhemies! Haluan kysyä oikeusministeri Häkkäseltä nyt, kun uudistus näyttää
siis tulevan ja sen myötä Raahesta käräjäoikeus poistuu: Onko Oulun käräjäoikeus itse val-
mis uudistukseen? Onko siellä tarvittavat toimitilat käytössä, kun uudistuksen on määrä as-
tua voimaan vuoden 2019 alusta? Tiedossa on, että nykyisiä toimitiloja piinaavat sisäil-
maongelmat. Tuleeko uudistuksesta tältä osin lopulta säästöä, jos Oulun käräjäoikeudelle
pitää hankkia uudet, terveelliset toimitilat, vaikka Raahessa olisi varta vasten oikeustalok-
si rakennetussa kiinteistössä terveelliset toimitilat vain 75 kilometrin päässä Oulusta edel-
leen käytettävissä?

14.54 Hannu Hoskonen kesk: Arvoisa rouva puhemies! Semmoinen asia unohtui, arvoi-
sa puhemies, sanoa, että tämä tuomioistuimen riippumattomuuden turvaaminen on totta
kai se ykkösasia, niin kuin ministeri itse hyvin puheenvuorossaan korosti. Mutta sen jäl-
keen, kun katsotaan näitä riippumattomuustilanteita, mitä tuomioistuimella pitää välttä-
mättä olla — se on itsestäänselvyys, siitä ei kannata edes keskustella — niin sitten kun on
tämä uusi hallintovirasto, missä se sitten aloittaakaan, sen tehtäväthän tietysti ovat tällä
hetkellä oikeusministeriön tehtäviä ja ne siirretään tälle uudelle virastolle, mikä sinänsä on
järkevää, että voidaan ne keskittää yhteen paikkaan ja katsoa kokonaisuutta. Ne hallinto-
tehtävät, jotka siirtyvät, totta kai helpottavat sitten oikeusministeriön omaa työtä, ja sitten
se oma työ, mikä helpottuu, toivon mukaan näkyy myös esimerkiksi eriasteisen lainsää-
dännön kehittämisessä niin, että pystytään turvaamaan tässäkin maassa paljon kritiikkiä
saanut erilaisten uusien lakien ja niihin liittyvien ongelmakohtien kohentaminen, niin että
yhä parempaa lainsäädäntöä Suomeen saataisiin aikaiseksi. Nythän on paljon keskusteltu
julkisuudessa, että meidän lainsäädännön ja varsinkin uusien lakiesitysten taso on kovin
heikkoa ollut ja siellä on ollut virheitä. Toivon mukaan tässäkin asiassa päästään eteenpäin.

Se, että uusi virasto huolehtii oikeuslaitoksen toimintaedellytysten parantamisesta koko
maassa, on myös erittäin hyvä ja tavoiteltava asia, ja tässä yhteydessä nostan kyllä esille tä-
män toimipaikan, missä tämä uusi virasto sitten aloittaakin. Alueellinen koordinaatioryh-
mä on tämän käsitellyt viime kesänä ja lausunut siitä painavan sanan, että sen pitäisi olla
valtioneuvoston yleisistunnossa ratkaistava asia. On aivan luonnollista, että tällaisessa
asiassa, kun uusia virastoja perustetaan, siitä käytäisiin kokonaisvaltainen poliittinen kes-
kustelu, ettei sorruttaisi sellaiseen menoon, kuten on huomattu esimerkiksi lääketutkimus-
keskus Fimean tapauksessa, jossa sitä alueellistettiin Kuopioon ja siitä nousi sitten aivan
valtava meteli, vaikka Kuopiossa on maailman huippulääketiedettä ja myös lääkeosaamis-
ta. Elikkä kyllä sitä osaamista muuallakin on.

Minä en halua kenenkään arvostelukykyä tai harkintakykyä tässä asettaa kyseenalaisek-
si, vaan kysymys on siitä, että meidän pitäisi tunnustaa, että tässä maassa on osaamista hy-
vin monella puolella Suomea. Esimerkiksi oikeustieteen alalla hyvin monessa yliopistossa
opetetaan korkeatasoista oikeustiedettä tässä maassa tuloksellisesti, ja ne ovat saaneet erit-
täin hyvää jälkeä maassa aikaan, ja tämänkin joskus pitäisi näkyä. Eihän se, hyvänen aika,
voi niin olla, että kaikissa tapauksissa ikään kuin peruslähtökohta on, että kaikki pääkau-
punkiseudulle ja sitten muutamasta pienestä rippeestä loput tappelevat. Niinhän se ei voi
olla.
14



Pöytäkirjan asiakohta PTK 89/2018 vp
Toivon, arvoisa rouva puhemies, ja toivon myös, arvoisa ministeri, kun te olette paikal-
la, että vielä kerran harkitsisitte tätä, vaikka mikäli oikein ymmärsin teidän puheenne par-
ren, sitä harkintaa tuskin enää tulee. Toivon kuitenkin, että se tulisi.

Puhemies Paula Risikko: Otetaan nämä kolme puheenvuoroa tästä reippaasti.

14.57 Olavi Ala-Nissilä kesk: Arvoisa puhemies! Kyllä hyvinkin reippaasti. — Tässä on
hyvä käydä keskustelua oikeusministeriön hallinnon kehittämisestä, sen palvelujen saata-
vuudesta ja myöskin alueellisista vaikutuksista. Suomessa valmistui viime vuonna seutu-
kaupunkiohjelma, jossa myöskin siinä yhteydessä katsottiin julkisten työpaikkojen vaikut-
tavuutta ja palvelujen saatavuutta. Osin se perustui tarkastusvaliokunnan lausuntoon kos-
kien Savonlinnan tilannetta, kun sieltä opettajakorkeakoulutus lakkasi. Minusta tässä ei ole
yksin kysymys työpaikoista vaan myöskin palvelujen saatavuudesta ja vaikuttavuudesta,
joita pitäisi näissä kakkoskaupungeissa, seutukaupungeissa, joita on 55 kappaletta Suo-
messa, katsoa.

Tässä tulen vähän asiasta sivuun, tähän ulosottotoimeen, josta siitäkin tässä voin san-
asen sanoa. Minusta digitalisaatio etenee ja ne palvelut on hyvä pitää kuitenkin lähellä seu-
tukaupunkeja silloin, kun on tarvetta. Eli Varsinais-Suomessa Turussa ei edes ole tiloja
keskittää näitä palveluja, kuitenkin sellainen suunnitelma on olemassa. Minusta, jos me
viemme seutukaupunkiohjelmaa eteenpäin, pitää nyt kerta kaikkiaan ottaa huomioon
myöskin tämä alueellinen vaikuttavuus, palvelujen saatavuus ja näiden alueiden kehittymi-
nen, joista monet ovat todella vahvoja vientikaupunkeja ja pitävät Suomen taloutta yllä.

14.58 Sanna Marin sd: Arvoisa puhemies! Tuomioistuinvirasto itsessään on varsin pe-
rusteltu, pitkään odotettu. Esimerkiksi lakivaliokunta on pitkään peräänkuuluttanut sitä,
että tuomioistuinvirasto Suomeen saadaan. Sinänsä esitykseen itsessään ei ole huomautta-
mista.

Mutta hieman hämmentyneenä olen kyllä seurannut tätä keskustelua ja sen takia tämän
puheenvuoron halusinkin pitää ja oikeastaan kysyä, onko tässä nyt joku riski, että tämä tuo-
mioistuinviraston eteenpäinmeneminen ei olekaan niin itsestäänselvää kuin vielä aikai-
semmin ajattelin. Täällä keskustan ja kokoomuksen kansanedustajat ovat oikeastaan aika
lailla tukkanuottasilla. Kokoomuksen kansanedustaja Heinonen on täällä muutaman ker-
ran jo huutanut omalta paikaltansa, että mihin tässä oppositiota oikein tarvitaan. Olen häm-
mentynyt. Keskustan ja kokoomuksen välillä selvästi on tässä asiassa syvä juopa, iso risti-
riita. Oikeusministeri on tässä salissa saanut aika kovaakin arvostelua tämän paikkakun-
nan osalta, ja nyt oikeastaan haluan kysyä oikeusministeri Häkkäseltä ja hallituspuoluei-
den edustajilta: onko nyt riski, että tämä asia ei mene eteenpäin? Tässä selvästi on hallitus-
puolueiden välillä nyt aikamoinen ristiriita ja ristiveto.

Puhemies Paula Risikko:  Täällä oli yksi puheenvuoropyyntö vielä, edustaja Heinonen, ja
sen jälkeen 2 minuutin vastaus ministerille.

14.59 Timo Heinonen kok: Arvoisa rouva puhemies! Täytyy todeta, että tämä pääminis-
teri Juha Sipilän hallituksen esitys on minun mielestäni hyvä. Niin kuin tässä keskustelus-
sa on esille tullut useamman kerran, tuomioistuinvirastosta on pitkän aikaa puhuttu, mutta
nyt oikeusministeri Häkkäsen johdolla tämä toteen laitetaan ja toimeen pannaan. Itse asias-
15



Pöytäkirjan asiakohta PTK 89/2018 vp
sa tämä hallituksen esitys ymmärtääkseni on ollut valtioneuvostossa ja mennyt valtioneu-
voston käsittelyssä yksimielisenä eteenpäin. Se tästä keskustelusta.

Arvoisa puhemies! Eli vuoden 2020 alussa perustetaan siis tuomioistuinvirasto, ja tällä
halutaan vahvistaa ennen muuta oikeusvaltion kulmakiviin kuuluvaa tuomioistuinten riip-
pumattomuutta, mikä on tullut tässä keskustelussa useissa puheenvuoroissa esille. Tuo-
mioistuinvirasto toimisi keskusviranomaisena ministeriötä luontevammin ja vastaisi siis
tuomioistuinten keskushallintotehtävistä. On varmasti järkevää, että näitä yhdistetään, ja
näin saadaan tehokkuutta tällekin puolelle. Virastolle tulee siis pääosa niistä keskushallin-
totehtävistä, joita tähän asti ja vuoteen 2020 asti hoidetaan oikeusministeriössä, ja tämän
jälkeen oikeusministeriö huolehtisi sitten tuomioistuinlaitokseen liittyvistä valtioneuvos-
totason tehtävistä, kuten strategisesta ja taloudellisesta ohjauksesta ja säädösvalmistelusta.

Arvoisa puhemies! On hyvä, että tämä asia nyt etenee, ja toivotaan, että myös eduskun-
takäsittely menee hyvässä hengessä eteenpäin.

Puhemies Paula Risikko: Ja vielä edustaja Kurvinen, vastauspuheenvuoro.

15.01 Antti Kurvinen kesk (vastauspuheenvuoro): Kiitos, rouva puhemies! Täytyy sillä
tavalla oikaista Timo Heinosen hyvää puheenvuoroa, että tietysti tämä tuomioistuinvirasto
on lähtenyt valtioneuvostosta yksimielisenä, mutta sijaintipaikka-asia on sellainen, jota ei
ole koko valtioneuvoston käsittelyyn tuotu. Tämä on syytä varmasti oikaista, ja voidaan to-
deta, kun täällä on myös kaksikielisestä henkilöstöstä puhuttu, että vaikka olemme edusta-
ja Maijalan kanssa opiskelleet Lapissa, niin esimerkiksi Vaasassa olisi ollut helppoa hovi-
oikeus- ja hallinto-oikeuspaikkakunnalle saada kaksikielistä henkilöstöä. [Timo Heino-
nen: Ei ollut tarpeen oikaista, kun en puhunut sijoituspaikasta!]

Puhemies Paula Risikko: Sitten ministeri, 2 minuuttia. Mikäli joku haluaa varata nyt vie-
lä puheenvuoroja, niin ne siirtyvät kyllä sitten iltaan, koska nyt on pakko siirtyä toiseen
asiaan, aivan niin kuin oli suunnitelmissa.

15.02 Oikeusministeri Antti Häkkänen: Arvoisa puhemies! Tässä on tosiaan kaksi
asiaa: hallituksen esitys tuomioistuinvirastoksi ja sijaintipaikka. Sijaintipaikka on puhtaas-
ti ministerin omassa toimivallassa, kuten se on ollut perinteisesti ja on ollut aiemminkin.
Ne ovat teknisiä ja hallinnon järjestämiseen liittyviä kysymyksiä. Lainsäädäntökysymyk-
set kuuluvat tämän salin asioihin.

Kiitos siitä hyvästä palautteesta, joka tästä hankkeesta tulee. Kaikista tärkeintä on nyt se,
että tuomioistuinvirasto saadaan hyvässä hengessä täältä eteenpäin ja kyetään kehittämään
tuomioistuinjärjestelmää niin, että kansalaisten oikeusturva jopa paranee Suomessa, eli
saadaan järjestelmä niukkojen resurssien aikana toimimaan niin, että laadukasta oikeustur-
vaa saa jokainen kansalainen riippumatta lompakon paksuudesta. Tuomioistuimen ratkai-
sujen luotettavuus on ensisijaista, ei se, missä sijaitsee vaikkapa nyt tuomioistuinvirasto.
Sekin täytyy ottaa huomioon, mutta se ei ole ensisijainen peruste.

Tarvitaanko Suomessa tällainen palomuuri? Olen pitänyt tärkeänä, vaikka me olemme
maailman kärkipäässä oikeusvaltiomittareissa, että me silti vahvistamme Suomessa puo-
luepoliitikkojen ja tuomioistuinratkaisujen ja tuomioistuinten välistä palomuuria. Ja vaik-
ka Suomessa ei ole ongelmia ollut, niin tässä on tietty korjattava asia siinä, että poliittisesti
johdettu ministeriö on hyvin tiiviisti tuomioistuinhallinnossa kiinni edelleen. Oikeusvalti-
16



Pöytäkirjan asiakohta PTK 89/2018 vp
on periaatteena on vallan kolmijako-oppi, jossa lainsäädäntövalta, hallintovalta ja tuomio-
valta erotetaan selvästi, ja tämä vahvistaa nyt sitä periaatetta. Euroopassa monet maat kul-
kevat tällä hetkellä oikeusvaltioasioissa toiseen suuntaan, erittäin huolestuttavaan suun-
taan. Suomi ottaa tällä tuomioistuinvirastoasialla selvän askeleen vielä vahvemman oike-
usvaltion suuntaan.

Tässä kysyttiin näistä johtokunnan jäsenistä, voivatko kunnanvaltuutetut olla tuomiois-
tuinviraston johtokunnan jäseninä. Sen takia en ole pitänyt perusteltuna sitä, että siellä voi-
sivat kunnanvaltuutetut olla, että he ovat poliitikkoja. He eivät kuulu sinne tuomioistuinvi-
raston johtokuntaan. Toivottavasti löytyy muita tehtäviä.

Alueellistamisen kehittämisryhmä [Puhemies koputtaa] on pohtinut tätä asiaa, ja sieltä
tuli viesti, että voisiko oikeusministeriö harkita tämän viemistä valtioneuvostoon, mutta
koska se kuuluu juridisesti minun toimivaltuuksiini, käytin toimivaltuuksiani ja tein ratkai-
sun. Valitsin viraston sijaintipaikaksi parhaan mahdollisen. Salissa on esitetty taas lukuisia
eri näkemyksiä kaupungeista. [Puhemies koputtaa] Kaikissa on omat hyvät puolensa, mut-
ta miksi ei valita parasta, jos semmoinen on vaihtoehtona?

Keskustelu päättyi.

Asia lähetettiin lakivaliokuntaan, jolle perustuslakivaliokunnan on annettava lausunto.
17


	3
	14.01
	14.04
	14.09
	14.11
	14.12
	14.13
	14.14
	14.15
	14.16
	14.17
	14.18
	14.19
	14.20
	14.22
	14.23
	14.24
	14.25
	14.26
	14.27
	14.28
	14.29
	14.32
	14.34
	14.36
	14.41
	14.43
	14.49
	14.51
	14.54
	14.57
	14.58
	14.59
	15.01
	15.02


