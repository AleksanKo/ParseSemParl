















































DEM56B9.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

7. Hallituksen esitys eduskunnalle laeiksi siviilihenkilöstön osallistumisesta kriisinhallin-
taan annetun lain, Pelastusopistosta annetun lain sekä tapaturman ja palvelussairauden 
korvaamisesta kriisinhallintatehtävissä annetun lain muuttamisesta

Hallituksen esitys HE 164/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Asia pantiin 10.10.2018 pidetyssä täysistunnossa pöydälle 16.l0.2018 pi-
dettyyn istuntoon, jolloin asia poistettiin päiväjärjestyksestä. Puhemiesneuvosto ehdottaa,
että asia lähetetään hallintovaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 8. asiakohtaan.

Keskustelu

17.04 Sisäministeri Kai Mykkänen (esittelypuheenvuoro): Arvoisa puhemies! Suomen
siviilikriisinhallintatoiminta on muuttunut merkittävästi sen jälkeen, kun nykyinen laki si-
viilihenkilöstön osallistumisesta kriisinhallintaan tuli voimaan vuonna 2005. Myös suoma-
laisten osallistuminen siviilikriisinhallintaan on kehittynyt ja monipuolistunut kansainvä-
lisen toimintaympäristön muutosten myötä. Suomi osallistuu vahvasti myös perinteisten
siviilikriisinhallintakumppaniensa EU:n, Etyjin, YK:n operaatioihin mutta lisäksi myös
Isilin vastaiseen koalitioon esimerkiksi Irakissa. Samaan aikaan suomalaisia työskentelee
selvästi aiempaa enemmän myös kansainvälisten järjestöjen sihteeristötehtävissä. Lisäksi
kansainvälinen pelastustoiminta on yhä enemmän eriytynyt siviilikriisinhallinnasta erilli-
seksi tärkeäksi osakseen.

Sisäministeriö asetti vuoden 2017 alussa selvitysryhmän arvioimaan Kriisinhallintakes-
kuksen asemaa ja tehtäviä. Ryhmä kiinnitti huomiota muun muassa Kriisinhallintakeskuk-
sen toimintaedellytyksiin hallinnollisena osana Pelastusopistoa. Työryhmä yhtyi jo aiem-
missa selvityksissä todettuun: Pelastusopiston yhteys ei ole tuonut synergiaetuja, sillä opis-
ton ja keskuksen ydintehtävät ovat huomattavan erilaiset. Ryhmä suosittikin, että Kriisin-
hallintakeskus irrotettaisiin hallinnollisesti Pelastusopistosta.

Sisäministeriö tarkasteli valmistelussa eri hallintomalleja. Pienen kokonsa vuoksi kes-
kuksesta ei katsota voitavan tehdä itsenäistä, omana kirjanpitoyksikkönään toimivaa viras-
toa. Siksi mallia on otettu niin sanotusta erillisyksikkömallista. Valmistelussa on katsottu,
että keskuksella on parhaat edellytykset pitää Suomi kriisinhallinnan suurvaltana, jos se
 Tarkistettu
4.0



Pöytäkirjan asiakohta PTK 102/2018 vp
toimii erillisyksikkömallin mukaisesti sisäministeriön yhteydessä. Samalla otettaisiin huo-
mioon siviilikriisinhallinnan ja kansainvälisen pelastustoiminnan toimintojen hallinnolli-
nen eriytyminen.

Arvoisa puhemies! Siviilikriisinhallinnan asiantuntijoille maksettavia korvauksia kos-
kevaa järjestelmää ehdotetaan samalla uudistettavaksi. Haluamme erityisesti helpottaa per-
heellisten hakeutumista siviilikriisinhallinnan asiantuntijatehtäviin. Samalla parannamme
Suomen mahdollisuuksia rekrytoida näihin tehtäviin parhaat mahdolliset asiantuntijat eri-
tyyppisistä elämäntilanteista lähtevistä ihmisistä. Kenttätehtävistä poiketen sihteeristöteh-
täviin on nimittäin maksettu kaikkialle samaa olosuhdekorvausta, vaikka kaupunkien to-
delliset kustannustasot ovat poikenneet toisistaan. Jatkossa toteutetaan asetuksessa määrit-
tely ulkoministeriön ulkomaankorvausjärjestelmää hyödyntäen kaikkiin sihteeristökau-
punkeihin, ja myös asiantuntijatehtäviin lähtevät pääsevät hyödyntämään perheenjäseniä
koskevia kuluja koskevia korvausjärjestelmiä, siis lasten päivähoidosta, koulunkäynnistä
aiheutuvia kuluja ja näin poispäin.

Arvoisa puhemies! Kriisinhallintakeskuksen hallinnollisesta asemasta säädetään siis
lailla. Hallinnollinen siirto sisäministeriön yhteyteen ei ole sidoksissa keskuksen fyysiseen
sijaintipaikkaan. Fyysisestä sijainnista ei säädetä lailla, eikä lakiesityksessä pyydetä edus-
kunnan suostumusta fyysisen sijainnin siirtämiselle. Sijaintipaikan muuttamisesta sisämi-
nisteriö on päättänyt noudattaen sijaintipäätöksistä säädettyä menettelyä. Hallinnollista
siirtoa ja hallinnollista kehittämistä koskeva hallituksen esitys olisi siis annettu eduskun-
nalle, vaikka Kriisinhallintakeskuksen sijaintipaikkaa ei olisikaan toisessa prosessissa
muutettu.

17.07 Markku Rossi kesk: Arvoisa rouva puhemies! Tämä lähetekeskustelu on ainakin
osittain toisinto viime viikon keskiviikolta, jolloin Kriisinhallintakeskuksen siirrosta vas-
taava ministeri Kai Mykkänen ei ollut täysistunnossa esittelemässä asiaa ja asia päätettiin
siirtää tälle viikolle. Nyt olemme tässä tilanteessa.

Arvoisa puhemies! Tässä ensin taustaa asiaan: 
Sisäministeriö tiedotti 6.4. tänä vuonna ministeri Kai Mykkäsen päätöksestä siirtää Pe-

lastusopiston yhteydessä toimiva Kriisinhallintakeskus Kuopiosta pääkaupunkiseudulle.
Päätöstä edelsi Kriisinhallintakeskuksen asemaa ja tehtäviä tarkastelleen selvitysryhmän
selvitys.

Silloinen sisäministeri Paula Risikko ja sisäministeriön kansliapäällikkö Päivi Nerg il-
moittivat toukokuussa 2017, että Kriisinhallintakeskus säilyy ja sitä kehitetään Kuopiossa
verkostomaisesti johdetuksi ja toimivaksi, ei paikkasidonnaisena toimintana. Sisäministe-
ri Risikon ilmoituksen jälkeen ei ole tullut mitään uutta siirtoa puoltavaa tietoa ilmi.

Pohjois-Savon liitto ja Kuopion kaupunki ovat esittäneet omalla kannanotollaan perus-
teluja, jotka osoittivat selvitystyön loppuraportin tietoja ja johtopäätöksiä vähintään kiista-
nalaisiksi. 6.4.2018 tiedotetun päätöksen valmistelu näyttäytyi asenteellisena, puutteellise-
na ja hyvän hallintotavan vastaisena. Sisäministeriö ei vienyt asiaa alueellistamisen koor-
dinaatioryhmän käsittelyyn ennen kuin ministeriö tiedotti sisäministerin jo tehneen päätök-
sen. Näin sisäministeri Mykkäsen toiminta näyttäytyy myös luottamuksensuojan näkökul-
masta hyvän hallintotavan vastaisena, sillä edellinen sisäministeri Risikko oli jo ilmoitta-
nut Kriisinhallintakeskuksen säilyvän Kuopiossa, eikä tämän päätöksen muuttamiselle ole
tullut uusia perusteita, eikä asian uudelleenarvioinnista ollut tiedotettu.
2



Pöytäkirjan asiakohta PTK 102/2018 vp
Ihmetystä herättää myös, mitä ministeri Mykkäselle on esitetty virkavastuulla heti hä-
nen alkaneella virkakaudellaan, kun hän on päätynyt täysin toiseen ratkaisuun kuin edeltä-
jänsä ministeri Risikko, joka päätyi virkavastuulla ja virkamiesesittelyn pohjalta säilyttä-
vään ja kehittävään ratkaisuun. Ennen tiedotettua päätöstä sisäministeriö ei myöskään
kuullut asianomaisia paikkakuntia ja Kriisinhallintakeskuksen henkilöstöä, joiden enem-
mistö haluaa jatkaa toimintaa Kuopiossa.

Sisäministeriön tiedotteessa Kriisinhallintakeskuksen siirtopäätös yhdistettiin Helsin-
gin Pelastuskoulun alaisuudessa olleen koulutuksen keskittämiseen Kuopion Pelastusopis-
toon. Tällä asialla ei kuitenkaan ole mitään tosiasiallista yhteyttä Kriisinhallintakeskuk-
seen, vaan koulutuksen keskittäminen Kuopioon johtuu maakuntauudistuksesta, jonka
myötä koulutus Helsingin Pelastuskoulussa päättyy joka tapauksessa. Asioiden kytkemi-
nen toisiinsa sisäministeriön tiedottamisessa oli harhaanjohtavaa.

Ministeriön sijoittamisselvitys oli tehty painotuksiltaan niin, että Helsinki näyttäytyy
Kuopiota houkuttelevampana ratkaisuna. Tähän myös alueellistamisen koordinaatioryh-
mä kiinnitti huomiota päätöksessään. Vasta sisäministeriön jo tehdyn ja tiedotetun Kriisin-
hallintakeskuksen siirtopäätöksen jälkeen ministeriö pyysi alueellistamisen koordinaatio-
ryhmän lausunnon ja teki sijoittamisselvityksen. Sijoittamisselvitys näyttäytyy kyseenalai-
sena, kun siirtopäätöksestä oli jo tiedotettu.

Alueellistamisen koordinaatioryhmä antoi yksimielisesti 29.6. tänä vuonna lausunton-
sa, jossa se edellytti, että ministeriön tulisi ennen toimivaltaansa kuuluvan asian ratkaisua
harkita tarvetta siirtää kyseinen asia valtioneuvoston yleisistunnon ratkaistavaksi. Alueel-
listamisen koordinaatioryhmä totesi seuraavaa: ”Alueellistamislain tavoitteena on kaikkia
hallinnonaloja koskeva yhtenäinen käytäntö ja kansanvaltainen päätöksenteko. Alueellis-
tamislain tavoitteiden toteutumisen kannalta käsiteltävinä olevilla sijoittamisratkaisuilla
on periaatteellinen ja laajakantoinen merkitys.” 

Arvoisa puhemies! Huolimatta alueellistamisen koordinaatioryhmän lausunnossaan
vahvasti edellyttämästä harkinnasta viedä päätös valtioneuvoston yleisistunnon ratkaista-
vaksi teki sisäministeriö ministeri Mykkäsen ja kansliapäällikkö Ilkka Salmen allekirjoit-
tamana päätöksen siirtää Kriisinhallintakeskuksen sijaintipaikka Kuopiosta Helsinkiin.
Tuo päätös on tehty 5.7.2018, ja siitä tiedotettiin seuraavana päivänä. Sisäministeri Myk-
käsen lopullinen päätös on tehty hyvin lyhyessä ajassa alueellistamisen koordinaatioryh-
män käsittelyn jälkeen, jolloin perusteelliselle ja huolelliselle arvioinnille ei ole annettu si-
säministeriössä suurta painoarvoa. Toiminta ei ole mielestäni hyvän hallintotavan mukais-
ta.

Arvoisa puhemies! Kokonaisuutena Kriisinhallintakeskuksen sijoittumista koskeva
päätöksentekoprosessi näyttäytyy hyvän hallintotavan näkökulmasta kyseenalaisena. Sisä-
ministeriö teki päätöksen siirrosta ja tiedotti päätöksestä mutta vei asian alueellistamisen
koordinaatioryhmän käsittelyyn vasta tämän jälkeen. Sisäministeriö ei vienyt päätöstä val-
tioneuvoston yleisistunnon ratkaistavaksi huolimatta alueellistamisen koordinaatioryh-
män antamasta lausunnosta ja siinä esitetystä vahvasta signaalista, päätöksen periaatteelli-
sesta ja laajakantoisesta merkityksestä sekä alueellistamislain tavoitteena olevasta kansan-
valtaisesta päätöksenteosta. Tällä perusteella olen myös pyytänyt oikeuskansleria arvioi-
maan kantelun kohteiden toiminnan lainmukaisuuden ja sen, ovatko kantelun kohteet toi-
mineet hyvän hallintotavan vastaisesti tai muutoin moitittavasti. Tietämäni mukaan Oi-
keuskanslerinvirasto käsittelee parhaillaan asiaa ja pyrkii saamaan myös ministeriön
3



Pöytäkirjan asiakohta PTK 102/2018 vp
lausunnon jälkeen vastauksensa, joka tietysti toivottavasti toimii myös eduskunnan pää-
töksenteon taustalla ja pohjana.

Arvoisa puhemies! Edellä olevan perusteella katson, että eduskunnan ei tule hyväksyä...
Vaikkakin ministeri sanoi, että Kriisinhallintakeskuksen siirto Kuopiosta Helsinkiin on
ministerin oman päätöksen takana, tässä on kuitenkin mahdollisuus arvioida kokonaisuu-
dessaan tämän hallituksen esityksen myötä myös tätä Kriisinhallintakeskuksen fyysistä si-
jaintipaikkaa. Nythän käsitellään siis hallituksen esitystä eduskunnalle laiksi siviilihenki-
löstön osallistumisesta kriisinhallintaan annetun lain, Pelastusopistosta annetun lain sekä
tapaturman ja palvelussairauden korvaamisesta kriisinhallintatehtävissä annetun lain
muuttamisesta.

17.15 Mika Raatikainen ps: Arvoisa rouva puhemies! Edustajat, kuulijat, on mukava pu-
hua Kriisinhallintakeskuksesta. Olen itse ollut siellä useita viikkoja kursseilla ja tietysti ol-
lut siviilikriisinhallinnassakin useita vuosia ympäri maailmaa — tuttu paikka.

On positiivista, että hallitus on ymmärtänyt, että esityksessä olevat lait tulee päivittää ja
siten parantaa Suomen valmiuksia ja mahdollisuuksia osallistua kansainväliseen siviilikrii-
sinhallintaan ja kansainväliseen pelastustoimintaan. Siviilikriisinhallinnan kansallisen
strategian mukaan siviilikriisinhallinnan tavoitteena on yhteiskunnan toimintaedellytysten
palauttaminen, valtion keskeisten yhteiskunnallisten toimijoiden tukeminen, konfliktien
ehkäiseminen sekä rauhan ja vakauden ylläpitämistoiminta. Pitkäkestoisempien toimien
tavoitteena on vahvistaa julkista hallintoa, oikeusvaltioperiaatteita, ihmisoikeuksia ja de-
mokratiaa. Siviilikriisinhallintalain nykysäännökset eivät täysin vastaa siviilikriisinhallin-
nan kansallisessa strategiassa mainittuja tavoitteita johtuen muuttuneista painotuksista.
Siksi lakia on päivitettävä.

Siviilikriisinhallintalain mukainen velvoite myöntää virkavapaata tai vapautusta työstä
palvelussuhteen ajaksi koskee tällä hetkellä valtiota työnantajana. Velvoite ei koske kuntia
tai kuntayhtymiä, jotka ovat kuitenkin erityisesti kansainväliseen pelastustoimintaan osal-
listuvien henkilöiden pääasiallisia työnantajia. Siksi on varsin tärkeää, että henkilöitä saa-
daan myös pelastusalan tehtäviin lainsäädäntömuutoksilla.

Esitys myös selkeyttää Suomen ulkomaille lähettämien henkilöiden ja heidän työnanta-
jiensa oikeuksia sekä velvollisuuksia. On tarpeen myös laajentaa tapaturman ja palvelus-
sairauden korvaamista kriisinhallintatehtävissä siten, että se koskee sotilaallisen kriisinhal-
linnan tavoin myös siviilikriisinhallintalain mukaisessa harjoituksessa olevia henkilöitä ja
sellaisia harjoituksia, jotka ovat välttämättömiä Suomelta edellytettävän valmiuden saa-
vuttamiseksi ja ylläpitämiseksi. Tapaturman ja palvelussairauden ottaminen laissa parem-
min huomioon on erityisen tarpeellista, sillä usein kriisinhallintaa tehdään jopa yhtä vaa-
rallisilla tai jopa vaarallisemmilla alueilla kuin sotilaallista kriisinhallintaa. Lakia tapatur-
man ja palvelussairauden korvaamisesta kriisinhallintatehtävissä sovelletaan siviilikriisin-
hallintalain nojalla tällä hetkellä palvelussuhteessa ja koulutuksessa olevaan henkilöön,
mutta sitä ei sovelleta siviilikriisinhallintalain mukaiseen harjoitukseen osallistuvaan hen-
kilöön. Kuitenkin esimerkiksi kansainväliseen pelastustoimintaan liittyy sellaisia harjoi-
tuksia, jotka ovat välttämättömiä Suomen kansainvälisten sitoumusten edellyttämän val-
miuden saavuttamiseksi ja ylläpitämiseksi. On tarpeellista, että lakia tässä esityksessä tul-
laan yhdenmukaistamaan.

Kriisinhallintakeskus perustettiin Pelastusopiston yhteyteen Kuopioon vuonna 2007.
Tärkein peruste silloin oli opiston uudet ja riittävät tilat. Silloin ei juurikaan arvioitu toi-
4



Pöytäkirjan asiakohta PTK 102/2018 vp
minnallista yhteyttä opiston ja keskuksen välillä. Vuoden 2017 selvitysryhmän mukaan
Pelastusopiston yhteys ei luo synergiaetuja. Osa yhteisistä palveluista on siviilikriisinhal-
linnan tarpeiden kannalta kalliita ja epätarkoituksenmukaisia. Erityisen hankalaksi on
osoittautunut keskuksen nykyisen sijainnin vuoksi yhteistyö ministeriöiden ja muiden
kumppanien kanssa. Sijainti myös saattaa vähentää osallistumista alan kansalliseen ja kan-
sainväliseen yhteistyöhön. Työryhmien raporteista ilmenee, että Kriisinhallintakeskuksen
ja Pelastusopiston toiminnot ovat erilaisia ja nykyinen hallinnointimalli ei toimi parhaalla
mahdollisella tavalla. Ei siis ole tarkoituksenmukaista, että Kriisinhallintakeskus jatkaisi
Pelastusopiston yhteydessä.

Tärkeintä on, että kokonaisuus toimii. Erillisyksikkömalli vahvistaa Kriisinhallintakes-
kuksen itsenäisyyttä ja päätösvaltaa sille kuuluvissa asioissa. Erillisyksikkömalli tukee
myös siviilikriisinhallinnan poikkihallinnollista ja verkostomaista yhteistoimintamallia.
Sisäministeriön yhteys tukee poikkihallinnollista toimintaa Pelastusopiston yhteyttä pa-
remmin. Lainmuutoksilla vastataan hyvin Kriisinhallintakeskuksen ja Pelastusopiston
ydintehtävien eroista johtuviin hallinnollisiin ongelmiin. Sijoittuminen Helsinkiin on yh-
teistyön kannalta erinomaista, koska muun muassa Puolustusvoimain kansainvälinen yk-
sikkö FINCENT on jo Helsingissä, kuten ulkoministeriö ja muut yhteistyötahot. Tietysti
liikenneyhteydetkin ovat ehkä hieman yksinkertaisemmat Helsinkiin kuin Kuopioon. Siel-
lä on aika paljon myöskin kansainvälisiä kursseja, mihin tulee ihmisiä ympäri maailman.
[Markku Rossi: Mitäpä täällä ei olisi! — Sari Essayah: Ja lisää vaan tulee!] — Aivan.

Sisäministeriö on luonnollinen valinta isäntäministeriöksi, koska siellä on jo hoidettu
kyseessä olevia asioita ennen Crisis Management Centren eli Kriisinhallintakeskuksen pe-
rustamista. — Kiitoksia.

17.20 Kari Kulmala sin: Arvoisa rouva puhemies! Tässä hallituksen esityksessä ehdote-
taan muutettavaksi siviilihenkilöstön osallistumisesta kriisinhallintaan annettua lakia, Pe-
lastusopistosta annettua lakia sekä tapaturman ja palvelussairauden korvaamisesta kriisin-
hallintatehtävissä annettua lakia.

Hallituksen esityksen ehkä suurin ja keskeisin linjaus on se, että ministerin tekemän lin-
jauksen mukaisesti Kriisinhallintakeskus siirtyy Kuopiosta Pelastusopiston yhteydestä
Helsinkiin. En pidä tätä siirtoa millään tavoin puolusteltavana. Tämä ratkaisu on jälleen
esimerkki siitä, miten meillä alueellistetaan virastoja eli keskitetään toiminnot Kehä kol-
mosen sisään. Kuljemme näissä valtionhallinnon järjestelmissä ihan eri suuntaan kuin mitä
on esimerkiksi pohjoismainen malli. Miksi ihmeessä meidän täytyy koko ajan keskittää
yhdelle alueelle kaikki valtionhallinnon yksiköt? Viimeisin esimerkki on tuomioistuinvi-
raston sijoituspaikka Vantaalle. [Markku Rossi: Aivan!] Sitä olisi tarvittu maakunnissa-
kin. Toimipisteitä karsitaan koko ajan maantieteellisesti. Valtakunnallisia tehtäviä hoita-
via valtionhallinnon yksiköitä ei näy sopivan minnekään muualle kuin pääkaupunkiseudul-
le. Onko tosiaan niin, että vain täällä on hyvät kulkuyhteydet ja esimerkiksi Kuopiossa ei
ole mitään?

Valitettavasti yksittäiset ministerit ja ministeriöt käyttävät täydellistä valtaa, kun teke-
vät päätökset virastojen paikoista. Siinä ei yksittäisten kansanedustajien sana paina puu-
pennin vertaa. Ikävä kyllä historia todistaa, että aina kun on saatava säästöjä aikaan, ainoat
ratkaisuvaihtoehdot tuntuvat olevan, että toimipisteitä tulee vähentää ja keskittää yhteen
isoon yksikköön. Pieni ei ole enää kaunista, vaan pyritään rakentamaan mahdollisimman
isoja virastoja. [Markku Rossi: Ja kalliita!] Näin on ollut myös poliisilaitosten osalta, jol-
5



Pöytäkirjan asiakohta PTK 102/2018 vp
loin maaseutu on saatu poliiseista tyhjäksi. Maaseudulla asujat eivät kiitä, mutta rikolliset
kiittävät, koska heillä on työrauha. On aika erikoista huomata, että samaan aikaan Ruotsis-
sa valtion palveluja ja työpaikkoja hajautetaan eri puolille kuningaskuntaa. [Simon Elo:
Tarvitaan satoja poliiseja lisää!] Siellä pyritään lähivuosina jopa tuhansien työpaikkojen
alueellistamiseen koko maassa. Meillä täällä Suomessa osataan vain keskittää toimintoja
Kehä kolmosen sisälle. Tässä asiassa tulisi ottaa mallia Ruotsista, monessa muussa asiassa
ei. 

Arvoisa rouva puhemies! Tänään käsittelyssä oleva Kriisinhallintakeskuksen siirtämi-
nen Kuopiosta Helsinkiin on varsin erikoinen asia. Jostain syystä sisäministeriö muutti
puolen vuoden aikana täysin kantansa aikaisemmasta linjauksestaan, kuten edustaja Rossi
tässä hyvin kertoi. Tässähän sinänsä ei ole täällä meillä mitään uutta, jos ajattelee vaikka
liikkuvan poliisin lakkauttamista: ministerit, sisäministeri Räsänen ja liikenneministeri
Kyllönen, vakuuttivat, että liikkuva poliisi säilyy, ja muutaman viikon kuluttua olivat jo al-
lekirjoittamassa lakkauttamispapereita. Eli takinkääntö tuulen mukaan meillä osataan oi-
kein hyvin. Tämä ei ole kuitenkaan kovin johdonmukaista hallintoa, saati sitten johtamista.

Ensi kaudella tulisi mielestäni kaikkien valtionhallinnon virastojen sijaintipaikasta päät-
tää kaikkien hallituspuolueiden kesken, eikä niin kuin nyt, että päätökset tekee vain sisä-
ministeriö sisäisesti. Kaikki viisaus ei voi olla yhdessä ministeriössä, sekin on tällä halli-
tuskaudella jo huomattu. Kysymys on koko maan kehittämisestä ja kaikkien päätösten ker-
rannaisvaikutuksista sekä kaupunkien ja kuntien verotuloista eli meidän ihmisten palve-
luista.

Arvoisa puhemies! Olemme tuottavimmillamme juuri sellaisessa ympäristössä, jonka
koemme omaksemme. Emme kaikki halua asua korkeiden kustannusten pääkaupunkiseu-
dulla vaan siellä, missä on vapaus hengittää.

17.24 Sari Essayah kd: Arvoisa rouva puhemies! Vaikka tuo Kriisinhallintakeskuksen
fyysinen sijainti ei todella ole tässä varsinaisessa lainsäädäntöpaketissa, niin kuitenkin sii-
tä asiasta itsekin haluan tässä puheenvuorossani puhua. Ja tietysti kiitoksia siitä, että mi-
nisteri on paikalla. Tämän asian käsittelyssä on täällä eduskunnassakin ollut hivenen täm-
möistä kompurointia, koska täällä eilen illalla istuimme melko pitkään ja odotimme, että
tämä viimeisenä listalla oleva asia tulee käsittelyyn, mutta sitten todettiinkin, että sinä ilta-
na se ei ministerin aikatauluihin sopinut, ja se pöydättiin sitten tälle päivälle. Mutta hyvä,
että nytten olemme tästä aiheesta puhumassa.

Tämä Pelastusopiston yhteydessä sijaitseva Kriisinhallintakeskus ja sen siirtäminen
muualle — tässä edustajat Kulmala ja Rossi ovat hyvin kertoneet sitä taustaa, viitanneet
siihen toukokuuhun 2017, silloisen ministeri Risikon ja kansliapäällikkö Nergin peruste-
luihin tästä verkostomaisesta toimintatavasta, joka silloin tuntui olevan ihan hyvä ja hy-
väksyttävä ja joka nyt sitten, kun uusi ministeri astui toimeensa, yhtäkkiä muuttuikin sitten
jostakin syystä toimimattomaksi. Tämä kyllä herättää kovasti kysymyksiä. Kuinka on
mahdollista, että näin lyhyessä ajassa se, mitä edellinen ministeri oli pitänyt ihan toimiva-
na ratkaisuna, yhtäkkiä ei sitä enää ollut?

Kuopiossa Kriisinhallintakeskuksella on ollut erinomaiset tilat siinä mielessä, että siinä
Pelastusopiston yhteydessä on ollut mahdollisuus tällaisiin todella, voisi sanoa, Euroopan
tasollakin arvostettuihin ja toimiviin harjoitusalueisiin. Olen itsekin niillä alueilla käynyt
tutustumassa, ja siellä todellakin käy ministeriöitten väkeä ympäri Eurooppaa — en tiedä,
tuleeko kauempaakin — tutustumassa näihin toimiviin harjoitusalueisiin. Ja siellä todella-
6



Pöytäkirjan asiakohta PTK 102/2018 vp
kin, kun siellä hätäkeskuspäivystäjät ja pelastusalan opiskelijat ovat samoissa harjoitusti-
loissa, voidaan järjestää tämmöisiä hyvin monipuolisia ja hyvin aidon oloisia erilaisia krii-
sinhallintatehtäviä ja erilaisiin pelastustehtäviin liittyviä harjoituksia. Siinäkin mielessä
sitten kyllä kummastuttaa, onko todella niin, että nämä tilat yhtäkkiä ovatkin sitten jossa-
kin muualla sitä samaa tasoa.

Täällä toki kuuntelin vähän ihmeissäni, että täällä oppositiosta perussuomalaisilta tuli
puhe, joka olisi aivan hyvin voinut tulla hallituspuolueen suusta, ja sitten toisaalta täällä
kollegat Kulmala ja Rossi pitivät ansiokkaat puheenvuorot hallituspuolueiden edustajina ja
hyvin toivat esille sen, miksi ovat niin hämmentyneitä näistä päätöksistä, mitä nyt minis-
terin puolelta on tehty. Ja kyllä tässä täytyy todeta, että itsekin peräisin tässä keskustelussa
nyt kovasti näitä perusteluita, miksi päädyttiin näihin ratkaisuihin ja näin lyhyellä ajalla
[Puhemies koputtaa] tehtiin täysin päinvastainen päätös kuin mihin edellinen ministeri
päätyi — samasta puolueesta oleva ministeri.

Toinen varapuhemies Tuula Haatainen:  Ja nyt sitten vastauspuheenvuoro, ministeri
Mykkänen, 3 minuuttia. — Olkaa hyvä.

17.27 Sisäministeri Kai Mykkänen: Arvoisa puhemies! Kiitos rakentavista ja analyytti-
sista puheenvuoroista kaikille. Esityksen sisältöä käsitteli lähinnä edustaja Raatikainen, ja
ymmärsin, että saatiin myös tukea yhdessä valmistellulle linjalle siitä, miten Kriisinhallin-
takeskuksen hallintoa tulee kehittää ja myöskin näitä henkilöstön edellytyksiä toimia vaa-
tivissa tehtävissä. Kiitos siitä.

Vaikka tämä esitys ei todella koske fyysistä sijaintipaikkaa, niin pidän arvossa eduskun-
nan ja kansanedustajien mahdollisuutta keskustella, jolloin kommentoin myös omalta osal-
tani tätä teemaa.

Ensinnäkin silloin, kun aloitin sisäministerinä, päätös oli valmisteluvaiheessa tämän
hallinnollisen muutoksen ja sijaintipaikan osalta. Helpompi olisi tietysti ollut pitää se pai-
kallaan, mutta itselleni saatan perustella vain sellaisen valinnan, kun asia pöydälläni on,
joka maksimoi toiminnan laadun ja tehokkuuden. Tältä osin selvitykset jo aiempina vuo-
sina ovat olleet suosittelemassa sitä, että tämän tapauksen osalta sijoittamispaikka nykyi-
sessä ei ole toimivin, ja selvitykset, joita tehtiin itse asiassa tämän prosessin aikana, vah-
vistivat sitä vielä erityisesti tässä kesän aikana.

Miksi julkistimme tämän jo huhtikuussa ennen alueellistamisen koordinaatioryhmän kä-
sittelyä, josta tietysti oli tiedossa, että se on normaalin käsittelytavan mukainen? Siksi, että
se olisi joka tapauksessa tullut julki AKR:n esityslistan yhteydessä ja katsoimme järkeväk-
si, että kerrotaan se myöskin ministeriön suunnasta silloin, kun se on esityksenä sinne me-
nossa. Tämä AKR:n kehuma selvitys itse asiassa, jonka kesäkuussa teimme sitten heidän
edellyttämällään tavalla, toi sinänsä myös uutta tähän keskusteluun. Kun AKR otti kantaa
tähän asiaan, niin se ei sinänsä suosittanut asian viemistä valtioneuvostoon vaan edellytti
todella, että sisäministeriö harkitsee ennen toimivaltaansa kuuluvan asian ratkaisua tarvet-
ta siihen. Tätä harkintaa jouduimme tekemään suhteessa perustuslakiin, jonka mukaan val-
tioneuvostoon on saatettava laajakantoiset ja periaatteellisesti tärkeät asiat, ja symboliar-
vostaan huolimatta tässä on nyt kysymys kuitenkin vain noin 1 prosentista valtion työnte-
kijöistä Kuopion seudulla. Tästä syystä AKR:n yksimielisestä lausunnosta myös poistet-
tiin viittaus asian laajakantoisuuteen. [Markku Rossin välihuuto] Tältä osin näimme, että
on perustuslain kirjaimen kannalta järkevintä ratkaista asia ministeriötasolla.
7



Pöytäkirjan asiakohta PTK 102/2018 vp
Yksimielisessä lausunnossaan AKR myös toteaa sijoittamisselvityksestä käyvän ilmi,
että toiminnalliset seikat puoltavat selvästi Kriisinhallintakeskuksen sijoittamista Helsin-
kiin. Selvityksen kyselyssä myös henkilöstön enemmistö sanoo pitävänsä Helsinkiä kes-
kuksen toiminnan kannalta parhaana sijaintipaikkana. Ymmärrän sen haasteen, mikä Kuo-
pioon asettuneella henkilöstöllä on tässä. Kun sen jälkeenkin enemmistö sanoo näin, niin
minusta sekin kertoo kyllä omaa kieltään.

Tässä edustaja Essayah aivan oikein kuvasi sitä, mitä tavoiteltiin kymmenen vuotta sit-
ten, että harjoitusalue Pelastusopistolla — olen itsekin siihen tutustunut, se on kansainvä-
lisestikin ansiokas pelastusalan harjoitusalue — toimisi synergisesti. Käytännössä sitä ei
ole kuitenkaan käytetty enää viimeisen viiden vuoden aikana, vaan harjoitukset on pidetty
Poliisiammattikorkeakoulun harjoitusalueella tai Säkylässä armeijan kanssa. Kriisinhallin-
nan luonne on siirtynyt siihen suuntaan, joka ei valitettavasti enää palvele tätä Pelastuso-
piston yhteyttä.

Meidän tehtävämme täällä on antaa tälle Suomen ulko- ja turvallisuuspolitiikan keskei-
selle toimeenpanijalle parhaat mahdolliset edellytykset kehittää Suomea jatkossakin krii-
sinhallinnan suurvaltana. Hallinnollinen uudistus, joka varsinaisesti tänään on hallituksen
esityksenä pöydällä, on keskeinen osa tätä parhaiden edellytysten antamista, ja siksi toivon
asiallista käsittelyä eduskunnassa lakiesitykselle.

Toinen varapuhemies Tuula Haatainen: Myönnän vielä edustaja Essayahille ja Rossille
vastauspuheenvuorot, ja sitten meillä alkaa taas aikaraja lähestyä.

17.31 Sari Essayah kd (vastauspuheenvuoro): Arvoisa rouva puhemies! Haluaisin minis-
teriltä vielä kysyä, pitäisikö ministerin puheenvuoro ymmärtää sillä tavalla, että todellakin
siviilikriisinhallinta ja siellä nimenomaan siviilihenkilöstön toimiminen alkavat olla jolla-
kin tavalla vähäisempiä ja tässä ollaan vain koko ajan menossa enempi erityyppisten aseel-
listen konfliktien ja vastaavien hoitamiseen myöskin siviilikriisinhallinnan puolella. Joten-
kin tästä tulee sellainen olo. Kun näköjään parhaat harjoitusalueet sitten yhtäkkiä ovatkin
jossakin armeijan alueella, niin onko tässä nyt ymmärrettävä jotenkin niin, että tätä paino-
pistettä on myöskin haluttu kansallisesti meidän omalla päätöksellämme lähteä sitten vie-
mään yhä enemmän nimenomaan sinne sotilaallisen kriisinhallinnan puolelle? Kuitenkin
käsittääkseni kyse on siviilikriisinhallinnasta ja siviilihenkilöstön osallistumisesta siihen.
Tämä ministerin kommentti hivenen nyt herätti myöskin hämmennystä.

17.32 Markku Rossi kesk (vastauspuheenvuoro): Arvoisa puhemies! Muistaakseni kyllä
niissä selvityksissä lukee, että enemmistö Kriisinhallintakeskuksen henkilöstöstä haluaisi
toiminnan pysyvän Kuopiossa tai ainakin hyvin lähellä. Minulla on tuolla laukussa ne pa-
peritkin, mutta en nyt kaiva tässä niitä esille. Mutta olipa niin tai näin, niin joka tapaukses-
sa on aika mielenkiintoista se, että kun Fimea-keissin yhteydessä henkilöstö Helsingissä
sanoi, että he eivät halua muuttaa sitten työpaikan perässä Kuopioon, niin sillä katsottiin
olevan suurta painoarvoa. Tässä tapauksessa se painoarvo ei ole ollut kyllä sama.

Sitten niihin kaikkiin perusteisiin, että Helsingistä löytyy ministeriö, täältä löytyvät kan-
salaisjärjestötkin ja Helsingistä pääsee Eurooppaan ikään kuin helpommin, [Naurua] minä
voin kyllä yhtyä, ne ovat ihan totta kaikki. Eihän tällä 20 henkilön työpanoksella — jos aja-
tellaan alueellistamisen kannalta, Kuopion kannalta — ole siinä suhteessa merkitystä, että
se kaataisi Kuopion, joskaan ei se varmaan Helsinkiäkään auta mihinkään. Mutta kyllä pe-
8



Pöytäkirjan asiakohta PTK 102/2018 vp
riaatteessa se on iso kysymys, ja tässä suhteessa olen jyrkästi ministerin kanssa eri mieltä
myös tästä substanssikysymyksestä, johonka edustaja Raatikainenkin viittasi. Mutta tähän
keskusteluun ei ole nyt aikaa tällä erää.

Toinen varapuhemies Tuula Haatainen:  Haluaako ministeri vastata? — 1 minuutti pai-
kalta.

17.34 Sisäministeri Kai Mykkänen (vastauspuheenvuoro): Arvoisa puhemies! Edustaja
Essayahin kysymykseen: Ei ole mitään erikseen tehtyä politiikkalinjausta kohti sotilaallis-
ta kriisinhallintaa siviilikriisinhallinnan tehtävissä, mutta käytännössä operaatioiden vaati-
mukset ovat menneet siihen, että asiantuntijat harjoitusalueiden käytön osalta tarvitsevat
yhteyttä sotilaalliseen harjoitteluun tai vaativiin poliisioperaatioiden harjoitteluihin Tam-
pereen Poliisiammattikorkeakoulun harjoitusalueella. Tämä on ollut vain tosiasia, joka täs-
sä selvityksessäkin on todettu.

Totean tässä vielä myös sen varmuuden vuoksi, kun edustaja Rossi aiemmin viittasi oi-
keuskanslerille tehtyyn kanteluun ja tämän tulevaan päätökseen, että sinänsä se ei vaikuta
tämän lakiesityksen käsittelyyn, koska kantelu ei koske esityksessä ehdotettua Kriisinhal-
lintakeskuksen aseman muutosta, eli tämä lakiesitys sinänsä on siitä täysin riippumaton.

Keskustelu päättyi.

Asia lähetettiin hallintovaliokuntaan.
9


