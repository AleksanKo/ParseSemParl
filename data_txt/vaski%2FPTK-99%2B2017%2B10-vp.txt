















































DEMAB42.tmp.xml


Pöytäkirjan asiakohta PTK 99/2017 vp
Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

10. Lakialoite laiksi terveydenhuoltolain 45 ja 50 §:n muuttamisesta
Lakialoite LA 36/2017 vp Anna-Maja Henriksson r ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Keskustelu

20.33 Anna-Maja Henriksson r (esittelypuheenvuoro): Värderade herr talman, arvoisa
puhemies! Ensinnäkin haluan sanoa, että olen hyvin iloinen siitä, että tämä lakialoite, joka
koskee terveydenhuoltolain muutosta, sen 45 §:n ja 50 §:n muutosta, on saanut allekirjoit-
tajia kaikista puolueista, myös hallituksen puolueista paitsi sitten sinisestä ryhmästä.

Värderade talman! Länge har vi i Finland varit vana med att kommunerna och sjukvårds-
distrikten haft rätt att besluta om nivån på vården vid sina sjukhus och hälsocentraler. Nu i
och med att jourreformen ska träda i kraft den 1.1.2018 blir situationen en annan. Social-
och hälsovårdsministeriet har med regeringens goda bifall drivit en linje som gör att de
mindre sjukhusen i landet inte mera efter årsskiftet ska få utföra andra operationer än så-
dana som klaras av med lokalbedövning. I praktiken betyder lagändringen att dagkirurgis-
ka operationer där patienten sövs ner flyttar till centralsjukhusen. 

Regeringen har ändå gått in för ett undantag och det gäller de kretssjukhus som är en del
av ett universitetssjukhus. Vid dem är det möjligt att fortsätta med en samjour mellan pri-
märvården och specialsjukvården ifall man så beslutar inom universitetssjukhusets led-
ning. Samtidigt försätter det här våra mindre lokala sjukhus samt våra landskap i en ojäm-
lik situation. Regeringens linjedragning innebär också att inte heller privata vårdproducen-
ter kommer att ha möjlighet att utföra dagkirurgiska operationer ifall det inte sker i ett sjuk-
hus där det finns en samjour dygnet runt för primärhälsovården och specialsjukvården. Det
här är sammantaget en otroligt dålig lösning. Därför har jag initierat den här lagmotionen
för att få till stånd en lagändring av hälsovårdslagens 45 och 50 §.

Arvoisa puhemies! Päivystysuudistuksen myötä sairaalatoimintaa keskitetään ja pienten
sairaaloiden toimintaedellytyksiä heikennetään. Säädetyillä pykälillä on kuitenkin vaiku-
tuksia, jotka ovat kauaskantoisempia kuin mistä on keskusteltu. Terveydenhuoltolain uu-
distuksessa säädettiin, että anestesiaa vaativa leikkaustoiminta voi tapahtua vain sairaalois-
sa, joissa on perusterveydenhuollon ja erikoissairaanhoidon yhteispäivystys. Sen sijaan
seuraavassa momentissa annetaan mahdollisuus jatkaa leikkaustoimintaa niille sairaaloil-
 Tarkistettu
4.4



Pöytäkirjan asiakohta PTK 99/2017 vp
le, jotka kuuluvat yliopistolliseen sairaalaan. Toiminta vaatii sairaanhoitopiirien kuntayh-
tymien päätöksen. 

Maassamme on useita sairaaloita, jotka eivät kuulu yliopistollisen sairaalan piiriin mut-
ta jotka ovat alueellaan hyvinkin tärkeitä, mainittakoon nyt vain muutama: Rauma, Pietar-
saari, Kemi, Iisalmi, Forssa, Kouvola, Varkaus. Siinä muutama esimerkki. Pykälän muo-
toilu johtaa tällä hetkellä siihen, että yliopistosairaalojen alueilla voidaan ylläpitää laajaa
palveluverkostoa, kun taas näiden alueiden ulkopuolella anestesiaa vaativa päiväkirurgia
keskitetään keskussairaaloihin. Etäisyys lähimpään päivystävään sairaalaan pitenee halli-
tuksen tietoisten supistusten myötä. Potilasturvallisuuden heikentymisen lisäksi myös kas-
vavat matkakustannukset lisäävät potilaiden ahdinkoa. 

Asiasta tekee vielä ihmeellisemmän sosiaali- ja terveydenhuollon järjestämislaki, jota
valmistellaan sosiaali- ja terveysministeriössä. Ministeriö on muun muassa lausunnossaan
Pietarsaaren ja Rauman kaupungeille ilmoittanut, että yksi uudistuksen tavoitteista on, että
julkinen ja yksityinen toiminta olisivat samassa asemassa palveluiden tuottamisen osalta.
Kuulostaa loogiselta. Lausunnon mukaan "silloin myös samat ehdot potilasturvallisuudes-
ta ja laadusta tulee koskea molempia käsittäen päivystysvalmiuden". Tämä tulisi siis joh-
tamaan siihen, että yksityisetkään toimijat eivät enää 1.1.2020 jälkeen voi järjestää päivä-
kirurgiaa, ellei toiminta sijaitse sellaisen sairaalan yhteydessä, jossa on perusterveyden-
huollon ja erikoissairaanhoidon yhteispäivystys. Logiikka on selvä, mutta itse perusratkai-
su on kaikkea muuta kuin onnistunut. Se on epäoikeudenmukainen ja se on lyhytnäköistä.

Det handlar alltså om en mycket ogenomtänkt, kortsiktig och orättvis lösning. 

Käytännössä jo nyt tehdyt keskittämistoimet ovat johtaneet suuriin ongelmiin. Esimerkik-
si Turussa ja Kuopiossa yhteispäivystysyksikkö on tukkeutunut. Kiire ja puutteelliset re-
surssit ovat johtaneet läheltä piti -tilanteisiin, mikä on hyvin ongelmallista potilasturvalli-
suuden kannalta. Keskussairaalat esimerkiksi Kymenlaaksossa ja Turussa ovatkin pyytä-
neet lisää rahoitusta voidakseen palkata lisää henkilökuntaa päivystyksen hoitamiseen.

Säännöksiä päiväkirurgian keskittämisestä tullaan soveltamaan 1.1.2018 alkaen, mutta
nyt ei ole vielä liian myöhäistä estää vakavien ongelmien syntymistä. Julkisilla ja yksityi-
sillä toimijoilla tulee olla mahdollisuus hoitaa päiväkirurgiaa, mikäli tälle löytyy alueellis-
ta tarvetta. Päätökset julkisten sairaaloiden toiminnasta tulee tehdä paikallisesti sairaanhoi-
topiirien kuntayhtymissä myös niiden sairaaloiden osalta, jotka eivät kuulu yliopistollisen
sairaalan piiriin. Vain sillä tavalla alueellinen demokratia, kunnallinen itsehallinto ja kan-
salaisten oikeus yhdenvertaisiin palveluihin voivat toteutua.

Därför föreslår jag i lagmotionen ändringar som skulle innebära att 45 § ändras så att mo-
mentet där man kräver att operationer som förutsätter operationssalar och anestesi ska kon-
centreras till sjukhus med samjour för primärvården och specialsjukvården skulle strykas i
sin helhet. Jag föreslår också att 50 § ändras så att sjukvårdsdistrikten, när befolkningens
servicebehov det förutsätter, kan besluta grunda flera än en dygnetrunt-samjour i samband
med sina sjukhus. 

Ehdotan, että 45 § muutetaan niin, että se momentti, jossa sanotaan, että leikkaustoiminta,
joka edellyttää leikkaussaliolosuhteita ja anestesiaa, tulee kokonaisuudessaan koota niihin
sairaaloihin, joissa on ympärivuorokautinen perusterveydenhuollon ja erikoissairaanhoi-
2



Pöytäkirjan asiakohta PTK 99/2017 vp
don yhteispäivystys, poistuisi ja että 50 § muutettaisiin niin, että sairaanhoitopiirit voivat
väestön perustarpeen niin edellyttäessä perustaa useamman kuin yhden ympärivuorokau-
tisesti päivystävän yhteispäivystysyksikön sairaaloidensa yhteyteen.

Värderade talman! Under de två senaste veckorna har jag fått mycket respons från fältet. 

Viimeisten viikkojen aikana on tullut paljon palautetta ympäri Suomea. 
Ensihoitaja kirjoitti näin: "Mitenhän ensihoito tai päivystys, joka tarvitsee nukutuslää-

käriä pelastaakseen ihmishenkiä, voi toimia näissä pienissä sairaaloissa? Miten aivoveren-
vuoto- ja sydänpysähdyspotilaat hoidetaan pienissä sairaaloissa? Ei mitenkään, he kuole-
vat hapenpuutteeseen, kun ei voida nukuttaa. Tämä ei koske vain kirurgiaa vaan koko sai-
raalan toimintaa eikä ole kielipolitiikkaa vaan kaikille samanvertaiset sote-palvelut. Halli-
tus leikkii ihmishengillä. 20 vuotta työskennellyt aluesairaalan päivystyksessä."

Eräs erikoislääkäri arvioi isojen sairaaloiden hukkuvan potilastulvaan ja eriarvoisuuden
kasvavan, ellei niin sanottuja julkisia potilaita saa leikata ei-julkisissa eikä yksityisissä-
kään pienemmissä yksiköissä. 

Eräs kirurgi kirjoitti: "Luin ilolla, että olette ottanut asiaksenne vaikuttaa terveydenhuol-
tolakiin eksyneeseen lapsukseen koskien helpon perustason leikkaustoiminnan järjestämi-
sen perusteita." 

Toinen ylilääkäri on todennut, että keskittämisen kielteisiä seurauksia ei asetusta laadit-
taessa ole lainkaan otettu huomioon.

Terveystalon johtava ylilääkäri Juha Tuominen toteaa Ylelle, että tällä hetkellä ei ole yh-
tään yksityistä, joka täyttäisi täydellisesti vaatimuksen ympärivuorokautisesta peruster-
veydenhuollon ja erikoissairaanhoidon yhteispäivystyksestä. Hänen mukaansa yksityisten
on mahdotonta pitää asetuksen määräämää laajaa päivystystä yllä. Tuominen uskoo, että
nukutusleikkausten loppuminen näivettää julkisen ja yksityisen yhteistyötä. Soten tarkoi-
tushan oli, että maakunta saa rakentaa järjestäjäorganisaation, joka pystyy luomaan palve-
lut joko itse tuottamalla tai alihankintana. Nyt se estetään — yksityinen toiminta — eikä
ole ketään, jolta maakunta voisi palvelut alihankintana ostaa. — Näin siis Tuominen.

Samalla lääkintöneuvos Timo Keistinen STM:stä kiistää, että asetusta laadittaessa olisi
tehty virheellisiä päätöksiä. 

Lopuksi, slutligen, värderade talman: Mot den här bakgrunden är det obegripligt att förstå
regeringens målsättning med den här reformen. Det som är uppenbart är att det inte hand-
lar om att trygga jämlik vård till alla. Det handlar inte om att vi skulle ha haft en sämre kva-
litet på dagkirurgiska operationer som görs på mindre sjukhus. Det handlar inte om patient-
säkerheten. Så vad handlar det då om? Ja, det handlar väl om pengar. 

Men var ska inbesparingarna komma? Om man stryper sjukhusens rätt att operera så
skapar man samtidigt längre köer och tryck på tilläggsresurser till centralsjukhusen. Jag har
åtminstone inte ännu sett en enda beräkning på hur man konkret ska kunna spara hundra-
tals miljoner på den här reformen. Har regeringen en sådan så vill vi gärna se den.

Lopuksi vielä, arvoisa puhemies, niin kuin sanoin, olen hyvin iloinen siitä, että tämä laki-
aloite on saanut tukea yli puoluerajojen, myös hallituspuolueista, mutta minulle on suuri
kysymysmerkki se, miten on mahdollista, että kokoomus voi olla mukana ajamassa uudis-
tusta, joka rajusti rajoittaa yksityisen sektorin mahdollisuuksia leikata. Eikö hallitus aiko-
3



Pöytäkirjan asiakohta PTK 99/2017 vp
nut lisätä valinnanvapautta? Miksi se nyt rajoittaa sitä? On myös kysymysmerkki se, miksi
keskusta haluaa myös olla ajamassa tätä uudistusta eteenpäin, joka koskettaa meidän aluei-
tamme niin epäoikeudenmukaisesti kuin tämä uudistus tekee.

Arvoisa puhemies! Vielä on aikaa tehdä viisaita päätöksiä, ja toivottavasti hallitus muut-
taa kurssia.

Värderade talman! Ännu finns det tid att fatta kloka beslut, och därför hoppas jag att reger-
ingen skulle ta lagmotionen på allvar och tänka om. Det är många medborgare, också i oli-
ka delar av vårt land, som delar den åsikten. — Tack.

20.46 Hannakaisa Heikkinen kesk: Arvoisa herra puhemies! Haluan heti alkuun kiittää
edustaja Henrikssonia tästä aloitteesta, koska se antaa meille mainion tilaisuuden keskus-
tella täällä siitä, mistä tässä erikoissairaanhoidon rakenneuudistuksessa onkaan kyse.

Sosiaali- ja terveydenhuollon päivystystä ja sairaaloiden työnjakoa todellakin uudiste-
taan, ja uudistuksen toimeenpano on osa isompaa sosiaali- ja terveydenhuollon uudistusta
ja maakuntauudistusta, ja se laitetaan toimeen asteittain. Terveydenhuoltolain ja sosiaali-
huoltolain muutokset ovat jo astuneet voimaan tämän vuoden alusta. Ympärivuorokauti-
sesti päivystävien sairaaloiden työnjako, leikkaustoiminnan kokoaminen sekä terveyden-
huollon ja sosiaalipäivystyksen yhteispäivystyksen aloittaminen tapahtuvat terveyden-
huoltolain asetusten nojalla ensi vuoden alusta alkaen.

Miksi tämä uudistus tehdään? Tarkoituksena on parantaa hoidon ja hoivan laatua, saada
ammattilaiset riittämään ja hillitä kustannusten kasvua. Terveydenhuoltolaki antaa nyky-
muodossaan alueelle runsaasti valtaa määritellä, miten terveydenhuolto ja leikkaustoimin-
ta järjestetään, erityisesti jos kyseessä on yliopistollinen sairaanhoitopiiri. Samaan aikaan
lainsäädäntö asettaa kuitenkin tietyt reunaehdot anestesiassa tehtävälle leikkaustoiminnal-
le koko maassa. Tarkemman työnjaon avulla lisätään laatua ja potilasturvallisuutta. Työn-
jakoa kehittämällä myös taataan se, että terveydenhuollon ammattilaisia ja rahaa palvelu-
jen järjestämiseen riittää myös jatkossa vanhenevassa Suomessa.

Mutta mitä leikkausten tilalle? Aluesairaaloitten kohdalla leikkaustoiminnan osuus sai-
raalan budjetista on tyypillisesti varsin pieni. Jos oikein olen ymmärtänyt, omalla alueella-
ni Ylä-Savossa Iisalmen aluesairaalassa kyseessä on alle 5 prosenttia. Tärkeää onkin kes-
kustella siitä, mikä rooli sairaalalla on tulevaisuudessa lähipalveluiden tuottajana. Esimer-
kiksi syövän tai murtuminen suhteen kuntoutus ja suurin työ alkaa vasta leikkauksen jäl-
keen. Näissä aluesairaaloilla on yhä korostuva merkitys.

Tulevaisuudessa terveydenhuolto on enenevästi muutakin kuin seiniä. Terveysteknolo-
gian ja lääketieteen kehitys tuovat yhä useamman palvelun räätälöidyksi ja kotiin. Myös
ensihoidon uudistamisen myötä palvelu tulee usein kotiin eikä päivystykseen lievemmissä
tapauksissa tarvitse lähteä itse lainkaan. Ammattilaisille riittää töitä jatkossakin kaikissa
sairaaloissa. Yhtään sairaalaa ei tämän uudistuksen takia suljeta.

Sote-uudistuksen isossa kuvassa tavoite on siirtää painopistettä raskaista ja kalliista pal-
veluista perustason vahvistamiseen. Myös sairaaloitten työnjaossa matalan kynnyksen lä-
hipalveluihin on panostettava enemmän, sen osaamisen vahvistamiseen, jota isojen kan-
sansairauksien ehkäisyssä, hoidossa ja kuntoutuksessa tarvitaan vanhenevassa väestös-
sämme. Erityisesti vaativiin leikkauksiin mennään yleensä vain kerran tai pari elämässä.
Pienempiinkin operaatioihin voidaan hyvin matkustaa hieman pitemmälle. Tärkeintä on,
4



Pöytäkirjan asiakohta PTK 99/2017 vp
että usein tarvittavat palvelut ja ne erikoisalojen osaajat, joita tarvitaan enemmän, ovat ih-
misten lähellä arjessa.

Aluesairaaloissa voi ja tulee jatkossakin olla laaja kirjo erikoisalojen osaamista. On pal-
jon toimenpiteitä, joita voidaan tehdä ilman anestesiaa. Aluesairaaloissa on mahdollisuus
jatkossa tehdä esimerkiksi kaihileikkauksia ja erilaisia polikliinisiä leikkauksia, joihin ei
tarvita anestesiaa, esimerkiksi korvatautien, käsikirurgian tai gynekologian alalta, sisätau-
tien ja neurologian erikoisalojen toimenpiteitä, erilaisia tähystyksiä, sytostaatti- ja muita
syöpähoitoja — pois lukien sädehoidot — dialyysihoitoa sekä kuntouttavaa toimintaa esi-
merkiksi lonkkaleikkauksen jälkeen.

Arvoisa puhemies! Esimerkiksi kun ikäihminen kaatuu kotona, hoidon ajallisesti lyhin
osa tapahtuu leikkaussalissa. Siellä vietetään ehkä tunti, mutta laitoksessa menee helposti
jopa 50 päivää kuntoutuksessa. Kuntoutuksen tärkein osuus alkaa leikkauksen jälkeen, ja
siinä aluesairaaloilla on merkittävä rooli. Se, miten mummo pärjää kotona toimenpiteen
jälkeen, on keskeistä. Olennaista onkin, että terveyden- ja sosiaalihuollon peruspalvelut
ovat jokaisen kansalaisen ulottuvilla ja sairaalan toiminnot tukevat alueen väestön tervey-
den edistämistä ja sairauksista toipumista tarkoituksenmukaisella ja myös kustannusvai-
kuttavalla tavalla.

Arvoisa puhemies! Vielä lopuksi: Miksi leikkauksia kootaan? Vuodenvaihteessa edus-
kunnan hyväksymä terveydenhuoltolain muutos ja elokuussa annetut kiireellisen hoidon,
erikoissairaanhoidon työnjaon ja eräiden tehtävien keskittämisen asetukset parantavat po-
tilasturvallisuutta ja hoidon laatua. Sekä suomalaiset että kansainväliset tutkimukset osoit-
tavat, että pienissä yksiköissä keskimäärin tapahtuu enemmän potilasvahinkoja ja hoidon
tulokset ovat huonompia. On toki hyvin toimivia ja laadukkaita pieniä yksiköitä, mutta
keskimäärin suurissa yksiköissä esimerkiksi syöpäleikkaukset ja keinonivelleikkaukset
onnistuvat paremmin. Myös pienissä leikkauksissa isoon yksikköön kehittyy usein enem-
män osaamista, joka mahdollistaa paremman potilasturvallisuus- ja laatujärjestelmän. Pie-
net sairaalat ja yksityiset terveydenhuollon yksiköt ovat tehneet yleensä pieniä kirurgisia
toimenpiteitä usein päiväkirurgisesti. Näitä potilaita kotiutettaessa toimenpiteen jälkeen
kotiutus ei kuitenkaan onnistu kerralla. Potilasvalinnasta ja toimenpiteestä riippuen 1—10
prosenttia potilaista joutuu jäämään seurantaan sairaalaan yön yli. Samoin noin 5 prosent-
tia potilaista joutuu palaamaan kotoaan sairaalaan arvioitavaksi leikkauksen jälkeen esi-
merkiksi komplikaatioepäilyn takia. Siten myös pienempiä leikkauksia tekevissä yksiköis-
sä tulisi olla ympärivuorokautinen päivystys. Terveydenhuoltolaki edellyttää leikkaavilta
sairaaloilta perusterveydenhuollon ja erikoissairaanhoidon ympärivuorokautista yhteispäi-
vystystä, jos sairaalassa tehdään anestesiaa vaativia leikkauksia. Tällöin esimerkiksi leik-
kauksen jälkeen potilaan tila on mahdollista arvioida nopeasti kirurgian erikoislääkärin toi-
mesta.

Arvoisa puhemies! Oli ilo lukea tänään lehdestä, että Kanta-Hämeen alueella, missä
nämä muutokset ovat aiheuttaneet kovasti etukäteen kuohuntaa, Forssan aluesairaala ja
Hämeenlinna ovat päässeet sopimuksen työnjaosta ja arvio on, että vain neljä sairaanhoi-
tajan virkaa tarvitsee siirtää Hämeenlinnaan. Tämä on minulle todella iloinen uutinen, ja
kannustankin kaikkia alueita etsimään etukäteen, löytämään sen yhteisen sävelen ja miet-
timään sitä työnjakoa, koska kaikkien tavoitteenahan on se, että työntekijöitä riittää ja että
hoidon laatu on nykyistäkin parempaa, unohtamatta sitä, että oikealla työnjaolla me voim-
me huolehtia myös tästä hyvin hyvin tärkeästä aluepoliittisesta ulottuvuudesta. Nimen-
omaan näissä leikkaushoidon jälkeisissä toimenpiteissä, mitkä me kaikki haluamme tapah-
5



Pöytäkirjan asiakohta PTK 99/2017 vp
tuvan lähellä omaisia, tässä kuntoutuksessa, meillä on paljon kehitettävää, ja ne työpaikat
ovat arvokkaita meidän alueilla, missä on aluesairaala. Otetaan Kanta-Hämeestä mallia!

20.55 Kristiina Salonen sd: Arvoisa puhemies! Meidän perisyntimme on ollut se, että me
olemme systemaattisesti halunneet maalata kuvaa siitä, että vain kaikkein suurimmat yksi-
köt Suomessa ovat ammattitaitoisia, turvallisia ja laadukkaita, ja se on erittäin vahingollis-
ta myös muiden kuin sairaalapalveluiden osalta. Tuntuukin siltä, että Suomessa on vannot-
tu keskittämiseen nimeen, ja se on ollut erityisen kohtalokasta juuri aluesairaaloille.

On myös kysyttävä, onko tekonivelleikkauksissa vaadittu 600 leikkauksen raja riittävän
hyvin pohdittu. Tähän ei löydy myöskään tutkimuksella yksiselitteistä pohjaa, ja kun esi-
merkiksi vertaillaan muihin maihin, niin muissa maissa nämä leikkausrajat ovat huomatta-
vasti alhaisempia kuin nyt Suomessa on rajaksi vedetty.

Potilasturvallisuuden kannalta oleellista onkin se, että pienemmissä yksiköissä on tehty
leikkauksen suunnittelu erittäin perusteellisesti. Ja siellä ei ole haluttu ottaa yhtään turhaa
riskiä vaan on katsottu, että jos leikkauksessa on vähänkin isommat riskit, niin silloin leik-
kauksia ei ole suoritettu siellä pienemmässä yksikössä. Tämä on johtanut siihen, toisin kuin
edustaja Heikkinen tässä sanoi, että monessa pienemmässä yksikössä laatu on ollut jopa
parempaa kuin vastaavissa isommissa yksiköissä.

Tuntuu myöskin kovin kummalliselta säästötoimelta se, että vaikka esimerkiksi Rau-
man aluesairaalassa leikattavista 75 prosenttia on raumalaisia — siis 75 prosenttia on rau-
malaisia, päiväkirurgiassa tämä määrä on vielä isompi — niin nyt heidät siis kuljetetaan
Poriin ja tuodaan sitten takaisin kuntoutettavaksi Raumalle. Etukäteissuunnittelut tehdään
Raumalla. Mitä tämä säästää? [Puhemies koputtaa] Raha menee siihen edestakaisin kuljet-
tamiseen.

20.57 Esko Kiviranta kesk: Arvoisa puhemies! Me kaikki täällä salissa tiedämme, mihin
tämä edustaja Henrikssonin aloite on matkalla: sehän on matkalla lakialoitteiden hautaus-
maalle. Mutta halusin kuitenkin allekirjoittaa tämän aloitteen sen vuoksi, että nimenomaan
tuon anestesiaa vaativan päiväkirurgian keskittäminen keskussairaaloihin, siis lopettami-
nen aluesairaaloista, ansaitsee mielestäni vielä yhden keskustelun. Samalla täällä tietysti
voidaan keskustella aluesairaaloiden asemasta laajemminkin.

20.58 Antero Laukkanen kd: Arvoisa herra puhemies! Haluan myös kiittää edustaja
Henrikssonia tämän lakialoitteen tekemisestä. Päätyi se sitten ihan minne tahansa, niin mi-
nusta on hyvä, että tämä keskustelu nyt käydään, jotta ne, jotka erikoissairaanhoidon ra-
kenneuudistuksen takana ovat, ymmärtävät, mitä he ovat esityksellä tuottamassa kokonais-
terveydenhoidolle Suomessa, jossa tällä hetkellä yksityinen sairaanhoito tuottaa valtavan
määrän kunnallisia palveluita. Jos olen oikein ymmärtänyt, tämä on tämän lakiesityksen
pihvi, että onko todella näin, että keskusta ja erityisesti kokoomus ymmärtävät, mitä tässä
on tapahtumassa. Hämmästyneenä luen myös, että sosiaali- ja terveysministeriöstä Timo
Kestinen itse vakuuttaa, että tämä on ollut ihan vilpitön tarkoitus toimia niin kuin tässä on.
Joten jään todella miettimään ja kysymään, mikä tässä on ollut perimmäinen tarkoitus.
Ehkä paikalla olevat osaavat vastata.

Kaikessa rautalankaversiossaan nyt siis ulotetaan samat vaatimukset yksityiselle palve-
luntarjoajalle silloin, kun julkinen ostaa leikkauksen ostopalveluna, ja sitä perustellaan
ihan oikein potilasturvallisuudella, mutta mitä tästä on nyt syntymässä? Tällä hetkellä yk-
6



Pöytäkirjan asiakohta PTK 99/2017 vp
sityinen puoli tuottaa koko tästä niin sanotusta leikkauspotista kaikista melkein suurim-
man volyymiosan. Sitten — tämä on tämmöinen PowerPoint-esitys — on tämä niin sanot-
tu suuri pallukka, keskisuuri pallukka ja sitten ihan pieni pallukka, jossa on se erikoissai-
raanhoito, joka on keskitetty yliopistollisiin keskussairaaloihin. Nyt kun julkinen puoli os-
taa tätä niin sanottua pehmytkirurgiaa, niin se tilanne on sellainen, että jos tämä yksityinen
puoli lopettaa kokonaan nämä pehmytkirurgian leikkaustoimenpiteet näistä uusista vaati-
muksista johtuen — että pitää olla se anestesialääkäri 24/7 ikään kuin läsnä — niin julki-
nen puoli ei selviä tästä. Yksityinen puoli kyllä selviää. He kyllä löytävät uutta leikattavaa
ja uutta hoidettavaa, mutta se, mitä tämä tuottaa, on se, että leikkausjonot tulevat takaisin. 

Tästä ei ole kovin monta vuotta — kertokaa, kuinka monta vuotta — kun uudistettiin la-
kia ja tuli aikarajat hoitoonpääsystä. Ei julkinen puoli selvinnyt, vaikka laki säädettiin.
Mitä silloin tehtiin? Kaikki kunnat ja kaupungit ostivat tämän niin sanotun pehmytkirur-
giapalvelun yksityiseltä puolelta, ja muistan, kuinka Espoon kaupunki, josta itse olen, osti
600 sappi-, kaihi- ynnä muuta leikkausta yksityiseltä puolelta ja hyvin nopeasti sai leikka-
usjonot poistettua. No, julkinen puoli oivalsi, että tämä yhteistyöhän sujuu hyvin: me
voimme kilpailuttaa nämä leikkaukset ja ostaa yksityiseltä puolelta ne palvelut ja se toimii
ja kaikki ovat tyytyväisiä. 

Nyt tämä on johtamassa siihen, että yksityinen puoli yksinkertaisesti vain toteaa ja kiit-
tää, että hei, hieno vaatimus, mutta me ei tuohon kisaan lähdetä, te voitte ihan itse leikata
nämä, me leikataan sitten jotain muuta. 

Minä toivon, että tämä keskustelu kaikessa yksinkertaisuudessaan nyt käytäisiin, että
onko tämä ollut se vilpitön tarkoitus. Jos se on ollut säätäjän, hallituksen tarkoitus tässä,
niin sillä sitten mennään, mutta seuraukset voivat olla kyllä aika kohtalokkaat. Täällä edus-
taja Henrikssonin lakialoitteessa erittäin hyvin todetaan näin: "Käytännössä jo nyt tehdyt
keskittämistoimenpiteet ovat johtaneet suuriin ongelmiin." Julkinen puoli ei vedä näitä vo-
lyymeja, mitä sinne on nyt tulossa tämän uudistuksen kautta. Eivät nämä meidän suuret ter-
veystalot, Pihlajalinna, Terveystalo, turhaan valita ja nosta tätä asiaa keskusteluun. Heillä
on kyllä ammattilakimiehet, jotka seuraavat tätä lainsäädäntökehitystä, ja kun he nostavat
tämän huolenaan esille, niin kyllä meidän kansanedustajien on velvollisuus tarttua siihen ja
kertoa heille, että he ovat ehkä väärässä, ymmärtäneet väärin, jos näin on. Kristillinen
eduskuntaryhmä soitti terveysministeriöön ja tiedusteli, onko näin niin kuin nämä terveys-
talojen toimitusjohtajat väittävät, ja meille sanottiin, että näin on ja näin olemme halun-
neet. Ja nyt minä kysyn: miksi?

21.03 Jani Mäkelä ps: Arvoisa puhemies! Muistelen, kun aikanaan käsiteltiin kansalais-
aloitetta ja lakialoitetta Vaasan aluesairaalasta, niin tulin maininneeksi sellaisen epäilyk-
sen, että tuskinpa RKP tulisi tekemään aloitetta, jossa puolustettaisiin vaikkapa Kouvolan
sairaalapalveluita. Nyt kun kuitenkin RKP:stä lähtöisin ainakin on, vaikka siinä onkin mui-
ta allekirjoittajia, sellainen aloite, jossa nyt ollaan huolissaan myöskin siitä Kouvolasta
osaltaan, niin katson tietynlaiseksi kunniavelaksi tulla ottamaan tähän aloitteeseen jotain
kantaa.

Esitys, sen keskeinen sisältö, on mielestäni kannatettava. Siinä tuodaan esille sellaisia
huolenaiheita, mitkä varmasti kannattaa keskustelussa huomioida. On järkevää keskittää
vaativat tai harvinaiset operaatiot laajan päivystyksen sairaaloihin, mutta toisaalta on pal-
jon asioita, jotka olisi aidosti mielekästä hoitaa alueellisesti riittävän hajautetusti. Etäisyy-
det ovat pitkiä maassamme. Jo pelkästään tämä sanelee tiettyjä reunaehtoja näiden palve-
7



Pöytäkirjan asiakohta PTK 99/2017 vp
luiden tuottamiseen. Esimerkiksi meillä Kaakkois-Suomessa, jossa etäisyydet ovat Poh-
jois-Suomeen verrattuna vielä lyhyitä, on Kouvolan seudun ohella myöskin Mikkeliä ja
Savonlinnaa, Kotkaa, jotka kaikki olisivat jäämässä ilman laajan päivystyksen sairaalaa.
Näillä alueilla on kuitenkin suuret väestöpohjat, ja etäisyydet ovat sellaisia, että reissu sin-
ne sairaalaan muodostuu helposti päivän mittaiseksi. Se on kohtuutonta akuuttien asioiden
ja toistuvien operaatioiden suorittamisen suhteen.

Toivonkin siis, että tämän hyvän ja tärkeän asian esille ottavan aloitteen sisältämiä asioi-
ta otettaisiin aidosti huomioon sote-uudistusta eteenpäin vietäessä, tunnustettaisiin esille
tuodut tosiasiat ja toimittaisiin niiden mukaan.

21.05 Sari Tanus kd: Arvoisa herra puhemies! Täällä on käytetty hyviä puheenvuoroja,
mutta aivan ensimmäiseksi kiitoksia edustaja Henrikssonille tämän aloitteen laatimisesta.
Tämän aloitteen suhteen ei ole mitään muuta vaihtoehtoa kuin viedä se oikeasti läpi ja käy-
täntöön.

Silloin kun oli päivystysuudistuksesta kyse, kävimme monet keskustelut sosiaali- ja ter-
veysvaliokunnassa ja myös tässä salissa, ja silloin oli jo nähtävissä nämä asiat. Ja silloin-
han nimenomaan käytimme, en tiedä, varmaan kymmeniä puheenvuoroja ja teimme vai-
kutusyrityksiä, että sitä päivystysuudistusta ei olisi viety sellaisena läpi kuin se sitten kui-
tenkin nuijittiin läpi. 

Esimerkiksi meillä Tampereella on tietysti se onnekas tilanne, että meillä on yliopisto-
sairaala, mutta meillä on hyvä, kaunis kaupunginsairaala hyvine leikkaussaleineen, ja siel-
lähän kaikki leikkaustoiminta loppuisi, ellei sitten näitä järjestelyjä sen yhden organisaa-
tion alle saada tehtyä, jotta ikään kuin sielläkin olisi sitten se perusterveydenhuollon ja eri-
koissairaanhoidon yhteispäivystys.

Sitten jos ajatellaan tätä päiväkirurgiaa kaiken kaikkiaan, niin kuin edustaja Laukkanen
tuossa hyvin kuvaavasti esitti, niin päiväkirurgiset toimenpiteet ovat yksi iso osa, ja niitä
voidaan tehdä hyvinkin monella tapaa [Hannakaisa Heikkinen: Alle 5 prosenttia!] — Joo,
alle 5 prosenttia, mutta joka tapauksessa — mutta anestesiaa vaativia eivät ole vain leikka-
ukset, vaan on myös tutkimuksia ja muita toimenpiteitä, ajatellen vaikka kehitysvammai-
sia potilaita, joille voi tämmöinen lyhyt nukutus, niin sanottu humaus, olla hyvinkin toi-
menpidettä tai tutkimusta helpottava. 

Meillä on kaiken kaikkiaan terveydenhuollon uudistuksessa tarkoitus, että toiminta olisi
asiakaslähtöistä, oikea-aikaista, ja silloin tulee myös [Puhemies koputtaa] niitä säästöjä.
Eli minä toivon, että edustajat käyvät tämän huolella läpi ja tämä vika, mikä on tullut päi-
vystysasetuksen myötä, korjataan tämän lakialoitteen myötä.

21.07 Olavi Ala-Nissilä kesk: Arvoisa herra puhemies! Minäkin olen allekirjoittanut
edustaja Henrikssonin aloitteen. Mielestäni on tarpeen keskustella sote-uudistuksesta,
sote-palveluista ja myöskin tästä terveydenhuoltolaista. Sote-uudistustahan meillä vielä ei
ole, mutta sen keskeinen periaate on taata yhdenvertaiset palvelut suomalaisille. Sitähän
perustuslakivaliokunta omassa mietinnössään laajalti käsitteli, ei kuitenkaan käsitellyt ym-
märtääkseni palvelujen alueellista saatavuutta, joka sekin liittyy yhdenvertaisuuteen. Jos-
sain kai tulee se kilometrimäärä vastaan, jolloin palvelut eivät enää ole yhdenvertaisia.

Ongelma tässä on ollut, että meillä ei todella ole vielä olemassa sitä maakuntahallintoa,
jossa voitaisiin keskustella, miten nämä yhdenvertaiset palvelut turvataan siellä maakun-
nassa, vaan se tapahtuu nyt sairaanhoitopiirien toimesta, omassa maakunnassani pitkälle
8



Pöytäkirjan asiakohta PTK 99/2017 vp
virkamiesten toimesta. Sote-valmisteluhan etenee eri maakunnissa eri tavalla. Oma maa-
kuntani Varsinais-Suomi on tässä surkein, itse asiassa vielä ei ole alkanut kunnollinen
koko maakuntaa käsittelevä valmistelu. Jotain valmisteluja on Turussa, jotain valmisteluja
on ruotsinkielisillä alueilla, jotain sairaanhoitopiirissä, mutta tällainen laaja yhteisselvitys
puuttuu, ja sanotaan, että maakuntakeskus jarruttaa, niin kuin se ilmeisesti jarruttaa.

Mielestäni tässä on kaksi asiaa: on toisaalta tämä päiväkirurgia, anestesiaa vaativa leik-
kaustoiminta, ja sitten toisaalta perustason päivystys. Päiväkirurgiaahan tehdään monissa
aluesairaaloissa, lähisairaaloissa hyvin tehokkaalla tavalla. Tiedän, että esimerkiksi Loi-
maan aluesairaala on tunnetusti erittäin tehokas ja osaava. Kun toisaalta sairaanhoitopiiris-
sä on lähdetty ja strategiakin lähtee siitä, että olemassa olevien tilojen tilalle ei rakenneta
uusia, niin nyt ei pitäisi hätiköidä vaan mielestäni jatkaa sitä päiväkirurgiaa. Tämä on yli-
opistosairaalan kokonaisuus, ja se olisi mahdollista kyllä, jos niin sairaanhoitopiiri päättäi-
si. Tiedämme, että se aiheuttaa jossain määrin kustannuksia, ehkä tässä tämä päivystysvaa-
timus on liian laaja — minä olen lukuja vaille lääkäri, mutta en tunne tätä. Sen sijaan tun-
nen kyllä nämä julkistalouden luvut, ja vaikka on kiire, tietenkin tällaisessa uudistuksessa
pitäisi voida koko ajan tehdä näitä vaikuttavuusselvityksiä, että mitkä ovat ne kustannuk-
set, mitkä ovat toisaalta palvelut. Ja silloin tullaan tähän perustason päivystykseen ja maa-
kuntien rooliin ja myöskin sinne maakuntien raja-alueille. 

Aina puhutaan näistä maakuntien kiroista, ja niitä voi nyt tässäkin uudistuksessa tulla.
Esimerkiksi oma sairaalani on neljän maakunnan rajalla, itse asiassa tehty sinne 16 kunnan
yhteiseksi aluesairaalaksi. Nyt sieltä loppuu perustason yöpäivystys. Sitten myöskin Uu-
destakaupungista loppuu perustason yöpäivystys. Sitten Sastamalasta, arvoisan puhemie-
hen loistavasta lentopallopitäjästä, loppuu yöpäivystys. Syntyy iso aukko maakuntien ra-
joille. Jo meidän kunnan nurkasta on 100 kilometriä sinne TYKSin yöpäivystykseen. Kun
myöskin muissa kunnissa päivystyksen ajat pienenevät, niin nyt TYKS on mennyt jo käy-
tännössä tukkoon, ja tulee kentältä puhetta, että ei saada palveluja ja että potilasturvalli-
suus vaarantuu. Vielä ei ole kai mitään vakavaa tapahtunut, mutta tämä tulee jatkuvasti
vastaan. Eli joudutaan ehkä sitten tekemään niitä uusia tiloja. Nyt ensihoidon yksikkö on
pyytänyt 2 miljoonaa lisää rahaa, siis 30 uutta sairaanhoitajaa pitäisi saada TYKSiin no-
peasti. Nyt sanotaan, että se järjestyy muutoin. Perusterveydenhoito maksaa 500 000 eu-
roa, korkeintaan. Sanotaan, että yksi ambulanssikäynti maksaa 1 000 euroa, jos kaikki kus-
tannukset lasketaan. Yleensä yksi käynti aiheuttaa kaksi matkaa, pitää mennä ja tulla. Kun
vuodessa on 365 päivää, niin jos me yhden perustason tarpeettoman ajopäivystyksen es-
tämme, se on melkein sillä maksettu.

Onko tällaisia tarpeettomia käyntejä sinne keskussairaalaan? Kyllä niitä on. Esimerkik-
si vanhukset voivat saada yöllisiä kohtauksia, [Anna-Maja Henriksson: Juuri näin!] heidät
voidaan tipassa hoitaa yöllä siellä sairaalassa. Jos lapsiperheessä tulee loukkaantuminen,
se voidaan hoitaa siellä lähisairaalassa. Viime aikoina on ollut vanhuksilla ripulioireita, he
tarvitsevat tipan lähisairaalassa. Miksi heidät pitäisi viedä viideksi tunniksi jonottamaan
Turkuun? Miksi ei voida siis antaa päivystyslupaa, jos se on luvan takana, maakuntien ra-
jojen lähisairaalalle? Sitä minä en ymmärrä, kun katsoo sitä taloudellisessa mielessä tai
katsoo sitä ihmisten terveydenhuollon näkökulmasta. Kun siinä on myöskin naapurissa Sa-
takunnan puolella erityisvastuualueella kuntia, jotka voisivat sitä käyttää, niin se olisi hy-
vin perusteltua. Eli pitäisi voida myöskin erva-alueella katsoa, kun on kaksi tai kolme maa-
kuntaa, miten ihmisten palvelujen yhdenvertainen saatavuus voidaan hyvin turvata.
9



Pöytäkirjan asiakohta PTK 99/2017 vp
Puhemies! Mielestäni on huomattava myöskin se, että kun ei ole yöpäivystystä, perus-
tasonkaan yöpäivystystä, niin se muuttaa sen sairaalan toimintaa paljon. Mielestäni se käy-
tännössä aloittaa sen lähisairaalan alasajon. Vaikka sinne luvataan polikliinistä toimintaa,
mutta kun sitä perustasonkaan yöpäivystystä ei ole, niin se on sen koko toiminnan kannalta
ongelma. Kun siellä on se yöpäivystys, niin voidaan myöskin päiväsaikaan estää tarpeet-
tomia ajoja sinne keskussairaalan jonoihin.

Tätä vaikuttavuusarviota pitäisi tarkastella taloudellisessa mielessä ja myöskin ihmisten
palveluiden yhdenvertaisuuden kannalta, ja sen takia tätä keskustelua vielä pitää käydä.
Myöskin ymmärrän, että aluesairaaloissa — meillä oma lähellä säilyy siinä maakuntarajal-
la — voi olla samanlaisia tilanteita ja silloin se vaatii tämän lain joustavoittamista tai aina-
kin niitä poikkeuslupia ja ehkä myöskin... En tunne tätä anestesiaa vaativaa päiväkirurgi-
aa, joka muuten on yksityisten ydinbisnestä. Jos ne sitten rajataan ulos, niin se on toinen
asia, mutta ettei siltikin olisi hyvää syytä tarkastella asiaa nimenomaan vaikuttavuusnäkö-
kohdista, ihmisten palveluiden yhdenvertaisuuden näkökulmasta.

21.15 Mikko Savola kesk: Arvoisa herra puhemies! Edustaja Salonen kuvasi hyvin pien-
ten ja isojen sairaaloitten osaamista ja työnjakoakin. Ainahan ei ole niin, että välttämättä
siinä isommassa sen osaamisen tarvitsee olla sen parempaa kuin siinä pienemmässä.

Omakohtaiset kokemukset ovat hyvinkin läheltä, pitkällisestä taistelusta siellä Ähtäris-
sä oman aluesairaalan puolesta, mikä käytiin tietysti maakunnan sisäisesti sairaanhoitopii-
rin sisällä, ja tiukan äänestyksen jälkeen sairaanhoitopiiri päätti aluesairaalan lakkauttaa.
103 työpaikkaa, joista suurin osa — näistä sairaanhoitajien työpaikoista — siirtyi Seinäjo-
elle, ja ne tuskan jäljet ovat tietysti nähtävissä. No, me tietysti tartuimme tuumasta toimeen
ja rupesimme miettimään uusia vaihtoehtoja. Meillä vaihtoehdoksi tuli palveluitten tuotta-
minen yksityisinä yhteiskunnallisen yrityksen kautta, missä kunnat ja Pihlajalinna muo-
dostivat oman yrityksensä, Kuusiolinna Oy:n, joka nyt tuottaa terveydenhuollon palvelut
siellä meillä. Tämän puitteissa meille sitten on tarjoutunut mahdollisuus, että voimme saa-
da jälleen leikkaustoimintaa käyntiin omassa aluesairaalassamme, ja tämän leikkaustoi-
minnan ansiosta tietysti palautuu ainakin osa niistä työpaikoista. Nimenomaan ollaan pu-
huttu päiväkirurgisista toimenpiteistä, mitä sinne saatavissa olisi.

Monta kertaa sitä miettii näitä hyvin synkkiä kuvia, mitä esimerkiksi potilasturvallisuu-
desta meille tuodaan. Potilasturvallisuus ei mielestäni ole pelkästään sitä, että ollaan isois-
sa yksiköissä. Potilasturvallisuuteen liittyy monia asioita. Se on niistä paikallisista osaajis-
ta kiinni, että on oikeanlaisia henkilöitä antamassa sitä hyvää hoitoa. — Minä tulen sinne
eteen.

Toinen varapuhemies Arto Satonen: Edustaja voi jatkaa puhetta puhujapöntöstä. [Puhu-
ja siirtyy puhujakorokkeelle]

Herra puhemies! Jatkanpa tätä nyt sitten täältä, eli potilasturvallisuuteen liittyvistä ky-
symyksistä. Esimerkiksi tässä meidän Ähtärin aluesairaalamme alasajossa potilasturvalli-
suutta käytettiin vahvana argumenttina sairaalaa vastaan, mutta sitten kun katsottiin poti-
lasturvallisuustilastoja, ei siinä kuitenkaan ollut mitään poikkeavuutta isoihin sairaaloihin
verrattuna. Sen sijaan, kun siellä katsottiin niitä toimenpiteitä, mitä tehtiin, ei sinne otettu
niitä riskialttiimpia potilaita. Siellä siis leikattiin lonkkia, olkapäitä, polvia ja niin edelleen.
Eli potilasturvallisuus katsottiin jo etukäteen sen suhteen, ketkä soveltuivat tämäntyyppi-
10



Pöytäkirjan asiakohta PTK 99/2017 vp
siin aluesairaaloihin, missä ei vahvempaa erikoissairaanhoitoa sitten muutoin ollut eli
teho-osastoa ja niin edelleen.

Kieltämättä sote on hyvä asia, ja se pitää toteuttaa, että me saamme rahat riittämään,
mutta huoliakin siinä on. Yksi huoli on tietysti nämä työpaikat, mitä meillä alueella ter-
veydenhuollon parissa on. No, on tietysti totta, että varmasti työnjakoa tehdään ja kuntou-
tus nousee merkittävämpään rooliin. Esimerkiksi omalla alueellani tähänkin tietysti on jo
nyt panostettu ja kuntoutukseen satsattu, ja sitä kehitetään, mutta kyllä ovat tärkeitä niin
ikään ne itse terveydenhuollon työpaikat, mitä sairaanhoitajat tekevät ja lääkärit tekevät.
Sitä puolta ei pidä missään tapauksessa väheksyä.

Sitten toinen puoli, mistä aina ajatuksia herää, on se, että meille ei näitä leikkausjonoja
nyt sitten tulevaisuudessa kertyisi, koska niitten suhteen ollaan päästy hyvään malliin.
Tämä oma aluesairaala, jota tässä nyt esimerkkinä olen käyttänyt, aikoinaan muovattiin
juuri siihen suuntaan, että se purki leikkausjonoja sairaanhoitopiirissä. Siten päästiin hoi-
totakuun mukaiseen aikaan, kun niitä polvien leikkauksia, lonkkien leikkauksia, olkapäi-
den leikkauksia ja niin edelleen pystyttiin siellä tekemään ja jonot pitämään aisoissa.

Yksi huoli vielä, mikä nousee tietysti näistä esiin, on se, kuinka paljon lisää investoin-
teja tarvitaan sen puitteissa, että aluesairaalasta toimintoja siirretään pois. Nekään eivät il-
maisia ole. Esimerkiksi Seinäjoella on kymmenien ja kymmenien miljoonien eurojen in-
vestointisuunnitelmat — osa toteutettu, osa toteutumassa tälläkin hetkellä ja osaa rakenne-
taan lisää. Olen toki siitä hyvin tyytyväinen, että Seinäjoki on täyden palvelun sairaala täs-
sä sote-uudistuksessa, ja se tietysti pitää hyvän palvelutason yllä siellä maakunnassa. Mut-
ta kaiken kaikkiaan toivon, että näitä huolia otetaan vakavasti ja otetaan myös huoli siitä
vakavasti, että näitä päiväkirurgisia toimenpiteitä, mitä tehdään, katsottaisiin kuitenkin sil-
tä kannalta, että niitä voidaan myös pienemmissä yksiköissä tulevaisuudessa tehdä. Ja po-
tilasturvallisuus on tietysti ykkösasia. Minä luotan, että siinä onnistutaan.

Sitten vielä haluan mainita sen, että mitä tulee yksityiseen terveydenhuoltoon, niin kyllä
ainakin meidän alueellamme kovin tyytyväisiä ollaan siihen ratkaisuun, mikä meillä on
tehty. Me olemme saaneet kuntatalouteen erittäin mittavat säästöt, ja myöskin se palvelu-
taso on monilta osin parantunut. Tietysti tämä aluesairaalakysymys näitten leikkausten
osalta on edelleen vaiheessa sikäli, että näitä uhkakuvia siellä eteen on tullut, mihinkä tä-
mäkin aloite tietysti viittaa. Mutta sen voi jo sanoa, että hoitoketjut on saatu erittäin toimi-
viksi. Siitäkin on ihan omasta perhepiiristä kokemusta. Kun perusterveydenhuollossa lää-
käri ottaa tammikuussa vastaan, kahden viikon päästä on erikoislääkärin vastaanotto vielä
Ähtärissä, siellä omissa tiloissa, ja siitä jo sitten kolmen viikon kuluttua toimenpide suori-
tetaan, leikkaus tehdään — se toki toisessa sairaalassa. Mutta näissä hoitoketjuissa on var-
masti kaikkein merkittävin tekijä se, että me saamme aikaan kustannussäästöjä. Minä us-
kon siihen vilpittömästi, että sote-uudistuksella tähän myöskin isommassa mittakaavassa
päästään.

Mutta kiitos edustaja Henrikssonille, että olette tämän aloitteen tehnyt. Itsekin sen alle-
kirjoitin, koska haluan näistä huolista päästä keskustelemaan tässä salissa, ja nyt siihen ti-
laisuus koitui. Sosiaali- ja terveysvaliokunta tietysti nyt sitten arvioi tätä aloitetta, ja toi-
von, että näitä huolia sitten otetaan esiin myös siellä valiokunnassa ja niihin pyritään löy-
tämään vastauksia.

21.22 Juha Rehula kesk: Arvoisa herra puhemies! Olen myös kiitollinen, että tämä aloite
on täällä. Kun lukee tämän aloitteen tekstin ja sitten katsoo allekirjoittajat, niin tulee mie-
11



Pöytäkirjan asiakohta PTK 99/2017 vp
leen, ovatkohan ihan kaikki allekirjoittajat lukeneet sen tekstin, jonka alle ovat nimensä
laittaneet. Miksi kysyn tämän kysymyksen? Tämä on vastakysymys niille, jotka ovat tä-
män keskustelun aikana kysyneet, mitä keskusta tai kokoomus on ajatellut tilanteessa, jos-
sa terveydenhuoltolakia on valmisteltu ja sittemmin terveydenhuoltolain antamisen jäl-
keen asetuksia on rakennettu, siitä, ovatko palveluntuottajat yhdenvertaisia niissä tilanteis-
sa, joissa esimerkiksi potilasturvallisuudesta puhutaan. 

Edellinen puhuja — ja nyt tarkoituksella en puhu nimillä — totesi: "ketkä soveltuvat tä-
mäntyyppisiin sairaaloihin". Nythän siis puhutaan sairaaloista, joita ei lainsäädännön mu-
kaan tässä maassa ole ollut sitten 80-luvun, 80-luvun, jonka tasoinen terveydenhuolto tar-
koitti esimerkiksi hyvin omakohtaisesti kokien polven tähystysleikkauksessa neljän päi-
vän sairaalajaksoa. Tultiin 90-luvulle: mentiin aamulla polven tähystykseen ja lähdettiin il-
lalla pois. Tänä päivänä samainen polven tähystys tehdään puolen päivän toimenpiteenä.
Tässä osaltaan vastaus heille, jotka kysyivät, liikkuvatko ihmiset paikasta A paikkaan B
turhaan. Me olemme tilanteessa, jossa niiden toimenpiteiden, jotka vaativat erityistason
palvelua, palvelua, jossa ammattitaidolla ja volyymeillä on merkitystä, luonne terveyden-
huollon sisällä on olennaisesti muuttunut viimeisten vuosien, saatikka sitten vuosikym-
menten aikana. Tämän sanon jatkaen: arvostan todella paljon sitä työtä, jota ne ammatti-
laiset, naiset ja miehet, tekevät muissa sairaaloissa kuin keskussairaaloissa.

Se, miksi minä olen kiitollinen, että tämä aloite on täällä, liittyy mahdollisuuteen edes
yrittää käydä keskustelua siitä, mitä potilasturvallisuus tarkoittaa 2020-luvulla. Tämä aloi-
te alkaa, ensimmäisen kappaleen tekstissä lukee: "Säädetyillä pykälillä on kuitenkin vai-
kutuksia, jotka ovat kauaskantoisempia kuin mistä on keskusteltu." Jonkun verran olen pe-
rillä valmistelusta, niin terveydenhuoltolain muutoksen kuin näitten asetustenkin, jotka an-
tavat tiettyjä reunaehtoja sille tekemiselle, mitä eri sairaaloissa voidaan jatkossa tehdä.
Oma henkilökohtainen toiveeni on ollut tämän matkan varrella se, että päästäisiin edes
vuoteen 2017 niitten asioitten osalta, joissa me olemme nyt jo sen osaamisen, sen tekemi-
sen ja niitten toimenpiteitten kanssa, jotka ovat tätä päivää, saataisiin edes pykälien tasolle
tämä päivä puhumattakaan siitä, mihin me olemme menossa. Tämä tarina tai teksti polven
tähystyksestä 80-luvulla, 90-luvun alussa ja siitä, mitä se on tänä päivänä, on yksi raapaisu
siitä, miten meidän terveydenhuoltomme osaamisen taso on kehittynyt.

Yksi osa potilasturvallisuutta on se, että ihminen tarvitessaan palvelua voi olla varma,
että hän saa sen palvelun nopeimmalla mahdollisella tavalla, parhaan mahdollisen palve-
lun nopeimmalla mahdollisella tavalla. Tämän päivän arkea on se, että sydäninfarktitilan-
teessa ensihoidon yksikkö, jossa on ensihoidon koulutuksen saanut lääkäri, menee kotiin,
tai niillä alueilla, joilla lääkäreitä ei ole riittänyt, korkeasti koulutettu ammattilainen sai-
raanhoitajataustalla, lähihoitajataustalla menee ihmisen kotiin, aloittaa hoidon, päädytään
leikkauspöydälle ja toipuminen tilanteessa, jossa se liuotus on aloitettu jo siellä kotona eikä
vasta sitten jossakin muualla matkan päässä. On säästänyt monta ihmishenkeä, ja se jos
mikä on potilasturvallisuutta. Yksikin ihmishenki, joka menetetään sen takia, että järjestel-
mä ei toimi, on liikaa. Yksikin ihmishenki, joka on menetetty sen takia, että ensin on viety
henkilö A sinne lähimpään päivystävään yksikköön, jossa ei ole pystyttykään tekemään
mitään tilanteessa, jossa kerta kaikkiaan niitä ammattilaisia ei ole esimerkiksi päivystä-
mään riittänyt, on liikaa. Se ihmishenki, joka on menetetty siksi, että on menetetty aikaa,
on ihan yhtä arvokas. Palveluverkon tietävät parhaiten paikalliset toimijat.

Arvoisa herra puhemies! Tässä aloitteessa on lueteltu kaksi kaupunkia, joihin tämä aloi-
te mahdollisesti toteutuessaan vaikuttaisi — ja sanon muuten varmuuden vuoksi, että tun-
12



Pöytäkirjan asiakohta PTK 99/2017 vp
nistan, miltä pohjalta aloite on tehty, ja totean sen, että todennäköisesti vaikuttaisi näitten
sairaaloitten toimintaan. Mutta tuossa kaupunkien listassa, jonka aloitteen ensimmäinen al-
lekirjoittaja luki... 

Minulla on ihan tämän päivän tietoa yhdestä sairaanhoitopiiristä, jossa sairaanhoitopii-
rin sisällä — ei yo-sairaanhoitopiirissä — on sovittu työnjakoa, joka vastaa voimassa ole-
via säännöksiä. Ja kun olen tuolta kyseiseltäkin alueelta kuullut, mitä tämä nyt säädetty tar-
koittaa esimerkiksi aluetalouden ja työpaikkojen kannalta, on puhuttu satojen työpaikko-
jen menetyksestä. Tämänhetkisen arvion mukaan, kun siellä sairaanhoitopiirin sisällä,
huom., ihan tavallisen sairaanhoitopiirin sisällä, ollaan tekemässä työnjakoa — tietysti ar-
vio on arvio ja lopullinen voi olla jotakin muuta — puhutaan 4 htv:stä, tilanteessa, josta on
tässäkin salissa puhuttu, että kyseisen aluesairaalan kohtalo on useitten satojen työpaikko-
jen menetys kyseiselle alueelle.

Toisen kaupungin osalta, jonka aloitteen allekirjoittaja mainitsi tuossa kaupunkien lis-
tassa, pihtisynnytyksellä sairaanhoitopiirin sisällä on pystytty ratkomaan investoinnit niin,
että kaksinapaisessa maakunnassa rakennetaan uudet sairaalat, ei siksi, että tarvittaisiin li-
sää kapasiteettia, vaan siksi, että tilat ovat lähes käyttökelvottomat homeen tai jonkun
muun ongelman vuoksi, mikä noissa tiloissa on. On päästy eteenpäin. 

Yksi asia, jota edellisessä tehtävässäni korostin kerta toisensa jälkeen, oli se, että tarvi-
taan yhteistyötä. On myönnettävä, että niin terveydenhuoltolain pykälät, jotka eduskunta
hyväksyi joulun alla, kuin sitten nämä terveydenhuoltolain säätämisen jälkeen tehdyt ase-
tukset, joissa tiettyjä rajoja tekemiselle jatkossa on asetettu, ovat aika tiukat. Mutta mo-
neen kertaan puhutut alueelliset erityispiirteet on mahdollista toimeenpanna, kunhan on
yhteistyötä. Kun alueen sisällä ei ole päästy yksituumaisuuteen, yhteisymmärrykseen, ti-
lanteessa, jossa sillä alueella on mandaattia neuvotella, sopia, tehdä ratkaisuja, joissa ne
aluetaloudelliset menetykset eivät ole sellaiset kuin kauhuskenaarioissa maalataan, ei se
ole maan hallituksen tai eduskunnankaan vika, tilanteisiin kun voivat johtaa niin monet,
monet syyt. Jos suomalainen terveydenhuolto rakennettaisiin tänä päivänä täysin puhtaalta
pöydältä, on ihan selkeää, että meidän rakennusten verkko olisi hyvin toisennäköinen.
Tänä päivänä ollaan tilanteessa, jossa niin maan hallitus kuin eduskuntakin, niiltä osin kuin
eduskunta on enemmistön päätösten taakse tuonut, on sitä rakentanut etsien joustoja, et-
sien toimintatapoja, joilla ne pahimpien kauhuskenaarioitten uhat eivät toteutuisi.

Mitä on potilasturvallisuus? Se on sitä, että ammattilaisia on riittävästi, ihmiset rahapus-
sin paksuudesta ja asuinpaikasta riippumatta pääsevät palvelun piiriin, ei ole karsintoja,
joissa valitaan kermat päältä ja hoidetaan ne helpot tapaukset ja vaikeammat jäävät jolle-
kin toiselle.

Ja kysymys siitä, kuka on halunnut ja mitä on halunnut liittyen julkisen ja yksityisen vä-
liseen työnjakoon: kyllä minä hämmästelen varsinkin niiden osalta, jotka täällä salissa ovat
paheksuneet hallituksen tekemisiä viimeisten kuukausien aikana sosiaali- ja terveyden-
huollon tulevaisuuteen liittyen, [Puhemies koputtaa] jos riemurinnoin on pistetty nimi alle
paperiin, jossa tämä yhdenvertaisuus, jota tässä haetaan, kyseenalaistetaan.

21.33 Anna-Maja Henriksson r: Arvoisa puhemies! Ensinnäkin kiitos hyvästä keskuste-
lusta kaikille, jotka vielä jaksavat olla täällä eduskunnan suuressa salissa tänä iltana.

Ymmärrän tietenkin, että edellinen puhuja, joka on myös ollut ministerinä ja vastuussa
tästä uudistuksesta, puolustaa sitä, ja se on hyvin luonnollista. Mutta edelleen minulle jäi
suuri kysymysmerkki siltä osin, mitä hallitus on todella tarkoittanut, kun hallitus tällä rat-
13



Pöytäkirjan asiakohta PTK 99/2017 vp
kaisulla nyt käytännössä myös sulkee yksityisen sektorin pois näistä leikkauksista. Se on
minulle suuri kysymysmerkki. Sen takia on myös vähän surullista, että täällä ei ole kokoo-
muksesta ketään paikalla, koska tästä olisi myös heidän kanssaan nyt kiva käydä keskus-
telua, onko tämä nyt ollut se tarkoitus. Onko se sitten niin, että ministeriössä ei myöskään
luoteta siihen, että potilasturvallisuus toteutuu yksityisellä puolella, vaikka siellä tehdään
joka päivä näitä yksinkertaisia leikkauksia, päiväkirurgisia leikkauksia, jo tänä päivänä?

Sain myös aikaisemmin tänään Hyvinvointialan liiton puolelta paperin, jossa he ovat
selvittäneet koko maan tasolla, kuinka paljon yksityistä leikkaustoimintaa on Suomessa, ja
tämän arvion mukaan yksityistä leikkaustoimintaa on yli 30 paikkakunnalla, käytössä on
ainakin 170 leikkaussalia, tehtävien toimenpiteiden kokonaismäärä on luokkaa 70 000 ja
valtaosa näistä toimenpiteistä vaatii anestesiaa. Elikkä kun anestesia on tässä nyt se asia,
joka on keskiössä — se on kuin jalkapallojoukkueesta tai lentopallojoukkueesta, joka on
meillekin tuttu laji, otettaisiin se keskikentän pelaaja pois, se, joka syöttää muille niin, että
homma toimii ja syntyy maaleja. Jos tämä keskikentän pelaaja poistetaan tästä joukosta,
niin mitä tapahtuu? Sama on tapahtumassa nyt sairaaloissa. Jos ajetaan anestesiaa alas, niin
potilasturvallisuushan heikkenee, niin kuin tässä monessa puheenvuorossa on jo tullut esil-
le. Esimerkiksi edustaja Tanus, joka on myös lääkäri ammatiltaan, varmasti tietää tässä
asiassa, mistä puhuu. 

Nyt on tullut yhteydenottoja myös hammaslääkäreiltä, jotka ovat erittäin huolissaan sii-
tä, että he kokevat sen niin, että hallitus ei ole myöskään ymmärtänyt, miten paljon anes-
tesiaa tarvitaan hammaslääketieteessä, kun tehdään erilaisia toimenpiteitä. Vammaiset,
lapset yleensä ovat ne potilaat, jotka tarvitsevat anestesiaa myös näissä toimenpiteissä.
Onko siis järkeä siinä, että kaikki pitää keskittää keskussairaaloihin, ja minkälaisia pullon-
kauloja siitä syntyy ja minkälaisia lisäkustannuksia? Samalla meille syntyy tilanne, että
meillä on tyhjiä leikkaussaleja ympäri Suomenmaata, myös hyviä sellaisia saleja. Esimer-
kiksi minun kotikaupungissani on viisi leikkaussalia. Eihän se ole järkevää taloudenhoi-
toa. Se ei voi olla järkevää taloudenhoitoa. Ja tämän takia olisi syytä käydä lisää keskuste-
lua tästä aiheesta. Me olemme myös vastuussa siitä, että me teemme kauaskantoisia pää-
töksiä, joilla on valtavia heijastusvaikutuksia ei ainoastaan yksittäisiin kansanedustajiin
vaan Suomen kansaan ja potilaisiin.

Arvoisa puhemies! On aivan ymmärrettävää, että tarvitaan jonkinasteinen työnjako sai-
raaloiden välillä, ja tästä varmasti löytyy suuri yhteisymmärrys. Mutta sellaiset yksinker-
taiset leikkaukset, joissa potilas tulee aamulla sairaalaan ja lähtee iltapäivällä kotiin, olisi
edelleen viisasta mahdollistaa siellä, missä ne ovat toimineet hyvin, missä palvelu on ollut
laadukasta ja potilaat tyytyväisiä.

Ja edelleen täytyy vain sanoa, että kummallista on myös se, että voidaan sanoa, että sata
vuotta meillä on ollut kuntademokratia, me olemme kunnissa päättäneet, minkä tasoista
sairaalatoimintaa meillä on, kunnissa tai kuntayhtymissä. Nyt se päätäntävalta on siirty-
mässä ei oikeastaan maakunnillekaan, vaan se siirtyy valtion keskushallintoon, elikkä käy-
tännössä valtiovarainministeriö tulee päättämään rahasta ja sosiaali- ja terveysministeriö
päättää siitä, mitä saa tehdä missäkin. Minun mielestäni tämä ei ole myöskään demokrati-
an näkökulmasta toivottava kehitys, ja sen takia, kun keskusta nyt ajaa maakuntauudistus-
ta niin vahvasti, olisin toivonut, että keskusta samalla olisi ajanut sellaista itsehallintoa,
jossa maakunnat itse saisivat päättää näistä asioista. Se on kanssa suuri kysymysmerkki.
Ymmärrän sen, että haluatte sen maakuntauudistuksen, mutta pitäisi olla sitten sellainen
14



Pöytäkirjan asiakohta PTK 99/2017 vp
uudistus, jossa annetaan myös kunnon itsehallintoa eikä laiteta pystyyn järjestelmää, joka
tarkoittaa valtiovallan holhousta.

Arvoisa puhemies! Olen kiitollinen siitä, että keskustellaan, ja varmasti keskustelua tar-
vitaan vielä, koska yksinkertaisin ratkaisu — nyt kun todetaan, minkälainen tämä tilanne
on — jos tätä lakialoitetta ei haluta hyväksyä, olisi nyt kuitenkin se, että tehtäisiin sellai-
nen muutos, että tämä uudistus astuisi voimaan vasta silloin, kun sote-uudistus astuu voi-
maan. Sillä ostettaisiin aikaa ja voitaisiin myös miettiä, millä toimenpiteillä päästään sel-
laiseen ratkaisuun, että maahan ei synny kaaosta.

21.40 Hannakaisa Heikkinen kesk: Arvoisa herra puhemies! Siis jo hyväksytyn tervey-
denhuoltolain mukaisesti kirurgiset leikkaukset siirtyvät sairaanhoitopiirien keskussairaa-
loihin aluesairaaloista ensi vuoden alkuun mennessä yliopistollisia sairaanhoitopiirejä lu-
kuun ottamatta. Näissä yliopistollisissa sairaanhoitopiireissä voidaan päättää tehdä järjes-
tely, jossa leikkauksia tehdään useammassa toimipisteessä, mutta kuitenkin leikkausvolyy-
mien ja laatuvaatimusten on oltava kunnossa kussakin leikkaavassa yksikössä.

Palaan tähän ei-yliopistolliseen sairaanhoitopiiriin Kanta-Hämeeseen, josta tänään on
juuri hyvin myönteinen uutinen uutisoitu. Johtaja, ylilääkäri Seppo Ranta toteaa tuossa tie-
dotteessa näin: "Vaikka leikkauksia siirretään Hämeenlinnaan, merkittävä osa erikoissai-
raanhoidon poliklinikkatoiminnasta jatkuu tai jopa vahvistuu Forssassa. Myös  peruster-
veydenhuollon päivystys ja röntgen jatkuvat Forssan seudulla ympärivuorokautisesti."
[Olavi Ala-Nissilän välihuuto]

Hyvä puhemies! Haluan todeta tässä, että kuten lakialoitteen jättäjä Henriksson edelli-
sessä puheenvuorossa peräänkuuluttaa alueellista päätöksentekoa, niin tämäkin osoittaa,
tämä tämänpäiväinen uutinen, että kun alueella on halukkuutta sopia yhdessä, niin tuloksia
syntyy. Ja olkoon tämä Kanta-Hämeen kuvio hyvä esimerkki muille alueille Suomessa,
että jätetään politikointi vähemmälle kaikilla toiminnan tasoilla ja luotetaan siihen, että
alan ammattilaiset pystyvät tekemään rakenteellisia muutoksia, joita ikääntyvä Suomi tar-
vitsee. Me kaikki tunnistamme sen, että ikääntyvässä Suomessa meidän on pakko muuttaa
sairaanhoidon rakenteita niin, että erikoissairaanhoito ei vie koko ajan suurenevaa leijo-
nanosaa, vaan meidän pitää pystyä tukemaan perustason palveluja ja kuntoutusta — perus-
tason palveluja siten, että ne palvelut, joita tarvitsemme usein, ovat lähellä ja helposti saa-
tavissa, toisin kuin tällä hetkellä usein on. Ja niitä erikoistason palveluita, joita sillä alueel-
la asiantuntijoiden arvion mukaan tarvitaan enemmän, niitä tuotetaan ja tuodaan lähem-
mäksi, ei niin kuin nytten, että kalliisti taksikyydissä ajatetaan ihmiset sinne kauemmaksi
erikoissairaalaan tai yliopistolliseen sairaalaan, vaan että nuo omien alojensa ammattilai-
set tulevat sinne perustason yksikköön tekemään toimenpiteitä ja myös sitten tutkimaan
potilaita. Tämä on viisasta uudistusta. Asiantuntijat liikkuvat, eivät tuhannet ja tuhannet ih-
miset.

Arvoisa puhemies! Edustaja Henriksson totesi näistä tyhjistä saleista. Ne seinät eivät
juurikaan maksa. [Anna-Maja Henrikssonin välihuuto] Ne laitteet maksavat, ja ne on har-
voin pultattu niin kiinni, etteikö niitä rakenteista irti saataisi. Nuo tyhjät salit ovat muun-
nettavissa, kuten tuossa edellisessä puheenvuorossa sanoin, sopimaan sellaisiin palvelui-
hin kuin esimerkiksi kuntoutukseen. Toivon mukaan kuntoutuksen uudistamiskomitean
työn jälkeen päätettävä asia on se, että me tuomme paljon nykyistä laadukkaammat, aikai-
semmat ja jo tuossa hoitosuunnitelmassa varhaiseen vaiheeseen suunnitellut ja sovitut kun-
touttamismuodot mahdollisiksi kaikkialla Suomessa. Ja tässä aluesairaaloilla on valtavan
15



Pöytäkirjan asiakohta PTK 99/2017 vp
iso rooli. Minua harmittaa se, että näin pitkälle meillä Suomessa — jossa toki on maailman
laadukkaimpia erikoissairaanhoidon toimenpiteitä toteutettu — kuntoutus on hieman sat-
tumanvaraista: sillä, missä ihminen asuu, voi olla merkitystä sille, minkälaisen kuntoutuk-
sen hän saa. Useinkin on käynyt niin, että vaikkakin tekonivelleikkaus on onnistunut erin-
omaisesti, sen hyöty ihmiselle valuu hukkaan, kun kunnollista kuntoutusta ei ole suunni-
teltu, ja se toimintakyky tässä raajassa ei koskaan ihmisellä palaudu sellaiseksi kuin se oli-
si voinut hyvän kuntoutuksen jälkeen — mikä tarkoittaa sitä, että se arvokas, jopa kymme-
nien tuhansien leikkausoperaatio valuukin hukkaan puutteellisen tai olemattoman kuntou-
tuksen takia. Tästä meidän täytyy päästä eroon.

Arvoisa puhemies! Vielä lopuksi haluan kysyä lakialoitteen ensimmäiseltä allekirjoitta-
jalta: Kirjoitatte tässä lakialoitteessa: "Käytännössä jo nyt tehdyt keskittämistoimet ovat
johtaneet suuriin ongelmiin. Esimerkiksi Kuopiossa yhteispäivystysyksikkö on tukkeutu-
nut." Mitä toimenpiteitä tarkoitatte? Mielestäni vielä sellaisia muutoksia ei Pohjois-Savos-
sa ole tehty, että niitä Kuopiossa näkyisi. Kuopion yhteispäivystysyksikkö on ollut tasai-
sen tukkeutunut varmaan viimeiset 15 vuotta — sen minkä minä omalta hoitohistorialtani
olen aluetta tarkastellut. Tämä lyhyt sykli, jolloin tämä hallitus on näitä uudistuksia tehnyt,
ei ole kyllä mielestäni Kuopion yhteispäivystysyksikköä sotkenut. — Kiitoksia, puhemies.

21.46 Olavi Ala-Nissilä kesk (vastauspuheenvuoro): Arvoisa puhemies! En tarkoittanut
pyytää vastauspuheenvuoroa, mutta haluan vähän täydentää.

Siis jos maasta poistuu 10 prosenttia leikkauskapasiteettia varsin nopeasti, niin totta kai
sillä on vaikutusta. Totta kai sillä on vaikutusta. Ja se pahentaa päivystysongelmia, jos sii-
hen ei ole varauduttu.

Toinen kysymys: Minä tunnen tämän Forssan sairaalan, ja on erittäin hyvä, jos siellä säi-
lyy ympärivuorokautinen perustason päivystys. Siellä leikataan 800 ihmistä vuodessa. Mi-
hin tarvitaan niitä vuodeosastoja tämän jälkeen, jos annetaan se kuva, että sieltä vain neljä
henkilöä vähenee työvoimasta — lääkärien lukumääriä kyllä en ymmärrä?

21.47 Anna-Maja Henriksson r (vastauspuheenvuoro): Arvoisa puhemies! Tämä Kuo-
pio tulee kyllä ihan Ylen uutisista — että se ei ole mikään itse keksimäni juttu, vaan se on
ollut Ylen nettisivuilla — ja myös muut tämän lakialoitteen allekirjoittajat ovat olleet mu-
kana kirjoittamassa juuri sen osion.

Edustaja Heikkinen nosti esille, miten paljon voi tehdä, jos sovitaan asioista alueella.
Voin mainita sen, että myös Pohjanmaalla ja Vaasan sairaanhoitopiirissä on sellainen ti-
lanne, että haluttaisiin hyvin mielellään sopia. Vaasan keskussairaala on sitä mieltä, että
päiväkirurgisia leikkauksia pitäisi saada jatkaa Pietarsaaren sairaalassa, mutta se on nyt
mahdotonta tämän lain myötä, niin kuin se tällä hetkellä STM:n virkamieskoneistossa tul-
kitaan. Sen takiahan sinänsä tämä ehdotus tai tämä laki — ei vain ehdotus, vaan se on tällä
hetkellä jo laki — on niin huolestuttava, että se ei avaa näitä mahdollisuuksia [Puhemies
koputtaa] sopia asioista sillä tavalla kuin sen pitäisi.

Toinen varapuhemies Arto Satonen:  Ja nyt palaamme puhujalistaan.

21.49 Kristiina Salonen sd: Arvoisa puhemies! Ihan alkuun on sanottava, että koen sen
jotenkin toinen toisiamme väheksyvänä, että kun keskustelemme näin merkittävästä asias-
ta, niin täällä syytetään erilaisia mielipiteitä politikoinniksi — syytä siihen, miksi täällä osa
16



Pöytäkirjan asiakohta PTK 99/2017 vp
edustajista kertoo aidosti huolensa ja ajatuksensa tästä uudistuksesta tai lainmuutoksesta,
ikään kuin vähätellään, että kyse on ainoastaan politikoinnista. Hyvät kollegat, ei alennuta
sille tasolle. Me ymmärrämme, että asiantuntijatkin tässä maassa ovat erimielisiä tästä ky-
seisestä asiasta. Riippuen pitkälti siitä, ketä asiantuntijaa kulloinkin haluamme kuulla, löy-
dämme sieltä juuri ehkä sitä omaa ajatusta, kokemusperää tai oman alueen tilannetta vas-
taavia puheenvuoroja. Siksi on vähättelevää sanoa, etteivät ne muutkin ajatukset olisi ai-
van yhtä todellisia. 

Myöskin vierastan ajatusta siitä, että tässä olisi kysymys kykenemättömyydestä tehdä
yhteistyötä. Eihän siitä ole kysymys. Aivan varmasti yhteistyötä tehdään sitten siinä koh-
taa, kun on todettu, että nyt on laki tullut voimaan, ja totta kai alueella on pitänyt aloittaa
neuvottelut ja keskustelut ja miettiä, miten jatkossa tehdään. Yhteistyötä on tehty toki tätä
ennenkin, ei siitä ole kysymys. 

Miksi itse tämän aloitteen allekirjoitin? Kävimme siitä hyvän keskustelun edustaja Hen-
rikssonin kanssa, ja osittain on asioita, joita ehkä itse katson vähän toisella tavalla. Itse olen
nostanut esille tämän, minkä edustaja Henrikssonkin tässä lopuksi esille nosti, että nyt oli-
si ehkä kaikista järkevintä ja tärkeintä saada se lisäaika sote-uudistukseen asti. Se on ollut
ainakin itselleni yksi hämmentävimmistä asioista, että kun nyt ollaan valmistelemassa val-
takunnan mittavinta ja merkittävintä uudistusta, jossa kaikki sosiaali- ja terveyspalvelut
katsotaan aivan uudelta pohjalta ja kartalta, ja kun ainakin itse olen kokenut, että hallitus on
hyvinkin pontevasti halunnut kannustaa alueita itse oma-aloitteisesti miettimään, mikä
siellä alueella olisi oikea ja sopiva palveluverkko ja miltä pohjalta palveluita sitten siellä
alueella annetaan, ja nostanut esille senkin, että alueet ovat erilaisia ja mahdollisesti ratkai-
sutkin alueella erilaisia, niin miksi ihmeessä näitä kyseisiä asioita ei voitu antaa siellä
alueella päättää samassa yhteydessä, kun mietitään koko sosiaali- ja terveydenhuollon pal-
veluita. Se on yksi asia, mikä minulle on ollut vaikea ymmärtää.

Toinen asia, mikä on mielestäni erityisen arvokas asia nostaa esiin ja keskusteluun tässä
Henrikssonin lakialoitteessa, on tämä erilainen kohtelu riippuen siitä, millaisessa maakun-
nassa ollaan, siis ollaanko maakunnassa, jossa on yliopistollinen keskussairaala, vai ol-
laanko maakunnassa, jossa on ainoastaan keskussairaalatasoinen yksikkö. En ole kyllä vie-
lä löytänyt vastausta siihen, mikä tämän eroavuuden taustalla tai takana on. Siis jos siinä
maakunnassa, jossa on keskussairaala, vedotaan nimenomaan potilasturvallisuuteen, että
hoitoa on keskitettävä, esimerkiksi leikkaustoimenpiteet on keskitettävä potilasturvalli-
suussyistä, mutta sitten toisessa maakunnassa, jossa on yliopistollinen yksikkö, niin aivan
vastaavien kilometrien päässä, aivan vastaavan kokoisessa kaupungissa, aivan vastaavan
kokoisessa yksikössä se onkin turvallista. Tämä on yksi ristiriita, jota ainakin itse edelleen
kritisoin. Tässäkin on se, että kaikilla alueilla pitäisi nimenomaan olla mahdollisuus kes-
kenään käydä hyvässä hengessä yhteistyötä ja neuvonpitoa, miten nämä palvelut voitaisiin
järjestää.

Sitten vielä yhtenä tärkeänä asiana on se, että helposti me keskustelemme tästä leikka-
ustoiminnasta mutta oikeastaan unohdamme sen, että leikkaustoiminta mahdollistaa mon-
ta muutakin toimenpidettä, jotka sitten ovatkin jo hyvin arkisia toimenpiteitä. Erityisesti
tämä tulee nyt tämän anestesialääkärin kautta, että siellä esimerkiksi anestesialääkäriä tar-
vitaan sydämen rytminsiirtoihin, lyhytaikaisiin nukutuksiin vaikka mahasuolistokanavien
tähystyksessä, osassa hammastoimenpiteitä, niin kuin edustaja Henriksson täällä toi esille,
mutta myöskin kipupotilaan hoidossa ja saattohoidossa. Ja nämä ovat kyllä sellaisia ikään
kuin lähipalveluita, joita itse ainakin ajattelen, että hyvässä palveluverkossa ja -valikoi-
17



Pöytäkirjan asiakohta PTK 99/2017 vp
massa pitäisi pystyä järjestämään myöskin lähellä, ainakin keskisuurissa suomalaisissa
kaupungeissa. Tämä on yksi kysymys, johon ei vielä ole löytynyt kunnollista vastausta,
että miten nämä jatkossa voitaisiin toteuttaa.

Haluan siis sanoa, että meillä helposti mennään uudistuksissa tai muutoksissa eteenpäin
niin, että ensin halutaan lopettaa ja lakkauttaa ja sitten sen jälkeen vasta katsotaan, mikä se
tulevaisuuden toiminta sitten voisi olla — kun me olisimme voineet lähteä toisinpäin, että
me olemme luomassa nyt sitä tulevaisuuden toimintaa sote-uudistuksen yhteydessä ja sen
osana katsotaan, onko järkevää muuttaa päivystysyksikköverkostoa, muuttaa myöskin
leikkauksia tekeviä yksikköjä ja sitä verkostoa ja katsoa siellä alueellisesti parhaat mahdol-
liset palvelut.

Ja kun nyt puhun näin ja sanon näin, niin tämä ei ole politikointia. Tämä on aito toive ja
aito keskustelualoite, jota mielestäni pitää pystyä käymään eduskunnassa toinen toisiam-
me kunnioittaen.

21.56 Antero Laukkanen kd: Arvoisa herra puhemies! Täällä on kyllä niin huikean kor-
keatasoisia puheita, että toivoisi, että koko sali olisi täynnä ja tämä saisi arvoisensa ylei-
sön. Ehkä siellä internetin ääressä on ihmisiä, jotka tätä seuraavat.

Edustaja Rehula täällä nosti esiin asioita, muutama poiminta. Hän sanoi: "Nyt puhum-
me sairaaloista, joita ei ole ollut sitten 80-luvun." Juuri näin, olemme tästä samaa mieltä.
Hän sanoi: "Luonne terveydenhuollossa on muuttunut." Siitäkin olemme aivan samaa
mieltä. Sitten hän puhui potilasturvallisuudesta, se on keskiössä, ja siitäkin olemme samaa
mieltä. Sitten hän sanoi: "parhaan mahdollisen palvelun nopeimmalla mahdollisella taval-
la". Tästä tavoitteestakin olemme yhtä mieltä, valitettavasti se ei vain tällä hetkellä toteu-
du. Keskimääräinen odotusaika Suomessa erikoissairaanhoidossakin on 75 vuorokautta.
Sitten hän sanoi, että ammattilaisia ei ole saatu riittävästi ja siksi on näitä hoitojonoja. Sii-
täkin olemme samaa mieltä.

Mutta hän ei vastannut tähän peruskysymykseen, jota me täällä edustaja Henrikssonin
lakialoitteeseen liittyen olemme kysyneet, että miten julkinen puoli, nämä keskussairaalat,
muodoltansa mitä tahansa, aikoo selvitä niistä leikkauksista, joita yksityinen puoli nyt te-
kee ja joita se tämän uudistuksen takia jatkossa ei voi tehdä. 

Kyllä erikoissairaanhoito Suomessa toimii. Suomalainen kirurgia on maailman huippu-
luokkaa. Eräskin kirurgiystäväni leikkaa aamulla Helsingissä, menee lentokentälle, yksi-
tyiskoneella Norjaan, leikkaa siellä, tulee takaisin ja leikkaa vielä illalla. Aivan huippuhoi-
toa saa Suomessa. Sille, että meillä on terveydenhoitolaki, joka pyrkii parantamaan käy-
täntöjä, tuomaan keskittämistä sinne, missä se on järkevää, me kaikki sanomme: tervetu-
loa, se on hyvä suunta. Mutta miten nämä keskussairaalat, yliopistosairaalat selviävät näis-
tä leikkauksista, jotka yksityissairaalat nyt tekevät?

Pohjola-vakuutusyhtiö perusti oman sairaalan, koska keskussairaalat eivät pystyneet
vastaamaan olemassa olevaan leikkaustarpeeseen ja nämä viiveet alkoivat tulla vakuutus-
yhtiölle niin kalliiksi, että oli kokonaistaloudellisesti järkevintä perustaa oma sairaala.
Käytännön esimerkki: Nainen tuntee rinnassansa kyhmyn, menee sen kanssa sairaalaan,
julkiselle puolelle. Hän saa lähetteen jonnekin, odottaa ehkä kaksi kolme viikkoa, jonka
jälkeen hän pääsee seuraavaan vaiheeseen. Useimmiten käy niin, että mahdollinen leikka-
us tehdään 3—6 kuukauden kuluttua. Kun taas esimerkiksi tässä Pohjolan Omasairaalassa
tai yksityissairaalassa ylipäätänsä tilanne on sellainen, että kun hän tulee sinne, niin hänet
18



Pöytäkirjan asiakohta PTK 99/2017 vp
viedään saman tien kokeisiin ja hän saa seuraavana päivänä tulokset ja jo kolmantena päi-
vänä on leikkauksessa. Tämä on se tavoite, johon pitäisi pystyä.

Arvoisa puhemies! Nämä ovat niin suuria asioita, että toivoisin, että kaikki voisimme
olla tästä asiasta yhtä mieltä, että ei kannata nyt tätä... minä sanoisin näin, että emmekö voi-
si edustaja Henrikssonin havaitsemaan valuvikaan tarttua nöyrästi ja korjata tätä.

Keskustelu ja asian käsittely keskeytettiin.
19


