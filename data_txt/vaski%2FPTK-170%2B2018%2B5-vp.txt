















































DEM8CBC.tmp.xml


Pöytäkirjan asiakohta PTK 170/2018 vp
Pöytäkirjan asiakohta 

PTK 170/2018 vp

Täysistunto

Tiistai 5.3.2019 klo 14.11—18.22

5. Hallituksen vuosikertomus 2017 
Valtiontalouden tarkastusviraston erilliskertomus eduskunnalle valtion vuoden 2017 tilin-
päätöksen ja hallituksen vuosikertomuksen tarkastuksesta

Kertomus K 11/2018 vp
Kertomus K 17/2018 vp
Valiokunnan mietintö TrVM 11/2018 vp

Ainoa käsittely

Toinen varapuhemies Tuula Haatainen: Ainoaan käsittelyyn esitellään päiväjärjestyk-
sen 5. asia. Käsittelyn pohjana on tarkastusvaliokunnan mietintö TrVM 11/2018 vp. Nyt
päätetään kannanotosta kertomusten johdosta.

Keskustelu

15.29 Eero Heinäluoma sd (esittelypuheenvuoro): Arvoisa puhemies! Tämä hallituksen
vuosikertomusten käsittely on tärkeä osa eduskunnan valvontatyötä ja hallituksen työn val-
vontaa. Sille on myös vakiintuneet menettelytavat, ja tässä työssä on mukana myös Val-
tiontalouden tarkastusvirasto erilliskertomuksen muodossa. Tässä yhteydessä käydään lä-
vitse myös se, miten kulloinenkin hallitus on toteuttanut eduskunnan aiempia lausumia,
siis eduskunnan hallitusta sitovia kannanottoja — niin tälläkin kertaa. Otan esille muuta-
man tässä työssä läpikäydyn asiakokonaisuuden:

Ensinnäkin, viime kaudella tarkastusvaliokunta teki perusteellisen työn Senaatin kiin-
teistöomistusten hallinnan toimivuuden ja Senaatin toimintaperiaatteiden osalta. Se johti
myös eduskunnan kannanottoihin, jotka ovat sitten ohjanneet myöhempien hallitusten toi-
mintaa. Tältä osin voi sanoa, että Senaatti-kiinteistöissä on tehty erittäin merkittävä toimin-
nan uudelleenjärjestely, kuunneltu paremmin vuokralaisia ja pyritty selkiyttämään vuok-
rien määräytymisen perusteita niin valtion kokonaisetua palvelevalla tavalla kuin myös sit-
ten ottamalla huomioon vuokralaisten toiminnan vaihtoehdot ja tarpeet.

Tätä eduskunnan Senaatti-kannanoton toteutumista nykyinen tarkastusvaliokunta on
myös käynyt lävitse ja toteaa hallituksen pitkälti toimineen sen linjauksen mukaisesti, joka
eduskunnassa asiasta on tehty. Erikseen sitten olemme joutuneet toteamaan, että edelleen-
kin täällä on eräitä pulmia. Ne liittyvät varsinkin puolustusministeriön alaan, siihen, miten
puolustushallinnon kiinteistöjä kohdellaan ja minkä periaatteiden mukaisesti Senaatti näis-
tä kiinteistöistä puolustusministeriölle laskut osoittaa. Tässä asiassa tuon kuulemisen pe-
rusteella voi sanoa, että valiokunnassa oli paljon ymmärrystä puolustusministeriön näkö-
kohdille. On syytä katsoa, että turvallisuustarpeet ohjaavat ratkaisuja ja että niiden laskut
eivät tule kohtuuttomiksi. Tässähän epäillään, että voisi ajan saatossa, lähivuosina, syntyä
tilanne, jossa jopa viidesosa puolustusministeriön menoista menisi kiinteistöjen hallin-
 Tarkistettu
4.0



Pöytäkirjan asiakohta PTK 170/2018 vp
taan. Kun näille kiinteistöille ei kuitenkaan juurikaan ole vaihtoehtoisia käyttötarkoituk-
sia, on katsottava yhteiskunnan kokonaisedun nimissä, että nämä kiinteistötarpeet on syytä
asiallisesti hoitaa niin, että myös Puolustusvoimilla on käytettävissään toimivia, nykyai-
kaisia ja hyvin hoidettuja kiinteistöjä. 

No, sitten tässä kävi ilmi, että on vähän myös erilaista tulkintaa siinä, minkä mukaan Se-
naatti voi myydä ulospäin toimintojaan. Kysymys on hankintalain asettamista rajoituksis-
ta. Tämä 5 prosentin ulosmyyntiraja on aika ahdas, ja se on johtanut sitten vähän erilaisiin
tulkintoihin, joissa valtiovarainministeriön kanta tähän myyntiin on ollut vähän vapaamuo-
toisempi kuin se, mihin kantaan esimerkiksi tarkastusvirastossa on päädytty. Tämähän
koskee tapauksia, joissa valtio myy sataprosenttisesti omistamalleen yhtiölle Senaatin pal-
veluja. Nekin lasketaan tähän 5 prosentin ulosmyyntikiintiöön. Tältä osin tarkastusvalio-
kunta on päätynyt siihen, että tämä valtiovarainministeriön kanta on valtion kokonaisedun
mukainen, eli kun on olemassa joka tapauksessa tiettyjä kiinteistöjä, on perusteltua, että
valtiokonsernin sisällä niitä voidaan edelleen käyttää ja vuokrata.

Toinen iso kokonaisuus tässäkin mietinnössä on seutukaupunkien tulevaisuus. Savon-
linnan opettajankoulutuslaitoksen lakkauttamista seurasi iso keskustelu, ja siitä tarkastus-
valiokunta on aikaisemmin ehdottanut eduskunnan kannanottoja, jotka on tullut täällä hy-
väksyttyä. Niiden mukaisesti hallitus on tehnyt tällaisen seutukaupunkiselvityksen, jossa
on laveammalti käyty seutukaupunkien kehitysnäköaloja lävitse. Huolemme kohdistuu
edelleenkin näihin, voi sanoa, taantuvien paikkakuntien seutukaupunkeihin, jotka ovat
suurissa ongelmissa ja joista yhtä aikaa on riskinä poistua niin valtiollista toimintaa kuin
sitten myös yksityistä elinkeinoelämää.

Aikaisemmin valiokunta on ottanut sen kannan, että hallituksen tulisi selvittää yliopis-
tolain muutostarvetta niin, että yliopistolaissa yliopistoja kehotettaisiin, kun sijaintipäätök-
siä opetuksen järjestämisestä tehdään, ottamaan myös huomioon nämä aluenäkökohdat eli
aluekehityksen tarpeet. Tämä Savonlinnan tapaushan on sillä tavalla, voi sanoa, surulli-
nen, että samaan aikaan, kun Savonlinnassa kerrostaloja laajamittaisesti puretaan — ehkä
jopa lähemmäs 20 kerrostaloa on purkutuomion kohteena — niitä toisaalla sitten rakenne-
taan uudelleen, ja pitkälti nämä selittyvät tällä opettajakoulutuksen lakkauttamisella. Va-
liokunta pyysi erikseen opetusministeriltä selvityksen, mihin toimenpiteisiin tämän kan-
nanoton johdosta on ryhdytty, onko selvitetty yliopistolain muutostarvetta, ja vastaus oli,
että sitä ei todellisuudessa ole selvitetty. Niinpä valiokunta toistaa oman kantansa siitä, että
pitäisi esimerkkinä tämä yliopistolain muutosasia käydä lävitse, jotta ei käy niin, että val-
tion yksi käsi tekee jotain ihan muuta kuin mitä valtion muut kädet tekevät.

No, sitten tässä on käyty laajasti lävitse kosteus- ja homeongelmia, ja näistäkin on ole-
massa erittäin perusteellinen edellisen tarkastusvaliokunnan mietintö viime kaudelta ja sii-
hen liittyvät eduskunnan kannanotot. Tällä alueella on tapahtunut, mutta edelleenkin voi
sanoa, että riittämättömästi suhteessa tämän ongelman vakavuuteen. Hallitus on käynnis-
tänyt Terveet tilat -hankkeen, joka on käynnistynyt vaalikauden lopulla ja jonka tuloksia ei
vielä ole käytettävissä. Näin voi sanoa, että tämän vaalikauden osalta tässä Terveet tilat- ja
kosteudenhallinta-asiassa ei ole tapahtumassa merkittäviä etenemisiä.

Valiokunta ehdottaa eduskunnalle tämän kosteusongelman ja rakentamisongelmien joh-
dosta erillistä kannanottoa, että näitä vastuukysymyksiä käytäisiin lävitse myös lainsää-
däntöä muuttamalla. Näyttää ilmeiseltä, että niin kauan, kun ei ole vastuukysymyksissä
tiukennettuja kantoja, syntyy ilmiöitä, joissa uusiakin rakennuksia joudutaan viiden vuo-
den sisään avaamaan kosteusongelmien takia. Tätä ei voi pitää hyväksyttävänä. Aikaisem-
2



Pöytäkirjan asiakohta PTK 170/2018 vp
masta työstä tiedämme, että tämä on iso taloudellinen asia. On arvioitu, että kosteusongel-
mien vuosivaikutukset terveyteen ovat puolen miljardin, noin 500 miljoonan, euron luok-
kaa — taloudellisesti merkittävä asia ja inhimillisinä kärsimyksinä vielä suurempi. Valio-
kunta ehdottaa, että seuraava eduskunta saa selvityksen Terveet tilat -hankkeen osalta, ja
sitten lisäksi ehdotetaan uutta kannanottoa näiden vastuukysymysten selkiinnyttämiseksi.

Sitten lopuksi yhteen erityisasiaan, joka tämänkertaisessa työssä tuli erikseen esille. Se
koskee ulkoministeriön tietoturvaa. Valiokunta kävi lävitse edustustojen tietoturvaratkai-
suja ja joutui toteamaan, että siellä on hämmästyttävän suuria puutteita. Ne tarkoittavat esi-
merkiksi sitä, että lähetystöissä ei ole mahdollisuutta keskusteluihin, neuvonpitoihin, jotka
olisivat kuuntelulta suojassa — tai näin on vaan osassa lähetystöjä. Tietysti nykyaikana on
vaikea kuvitella, että näin on, koska tiedetään, että kuuntelua ja erilaista pyrkimystä sekä
saada tietää että vaikuttaa meidän asioihimme ulkomailta laveasti esiintyy. Samaten on
huomattavia puutteita tietosuojatussa yhteydenpidossa edustustojen ja pääkaupungin välil-
lä. Tätäkään ei voi pitää enää hyväksyttävänä.

Me tiedämme, että ulkoministeriössä on ollut vakava tietovuoto useampi vuosi sitten, ja
olisi olettanut, että se olisi johtanut kautta linjan parannuksiin. Valiokunnan kuulemisissa
on kuitenkin käynyt ilmi, että näitä määrärahoja ei ole preferoitu ministeriön sisäisessä
päätöksenteossa, vaikka osin kysymys on pienistä, eräin osin jopa muutamien kymmenien
tuhansien ja eräin osin satojentuhansien, rahoista ja laajanakin ohjelmana puhutaan kuiten-
kin vain muutamasta miljoonasta.

Valiokunta pitää tätä Suomen turvallisuuden kannalta niin tärkeänä asiana, että se esit-
tää, että eduskunta tekee tästä erillisen kannanoton tai lausuman, joka tarkoittaisi sitä, että
tämän vuoden aikana tulee ryhtyä toimenpiteisiin näiden tietoturvaongelmien välittömäksi
korjaamiseksi ja että tähän liittyen tulee vielä tämän vuoden lisäbudjettiin sisällyttää tar-
peelliset määrärahat. Tämä siis edellyttää välittömiä parannuksia.

Valiokunnan mietintö on tarkastusvaliokunnan hyvää perinnettä noudattaen yksimieli-
nen.

15.39 Krista Mikkonen vihr: Arvoisa puhemies! Kiitos paljon tarkastusvaliokunnalle
tästä mietinnöstä. Siinä tuli selväksi, että on tiettyjä asioita, jotka tuntuvat olevan hyvinkin
pitkäkestoisia ja siirtyvän yhdeltä eduskunnalta toiselle, niin kuin on tämä Senaatti-kiin-
teistöt-kysymys, johon jo aiemmin on kiinnitetty huomiota, ja on hyvä, että se on edelleen
ollut tarkastusvaliokunnan listalla. 

Tässä edustaja Heinäluoma nosti esiin esimerkiksi tämän puolustusministeriön tilan-
teen. Onhan se aika kestämätöntä, jos puolustusbudjetista yli 10 prosenttia menee nyt kiin-
teistöihin ja se uhkaa nousta jopa 20 prosenttiin. Silloinhan se menee vähän niin kuin vää-
rään tarkoitukseen kuin mitä on ajateltu, etenkin, kun me tiedämme, että nämä kiinteistöt
sijaitsevat alueilla eli niitä on oikeastaan mahdotonta luovuttaa kenellekään muulle. Siinä
mielessä on hyvä, että myös seuraava eduskunta jatkaa tämän asian esillä pitoa ja miettii,
löytyisikö siitä semmoista ratkaisua, että esimerkiksi jonkunlaiset turvallisuuskiinteistöt
voitaisiin erottaa omaksi kokonaisuudeksi ja valtion suoraan omistukseen. Se voisi olla
ehkä järkevintä siinä tapauksessa.

Sitten olen todella iloinen, että näitä sisäilmaongelmia ei ole haudattu mihinkään vaan
edelleen ollaan aktiivisia siinä, että löydettäisiin niihin ratkaisuja, sillä niin kuin tässä tuli
esiin, niin ne ovat aivan kestämätön terveysriski ja ongelma. Näistä julkisista rakennuksis-
ta, joissa on sisäilmaongelmia, joutuvat monet meidän lapsista ja nuorista, monet koululai-
3



Pöytäkirjan asiakohta PTK 170/2018 vp
set, kärsimään. Terveydenhoidon henkilökunta on yksi ryhmä, joka joutuu näissä tiloissa
toimimaan, ja varuskunnat itse asiassa myös on yksi, missä on paljon sisäilmaongelmia.
On selvää, että meidän pitäisi pystyä tähän puuttumaan niin, ettei enää yhtään semmoista
rakennusta tähän maahan rakennettaisi, jossa näitä ongelmia syntyy, ja sitten toisaalta huo-
lehtimaan, että näitä kiinteistöjä, jotka ovat huonossa kunnossa ja aiheuttavat terveyson-
gelmia, pystyttäisiin joko korvaamaan uusilla tai tekemään sellaisia korjauksia, jotka to-
dellakin poistavat myös ongelman.

Tämä ulkoministeriön tietoturva-asia, joka tässä myös nousi esille, on äärimmäisen tär-
keä. Toivon todella, että siihen pystyttäisiin pikaisesti puuttumaan, sillä onhan se kestämä-
töntä, jos on niin, että meidän ulkoministeriön tilojen tietoturva ei ole kunnossa. Tämä on
kyllä asia, joka on syytä korjata. 

Sitten vielä tämä seutukaupunkiasia, joka tässä nostettiin esiin: yliopistojen rahoituskri-
teereissä on tietysti se ongelma, jos ajattelee Savonlinnaa, missä valmistuu nimenomaan
lastentarhanopettajia ja opettajia, missä valmistutaan selkeästi suoraan ammattiin, jolloin
se tutkimuksellinen työ ei ole niin merkittävässä roolissa, että kun kriteeristössä sitä tutki-
muksellista työtä kuitenkin paljon painotetaan, niin se rahoitus on väkisinkin erityyppinen.

15.42 Eero Lehti kok: Arvoisa rouva puhemies! Tarkastusvaliokunnassa jouduttiin käsit-
telemään tätä Savonlinnan tapausta vähän laajemminkin. Tämä opettajakoulutuksen lopet-
taminen siellä on tietysti yliopistolain autonomian mukaan mahdollinen mutta välttämättä
ei kokonaisuuden kannalta paras mahdollinen ratkaisu. Tarkastusvaliokunnassa todettiin,
että näistä paristakymmenestä kerrostalosta ollaan purkamassa ainakin puolet, koska niille
ei ole markkinoita, ja sen johdosta sitten tätä asiaa käsiteltiin myös Senaatin tarkastuksen
yhteydessä, koska Savonlinna kuitenkin tunnetaan merkittävänä kesäisen oopperajuhlan
järjestäjänä ja pitkäaikaisena, menestyksellisenä toimijana.

Kuitenkin Savonlinna on paikkakunta, joka elää virkeästi kesällä. Siellä on paljon kesä-
mökkiasutusta, minkä johdosta kysyntääkin kesäaikana on, mutta talvikausi on sitten toi-
senlaista. Olen pitkään pohtinut tätä: Olavinlinna on kansallisesti merkittävä aikansa mui-
naisjäänne — ikävä kyllä se on muinaisjäänne. Siellä kesäaikana voidaan järjestää ooppe-
rajuhlia. Aikanaan sitä ei saanut edes kattaa millään sadetta estävällä ratkaisulla, nyt se on
ollut varmaan parikymmentä vuotta sellainen, että kate estää sateen sattuessa yleisöä kas-
tumasta. Kuitenkin, jos siitä kehitettäisiin edelleen ympärivuotinen kongressikeskus, niin
kun Finlandia-talon kapasiteetti on käytännössä täysi, myös Finlandia-talon markkinointi
voisi ottaa vastuun sen työstämisestä, että sinne tulisi riittävästi kongresseja. Se olisi ym-
pärivuotista toimintaa, joka toisi myös sinne paikkakunnalle lisäyöpyjiä, jolloin näitä ra-
kennuksia, joita nyt ollaan purkamassa, voitaisiin käyttää majoitukseen. Niihin voitaisiin
löytää myös ulkopuolisia sijoittajia, tai niistä parhaimmillaan voitaisiin tehdä osuuspohjal-
la toimivia asuntoja, jolloin sinne saataisiin ihmisiä käymään kesäaikana ja talviaikana
riippuen siitä, mitä siellä milloinkin on.

Tämä ratkaisu, joka nyt tehtiin, on Museoviraston kannalta ollut kaiketi vastenmielinen,
mutta yleisön kannalta tätä turvallisuutta ei ole kyllä välttämättä loppuun asti mietitty. Jos
siellä syntyy häiriötilanne, siellä on 2 200 istumapaikkaa plus sitten henkilökuntaa, jotka
toteuttavat näytäntöä tai tukevat sitä, useita satoja, jolloin yhteen laskettu määrä pienellä
alueella on noin 3 000 ihmistä — Senaatin kuulemisen yhteydessä puhuttiin jonkin verran
tästä turvallisuusriskistä. Asianosainen toimitusjohtaja totesi, että aina kun hänen tuttavan-
sa sinne menee, niin hän toteaa heille, että jos jotain hässäkkää siellä syntyy, niin menkää
4



Pöytäkirjan asiakohta PTK 170/2018 vp
ylöspäin, älkää pyrkikö ulospäin. Ne käytävät, jotka sieltä johtavat raikkaaseen ulkoil-
maan ja saarelta pois, ovat ahtaita, mukulakivillä katettuja pääosin, jolloin häiriötilantees-
sa siellä on erilaisia riskejä yllin kyllin. 

Tämä asia on myös Museoviraston sormien alla ja päätösvallan alla, mutta valtion ko-
konaisedun ja ennen kaikkea Savonlinnan kokonaisedun kannalta tätä Savonlinnan tilan-
netta tulisi tarkastella laajemmin kuin niin, miten puretaan 10 rakennusta. Pitäisi pohtia,
miten Savonlinna saadaan jälleen kasvu-uralle ja myös Suomen kannalta saataisiin yksi
kansainvälisiä vientituloja tuottava kongressitila lisää. Suomi on arvostettu paikka kan-
sainvälisten kongressien toteuttajana, ja suomalainen talvi- ja järvimaisema, joka Savon-
linnassa on parhaimmillaan, on merkittävä kilpailutekijä.

Mutta eniten pelkään sitä, että jossain häiriötilanteessa, kun paniikki ahtaassa tilassa
syntyy, jälki voi olla todella haitallista koko Suomen maineelle. Tämän tapaiset tilanteet
kyllä sitten ylittävät maailmanlaajuisesti uutiskynnyksen. Toki tässä on pohdittu sitä, että
tätä lainsäädäntöä pitäisi muuttaa, mutta luulen, että tämä asia on syytä ottaa jollain lailla
esille, että tämä Savonlinnan tilanne ei heikkenisi entisestään. Jos tämä ostovoima sieltä
opettajankoulutuksen loppuessa pysyvästi alenee, niin kyllä ne palveluntuottajat, kaupat ja
erilaiset yritykset ovat siellä sitten ahtaalla, jotka kotitalouksille, yksittäisille henkilöille
yrittävät supistuvissa markkinoissa myydä kannattavasti liiketoimintaansa. — Kiitos.

15.47 Sirkka-Liisa Anttila kesk: Arvoisa puhemies! Tarkastusvaliokunnan puheenjohta-
ja, edustaja Heinäluoma ihan oikein viittasi viime vaalikauden työhön, joka tehtiin Senaat-
ti-kiinteistöjen osalta, ja kiitos siitä, että nyt tarkastusvaliokunta on tämän vaalikauden sitä
työtä jatkanut. Ja olen aivan samaa mieltä siitä, että vielä on ongelmia. Puolustusvoimat on
yksi, museot ovat toinen, tutkimuslaitokset ovat kolmas.

Kerron vain esimerkkinä, että Sarka-museolta Senaatti otti yhdessä vaiheessa niin ko-
van vuokran, että yli puolet meni vuokriin. Se on täysin kohtuutonta. Nyt se tilanne on
muuttunut, sitä on saatu hoidettua, mutta tätä pitää tarkkaan seurata ja hakea keinot, joilla
esimerkiksi puolustushallinnon kiinteistötarpeet voitaisiin jatkossa hoitaa, koska nykyinen
järjestelmä johtaa sitten siihen, niin kuin täällä todettiinkin, että viidesosa, 20 prosenttia,
menee vuokriin. Se on täysin kohtuutonta. Siinä on nyt sitten hallitukselle ja seuraavan
vaalikauden tarkastusvaliokunnalle tehtävää löytää tähän ratkaisu, koska jos me jatkamme
näin, niin silloin tulee se tilanne, että Senaattia ei voida käyttää vaan täytyy hakea joku muu
ratkaisu. Esimerkiksi just tutkimuslaitokset ja museot, kun eivät ne voi kiinteistöistään läh-
teä, ovat silloin vankina. Ne ovat siinä monopolin vankina, jos sanotaan näin suoraan.

Tämä oli viime vaalikaudella perusteellinen avaus, ja siinä selvisi muun muassa se —
otan vain yhden esimerkin — että Jokioisten kunnassa silloisen Maa- ja elintarviketalou-
den tutkimuskeskuksen, se oli sen niminen silloin, vuokrissa oli siis erittäin suuri gäppi:
perittiin pääkaupunkiseudun tasoisia vuokria tilanteessa, jossa Jokioisissa vuokrataso oli
aivan toinen, eli ei pystyttykään käymään niitä vuokraneuvotteluja sen paikkakunnan ole-
massa olevan tason mukaisesti. Siellä maksettiin muistaakseni 60 prosenttia ylivuokraa sen
tutkimuslaitoksen tiloista.

15.49 Hanna Kosonen kesk: Arvoisa rouva puhemies! Myös Savonlinnan kaupunginhal-
lituksen puheenjohtajana ja Savonlinnan oopperajuhlien valtuuskunnan varapuheenjohta-
jana on ilman muuta pidettävä puheenvuoro edustaja Lehden puheenvuoron jälkeen.
5



Pöytäkirjan asiakohta PTK 170/2018 vp
On todella sääli ja todella valitettavaa, että Savonlinnasta OKL siirtyi tuonne Joensuu-
hun. Nythän on nähty hyvin näistä hakijatilastoista, että Joensuu ei todellakaan ole yhtä ve-
tovoimainen kuin Savonlinna ja Joensuu olivat yhteensä. Jopa nämä hakijamäärät ovat ro-
mahtaneet täydellisesti, ja itse asiassa koko Itä-Suomi on tässä nyt haasteessa, kuinka opet-
tajia, lastentarhanopettajia sitten saadaan Itä-Suomeen jatkossa, koska on vain yksi koulu-
tuspaikka Joensuussa. Tämän asian eteen kyllä todella tehtiin töitä, mutta jostain syystä yli-
opiston rehtori ja dekaani olivat sitä mieltä, että kyllä Joensuu on hyvin vetovoimainen ver-
rattuna näihin kahteen vaihtoehtoon.

Mutta tämä nyt on sitten johtanut siihen, että tuolla Savonlinnassa vuokrataloja joudu-
taan purkamaan. Se pyritään tekemään tietysti mahdollisimman hallitusti, jotta meidän
asuntomarkkinamme siellä jotenkin elpyisivät ja sitten siellä olisi järkevästi tarjolla asun-
toja eri tarpeisiin.

Mitä tulee Olavinlinnaan, niin tällä hetkellähän siellä on aivan hyväksytty ja hyvä pelas-
tussuunnitelma olemassa luontaisesti. Sillä tavalla oopperajuhlat voidaan järjestää turval-
lisesti siellä. Mikäli kattamiseen lähdettäisiin, niin se tulisi tehdä niin, että Savonlinnan
oopperajuhlat saisivat sen jälkeen kyllä julkista rahoitusta aivan eri määrät kuin tällä het-
kellä saavat. Eli tällä hetkellähän Savonlinnan oopperajuhlilla omarahoitusosuus on rahoi-
tuksesta 80 prosenttia, kun julkinen rahoitus on 20 prosenttia. Mikäli valtio sitten lähtisi
reilulla yli 4 miljoonalla vuosittain rahoittamaan oopperajuhlia, niin varmasti se myös oop-
perajuhlille sopisi, että vähän pienennetään sitä paikkalukua, katsomomäärää. Sitten pys-
tytään pitämään kyllä oopperajuhlat kuitenkin korkealaatuisina.

15.51 Eero Lehti kok: Arvoisa puhemies! Siellä todella paikallinen pelastusviranomai-
nen on myöntänyt tilapäisen luvan 2 200 katsojalle, mutta se on tilapäinen lupa, joka on
myönnetty nyt ymmärtääkseni 40 kertaa peräkkäin. Asiallisesti minun mielestäni tällaises-
sa tapauksessa on mietittävä, minkälainen pysyvä riski syntyy, kun tämä tilanne toistuu
vuodesta toiseen, ja voidaanko tilapäisellä luvalla katsoa, että se turvallisuus on ratkaistu.
Nyt laivaliikenne on siirtynyt vähän toisella tavalla, jonka johdosta siltä saarelta voitaisiin
tehdä myös toinen silta toiselle puolelle ja se parantaisi jonkin verran turvallisuutta, puhu-
mattakaan sitten siitä, että sinne voitaisiin laittaa sprinklausjärjestelmä, joka tulipalon
mahdollisesti syttyessä estäisi sen leviämisen.

Kyllä tässä turvallisuudessa — kaikki, jotka sen asian ovat katsoneet — on tehty sellai-
sia päätöksiä, jotka eivät turvallisuuden kannalta ole riittäviä. Ymmärrän, että Museoviras-
to vastustaa omista periaatteistaan tämän linnan edelleen kehittämistä, mutta kyllä Suo-
men maassa erilaisia julkisia rakennuksia on kehitetty vuosisatojen mittaan tarpeen mu-
kaan. Turun tuomiokirkosta sen näkee, missä vaiheessa on siirrytty mihinkin materiaaliin,
ja niin se voitaisiin kyllä Olavinlinnassakin tehdä. Valtio ilmeisesti on velvollinen huoleh-
timaan tämän tapaisesta asiasta ja siinä yhteydessä myös rahoittamaan oopperajuhlia niin,
että tilanne pysyy hallinnassa.

15.53 Eero Heinäluoma sd: Arvoisa puhemies! Muutama kommentti käytettyjen pu-
heenvuorojen johdosta. 

Ensinnäkin täytyy kiittää keskusteluun osallistuneita. Tämä on ollut hyvin yksituumai-
nen keskustelu ja antaa tietysti vahvan tuen sille, mitä eduskunnan eri valiokunnissa ja tar-
kastusvaliokunnassa on vuosikertomuksen johdosta tehty.

Sitten näihin muutamaan asiaan. 
6



Pöytäkirjan asiakohta PTK 170/2018 vp
Yhdyn edustaja Lehden huoleen Savonlinnan oopperajuhlien turvallisuustilanteesta. Se
antaisi kyllä aiheen erilliseen läpikäyntiin, ja toivon, että tämä keskustelu tulee asianmu-
kaisella viranomaistaholla niin Savonlinnassa kuin täällä Helsingissäkin kuulluksi.

Sitten Senaattiin vielä. Tässä on ollut pitkäaikainen eduskunnan sitoumus Senaatti-kiin-
teistöjen vuokrausjärjestelmän uusimisesta. Se on siis mennyt oikeaan suuntaan, ja se on
vuokralaisille parempi ja läpinäkyvämpi. Viime kaudellahan kävi ilmi, että saattoi jopa sa-
noa, että Senaatin vuokria oli käytetty ylimääräisinä leikkauksina toimintamenoihin, kos-
ka siinä oli alhaisempi kontrolli. Nyt tämä on kyetty pitkälti välttämään, ja tyytyväisyys on
selvästi kasvanut. Nämä eduskunnan viime kauden huomiot on tehty, mutta työtä on edel-
leenkin. 

Palaan vielä tähän Savonlinnan esimerkkiin seutukaupunkien osalta. Kyllä täytyy sa-
noa, että ei ole kovin toivottavaa, että kun eduskunnassa otetaan erilaisia kantoja, niin sit-
ten ministeriössä ei oikein korvaakaan lotkauteta. Tässä Savonlinnan tapauksessahan kävi
ilmi, että periaatteessa varmaankin opettajakoulutuksen jatkumista Savonlinnassa olisi
voinut hoitaa tulosohjausjärjestelmän kautta, ja se olisi ollut yksi vaihtoehto. Sitäkin vas-
taan voi kuitenkin protestoida, mutta järkevämpi vaihtoehto olisi se, että valtion konsernin
osien, vaikkapa yliopistojen, jotka kuitenkin kuuluvat valtion isoon konserniin itsenäisinä
julkisoikeudellisina yhteisöinä, kyllä pitäisi vapaaehtoisesti katsoa yhteiskunnan kokonai-
setua. Sen takia jään edelleenkin peräämään sitä, että kyllä se yliopistolain muutoksen val-
mistelu tarvittaisiin, jotta yliopistot, jotka ovat tosi isoja alueellisen kehityksen tekijöitä,
ottaisivat vapaaehtoisesti huomioon omassa työssään sen, mitkä ovat aluevaikutukset, että
se on yksi näkökohta, kun päätöksiä tehdään.

Meillä on aika kehittynyt kulttuuri- ja ohjausjärjestelmä, mitä tulee valtioneuvoston esi-
tyksiin, lakiesityksiin eduskunnalle. Pitää huomioida tosi monia näkökohtia alkaen yhden-
vertaisuudesta ja sukupuolten tasa-arvosta myös aluekehitykseen, ja nyt kun yliopistoille
on annettu lisääntyvää päätöksenteko-oikeutta, niin kyllä siinä semmoinen eduskunnan ja
koko maan tahto täytyisi nähdä, että se yliopistonkaan päätöksenteko ei voi tapahtua vain
ahtaasta oman tulosriviajattelun yhtälöstä, vaan laajempaa näkökulmaa tarvitaan. Olettai-
sin, että itse yliopiston koko toiminta-ajatus lähtee siitä, [Puhemies koputtaa] että otetaan
lavealti huomioon yhteiskunnallisia ilmiöitä.

15.57 Hanna Kosonen kesk: Arvoisa rouva puhemies! On helppo yhtyä edustaja Heinä-
luoman näkemykseen yliopiston yhteiskunnallisesta roolista ja sen vaikutuksesta ympäris-
töönsä ja myös vastuusta siinä kohtaa. Olen samaa mieltä siitä, että yliopistolaki ei tässä
toiminut siinä, että siihen voidaan turvautua OKL:n siirron suhteen Savonlinnasta. Olisi
hyvä turvata se, että eduskunta pystyisi vaikuttamaan nimenomaan näihin sijaintipaikkoi-
hin, koska me täällä eduskunnassa katsomme asiaa vähän eri näkökulmasta kuin tuolla yli-
opistoissa katsotaan, eli meillä on kuitenkin kokonaisnäkemys Suomen aluekehittämisestä
täällä hallussa, ja kuten nyt on nähty niin Kajaanin kuin Savonlinnankin kohdalla, se ei
välttämättä kyllä yliopistoissa sillä tavalla ole — vaikkakin yliopistolaissa ihan siellä en-
simmäisissä pykälissä lukee yliopistojen tehtävistä, että yhteiskunnallinen vuorovaikutus
on tärkeimpiä tehtäviä yliopistolla. Täytyy sanoa, että kun juuri Savonlinnan kysymykses-
sä suunnilleen kaikki osapuolet olivat sitä mieltä, että sitä ei tule siirtää, mutta yliopisto oli
eri mieltä ja silti he tähän siirtopäätökseen päätyivät, niin voidaan kysyä tässä kohtaa, mikä
se yhteiskunnallinen vuorovaikutus silloin yliopistolla oli.
7



Pöytäkirjan asiakohta PTK 170/2018 vp
15.58 Eero Lehti kok: Arvoisa puhemies! Muistan, kun yliopistoja alettiin perustamaan
ympäri maata, tavoitteena oli nimenomaan tasapainottaa maan kehitystä, ja arvioin — ja
aivan oikein — että yliopisto tuo alueelle elinvoimaisuutta ja koulutuksen kautta saadaan
aluetta kehitettyä eteenpäin.

Joensuun yliopisto on yksi tällainen, joka tehtiin juuri näillä argumenteilla, ja nyt jos se
yliopisto tutkii asiaa näin suppealta näkökannalta ja on tehnyt väärän päätöksen — joita jo-
kainen organisaatio tekee — ja kun tässä asiassa ei ole vielä mitään peruuttamatonta va-
hinkoa tapahtunut niin kauan kuin ne asunnot ovat siellä pystyssä, niin tekisi mieli todeta,
että se, jolla on osaamista ja ymmärrystä ja joka ei ole pelkästään arvovallan perässä juok-
seva, korjaa päätöksen ennen kuin vahinko on pysyvä. Tekisi mieli tutkia vielä se, voitai-
siinko opettajankoulutus palauttaa niin kauan kuin ne asunnot ovat pystyssä ja luokkatilat
ynnä muut opetustilat ovat vielä saatavissa, jolloin tämä kierre saataisiin tässä vaiheessa
katkaistua.

16.00 Pia Viitanen sd: Arvoisa puhemies! Itselläni ei ollut mahdollista osallistua tähän
keskusteluun aiemmin, kun olin toisessa kokouksessa miettimässä Sitran tulevaisuutta,
mutta, puhemies, kuulin kyllä tässä tuon aiemman keskustelun loppuvaiheen, missä edus-
taja Lehti mielestäni käytti kyllä äsken ihan tärkeän puheenvuoron. 

Täällä on ollut varmasti valiokuntamme mietinnöstä esillä nyt tämä seutukunta-asia, ja
tämähän on tullut esiin paitsi tässä niin myös aiemmin siinä asuntopoliittisessa mietinnös-
sämme, jossa puhuimme siitä, kuinka pitäisi tasapainoisemmalla aluepolitiikalla huolehtia
myös siitä, että ratkaisu jossain ei aiheuta jotain katastrofia tietyn politiikan lohkon osalta.
Tässäkin esimerkiksi Savonlinnassahan tilanne kävi hankalaksi, koska se oli koko seudul-
le valtava menetys ja juuri samaan aikaan vaikkapa asuntopoliittinen katastrofi. Tämä on
aika vakavasti otettava sanoma, ja siksi on tärkeää, että myös eduskunta on siihen useasti
puuttunut.

Mietinnössämme käsitellään myös muun muassa näitä kärkihankkeita, ja niistä jonkin
verran pohdintaa. 

Itse näkisin niin, että monessa voi olla hyvä niinkin, että enemmänkin pyrimme siihen,
että joku hyväksi havaittu toiminta olisi pysyvää, eikä niin, että sitten tulisi niitä tietynlai-
sia ongelmia, että kun joku hyvä on saatu aikaan, miten se pystytään vakinaistamaan. Itse
nyt otin tämän puheeksi vain siksi, että minulle tällainen tärkeä aihekokonaisuus on ollut
muun muassa kulttuuri ja sen edistäminen, ja tiedän, että esimerkiksi meillä Pirkanmaalla
on ollut aivan loistavaa toimintaa kärkihankkeen nimissä siinä, että ollaan kulttuuria ja sen
hyvinvointivaikutuksia ja kaikkea tätä mietitty, miten niitä voi edistää ja nähdä. Jotta se
toiminta voisi tulevaisuudessa jatkua, niin se vaatii jatkossakin panostuksia ja lisärahaa, ja
meidän täytyisi kyetä sellaisiin käytänteisiin, että nämä hyvät asiat jäisivät muutenkin kuin
vain hetkellisiksi.

Puhemies! Uskoisin, että täällä on saattanut olla keskustelua mielestäni aika vakavasta
asiasta eli siitä, että valiokuntahan teki havaintoja myös omiin kirjauksiinsa, että olisi pian
saatava kuntoon nämä tietoturvallisuusasiat. Tämän päivän yhteiskunta on sellainen, että
on aika hurja juttu, jos kuitenkin selkeästi tiedämme, että tietoturvassa on ongelmia esimer-
kiksi siellä ulkoministeriössä, ja vähän hämmentää se, miksi asialle ei ole jo tehty jotakin.
On hyvin tärkeätä, ja oletankin, että nyt kun tämä nousee keskusteluun ja kun suhteellisesti
pienin panostuksin, pienin resurssein asia olisi hoidettavissa, niin tästä koppi otetaan ja
8



Pöytäkirjan asiakohta PTK 170/2018 vp
tämä asia pikaisesti korjataan. Meillähän on jatkuvasti eduskunnassa lisätalousarvioita ja
muita, joissa tarvittava resurssi voitaisiin turvata.

16.02 Eero Heinäluoma sd: Arvoisa puheenjohtaja! Tämä Savonlinna-asia kyllä ansait-
see isomman keskustelun tämänkin eduskunnan päätöksien jälkeen, ja niin kuin täällä
edustaja Lehti viittasi, joka päivä voidaan tehdä päätöksiä, joissa palautetaan kehitystä jär-
kevämpään suuntaan yhteiskunnan kokonaisintressin ja myös savonlinnalaisten kannalta.
Puhun tästä senkin takia, kun itse en satu olemaan Etelä-Savosta valittu kansanedustaja,
että koen, että on syytä ottaa kantaa epäkohtaan, joka ei koske omaa vaalipiiriä mutta joka
koskee koko Suomea ja sitä kautta myös sitten oman vaalipiirin asukkaita. 

Savonlinnassahan nämä vaikeudet, jotka jo nyt ovat tiedossa, eivät tule päättymään tä-
hän opettajankoulutusasiaan, vaan me tiedämme, että nyt sitten parhaillaan käydään kes-
kustelua siitä, mikä on sairaanhoitokoulutuksen tulevaisuus, mitä sairaalapalveluja on saa-
tavilla, ja jos näitä sairaalapalveluja rajataan, niin onko sen seurauksena se, että hetken
päästä loppuu terveydenhoitoalan koulutus tässä tapauksessa Savonlinnassa. Ja ne ovat
aika kovia iskuja sille seutukunnalle, joka on joutunut jo ennestään ottamaan kovia iskuja
vastaan, ja kaikki nämä päätökset ovat luonteeltaan yhteiskunnallisia, ne eivät tule siis
markkinavoimien pakosta, joten kyllä tähän asiaan tarvitaan sekä henkistä heräämistä,
koko Suomen kehityksestä välittämistä että myös käytännön päätöksentekoa. 

Kun sanoin, että eduskunnan aiemmista päätöksistä on huomioitu tämä seutukaupun-
kien kehitys -kannanotto ja se johti selvitysmiehen asettamiseen, niin kuin eduskunta edel-
lytti, niin sitten joudun sanomaan, että se niukempi puoli on se, mitä sen jälkeen on tapah-
tunut, kun selvitysmies on jättänyt esityksensä, eli näitä käytännön toimia on kovin vähän,
jotka tukisivat nimenomaan näiden vaikeuksissa olevien seutukaupunkien tulevaa pärjää-
mistä. Sitten meillä on vielä erikseen ne seutukaupungit, joilla menee erittäin hyvin, joissa
on elinkeinoelämä laajentunut, erityisesti länsirannikolla, ja joissa viennin vetäessä on työ-
paikkoja, joissa saattaa olla jopa työvoimapulaa. Niihinkin täytyy vastata, mutta meillä on
suuria ongelmia alueellisesti, erityisesti Itä-Suomen puolella, ja ne ongelmat ovat olleet jo
jonkin aikaa näköpiirissä, joten todellisia toimia kaivattaisiin monella eri alueella, jotta tä-
män kehityksen suunta voidaan kääntää.

Sitten sanon lopuksi vielä tästä kosteusvaurioasiasta: Ensimmäinen tarkastusvaliokunta
Matti Ahteen johdolla teki kaudella 2007 erittäin ison työn harmaan talouden torjumisessa
ja teki pitkän toimenpidelistan, yli 20 toimenpidettä. Muistaakseni 19 niistä päätyi sitten
vuoden 2011 Kataisen hallituksen ohjelmaan. Se oli tärkeä käänne harmaan talouden vas-
taisessa työssä. Nyt me tarvitsisimme tätä samaa käännettä — vaikka vähän myöhässä, niin
kuitenkin. Kun seuraava hallitus aloittaa, niin tästä mietinnöstä ja eduskunnan aikaisem-
mista rakentamiseen, kosteuden hallintaan liittyvistä kannoista on iso joukko sellaisia, [Pu-
hemies koputtaa] jotka voitaisiin ottaa mukaan tulevan hallituksen ohjelmaan. Jos näin ei
tehdä, niin riski on, että me menetämme vieläkin yhden vaalikauden — kun nykyään näis-
tä hallitusohjelmista on tullut niin vaalikausipainotteisia, että sitten mitään muuta ei oikein
tehdä kuin se, mikä hallitusohjelmaan on kirjattu.

16.06 Eero Lehti kok: Arvoisa puhemies! En minäkään ole Savonlinnasta kotoisin mutta
mielelläni käyn siellä. Kävisin varmasti enemmän, jos olisin oopperan lämminhenkinen
kannattaja, mutta maisemat ovat niin mukavat, että kyllä jo pelkästään niidenkin takia. 
9



Pöytäkirjan asiakohta PTK 170/2018 vp
Nyt kun tämä tilanne on kehkeytynyt tällaiseksi, niin veikkaan, että täällä eduskunnassa
sosiaali- ja terveyspuolen hoitonormi hoidettavaa kohtaan on 0,7 tai enemmän. Se tarkoit-
taa käytännössä usean tuhannen alan ihmisen uudelleen kouluttamista tai sille alalle kou-
luttamista ylipäätään. Sen koulutuksen kesto on varmaan useita vuosia, ennen kuin se mää-
rä saadaan tämän normaalikoulutuksen lisäksi koulutettua, jotta tämä 0,7 toteutuisi. Silloin
tekisi mieli sanoa, että valtion kannalta olisi järkevää pohtia sitäkin vaihtoehtoa, voisiko
Savonlinnaa käyttää hoitoalan koulutuksessa, kun siellä kuitenkin on asuntoja ja koulutus-
tiloja, jotta ne eivät jäisi ihan tyhjän pantiksi ja purku-uhan alle. 

16.07 Pia Viitanen sd: Arvoisa puhemies! Tuossa oli tärkeä puheenvuoro, ja pidin hyvä-
nä sitä, että jo nyt vähän ennakoitiin niin, että tämä mitoitus tulisi lakiin ja se olisi 0,7. Se
on tietenkin sanomattakin selvää, että näin tulisi inhimillisyyden nimissä toimia. Toivoisin
myös, että todella kaikilta eduskuntapuolueilta löytyisi tähän tahtoa. Mielestäni tuo pu-
heenvuoro, minkä edustaja Lehti käytti, oli oikein hyvä. 

En malttanut olla vielä pyytämättä yhtä puheenvuoroa kehuakseni juuri tarkastusvalio-
kunnan historiaa tässä kosteudenhallinta- ja homeongelmassa. Nimittäin olen seurannut
sitä myös läheltä, ja tässä on vuosien systemaattinen työ, mitä tarkastusvaliokunta on tä-
män eteen tehnyt, kirjannut. Joitakin näistä kirjauksista on voitu viedä eteenkinpäin, mutta
kuten edustaja Heinäluoma viittasi, niin paljon on myös sellaista, mikä ihan ehdottomasti
tulee säilyttää myös tulevalle hallitukselle ja hallituskaudelle meidän tehtävälistallemme,
sillä jokainenhan ymmärtää, minkälainen suuri inhimillinen tragedia on myös se, jos jou-
tuu kotona homeloukkuihin. Sitä ei voi oikeastaan käsittää, miten meillä tämän päivän
Suomessa voi vielä olla niin paljon homeongelmaisia tai sisäilmaongelmaisia kouluja tai
päiväkoteja tai ylipäätään julkisia rakennuksia. Joskus tuntuu, että tämän päivän osaami-
semme pitäisi riittää siihen, että kun sitten korjataan näitä ongelmia, niin korjaamme hy-
vin, mutta liian usein käy niin, että korjaamme huonosti ja ongelmat sen kun pahennevat ja
jatkuvat. Siksi tätä ongelmaa ei voi pitää pienenä. Tämä on erittäin iso asia, ja mielestäni on
erittäin tärkeää, että arvovaltainen valiokunta, kuten tarkastusvaliokunta, systemaattisesti
pitää myös tätä asiaa esillä. 

Muistan, miten minulla oli aikanaan mahdollisuus toimia myös ministerinä, joka koor-
dinoi eri ministeriöiden home-esityksiä. Silloinkin pidin hyvin tärkeänä, että jatkuvasti py-
syin kärryillä siitä, mitä eri ministeriöissä mahdollisesti yritetään näiden kirjausten pohjal-
ta tehdä, mitä jo silloin oli tehty. Se on erittäin arvokasta. 

Mehän aiemmin siinä mielestäni aivan erinomaisessa, historiallisessa, eduskunnan yk-
simielisesti hyväksymässä asuntopoliittisessa ohjelmassa tuleville kausille määritimme
myös, että rakentamisen laadun tulee olla jatkossakin merkittävä tekijä. Se, mikä sieltä
nousi, oli esimerkiksi tämä vastuu, että vastuiden pitää olla selkeämpiä ja on oltava tiedos-
tettavissa, missä kohtaa virheitä on tapahtunut, ja sitten niillä, ketkä ovat ikään kuin vir-
heen tekijöitä, on myös se vastuukysymys, ja se, että tämä tulee todennettua, on erittäin tär-
keää.

16.10 Hanna Kosonen kesk: Arvoisa rouva puhemies! Vielä minunkin oli otettava pu-
heenvuoro ihan sen takia, että välittyy tähänkin saliin myös toisenlaista kuvaa Savonlin-
nasta.

Meillähän on siellä erinomainen tilanne yksityisellä puolella. Siellä on paljon investoin-
teja, kymmenillä miljoonilla eurolla on investoitu viime aikoina Metsä Woodin tehtaa-
10



Pöytäkirjan asiakohta PTK 170/2018 vp
seen, UPM:n vaneritehtaisiin, Puutaito, Sahakuutio muun muassa, ja eilen viimeksi julkis-
tettiin tämmöinen mahdollisesti 100 työpaikan tehdashanke, jossa valmistetaan paloturval-
lisuusteknologiaa. Lisäksi meillä on siellä erittäin edistyksellinen kuitulaboratorio, johon
myös valtiolta on saatu merkittävää panostusta, ja Luonnonvarakeskuksen strateginen kes-
kus, johon siihenkin on tällä kaudella satsattu 2,7 miljoonaa euroa. Näkymät tavallaan tääl-
lä yksityisellä puolella ovat erinomaiset.

Mutta sitten juurikin tämä koulutustyhjiö, joka tällä hetkellä siellä on, Xamkin hyvää
koulutustarjontaa lukuun ottamatta, on tietenkin selvä, ja se tulisi korjata. Kun tuossa vii-
me vuonna keväällä teimme täällä uuden varhaiskasvatuslain ja senkin johdosta tarvitsem-
me esimerkiksi varhaiskasvatusammattilaisia aivan uudenlaisen määrän lisää vuoteen
2030 mennessä, niin se ei vain riitä se määrä, jota Joensuussa tai Jyväskylässä ja muualla
koulutetaan. Savonlinna voisi hyvin olla esimerkiksi se paikka, jossa näitä varhaiskasva-
tuksen opettajia koulutetaan. Näkisin kyllä mielelläni myös sen, että vähintään siellä voisi
olla sitten opettajien täydennyskoulutusta ja muuntokoulutusta. Siellä on edelleen erin-
omaista osaamista muun muassa tämän digioppimisen suhteen. Siellähän oli hyvin edis-
tyksellinen normaalikoulu, ja nämä opettajat ovat siellä edelleen, eivät he minnekään sieltä
meidän hienosta, kauniista Savonlinnastamme halunneet muuttaa.

Toivon mukaan saamme lisää tämmöisiä koulutuspaikkoja. Sinne voidaan rakentaa uu-
delleen keskittymä. En usko, että kaupunki ainakaan sitä vastustaa.

16.13 Eero Heinäluoma sd: Arvoisa puhemies! Ehkä vielä yksi huoli tähän keskustelun
lopuksi, ja se koskee sitä, miten johdonmukaisesti kukin hallitus aina toteuttaa eduskunnan
ilmaisemaa tahtoa. Tässähän puutteita tahtoo olla aika ajoin pienemmässä tai suuremmas-
sa määrin kaikkien hallitusten kohdalla. Silloin on kyllä erityistä merkitystä sillä, että edus-
kunta itse yli hallitus—oppositio-rajojen puolustaa sitä, mitä eduskunta on yhtenäisesti
lausunut ja mitä eduskunta on edellyttänyt.

Ajattelen tässä nyt tätä asuntokannanottoa, joka oli kyllä todella merkittävä, niin kuin
edustaja Viitanen viittasi — tärkeä yksimielisyys asuntopolitiikan suuntaviivoiksi niin tä-
män hallituksen loppuun kuin tulevallekin hallitukselle. Siinä oli nimittäin yksi kohta, joka
nyt ei ole ihan täysin kristallinkirkkaasti mennyt perille ja joka koski tätä Asuntorahaston
asemaa. Eduskunta selkeästi sanoi, että Asuntorahastoa tarvitaan jatkossakin ja sen pää-
omia pitää käyttää asunnontarvitsijoiden hyväksi ja asuntorakentamisen hyväksi. Olemme
saaneet kuitenkin tänne eduskuntaan lisäbudjetin yhteydessä esityksen, jossa ehdotetaan,
että Asuntorahaston pääomasta irrotetaan, sieltä viedään, osa, joka siirretään liikennepuo-
len tarpeisiin. Ei niin, etteivätkö ne liikennepuolen tarpeet, vaikkapa nämä erillisyhtiöt ja
niihin liittyvät hankkeet, ole tarpeellisia, varmasti ovat tarpeellisia, mutta kun eduskunta
on tuoreeltaan katsonut, että asuntorakentamisessa on paljon tekemätöntä — viittaan nyt
vaikkapa näihin kosteus- ja homeongelmiin ja sitten erityisryhmien tarpeisiin ja myös kas-
vukeskusten kohtuuhintaisen vuokra-asuntotuotannon tarpeisiin — niin on kyllä sietämä-
töntä, että niitä vähiä rahoja imetään muualle.

Tämän saman näkökannan pitäisi koskea jokaista puoluetta, silloinkin kun ollaan halli-
tuksessa, niin että täällä eduskunnassa olevat ihmiset ja nimenomaan hallituspuolueiden
ihmiset ymmärtävät eduskunnan tahdon vaalimisen tärkeyden ja edellyttävät tätä siitä riip-
pumatta, millä housuilla kulloinkin sitten istutaan. Meidän järjestelmässämme hyvä puoli
on se, että täällä kuitenkin tässä hallitusvallassa on kiertoa, että tämä ei ole pysyvä etuoi-
keus tai taakka olla hallituksessa, ei myöskään oppositiossa. Mutta tärkeätä on, että ne mie-
11



Pöytäkirjan asiakohta PTK 170/2018 vp
lipiteet olisivat samoja, joita täällä eduskunnassa yksimielisesti on otettu. Jos eduskunta ei
itse vahdi omien kantojensa toteutumista, niin ei sen puolesta sitten kukaan kyllä puhu.
Tämä kannanotto on mielestäni voimassa ohi kulloisenkin hallitus—oppositio-rajan. 

16.16 Pia Viitanen sd: Arvoisa puhemies! Edustaja Heinäluoma tuossa edellä otti todella
tärkeän, merkittävän asian esille, nimittäin juurin tämän parlamentarismin idean ja sen, että
hallitus nauttii eduskunnan luottamusta eikä päinvastoin. Siksikin oli todella surullista näh-
dä, että lisätalousarviossa tämä 73 miljoonaa täysin vastoin eduskunnan varsin tuoretta yk-
simielistä linjausta ja kannanottoa oli vedetty ARAsta tai VAR-rahastosta pois ikään kuin
kattamaan näitä raideinvestointeja. Kuten sanottu, näitä ei missään nimessä pidä pistää sil-
lä tavalla vastakkain. 

Mutta siinä kyllä eduskunnan pitää olla oman arvon tunteva, että jos olemme linjanneet
täällä yksimielisesti tehdyn taikka merkittävän kannanoton sen puolesta, että ihan oikeasti
niitä ARAn rahoja tarvitaan siihen, että ihmisille rakennetaan kohtuuhintaisempia koteja,
tehdään näitä homekorjauksia, perusparannetaan koteja, rakennetaan hissejä, tehdään kaik-
kea tätä, mitä tänä päivänä se maailma tarvitsee, niin ei voi olla niin, että me teimme juuri
ennen joulua täällä yksimieliset linjaukset ja sitten yhtäkkiä toimitaankin täysin toisinpäin.
Siksi, kun tämän esityksen näin, itse ajattelin ja rohkenin kyllä sanoa, että tuskinpa edus-
kunta edes välttämättä hyväksyy tätä, koska itse tämän kokonaisuuden, raidehankkeen,
kannalta ei millään tavalla ole olennaista, otetaanko sieltä ARAsta se 73 miljoonaa vai ei,
mutta taas toisinpäin katsottuna se on hyvinkin olennaista. Jos nyt otamme uuden periaat-
teen, että ensimmäistä kertaa historiassa tehdään ylimääräinen tuloutus ARAn rahastosta
aivan eri tarkoitukseen kuin mihin se on tarkoitettu, niin kylläpä on varmasti, kun rahaakin
niukalti on, myös seuraavalla kerralla helppo sitten tehdä ja toimia vastaavalla tavalla, ja
siksi pidän tätä periaatteessa merkityksellisenä paitsi asian kannalta myös eduskunnan ar-
vovallan kannalta. Se on hyvä todeta, ja on hyvä, että se tuli tässä puheeksi, koska me pu-
humme nyt nimenomaan tarkastusvaliokunnan mietinnöstä, ja tarkastusvaliokunta kuiten-
kin on siinä mielessä minun mielestäni hieno ja arvovaltainen valiokunta, että se pyrkii
omissa kannanotoissaan yksimielisyyteen, ja olemme erittäin hyvässä hengessä saaneet
monta, monta tärkeää asiaa yli vaalikausien edistettyä. Olkoon tämäkin sellainen, sen toi-
vomuksen teen.

Keskustelu päättyi.

Eduskunta hyväksyi valiokunnan ehdotuksen kannanotoksi kertomusten K 11/2018 vp ja
K 17/2018 vp johdosta. Asian käsittely päättyi.
12


