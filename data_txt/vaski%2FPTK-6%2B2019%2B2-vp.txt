















































DEM269A.tmp.xml


Pöytäkirjan asiakohta PTK 6/2019 vp
Pöytäkirjan asiakohta 

PTK 6/2019 vp

Täysistunto

Tiistai 14.5.2019 klo 14.00—16.59

2. Hallituksen vuosikertomus 2018
Kertomus K 3/2019 vp

Lähetekeskustelu

Ensimmäinen varapuhemies Juho Eerola: Lähetekeskustelua varten esitellään päiväjär-
jestyksen 2. asia. Asia lähetetään tarkastusvaliokuntaan, jolle muiden erikoisvaliokuntien
on annettava lausunto viimeistään 27.9.2019.

Keskustelu

14.01 Anna-Kaisa Ikonen kok: Arvoisa puhemies! Arvoisat edustajat! Näin hallitusten
vaihtuessa haluan kiinnittää huomiota kahteen asiaan: jatkuvuuteen yli hallituskausien ja
samaan aikaan myöskin tiedolla johtamiseen tässä yhteydessä. Ne ovat toistuneesti nous-
seet esiin eri yhteyksissä. Olen itse törmännyt niihin ennen kaikkea toimiessani tutkimus-
ympäristössä ja myöskin julkisen johtamisen kentällä eri tehtävissä. Olin vuosi sitten mu-
kana myöskin Sitran julkisen johtamisen keskustelualoitteen laatimisessa, ja siinä keskei-
siksi haasteiksi näin hallituksen vaihtuessa nostettiin paitsi ilmiöpohjaisuus myöskin laa-
jasti juuri tiedolla johtaminen ja jatkuvuus hallituskausien vaihtuessa ja jatkuvuuden var-
mistaminen ihan laajastikin. Hallituksen vuosikertomus tarjoaa tähän oivallisen välineen.
Siinä on nimittäin arvioitu hallitusohjelman toimeenpanoa ja tuloksia paitsi vuoden 2018
ajalta myöskin koko hallituskauden ajalta.

On mahdollista, todennäköistäkin, että uusi hallitus haluaa kertoa tekevänsä täyskään-
nöksen, saavansa aikaan jotakin uutta, isoa. Se ottaa todennäköisesti jollakin tavoin pe-
säeroa edelliseen hallitukseen ja aloittaa alusta. On yleensä ihan hyvä asia, että on kipinää
ja on kunnianhimoa, mutta samaan aikaan suuressa kuvassa on tässä yhteydessä hyvä py-
sähtyä kysymään, miten käy ennustettavuuden, pitkäjänteisyyden, jatkuvuuden. Eikö yh-
teiskuntamme juuri nyt tarvitse yhteistä kauaskatseista visiota, joka kantaa yli hallituskau-
sien? Nyt kun Säätytalolla laaditaan uutta hallitusohjelmaa, toivon, että neuvottelijoilla on
aikaa tutustua tähän hallituksen vuosikertomukseen muistaen, että arviointi on eri asia kuin
arvostelu. Uusi hallitus haluaa varmasti tehdä joitain asioita eri tavalla kuin edellinen, mut-
ta toivottavasti valmiutta on myös siihen, että tunnistetaan ne asiat, joissa edellinen halli-
tus on onnistunut ja joissa tarvitaan jatkuvuutta yli hallituskausien — näitä asioita on lu-
kuisia. Siihen tämä asiakirja tarjoaa hyvän pohjan. Toivon henkilökohtaisesti jatkuvuutta
ennen kaikkea työllisyysasteen nostolle ja julkisen talouden hoitoon, mutta raportissa nos-
tetaan esiin useita muitakin esimerkkejä, joissa edellinen hallitus ylsi varsin vaikuttaviin
toimiin. Toivon, että tästä voidaan tänään keskustella tässä hengessä. — Kiitos.
 Tarkistettu
4.0



Pöytäkirjan asiakohta PTK 6/2019 vp
14.04 Pekka Aittakumpu kesk: Arvoisa puhemies! Edustaja Ikonen kiinnitti huomiota
tärkeään asiaan eli siihen, että menneistä voimme aina oppia mutta paljon meillä on vielä
myöskin tekemistä. 

On huomionarvoista, että tänään meidän työ- ja elinkeinoministeriö tiedotti siitä, miten
työllisyys edelleen jatkaa kasvuaan mutta kasvu alkaa hiipua. Meillä on yhdessä — se on
totta — paljon tekemistä siinä, että turvaamme myönteisen työllisyyskehityksen jatkumi-
sen ja sitä kautta vahvistamme meidän rahoituspohjaamme esimerkiksi sosiaali- ja terveys-
palveluille. [Kokoomuksen ryhmästä: Älkää tuhotko hyvää perintöä!]

Sipilän hallituksen työllisyyspolitiikan onnistumisen tekee aivan erityiseksi se, että työl-
lisyys parantui tasaisesti koko maassa. [Ben Zyskowicz: Jatkakaa sitä!] Tästä osuva esi-
merkki on muun muassa Kainuu, jossa oli pitkään kärsitty vaikeasta työttömyydestä. Hal-
lituksen isot investoinnit Kainuuseen osoittavat, että suunta on mahdollista muuttaa, jos
siihen on halua ja tahtoa. Muutos on ollut käänteentekevä. 

Mielestäni meidän kannattaa nyt ennakkoluulottomasti etsiä keinoja siihen, että tur-
vaamme työvoimapulasta kärsivillä alueilla työvoiman saannin. Tarvitsemme panostuksia
muun muassa koulutukseen, tarvitsemme esimerkiksi osatyökykyisten ja osa-aikaisten
työmahdollisuuksien luontia koko Suomessa. Kun tässä vuosikertomuksessa todetaan
tämä myönteinen työllisyyskehitys, todetaankin samalla, että työllisyys olisi voinut lisään-
tyä vieläkin enemmän mutta hallituskauden loppujaksolla työvoiman kohtaanto-ongelmat
ja rakennetyöttömyys rajoittivat kasvua. Tässä meillä on vielä paljon tekemistä yhdessä. 

Arvoisa puhemies! Perustuslain mukaan valtiovalta Suomessa kuuluu kansalle, jota
edustaa valtiopäiville kokoontunut eduskunta. Tämä toteutuu, kun pidämme huolta koko
Suomesta ja jokaisesta ihmisestä asuinpaikasta riippumatta. Työpaikat tai talous eivät ole
kaikkein tärkeintä, vaan kaiken keskiössä täytyy olla ihminen: huolehdimme ihmisestä.

14.07 Päivi Räsänen kd: Arvoisa herra puhemies! Todellakin meillä on käsiteltävänä hal-
lituksen vuosikertomus vuodelta 2018, ja tämä tarjoaa kyllä erinomaisen mahdollisuuden
nyt käydä keskustelua sekä talouden näkymistä — tarkastella viime vuotta ja tätä tilannet-
ta — että sitten monista politiikan sektoreista.

Suomen julkinen talous on ollut koko kuluneen vuosikymmenen ajan alijäämäinen.
Vuonna 2018 alijäämä oli 1,3 miljardia euroa, eli 0,6 prosenttia suhteessa bruttokansan-
tuotteeseen, ja täytyy huomata myös se, että julkinen talous velkaantui edelleen. Tähän
myös tasavallan presidentti Niinistö kiinnitti huomiota, että ei tässä varsinaisesti säästetty
ole vaan mehän olemme velkaantuneet edelleen. Julkisyhteisöjen velkasuhde oli 58,9 pro-
senttia suhteessa bruttokansantuotteeseen.

No se, mikä on erittäin positiivista, kun tarkastelemme vuotta 2018, on työllisyyskehi-
tys. Siitä tietysti annamme kiitoksen myös edelliselle hallitukselle mutta toki myös maail-
mantalouden tilanteelle, että työllisyysasteen trendi ylitti hallituksen työllisyysastetavoit-
teen loppuvuodesta 2018.

Nyt onkin erittäin tärkeää sitten pohtia, mihin suuntaan taloutta, työllisyyttä, yrittäjyyttä
ollaan kehittämässä. Todennäköisesti seuraavan hallituksen pääministerin Rinteen viestit
ennakoivat sitä, että osaa budjettimenoista, tavanomaisista budjettimenoista, ryhdytään
tarkastelemaan investointeina, joita voitaisiin tehdä lisävelanotolla. Osa Rinteen lupaamis-
ta menolisäyksistä puolestaan rahoitettaisiin yrittämisen ja omistamisen verotusta kiristä-
mällä. [Kokoomuksen ryhmästä: Ohhoh!] Oma eduskuntaryhmämme nosti yhdeksi kyn-
nyskysymykseksi juuri työnteon ja yrittämisen kannattavuuden säilyttämisen. Haluamme
2



Pöytäkirjan asiakohta PTK 6/2019 vp
esimerkiksi säilyttää yrittäjävähennyksen, jonka puheenjohtaja Rinne on ehdottanut pois-
tettavaksi. [Oikealta: Se on hyvä vähennys!]

Erittäin voimakkaan tuen haluan antaa keskustalle näissä neuvotteluissa, kun keskusta
on omaksi kynnyskysymyksekseen nostanut hyvän talous- ja työllisyyskehityksen jatka-
misen siten, että sitouduttaisiin 75 prosentin työllisyysasteeseen ja siihen, että julkinen ta-
lous, mukaan lukien kuntatalous, on tasapainossa vuonna 2023. Tämä tavoite on kova.
[Ben Zyskowicz: Näkisipä vaan!] Tavoite on kova, ja siihen tarvitaan tehokkaita toimen-
piteitä. Tähän ei päästä, jos yrittäjyyden toimintaedellytyksiä ei turvata. Päinvastoin itsel-
läni on kyllä huoli siitä, että me saatamme olla valitettavasti vielä huonommassa tilantees-
sa kuin tällä hetkellä julkisen talouden tasapainon suhteen, mikäli niillä toimenpiteillä ede-
tään, joita nyt ainakin vaalilupauksista on ollut luettavissa.

Tässä vuosikertomuksessa esitellään myös edellisen hallituksen näkemyksiä ja pyrki-
myksiä rakenneuudistusten toteuttamiseen, ja niistä tärkeinhän oli sote-uudistus, joka oli
myös se merkittävin edellisen hallituksen epäonnistuminen. Nyt onkin tärkeää, että näitä
suuria uudistuksia, kuten sote-uudistusta ja myös tätä sotu-uudistusta, ryhdytään alkukau-
desta nopealla tahdilla valmistelemaan — ja parlamentaarisesti. Tässä vetoan siihen lupa-
ukseen, joka on jo aiemmin ainakin edellisten oppositioryhmien toimesta annettu, että jat-
kossa nämä valmisteltaisiin parlamentaarisesti, siis ei olisi pelkästään parlamentaarista
seurantaryhmää, kuten oli edellisen hallituksen toimesta, vaan ihan varsinainen valmiste-
luryhmä parlamentaarisesti.

Sitten, arvoisa puhemies, haluan vielä lyhyesti nostaa pari asiaa esiin:
Täällä puhutaan myös lasten ja perheiden hyvinvoinnista. Perhevapaauudistushan jäi to-

teuttamatta viime vaalikaudella — sitä ei viime vuonnakaan viety eteenpäin — ja tällä het-
kellä meillä on se erittäin suuri ongelma, jota mielestäni on jopa aliarvioitu, että meidän
syntyvyysluvut ovat ennätyksellisen alhaisia. On myös vähätelty sitä, millä tavoin perhe-
politiikalla voitaisiin vaikuttaa syntyvyyteen. Naapurimaassamme Virossa toteutettiin lap-
silisien kertakorotukset hyvin voimakkaina, ja siellä saatiin positiivinen käänne syntyvyy-
teen aikaan. Tämäntyyppistä myönteistä perhepolitiikkaa nytkin tarvittaisiin. Samalla toi-
von, että hallitus ei lähtisi sille linjalle, että perheiden valinnanvapautta lähdettäisiin ka-
ventamaan erilaisin kiintiöin tai kotihoidon tukea romuttamalla. Viime vuoden lopulla
Väestöliitto julkisti tutkimuksen, perhebarometrin, jossa kävi ilmi, että suomalaiset ovat
kristillisdemokraattien kanssa samalla linjalla eli eivät halua kiintiöitä, näitä pakkokiinti-
öitä äidin ja isän väliin, vaan nimenomaan haluavat itse päättää perhevapaidensa käytöstä
eli haluavat joustavuutta. Myös kotihoidon tuella, mahdollisuudella hoitaa lapsi kotona
sinne kolmen vuoden ikään saakka, on vahva kannatus.

Ja sitten haluan vielä, arvoisa puhemies, puuttua kohtaan, jota on itse asiassa aika hei-
kosti tässä käsitelty, nimittäin ruokaan — siellä sivulla 42 kerrotaan asiasta. Edellisen hal-
lituksen kärkitavoitehan oli saada maatalouden kannattavuutta parannettua. [Ben Zysko-
wicz: Nythän se sitten paranee!] Se oli kärkitavoite, mutta valitettavasti siinä ei onnistuttu.
Suomalainen maatalous on käynyt läpi todella radikaalin rakennemuutoksen parinkymme-
nen vuoden aikana. Vaikka EU:lla on yhteinen maatalouspolitiikka, sillä ei ole yhteistä
ruokaturvaa. Tuottajahinnat polkevat paikallaan: vaikka kaikki kustannukset kohoavat,
keskimääräinen viljelijän tuntipalkka jää alle 5 euroon. Ei ole oikein, että kotimaisen tuo-
tannon pitää kilpailla samoilla ehdoilla sellaisen ruoan, ulkomailta tuodun ruoan, kanssa,
jota on kasvatettu antibiooteilla ja kasvinsuojeluaineilla ja jonka tuotannossa eläinten hy-
vinvoinnista ei ole huolehdittu.
3



Pöytäkirjan asiakohta PTK 6/2019 vp
Arvoisa puhemies! Ihan lopuksi totean, että toivon, että tuolla Säätytalolla huomioitai-
siin myös tämä suomalainen ruokaturva ja kotimaisen elintarviketuotannon asema, että
uusi hallitus hoitaisi sitä paremmin kuin edellinen, Sipilän hallitus.

Ensimmäinen varapuhemies Juho Eerola:  Täällä tuntuu olevan halukkuutta debatoida,
mutta otetaan muutama pyydetty puheenvuoro sitä ennen: Heinäluoma, Wallinheimo ja
Antikainen, ja sen jälkeen lyhyt debatti. 

14.16 Eveliina Heinäluoma sd: Arvoisa herra puhemies! Kuten hallituksen vuosikerto-
mus vuodelta 2018 kertoo, yksi vuoden suurimmista ponnistuksista maan hallitukselle oli
sote-talon rakentaminen valmiiksi, niin valmiiksi kuin se vain erittäin tiukalla aikataululla
voidaan rakentaa. Ongelmana oli, että kaksi erilaista rakennustapaa veti projektia kahteen
eri suuntaan ja urakoitsijoita auttaneet asiantuntijat eivät uskoneet rakenteiden kestävän
tätä ristiinsoudantaa. Tämä johti siihen, että talon valmistelu jouduttiin sen mahdottomuu-
den vuoksi jättämään kesken maaliskuussa 2019.

Arvoisat edustajat! Edellisen hallituksen sote-markkinamallin kaatumista ei kovin moni
jää suremaan. Vaikka hallitus pyrki aivan loppumetreille asti tekohengittämään monien so-
te- ja perustuslakiasiantuntijoidenkin kritisoimaa hanketta, joutui hallitus sen lopulta tun-
nustamaan: tämä markkinamalli ajautui nyt umpikujaan. Onneksi sote-talon valmistelussa
ei kaikki kuitenkaan mennyt mönkään ja osa palasista on mahdollista pelastaa parempaa
rakennelmaa varten. Se valtava työ, mitä soten eteen on asiantuntijoiden, virkamiesten ja
kuntien puolesta tehty viime vuosina, ansaitsee jatkotyöstöön ryhtymisen.

Nyt onkin aika keskittyä siihen, miten seuraavan hallituksen tulisi aloittaa sote-uudistus-
työ. Ensin täytyy tarkastella hoivan tilaa. Tähänkin saakka erikoissairaanhoito on toiminut
varsin hyvin, ja ongelmat ovat olleet vanhustenhoidossa ja perusterveydenhoidossa. Siksi
korjausliikkeet pitäisi tehdä siellä, missä ongelmat ovat. Tämän vuoksi olen erittäin tyyty-
väinen hallitusneuvotteluiden ilmiöpohjaiseen valmistelutapaan: Ei lähdetä siitä, että talon
seinien pitää olla tietynlaiset. Lähdetään siitä, että se rakennettava talo on valmistuessaan
koti.

Arvoisat kansanedustajat! Erityisesti hoitoonpääsy terveydenhoidossa on vaikeaa. Tie-
dän helsinkiläisenä päättäjänä, että maamme pääkaupungin sisällä on suuret erot terveys-
asemien jonoissa. Osalla Helsingin alueista lääkäriin pääsee parissa päivässä, ja osalla ai-
kaa joutuu odottamaan jopa kuusi viikkoa. Tämä ei ole oikein. Nyt olisi viisasta, jos tun-
nustaisimme yhteisesti ratkaisujen vaativan myös lisää hoitohenkilökuntaa, niin lääkäreitä
kuin hoitajiakin. Vanhustenhoidossa hoitajamitoitus on konkreettinen keino varmistaa riit-
tävä hoitohenkilöstön määrä.

Hyvät kuulijat! Lopuksi haluaisin kiinnittää huomion maamme väkirikkaimman alueen
rooliin uudistuksessa. Uudenmaan alueella asuu yhteensä 1,6 miljoonaa ihmistä. Pääkau-
punkiseutu kasvaa hurjaa vauhtia, ja alue toimii myös koko maan talouskasvun veturina.
Kaupungistuminen ei tule pysähtymään seuraavien vuosien aikana. Ihmiset hakeutuvat töi-
den, opiskelujen ja rakkaittensa perässä kaupunkeihin. Esimerkiksi viime vuosina Helsin-
gin väestö on kasvanut nopeammin kuin kertaakaan 1960-luvun jälkeen. Tulevaisuuden
kannalta ei ole kestävää, että sosiaali- ja terveyspalveluiden uudistus tehdään ottamatta
huomioon kasvavien väestökeskusten ja etenkin nopeimmin kasvavan pääkaupunkiseu-
dun tarpeita. Seuraavan hallituksen onkin otettava pääkaupunkiseutu sote-uudistuksen jat-
4



Pöytäkirjan asiakohta PTK 6/2019 vp
kovalmisteluun mukaan. Näin varmistetaan, että tulevaisuuden Suomen sote-malli raken-
netaan vastaamaan 2080-luvun haasteisiin. — Kiitos.

14.21 Sinuhe Wallinheimo kok: Arvoisa puhemies! Lukiessani tätä käsittelyssä olevaa
hallituksen vuosikertomusta vuodelta 18 esille nousi kaksi ajankohtaista näkökulmaa:

Ensimmäinen liittyy eduskuntavaalikampanjoihin ja erityisesti nyt hallitusvaltaan tar-
rautuvien puolueiden, pois lukien keskusta, käyttämään retoriikkaan. Siihenhän kuuluvat
hallituksen haukkuminen kaikesta, muun muassa tuloerojen repeämisestä, nuorten syrjäy-
tymisestä ja koulutuskehityksestä. No mitä, arvoisa puhemies, tämä hallituksen vuosiker-
tomus kertoo näistä tulevat hallituspuolueet valtaan nostaneista väitteistä? Vastaus on, että
toisenlaista tarinaa. Esimerkiksi tuloerojen osalta vuosikertomus toteaa, että ”tuloerojen ja
pienituloisuuden kasvu näyttää pysähtyneen” ja ”tuloerot Suomessa ovat kuitenkin EU-
maiden pienimpiä”. Vastaavasti nuorten tilanteesta todetaan seuraavaa: ”Yhä useampi
15—24-vuotias on koulutuksessa tai töissä. Erityisesti nuorten poikien yksinäisyys on vä-
hentynyt.” 

Kertomuksessa todetaan myös, että suomalaisten elämänlaatu on kohentunut ja että vä-
estön koulutustaso on noussut. Vastaavasti kertomuksen pohjalta voidaan väittää, että Suo-
mi kantaa kokoaan suurempaa vastuuta globaalista kehityksestä. Tämä näkyy kertomuk-
sen mukaan siinä, että Suomi on sitoutunut auttamaan muita maita kestävän kehityksen
saavuttamisessa. Ilmastonmuutoksen torjunnassa olemme kertomuksen mukaan EU:n kär-
kitasoa, ja kertomuksen mukaan ympäristön tila on kehittynyt parempaan suuntaan. 

Arvoisa puhemies! Suomen salaisuus on muita EU-maita kunnianhimoisempi uusiutu-
van energian käyttö. Vuoden 2017 energian kokonaiskulutuksesta 37 prosenttia ja loppu-
käytöstä yli 40 prosenttia katettiin uusiutuvilla energiamuodoilla. Uusiutuvasta energiasta
noin kolme neljännestä pohjautuu puupolttoaineisiin. Vaikka suomalainen puun käyttö on
lisääntynyt, yli viidennes kasvusta jää metsiin lisäämään puustopääomaa ja hiilen sidontaa. 

Mikä tärkeintä, tämä Suomen muuttaminen entistä kestävämpään ja hyvinvoivempaan
suuntaan on tehty tiukan talouspolitiikan aikana. Sen seurauksena julkinen talous näyttää
ennusteen valossa tasapainottuvan 2020-luvulla. Ei siis huono saavutus hallitukselta, jon-
ka linjasta nyt Säätytalolla halutaan päästä eroon. 

Arvoisa puhemies! Se toinen syy tämän puheenvuoron käyttämiseen ovat samaisessa
kertomuksessa esille nostetut huolenaiheet Suomen kehityksestä. Esille tässä nousee julki-
sen talouden kestävyys, jota ei nykyinen talouden hyvä suhdannekaan korjaa. Siksi julki-
sen talouden tulisi olla selkeästi ylijäämäinen ensi vuosikymmenen alussa, jotta se olisi
kestävällä pohjalla kohtaamaan väestön ikääntymisestä aiheutuvat menopaineet tulevai-
suudessa. 

Muutamien hallitusneuvotteluihin osallistuvien vähättelevät kommentit esimerkiksi ta-
louden kestävyysvajeesta eivät kyllä viittaa siihen, että tätä me suomalaiset olisimme saa-
massa. Todellisten tulevaisuusinvestointien sijasta etusijalla on vaalien alla annettujen kal-
liiden vaalilupausten lunastaminen, vaikka sitten velkarahalla tai veronkorotuksilla.

14.24 Sanna Antikainen ps: Arvoisa puhemies! Tässä hallituksen vuosikertomuksessa
vuodelta 2018 eniten huolta aiheutti ei niinkään se, mitä oli kirjoitettu, vaan se, mitä oli tie-
toisesti jätetty kertomatta. Vuonna 2015 pääministeri Juha Sipilä esitti kutsun Lähi-itään,
kohtalokkain seurauksin. Kymmeniätuhansia pääosin nuoria miehiä marssi Suomeen, ja
kuten moni pelkäsi, silloin alkoi niin sanotusti tapahtua. Kuten nyt tiedämme, maamme si-
5



Pöytäkirjan asiakohta PTK 6/2019 vp
säinen turvallisuus järkkyi tuon ajattelemattoman heiton seurauksena. Juha Sipilän oman
kodin tarjoaminen uutisoitiin Lähi-idässä laajasti. Tämän jälkeen Turussa kaksi naista me-
netti henkensä ja kahdeksan haavoittui terrori-iskun seurauksena. Sittemmin vielä suurem-
pi joukko tyttöjä ja naisia on joutunut raiskausten ja hyväksikäytön uhreiksi.

Arvoisa puhemies! Kysyn, miksi hallitus ei ota esille kertomuksensa sisäisen turvalli-
suuden kohdassa ääri-islamin nousua sekä naisiin ja tyttöihin kohdistuneita seksuaalirikok-
sia. Hallitus budjetoi lisätalousarviossaan 4,7 miljoonaa euroa lasten seksuaalisen hyväk-
sikäytön torjuntaan, mutta vuosikertomuksessaan se ei sanallakaan mainitse sitä, kuinka
suuressa nousussa seksuaalirikokset ovat olleet Suomessa vuoden 2015 jälkeen. Suomalai-
sista naisista ja lapsista harva tuntee olonsa turvallisemmaksi ulkona liikkuessaan nyt kuin
neljä vuotta sitten, ennen Juha Sipilän hallituskauden alkua.

Arvoisa puhemies! Hallituksen vuosikertomuksessa sisäisen turvallisuuden kohta alkaa
näillä sanoin: ”Pääministeri Sipilän hallituksen hallitusohjelman yhtenä tavoitteena on,
että Suomi on maailman turvallisin maa asua.” Sopiikin kysyä kaiken tämän jälkeen halli-
tukselta ja varsinkin Juha Sipilältä, joka ei nyt valitettavasti täällä ole: miten meni noin niin
kuin omasta mielestä? — Kiitos.

Ensimmäinen varapuhemies Juho Eerola: Nyt pyydän niitä edustajia, jotka haluavat de-
batoida, käyttää vastauspuheenvuoron, painamaan siitä paneelista V-nappia — V niin kuin
vastaus — ja nousemaan seisomaan.

14.28 Arja Juvonen ps (vastauspuheenvuoro): Arvoisa herra puhemies! Hallituksen vuo-
sikertomuksessa muistetaan mainita sote-uudistus ja se, kuinka se kaatui. Kannan suurta
huolta siitä, millä tavalla lähdemme nyt tekemään uutta sotea. Sote-valiokunnan henki oli
erittäin huono, ja muistoja siitä jäi. Täällä moni on kysynyt, uskaltaako sinne sote-valio-
kuntaan tulla ollenkaan, kun siellä oli niin hirveää se soten tekeminen. Pidän erittäin tär-
keänä, että se tehdään parlamentaarisesti ja myös oppositiota kuunnellaan ja se otetaan mu-
kaan näihin valmistelutöihin. Olisin halunnut sitäkin kysyä, mitenkä tässä edetään.

Pidän erittäin tärkeänä, että työelämän ja omaishoidon parempi yhteen sovittaminen vie-
dään eteenpäin tällä tulevalla kaudella. Siitä mainitaan tässä kertomuksessa. Olisin myös
sitä halunnut tiedustella, millä tavalla työssä olevia henkilöitä tuetaan tässä mahdollisuu-
dessa omaishoitoon. 

Mutta sote painaa meidän niskaamme, ja pidetään hyvä huoli siitä, että se ei saa aikaan
samanlaista farssia kuin viime kaudella.

14.29 Kimmo Kiljunen sd (vastauspuheenvuoro): Arvoisa puhemies! Edustaja Ikonen
aivan oikein peräänkuulutti sitä, että hallituskausien välillä olisi hyvä olla ennakoitavuutta
ja jatkuvuutta. Tätä asiaa vaikeuttaa kylläkin tällä hetkellä juuri se, että edellinen hallitus
oli poikkeuksellisen ei-konsensushenkinen, päinvastoin se oikeastaan rikkoi sen yhteisym-
märryksen, jolla suomalaista hyvinvointiyhteiskuntaa on rakennettu. Markkinaehtoistami-
nen, yksityistäminen, kehitysyhteistyömäärärahojen puolittaminen globaalivastuusta ja
eriarvoisuuden voimakas kasvu — kaikki nämä olivat piirteitä, joilla rikottiin sitä konsen-
sushenkeä, mikä olisi sitten tätä jatkuvuutta peräänkuuluttanut.

Nyt uusi hallitus joutuu väistämättä ottamaan uuden linjan, palauttamaan sen vanhan lä-
hestymistavan, jossa yhteisvastuullista Suomea rakennetaan ja tunnistetaan myöskin yh-
teisvastuun ulottuvan siihen, että se ei tunne rajoja, eli myöskin kansainväliseen vastuu-
6



Pöytäkirjan asiakohta PTK 6/2019 vp
seen. Tässä suhteessa tämä jatkuvuus on sitä pitkää linjaa, ei sitä linjaa, mitä edellinen hal-
litus täällä noudatti.

14.30 Timo Heinonen kok (vastauspuheenvuoro): Arvoisa herra puhemies! Edustaja Rä-
sänen nosti esille sen lähtökohdan, mistä saa lähteä liikkeelle tämä hallitus, jonka ohjel-
maa nyt neuvotellaan. Talous on paremmassa kunnossa, työllisyys kasvaa. Täytyy yhtyä
kyllä väistyvän pääministeri Sipilän sanoihin: ”Älä sössi taloutta.” Hän totesi tuossa ke-
väällä: ”Antti hyvä, älä kiristä yrittäjien verotusta. Siinä tulee pää vetävän käteen. Sitten se
tipahtaa se työllisyysaste. Osinkoverotus on yksi tärkeimmistä kannusteista pienille ja kes-
kisuurille listaamattomille yrityksille, älä, Antti, koske siihen. Sieltä se työ tulee: pienistä
ja keskisuurista yrityksistä.” Näin totesi Juha Sipilä Antti Rinteelle. 

Niin kuin edustaja Räsänen nosti esille, kyllä tässä keskusta on nyt paljon vartijana. Vi-
hervasemmisto on ryhtymässä kurittamaan kovalla tavalla suomalaisia yrittäjiä, ja toivo-
taan, että keskusta tämän paineen kestää ja pystyy pitämään kiinni näistä kynnyskysymyk-
sistä, että yrittäjien verotukseen tai toisaalta yrittäjävähennykseen [Puhemies koputtaa] ei
kosketa vaan se säilyy myös jatkossa.

14.31 Matti Vanhanen kesk (vastauspuheenvuoro): Arvoisa puhemies! Minusta edusta-
ja Heinosen ei tarvitse kantaa huolta keskustan osalta. Kun verrataan viimeistä punamulta-
hallitusta, joka oli reilu 10 vuotta sitten, viimeiseen sinipunahallitukseen, jossa kokoomus
vahti näitä yrittäjien veroja, niin ero on aika merkittävä: Punamultahallitus poisti varalli-
suusveron, teki aivan järkevän yritysverouudistuksen, otti sukupolvenvaihdoksiin 60 pro-
sentin huojennuksen, pääomavero oli sen jäljiltä 28 prosenttia. Viimeisen sinipunahallituk-
sen aikana osinkoverotusta kiristettiin rajusti, [Oikealta: Ohoh!] muistaakseni 600 miljoo-
nalla, perintöveron alinta luokkaa nostettiin 13 prosentista 20 prosenttiin, pääomavero oli
sen kauden jäljiltä korkeimmillaan 33 prosenttia. Älkää kantako huolta meistä.

14.32 Pia Viitanen sd (vastauspuheenvuoro): Arvoisa puhemies! Tässä tuli hyvin esiin
tämä, missä tarvitaan jatkumoa ja missä ei. Ainakin itselleni aivan päivänselvää oli, kun
kävin kansalaisten kanssa juttelemassa päivittäin Tammelantorilla ja eri puolilla Pirkan-
maata, että kyllähän se suuri huoli oli nimenomaan siitä, että eriarvoistumiskehitys oli val-
tavasti mennyt eteenpäin, eli siellä tuli moni pienituloinen eläkkeensaaja sanomaan, että
sinne rahakukkaroon jäi miinusmerkki sen seurauksena, kun hallitus näitä indeksejä vuosi
toisensa jälkeen jäädytteli — oli sitten talous kasvussa tai vähän vaikeammassa tilantees-
sa, niin aina vain sama juttu, että heikompiosaisten kukkarolla käytiin. Siksipä näen sen
niin, että suunnanmuutos näissä asioissa on varmasti ollut se, mitä kansa toivoi äänestys-
uurnilla käydessään.

Puhemies! Haluan kiittää edustaja Heinäluomaa puheenvuorosta, koska hän otti esiin
myös erään toisen tärkeän asian: ne asiat, mistä kansalaiset kantoivat huolta, olivat nimen-
omaan terveyspalveluiden saanti ja vanhustenhoiva. Niissä esimerkiksi tämä hoitajamitoi-
tuksen kirjoittaminen lakiin on aivan ydinkysymys.

14.34 Heikki Autto kok (vastauspuheenvuoro): Arvoisa herra puhemies! Edustaja Viita-
nen tässä kantoi huolta eriarvoistumisesta, ja varmasti me jokainen haluamme tehdä työtä
eriarvoistumisen vähentämiseksi. Uskon, että kaikkein paras keino vähentää eriarvoisuut-
ta on se, että kaikille työikäisille ja työkykyisille on työtä. On kyllä miellyttävä lukea tätä
7



Pöytäkirjan asiakohta PTK 6/2019 vp
hallituksen vuosikertomusta vuodelta 2018, kun siihen on voitu kirjata se, että hallituksen
asettama työllisyystavoite on saavutettu. Tulevan hallituksen tulee asettaa vielä kunnian-
himoisempi työllisyystavoite vähintään 75 prosenttiin, jotta suomalainen hyvinvointiyh-
teiskunta voidaan turvata ja tätä pelättyä eriarvoistumista estää.

Kannan kuitenkin huolta siitä, että kun on kuultu hyviä uutisia vaikkapa tästä Kemiin
suunnitellusta suuresta biotuotetehdasinvestoinnista, niin nyt hallitusta muodostavat puo-
lueet ovat käyttäneet puheenvuoroja, että tällaisia investointeja ei Suomeen toivottaisi.
Tässä nyt kyllä toivoisi hallituspuolueitten edustajilta vastauksia: haluatteko te työtä [Pu-
hemies koputtaa] Suomeen vai haluatteko te työttömyyttä ja sitä myötä eriarvoisuutta?

Ensimmäinen varapuhemies Juho Eerola:  Koetetaan pitää nämä vastauspuheenvuorot
minuutin sisällä. Edustaja Räsänen näyttää mallia.

14.35 Päivi Räsänen kd (vastauspuheenvuoro): Arvoisa herra puhemies! Tämän keskus-
telun kannalta on miellyttävää, että täällä on edustettuina myös niitä puolueita, jotka neu-
vottelevat parhaillaan hallitusohjelmasta Säätytalolla. Sen takia tietysti toivoisi, että joita-
kin mahdollisia vastauksia voisi jo saada: esimerkiksi onko teillä sellainen käsitys, että
sote-uudistus nyt todellakin käynnistetään parlamentaarisella valmistelulla? 

Toisaalta ihmettelen kyllä sitä, että hallitustunnustelija Rinne perusteli tätä hallitusneu-
vottelijoiden kokoonpanoa sillä, että puolueessa päivätöissä olevia ei riitä jokaiseen pöy-
tään. Ymmärtääkseni aika isoa osaa sosiaalidemokraattien ihan täysipäiväistä työtä teke-
vistä kansanedustajista ei ole valittu sinne neuvottelupöytiin vaan muiden tahojen edusta-
jia. [Puhemies koputtaa] Miksi näin? [Timo Heinonen: Muun muassa Tuomioja ja Kristii-
na Salonen on näitä!]

14.36 Tuula Väätäinen sd (vastauspuheenvuoro): Arvoisa puhemies! Edustaja Juvonen
kysyi sote-uudistuksen etenemisestä. Niin kuin hallitusneuvottelija Rinne on sanonut mo-
neen kertaan, sitä työtä jatketaan parlamentaarisella pohjalla, elikkä siinä mielessä voim-
me olla rauhallisella mielellä.

Edustaja Vanhanen ehti jo lähteä, mutta häntä kiitän siitä, että hänellä oli pitkä muisti
siinä, mitä punamulta on saanut aikaiseksi. Uskon, että tuota hyvää työtä jatketaan nyt
edelleenkin.

Sitten tästä ryhmiin osallistumisesta: Koko meidän eduskuntaryhmämme on eri tavalla
mukana näissä hallitusneuvotteluissa. Kaikki eivät ole siinä pyöreän pöydän ympärillä,
mutta taustalla olemme, eli meistä jokainen on tietoinen, mitä siellä tapahtuu.

14.37 Ben Zyskowicz kok (vastauspuheenvuoro): Arvoisa herra puhemies! Olen kyllä yl-
lättynyt siitä, miten ylimielisesti edustaja Vanhanen suhtautui edustaja Heinosen anta-
maan tukeen keskustalle hallitusneuvotteluissa. On tietysti hienoa kuulla, että keskusta
pärjää siellä erinomaisen hyvin eikä tarvitse mitään tukea. Toivotan omalta osaltani kes-
kustalle menestystä, kun nyt tehdään muutosta siihen politiikkaan, mitä Sipilän hallitus
ajoi.

Itse uskon, että hallitusneuvotteluissa ja hallituksen toiminnassa tulevat korostumaan
monet tärkeät ja hyvät asiat. Tullaan panostamaan koulutukseen, tullaan tekemään perhe-
uudistus, tullaan lisäämään hoivaa vanhustenhoivassa ja niin edelleen. Toivon, että tätä ei
8



Pöytäkirjan asiakohta PTK 6/2019 vp
tehdä leikkaamalla lapsilta eli ottamalla velkaa. Mitä edustaja Viitasen hoitajamitoituk-
seen tulee, niin saapa nähdä, tuleeko vuodenvaihteessa voimaan 0,7. Ei varmasti tule.

14.38 Sari Tanus kd (vastauspuheenvuoro): Arvoisa herra puhemies! Tästä hallituksen
vuosikertomuksesta on hyvä ponkaista eteenpäin, ja minäkin haluaisin muutaman kysy-
myksen tässä esittää. Todella tarvitsemme kestävää kehitystä, politiikkajohdonmukaisuut-
ta ja pitkäjänteisyyttä meidän toimissa, ja nythän isolti eduskunta on myös uusiutunut kan-
sanedustajistaan, ja hallitusneuvotteluja käydään. Eläkeläisköyhyydestä on paljon puhuttu
ja pienten eläkkeitten nostamisesta, ja olisin mielelläni halunnut kuulla, onko toiveita siitä,
että oikeudenmukainen puoliväli-indeksi voitaisiin saada kokeiluun tulevina vuosina. Toi-
saalta ollaanko myös perheen ja opiskelun tai perheen ja työn yhdistämiseen saamassa
konkreettisia keinoja? Ja myös kun koulutusleikkaukset ovat olleet hyvin haitallisia ja laa-
joja, niin millä tavalla koulutus on saamassa ryhtiliikettä? Meillä tulee paljon peruskoulus-
ta sellaisia, [Puhemies koputtaa] jotka eivät osaa lukea, laskea eivätkä kirjoittaa kunnolla.
[Puhemies koputtaa] Taataanko perusvalmiudet jatkossa meidän koulussa?

14.39 Mari-Leena Talvitie kok (vastauspuheenvuoro): Arvoisa puhemies! Ken tuntee
historian, voi ymmärtää nykyisyyttä ja ennustaa myöskin tulevaisuutta, ja kun käsittelem-
me nimenomaan viime vuoden hallituksen toimintakertomusta, on tietenkin ilolla mainit-
tava se ja voimme kaikki olla yhtä mieltä siitä, että työllisyyskehitys on koko viime kauden
ollut hyvää. Se ei tietenkään ole pelkästään hallituksen ansio, mutta on myöskin hallituk-
sen tehdyillä toimilla siihen iso vaikutus. 

On paljon puhuttu siitä, että tuloerot ovat kasvaneet, mutta tämä toimintakertomus ker-
too, että tuloerojen ja pienituloisuuden kasvu näyttää pysähtyneen, ja myöskin yhä useam-
pi 15—24-vuotias on koulutuksessa ja töissä, ja meidän väestön koulutustaso on noussut.
Mutta eriarvoistumista on tapahtunut siinä, että asuinalueiden eriarvoisuus on kasvanut, ja
siinä on varmaan myöskin paljon tekemistä. 

Vielä tuohon viime kauteen: Työllisyys todellakin on huippuluvuissa, ja tänään saatiin
vielä tietoa, että se edelleenkin kasvaa. Hallituksen vuosikertomuksen ohessa sanon vielä,
että ehkä ihan sitä kiitosta ja kunniaa, mitä meidän viime kauden työministeri Lindström
olisi voinut saada, hän ei tässä salissa saanut, ja tässä yhteydessä, kun on käsittelyssä hal-
lituksen viime vuoden vuosikertomus, haluan sanoa omalta osaltani työministeri Lindströ-
mille kiitoksen ja myöskin kunnian siitä työstä, mitä hän teki viime kaudella. 

Varapuhemies Juho Eerola: Myönnän vastauspuheenvuoron vielä edustajille Laiho,
Kiuru, Kauma, Kiljunen ja Heinonen, ja sitten sen jälkeen mennään takaisin puhujalistaan.
Se vastauspuheenvuoropyyntöpaneeli on siellä suljettu jo. Koetetaan pysyä tosiaan tässä
minuutin rajassa. Alan nyt vähän napakammin paukuttamaan.

14.41 Mia Laiho kok (vastauspuheenvuoro): Arvoisa puhemies! Sote-uudistus kaatui sii-
hen, että siihen liitettiin mukaan maakuntahallintouudistus. Me tarvitsemme sote-uudis-
tuksen, me tarvitsemme sitä, että ihmiset pääsevät lääkäriin ja hoitoon, vanhukset saavat
hoivaa. Me emme tarvitse maakuntahallintoa tähän maahan. Meillä on jo koti, meillä on
kunnat Suomessa, meillä on kaupungit, ja annettakoon niille, jotka pystyvät ne järjestä-
mään, se mahdollisuus järjestää. Eli me emme tarvitse uusia seiniä. Me voimme tehdä näi-
den seinien sisällä sen muutoksen, ja meidän pitää nyt kaikki voimavarat tulevalla kaudel-
9



Pöytäkirjan asiakohta PTK 6/2019 vp
la laittaa ihmisten palveluihin, ei hallinnollisiin rakenteisiin, ja toivon, että tämä myös Sää-
tytalolla muistetaan.

14.42 Pauli Kiuru kok (vastauspuheenvuoro): Arvoisa herra puhemies! Vuosikertomuk-
sen mukaan 89 prosenttia suomalaisista pitää Suomea turvallisena maana. Turvallisuuden-
tunne on kuitenkin aika ajoin hieman kärsinyt, ja yhtenä esimerkkinä on se, että kun poliisi
saa noin miljoona toimeksiantoa, hälytystehtävää vuodessa, niistä kymmenisen prosenttia
eli 100 000 jää ajamatta ihan vain sen takia, että poliisipartioita ei kerta kaikkiaan ole sillä
hetkellä vapaana.

Hallitustunnustelija Rinne kysymyspatteristossaan kysyi sisäisestä turvallisuudesta, ja
jokainen puolue vastasi, että poliisien määrää pitää lisätä. Vihreät sanoivat, että 7 850, sa-
moin keskusta, myös kokoomus, perussuomalaiset peräti 11 000. Vasemmistoliitto sanoi,
että vuosikymmenen takaiselle tasolle, mutta SDP sanoi vain, että riittävät resurssit. Ehkä
siihen saisimme hieman tarkennusta, mitä riittävät resurssit tarkoittavat.

14.43 Pia Kauma kok (vastauspuheenvuoro): Arvoisa puhemies! Täällä muun muassa
edustajat Autto ja Heinonen ovat kiinnittäneet huomiota siihen, kuinka tärkeää on jatku-
vuus taloudessa ja siinä hyvässä taloudenpidossa, mitä hallitus viime kaudella harjoitti.
Kun Sipilän hallitus aloitti nelisen vuotta sitten, niin työllisyysaste oli luokkaa 68, ja nyt se
on melkein 73 prosenttia. Meidän täytyy jatkaa tällä tiellä ja saavuttaa vähintään 75 pro-
senttia tämän kauden loppuun mennessä, ja sehän tarkoittaa 70 000—90 000:ta uutta työ-
paikkaa, eli se tarkoittaa sitä, että tulevan hallituksen tulee panostaa ahkeruuteen ja että sii-
tä myöskin palkitaan.

Olen hiukan huolissani siitä, mitä on kantautunut Säätytalolta, että nyt panostetaan il-
miöpohjaiseen kehittämiseen ja ei suinkaan olla katsottu niitä talouden realiteetteja, ja olen
huolissani siitä, mitä se tulee tarkoittamaan käytännössä. [Markus Mustajärvi: Kyllä sekin
aika vielä tulee!] Kuka nämä uudistukset maksaa? Onko se yrittäjä, [Puhemies koputtaa]
tavallinen keskiluokkainen veronmaksaja vai kuka? Talouteen on kiinnitettävä huomiota,
että verot eivät nouse.

14.44 Kimmo Kiljunen sd (vastauspuheenvuoro): Arvoisa puhemies! Edustaja Räsänen
varsinaisessa puheenvuorossa viittasi budjetin alijäämiin, ja täällä on viitattu myöskin näi-
hin neuvotteluihin Säätytalolla, että siellä olisi holtittomuutta kestävyysvajeeseen suhtau-
tumisessa. Itse asiassa kestävyysvajehan on poliittinen ja taloudellinen käsite. Jos meillä
olisi sama bruttoveroaste rakenteellisesti kuin 15 vuotta sitten, valtion budjetissa olisi ra-
haa 10 miljardia euroa enemmän kuin nyt. Toiseksi, jos puhutaan julkisen talouden alijää-
mästä, niin kannattaisi myöskin muistaa, että me siirrämme jatkuvasti keskimäärin 8 mil-
jardia euroa vuosittain eläkerahastoihin rahaa, joka on myöskin julkisen talouden osa sosi-
aalirahastoina. Meillä tosiasiassa julkinen talous on ylijäämäinen, ei alijäämäinen.

Ensimmäinen varapuhemies Juho Eerola: Ja vielä edustaja Heinonen.

14.45 Timo Heinonen kok (vastauspuheenvuoro): Arvoisa herra puhemies! Edustaja
Vanhanen hieman nihkeästi todellakin suhtautui siihen tukeen, jota me kokoomuksesta ha-
luamme antaa sille työlle, että he pitävät nyt tiukasti kiinni siitä, että Suomen yrittäjyydes-
tä pidetään huolta. Ne työpaikat syntyvät sinne pieniin ja keskisuuriin yrityksiin. Kyllä
10



Pöytäkirjan asiakohta PTK 6/2019 vp
nämä Vanhasen puheet edustivat lähinnä arkeologiaa, ja niissä hän katsoi kovin kauas
menneisyyteen, kun nyt pitäisi katseen olla ennen muuta tulevaisuudessa, kun uutta halli-
tusohjelmaa ollaan tekemässä. 

Itse toivon lämpimästi voimia koko keskustan eduskuntaryhmälle, että he pystyvät pitä-
mään näistä kymmenestä kynnyskysymyksestä kiinni. Se on kaiken a ja o, että meidän
hyvä talouskehitys jatkuu. Käännettä siihen Juha Sipilän hallituksen hyvään talouskehityk-
seen ei pidä missään tapauksessa tehdä, ja tässä keskusta on paljon vartijana. 

Haluaisin, arvoisa puhemies, kysyä vielä sosiaalidemokraateilta: saadaanko tämä 0,7:n
hoitajamitoitus voimaan ensi vuoden alusta, ja tulettehan korvaamaan täysimääräisesti
kunnille tämän kustannuksen, mikä tästä hoitajamitoituksen kasvusta aiheutuu? [Kimmo
Kiljunen: Oletteko te mukana siinä? — Tuula Väätäinen: Saadaanko tukea?]

Ensimmäinen varapuhemies Juho Eerola: Nyt mennään takaisin puhujalistaan.

14.46 Arja Juvonen ps: Arvoisa herra puhemies! Nousihan täällä esiin epäileviä tuomak-
sia heti tähän alkuun: saammeko sen hoitajamitoituksen 0,7 ensi vuoden alusta voimaan?
Minä hoitajana itse haluan uskoa, että näin tulee tapahtumaan. [Ben Zyskowicz: Ei varmas-
ti saada!] Ihan oikeasti hoitajamitoituksen eteen tehdään töitä, mutta minä ymmärrän huo-
lenne, edustaja Ben Zyskowicz, koska tämä maksaa. Se maksaa, ja olette ollut jo aikaisem-
missa hallituksissa tätä asiaa kenties vastustamassa. Se maksaa, mutta se on elintärkeää
Suomelle ja Suomen vanhuksille, että me saamme jonkunlaisen selkeämmän suunnan sil-
le, millä tavalla meidän vanhuksemme hoidetaan. Pelkät ohjeistukset eivät siihen valitetta-
vasti riitä. Kyllä minäkin olisin toivonut hoitajana, että se laatusuositus ja ohjeistuspohja
riittää. Mutta mielestäni hoitajamitoituksen kirjaaminen lakiin on erittäin tärkeää. Millä ta-
valla se tehdään? Varmasti siinä joudutaan miettimään, että kun on raskaasti hoidettavia ja
sitten on niitä kevyemmin hoidettavia, niin millä tavalla se mitoitus lasketaan. Mutta on
erittäin tärkeää, että laki antaa signaalin siihen, miten meidän vanhuksemme hoidetaan. 

Arvoisa herra puhemies! Pidän erittäin tärkeänä, että keskustelu ikääntyneistä ei vaime-
ne. Jotenkin näen, että vaikka viime vuosi ja viime hallituskausi päättyi siihen, että saim-
me kuulla erittäin paljon ikäviä uutisia vanhustenhoidon kentältä, laiminlyöntiä, kaltoin-
kohtelua, niin siitä huolimatta aika hiljaa me olemme olleet. Elikkä me olemme kyllä nii-
den arvoasioiden keskiössä, ja tämän eduskunnan ja tulevan hallituksen tulee näyttää meil-
le kaikille ja palauttaa se luottamus erityisesti kansalaisille, että yhteiskunta haluaa pitää
hyvän huolen omista vanhuksistaan. 

Arvoisa herra puhemies! Sote-uudistus: Tulihan se sieltä, että maakuntahallintoa ei tar-
vita. No, tarvitaanko valinnanvapauttakaan? Minun mielestäni Suomeen tarvitaan sellai-
nen sosiaali- ja terveydenhuolto, että jokainen pääsee lääkäriin ajoissa. Ja mielestäni hoi-
totakuuaikaa tulee lyhentää niin, että esimerkiksi kun ikäihminen pyrkii lääkärille, hänen
tulee päästä sinne heti. Se on kuin hän pyrkisi päivystykseen. Ikääntynyt ei voi odottaa,
vaan hänen vaivansa tulee tulkita välittömästi. 

Arvoisa puhemies! Edellisellä hallituksella oli yhtenä kärkihankkeena ikäihmisten koti-
hoidon kehittäminen ja omaishoidon vahvistaminen. Tässä on edelleen paljon tehtävää, ja
minä ymmärrän tämän asian vaikeuden. Mistä me löydämme hoitajan silloin, kun toinen
aisapari sairastuu eikä pääse sinne töihin? Elikkä myös ikäihmisten kotihoidon turvaami-
nen tulee ottaa keskiöön tulevaisuudessa. Pitää olla sijaisista kootut hoitoryhmät, niin sa-
notut poolit, jotka tulevat silloin auttamaan, kun vakituinen henkilöstö sairastuu. Tässä on
11



Pöytäkirjan asiakohta PTK 6/2019 vp
paljon tehtävää. Se tuo kustannuksia, mutta kuitenkin tämä on erittäin tärkeää, ja vanhuk-
semme ansaitsevat hyvän hoidon. 

Arvoisa puhemies! Omaishoitajat sitten: Hallitus on kiinnittänyt paljon huomiota
omaishoidon kehittämiseen, ja mielestäni paljon on vielä tehtävää. Me elämme siinä tilan-
teessa, että hoivapaikkojen laitospaikat on ajettu alas ja yhä huonokuntoisemmat potilaat ja
ihmiset asuvat siellä omissa kodeissaan, minne hoivaa ei välttämättä riitä. Tämä tarkoittaa
myös sitä, että me työssäkäyvät ja läheiset ja omaiset osallistumme mahdollisimman pal-
jon sen läheisemme hoitamiseen. Tietysti on sitten ne realiteetit siinä, kuinka sieltä töistä
pääsee auttamaan sitä läheistään, kuinka voi jäädä omaishoidon vapaalle. Olen tehnyt la-
kialoitteen viime kaudella siitä, että työnantajalla olisi velvollisuus myöntää omaishoidon
vapaata työntekijälle. Toivon, että tällainen asia voisi edetä täällä eduskunnassa. Pelkkä
mahdollisuus siihen ei riitä, koska monesti edessä on irtisanoutuminen. 

Arvoisa puhemies! Edustaja Antikainen, nostitte puheenvuorossanne esiin Suomen si-
säisen turvallisuuden, ja myös kannan siitä erittäin paljon huolta. Mielestäni viime vuosi
päättyi järkyttäviin uutisiin siitä, miten paljon seksuaalirikoksia Suomessa tapahtuu, ja ikä-
vä kyllä siitä, miten paljon niistä rikoksista oli juuri ulkomaalaisten tekemiä. 

Kannan suurta huolta siitä, että kielteisen turvapaikkapäätöksen saaneet henkilöt eivät
halua palata. Täällä hallituksen vuosikertomuksessa kerrotaan, että ”kielteisen turvapaik-
kapäätöksen saaneiden halukkuus palata vapaaehtoisesti on vähentynyt”. No, sehän on
ihan selvää, että vapaaehtoisesti ei haluta lähteä, mutta erityisesti huolta kannan siitä, että
tätä maasta poistamista vaikeuttaa erityisesti myös se, että suurimmat turvapaikanhakijoi-
den lähtömaat, muun muassa Irak, Afganistan ja Somalia, ovat käydyistä neuvotteluista
huolimatta olleet haluttomia vastaanottamaan kielteisen turvapaikkapäätöksen saaneita
kansalaisia. Eli meillä on kyllä tässä pattitilanne, mikä pitää pystyä ratkaisemaan tällä kau-
della: mitä me teemme, jos kielteinen turvapaikkapäätös tulee mutta maa ei halua vastaan-
ottaa häntä eli ihmiset jäävät tänne meille? 

Arvoisa puhemies! Toki myös kiitän mennyttä hallitusta asioista, joita on tehty muun
muassa työpaikkojen lisäämiseksi ja talouden nostamiseksi. Ne ovat erittäin tärkeitä tee-
moja. THL ja TE-toimistot sen sijaan ovat ottaneet kantaa, että aktiivimalli ei ole päässyt
siihen tavoitteeseen, mihin oli tarkoitus, ja toivonkin, että aktiivimalli kumotaan ja peru-
taan tällä tulevalla kaudella. Mehän kuulimme viime kauden päätteeksi, että eniten aktiivi-
malli on rokottanut Uudellamaalla, Itä-Karjalassa ja Käsivarren Lapissa olevien työttömi-
en tilannetta. Monesti nämä työttömät ovat myös ikääntyneitä... [Ilkka Kanerva: Ei me voi-
da päättää Itä-Karjalan asioista!] — Anteeksi, Itä- ja Pohjois-Savo. Erittäin hyvä havainto
ja korjaus, edustaja Kanerva, kiitos siitä. Puhuin Pohjois-Savosta ja Itä-Savosta tietystikin
elikkä tarkoitin sitä aluetta. — Nämä työttömät [Markus Mustajärvi: Se oli freudilainen
lipsahdus!] ovat monesti olleet juurikin ikääntyneitä ja ehkäpä myös kyvyttömiä siihen
työhön, ja sen takia leikkuri on käynyt ja kohdellut heitä kohtuuttomasti. 

Mutta näillä sanoilla, meillä on kova kausi tulossa ja paljon vaatimuksia, ja erityisesti
tärkeänä pidän sitä ja uskon siihen, että saamme hoitajamitoituksen. En usko siihen, ettem-
me sitä saa. [Ben Zyskowicz pyytää vastauspuheenvuoroa]

Ensimmäinen varapuhemies Juho Eerola: Edustaja Sankelo.

14.53 Janne Sankelo kok: Arvoisa puhemies! Valtioneuvosto antaa eduskunnalle halli-
tuksen vuosikertomuksen kertomuksena hallituksen toiminnasta, valtiontalouden hoidosta
12



Pöytäkirjan asiakohta PTK 6/2019 vp
ja talousarvion noudattamisesta. Nyt käsittelyssä olevassa kertomuksessa todetaan muun
muassa, että Suomi on uusiutuvan energian kärkimaita Euroopan unionissa. Suomen kas-
vihuonepäästöt laskevat edelleen ja vuonna 2017 olivat 21 prosenttia pienemmät kuin
vuonna 1990. Tämä on kansainvälisessä vertailussa todella kova saavutus. Maailmassa tä-
hän pystyy vain muutama maa, niiden mukana siis Suomi.

Kertomuksen osiossa Biotalous ja puhtaat ratkaisut kiinnittyy huomio siihen, että ener-
giaturpeen käytön sanotaan lisääntyneen edellisestä vuodesta. Energiaturpeen osalta tren-
di on ollut pitkään laskeva. Viime vuonna tehtiin itse asiassa pieni poikkeus. Se johtui
poikkeuksellisen kylmästä kevättalvesta ja käytössä olleen metsähakkeen laatuongelmis-
ta. Mistään suunnanmuutoksesta ei ollut kyse vaan siitä, että suomalaiset pitää lämmittää
myös poikkeuksellisissa tilanteissa. Tämä osoittaa, kuinka tärkeää näillä leveysasteilla on
monipuolinen energiantuotanto. Aikaisemmissa puheenvuoroissa puhuttiin politiikan jat-
kuvuuden tärkeydestä. Tarvitsemme myös jatkossa ennustettavaa, vakaata energiapolitiik-
kaa hallituskoalitiosta riippumatta.

Arvoisa puhemies! On selvää, että energiaturvetta tarvitaan myös jatkossa 2020—2030-
luvuilla. Sen käyttö tosin vähenee markkinaehtoisesti päästökaupan myötä. Eduskunta on
jo tehnyt päätöksen, että kivihiilen käyttö loppuu vuonna 2029. Tämän johdosta on nähtä-
vissä merkittäviä polttoainehuollon riskejä puupolttoaineen käytön kasvaessa korvaamaan
hiiltä ja öljyä. Kansantalouden etu on, että puuta ohjataan kuitenkin ensisijaisesti korkeam-
paan jalostukseen. Tällaisia on esimerkiksi Kemin tuleva biohanke. Suomalaisen energia-
huollon toimitus- ja huoltovarmuuden ylläpitäminen edellyttää tiettyä energiaturpeen tuo-
tannon ja käytön tasoa myös tulevaisuudessa.

Tämä tässä viestinä myös Säätytalolle, jossa viisaat naiset ja miehet näitä asioita pohti-
vat, käytäviin energiakeskusteluihin ja -linjauksiin. Käytetään siis kotimaista työllistävää
energiaa ja vähennetään riippuvuutta tuontienergiasta. Se on järkevä linja myös tulevaisuu-
dessa.

14.57 Mia Laiho kok: Arvoisa puhemies! Käsittelyssämme on hallituksen vuoden 2018
vuosikertomus. Sen mukaan yhä useampi 15—24-vuotias on koulutuksessa tai töissä.
Tämä on merkittävä asia. Hallituksen puolivälitarkastelussa vuonna 2017 nostettiin työn ja
koulutuksen ulkopuolella olevat nuoret yhdeksi painopistealueeksi — puhutaan niin sano-
tuista NEET-nuorista — ja tilanteen parantamiseksi toteutettiin toimintaohjelmaa, joka si-
sältää muun muassa varhaiskasvatukseen sekä koulutus- ja harrastustakuuseen liittyviä toi-
mia. Työn ja koulutuksen ulkopuolella olevien nuorten aikuisten osuus on laskenut huo-
mattavasti päättyneellä hallituskaudella: 20—24-vuotiaista oli vuonna 2015 työn tai opis-
kelun ulkopuolella 15 prosenttia, ja tämän hallituskauden lopussa luku on 11,8 prosenttia.
Eli merkittävä lasku.

Meillä on kuitenkin edelleen tehtävää: toimeentulotukea saa edelleen liian moni nuori
— siinä mielessä liian moni nuori, että näitten nuorten pitäisi olla joko töissä tai opiskele-
massa. Työllisyyden ja koulutusmahdollisuuksien lisäämistä pitää jatkossakin tehdä aktii-
visesti. Se ei tapahdu itsestään.

Sitten haluan sanoa muutaman sanan sote-muutoksesta. Sote-uudistus ei edellisellä hal-
lituskaudella mennyt läpi, koska se oli liian massiivinen muutos liittyen siinä olleeseen
maakuntahallintoon. Suomi tarvitsee sote-uudistuksen, mutta meidän pitää tehdä se soten
ehdoilla niin, että me keskitymme peruspalvelujen parantamiseen, hoitoketjujen sujuvuu-
13



Pöytäkirjan asiakohta PTK 6/2019 vp
teen ja teemme sen tämänhetkisillä rakenteilla kuntiin ja kaupunkeihin nojaten. Miksi luo-
da uutta hallintomallia, koska meillä on jo olemassa raamit sille?

Sote-muutoksen aikana lähdettiin kokeiluihin, esimerkiksi palvelusetelikokeiluihin ja
myöskin henkilökohtaisen budjetin kokeiluihin, joista on saatu hyviä tuloksia. Itse ainakin
toivon, että näitä kokeilun tuloksia voitaisiin hyödyntää ja ottaa käyttöön niiltä osin, mitkä
on nähty toimiviksi. Esimerkiksi henkilökohtainen budjetti: se on erityisesti vammaisille,
hoivan tarpeessa oleville todella hyvä mahdollisuus koostaa palvelut asiakkaan tarpeen
mukaisella tavalla, ja silloin me voimme myöskin välttää hankalat kilpailutukset, jotka eri-
tyisryhmillä aiheuttavat huolta ja murhetta jatkuvasti.

Menneellä hallituskaudella on myöskin sosiaali- ja terveyspalveluiden laatua ja tehok-
kuutta parannettu digitaalisten ratkaisujen avulla. ODA-hanketta on viety eteenpäin. On
tehty Virtuaalisairaala-hanke: yliopistosairaaloissa on kehitetty virtuaalinen sairaalaympä-
ristö, missä voidaan netin kautta olla yhteydessä palveluihin. Tästä on varmasti hyötyä, ja
sitä kannattaa jatkokehittää — myöskin asiakkaiden ottamista mukaan palveluiden suun-
nitteluun, kokemusasiantuntijoiden käyttöä. Ne ovat ehdottomasti sellaisia asioita, mitkä
kannattaa hyödyntää, koska sitä kautta myöskin vähennetään kustannuksia, kun me voim-
me tehdä palvelut ihmisten tarpeiden mukaisella tavalla vähentäen päällekkäisyyttä ja yli-
määräistä vaivaa.

Lasten ja perheiden hyvinvoinnin ja voimavarojen vahvistamista on tehty kuluneella
hallituskaudella. On panostettu varhaiseen tukeen, ja siitä on saatu jo hyvää näyttöä, että
siitä on ollut hyötyä ja se on vähentänyt tarvetta raskaampiin toimenpiteisiin. Edelleenkin
meillä on paljon tehtävää lastensuojelun osalta. Erityisesti sijoitettujen lasten, toimintara-
joitteisten lasten, maahanmuuttajien palveluihin tulee kiinnittää huomiota. Muun muassa
lastensuojelulaki päivitettiin vielä viime metreillä edellisellä hallituskaudella, jotta se saa-
tiin vähän paremmin vastaamaan nykyaikaa. Mutta meillä on todellakin tässä paljon tehtä-
vää. Lasten ja perheiden tuen varhaiseen tunnistamiseen pitää jatkossakin kiinnittää huo-
miota.

Ikäihmisten kotihoidon kehittämistä ja omaishoidon kehittämistä on tehty menneellä
kaudella, mutta ne vaativat ilman muuta jatkokehittämistä ja vahvistamista. Vanhustenhoi-
to tarvitsee lisää lääkäreitä, se tarvitsee lisää hoitajia. Me tarvitsemme heitä sekä kotihoi-
toon että ympärivuorokautiseen palveluasumiseen, mutta se pitää tehdä niitten ihmisten
tarpeiden mukaisesti, ei kaavamaisella luvulla.

Ja sitten vielä viimeiseksi haluan nostaa esille osatyökykyiset ja heidän mahdollisuuten-
sa työllistyä. Se on yksi ryhmä, meillä on paljon osatyökykyisiä, ja myöskin vammaiset
kuuluvat tähän ryhmään. Me voimme hyödyntää heidän työkykyään niiltä osin, mitä on
käytettävissä. Se tuo heille elämänlaatua, ja he pystyvät olemaan mukana yhteiskunnassa.
Tämän vahvistamista meidän pitää ilman muuta jatkaa ja yrittää saada siitä vielä kattavam-
paa.

15.03 Pauli Kiuru kok: Arvoisa herra puhemies! Viime hallituskaudella koulutusvienti
keskustelutti paljon, ja vuoden 2016 alussa päästiin tilanteeseen, että lainsäädännöllisesti
tuli mahdolliseksi koulutusvienti niin, että EU- ja Eta-maiden ulkopuolisilta opiskelijoilta
voitiin periä lukukausimaksuja. Tämä muutos herätti paljon keskustelua aikanaan, ja yksi
pelon aihe siinä oli se, että se olisi ikään kuin tämmöinen portti siihen, että myös suoma-
laisilta opiskelijoilta alettaisiin periä lukukausimaksua, ja ainakin kokoomuksessa vakuu-
14



Pöytäkirjan asiakohta PTK 6/2019 vp
tettiin, että näin ei tule olemaan eikä näin ole, ja siihen ei tietenkään mennä, vaan opiskelu
halutaan pitää kaikkien saatavilla.

Se, että lukukausimaksut ovat nyt mahdollisia, on tuonut Suomelle yli 300 miljoonaa eu-
roa vientituloa, ja se on arvokas asia, ja nyt uudelle hallitukselle, mikä se sitten onkaan, on
tärkeänä viestinä se, että jatketaan tämän kehittämistä. Aikanaan, kun tätä tehtiin, ainakin
vasemmistoliitto, SDP ja vihreät olivat kovin kriittisiä tämän suhteen, mutta tulokset näyt-
tävät nyt olevan hyvään suuntaan menossa.

Edustaja Juvonen otti omassa puheenvuorossaan esille palautussopimukset ja sellaisten
henkilöiden palauttamisen kotimaihinsa, joilla ei enää ole lupaa Suomessa olla. Vaikeus on
joidenkin maiden kanssa, esimerkiksi Irakin kanssa, jotka eivät kerta kaikkiaan suostu ot-
tamaan omia kansalaisiaan takaisin. Tästä on moneen kertaan keskusteltu täällä salissa ja
hallinto- ja turvallisuusjaostossa myös. Ruotsilla palautussopimus on. Se ei auta yhtään,
koska sitä sopimusta ei siellä vastaanottomaassa noudateta. Nyt EU:lla ja Irakilla on PCA-
sopimus, joka antaa toivottavasti vähän vipuvartta. Yksi keino on se, että avusta tehdään
ehdollista: jos oman maan kansalaiset eivät kelpaa, niin silloin EU:sta ei tukea makseta.

15.06 Mari Rantanen ps: Arvoisa herra puhemies! Tämän hallituksen vuosikertomus oli
tuoreelle kansanedustajalle hyvinkin mielenkiintoinen aviisi. Tästä riittäisi ruodittavaa
enemmänkin, mutta nostan muutaman asian esiin:

Sivulla 38 mainitaan ikäihmisten kotihoidon kehittäminen ja kaikenikäisten omaishoi-
don vahvistaminen. On hieno asia, että näinkin tärkeät teemat on kertomuksessa mainittu,
mutta siihen se sitten jääkin. Tämä kärkihanke on ollut lähinnä raportteja, selvityksiä, muu-
tosagentteja, seminaareja ja juhlaseminaareja. Kuten vuosikertomuksessa mainitaan, yksi
tavoite on ollut kustannusten kasvun hillitseminen, ja siinä on totisesti onnistuttu. Kotihoi-
dossa olevat ihmiset ja työntekijät tämän ovat huomanneet: Yhä enemmän asiakkaita, yhä
enemmän huonokuntoisia asiakkaita, joita ei ehditä hoitaa. Nälkäisiä vanhuksia, yksinäi-
siä vanhuksia, jopa kuolleita vanhuksia.

Omaishoidon osalta voitaneen todeta hyvänä asiana se, että valtio korvasi kunnille kai-
kille omaishoitajille tarkoitetun kahden vapaapäivän lisäämisen täysimääräisesti. Ongel-
maksi muodostui se, että rahat eivät olleet korvamerkittyjä ja näin ollen kukaan ei var-
maankaan tiedä, menivätkö rahat omaishoitoon vai johonkin muuhun. Missä ovat toimet,
joilla omaishoidosta saataisiin tosiasiallinen vaihtoehto hoivan tuottamiseksi? Missä ovat
toimet, joilla työn ja omaishoidon yhdistäminen olisi mahdollista esimerkiksi luomalla
mahdollisuus palkalliseen tilapäiseen hoitovapaaseen omaishoidettavan sairastuessa? Eri-
laisiin hankkeisiin, agentteihin ja seminaareihin sijoitetut rahat olisi siis voitu käyttää myös
lainsäädännön parantamiseen.

Sote- ja maakuntauudistusta kertomuksessa käsitellään varsin mielenkiintoisella taval-
la. Satoja miljoonia meni, sote ei tullut, tuli susi. Kertomuksessa luetellaan aivan oikein uu-
distuksen tavoitteet, siis ne tavoitteet, joista kukaan ei ole puhunut enää vuosiin mitään, pu-
humattakaan että uudistuksessa olisi enää aikoihin muistettu asiakasta, potilasta, saati ve-
ronmaksajaa. Lopputulema on kaikkien tiedossa, ja toivottavasti vastaavaa näytelmää ei
tällä kaudella nähdä. Maakunnista ei nimittäin ole soten pelastajiksi, sillä silloin varat va-
luvat järjestelmän perustamiseen ja ylläpitoon ja sisältö eli ihmisten palvelut jäävät vähem-
mälle rahoitukselle.

Sisäisen turvallisuuden osalta on hyvä todeta kertomuksesta se, että omaisuusrikokset
muodostavat rikosten kokonaismäärästä 46 prosenttia ja henkeen ja terveyteen kohdistu-
15



Pöytäkirjan asiakohta PTK 6/2019 vp
vat rikokset ja seksuaalirikokset muodostavat 8 prosenttia. Kertomus ei kuitenkaan huomi-
oi sitä edustaja Antikaisenkin nostamaa faktaa, että vuonna 2018 seksuaalirikosten määrä
nousi lähes 15 prosenttia. Se on valtava nousu, ja ihmetyttääkin, miksi tätä ei kertomukses-
sa huomioida. Sitä, mitä ei tunnusteta ja tunnisteta, ei voida korjata. Hokemalla lauseita
”Suomi on edelleen hyvin turvallinen maa” ja ”Suomi koetaan edelleen hyvin turvalliseksi
maaksi” ei lohduteta rikosten uhreja tai rangaista tekijää, saati ennaltaehkäistä rikoksia.

Arvoisa herra puhemies! Viimeisenä haluan kiinnittää huomiota julkiseen velkaan.
Vaikka tämä on ollut tiedossani itsellänikin, on lukujen lukeminen silti pysäyttävää. Suo-
mi on tuplannut velkansa vuodesta 2007. Vaikka velkaa ei ole otettu yhtä paljon kuin ke-
hykset olisivat antaneet Sipilän hallituksen aikana, on velkaa otettu lisää 6 miljardia euroa,
siis 6 000 miljoonaa euroa. Se on pitkä euro maksettavaksi jälkipolvillemme. Jos velkaan-
tumistahti on ollut oikeistovetoisessa tai oikeistosisältöisessä hallituksessa tämä, sopinee
kauhistella, mitä se mahtaa olla, mikäli maamme piakkoin saa vihervasemmistolaisen hal-
lituksen. Onko suurin näköpiirissä oleva ilmiö se, että Suomi on Kreikan tiellä? — Kiitos.

15.10 Ritva Elomaa ps: Arvoisa puhemies! Käsittelemme hallituksen vuosikertomusta
2018. Sipilä ja erisävyiset siniset ministerit ovat julistaneet koko viime vaalikauden ajan
sanomaa siitä, kuinka hallituksen uudistukset ovat tuottaneet tulosta. Hehkutetaan pitkälti
kansainvälisen suotuisan talouskehityksen ansiosta parantunutta työllisyystilannetta pel-
kästään hallituksen toimillaan saavuttamana voittona. Työllisyys on parantunut, se on tot-
ta, mutta se ei ole pelkästään edellisen hallituksen ansiota. Tosiasia on se, että monet ra-
kenteelliset uudistukset jäivät osittain torsoiksi. Kun ajatellaan hallituksen lukuisia ratkai-
suja, niin voidaan todeta, että moni asia on viety keskeneräisenä eteenpäin ja lopputulos ei
ole ollut kovinkaan onnistunut. Sipilän hallituksen keskeisin tavoitekin, sote, jäi toteutu-
matta.

Haluan nostaa tässä esiin, kuten edustaja Rantanenkin ansiokkaassa puheessaan, ikäih-
misten heikon tilanteen ja koti- sekä omaishoitoon liittyvät ongelmat. Näistä asioista on
puhuttu täällä eduskunnassa jo vuosikausia. Kuitenkin asia on edelleen tapetilla, mikä tar-
koittaa, että ongelmat ovat yhä olemassa. Lupaukset eivät tahdo tulla lunastetuksi. Ikäih-
misten kotihoito ja omaishoito olivat hallituksen kärkihankkeiden joukossa, mutta tulokset
ovat laihoja. 

Vuosikertomuksessa nostetaan esille ikäihmisten asiakas- ja palveluohjauksen toiminta-
malli. Toimintatapojen hiominen ja tehostaminen on tietysti hyvä asia, mutta sillä ei ratko-
ta perimmäisiä ongelmia. Kotihoidossa tilanne on kaoottinen. Tarvitaan lisää laitoshoito-
paikkoja, tukitoimia. Omaishoitajien taloudelliseen toimeentuloon ei ole panostettu tar-
peeksi. Omaishoitajien palkkiot ovat liian pienet, eivätkä ne vastaa työn vaativuutta tai yh-
teiskunnallista arvoa. 

Laadin viime vaalikaudella lakialoitteen, jossa ehdotin omaishoidon palkkion verova-
pautta. Perussuomalaiset nostivat asian esille myös varjobudjetissaan. No, eiväthän silloi-
sessa hallituksessa istuneet edustajat aloitetta tietystikään puoltaneet, valitettavasti. Nyt
uudella hallituksella on näytön paikka ja mahdollisuus korjata nämä edellä mainitut epä-
kohdat. Tarvitaan aitoa poliittista tahtoa ja välittämistä.

Arvoisa puhemies! Lukuisten eläkeläisten arki on jatkuvaa taistelua talousvaikeuksien
kanssa. Se syö jaksamista ja terveyttä. Antti Rinne on luvannut vappusatasia ja paljon mui-
ta asioita vaalien alla. Katsotaan, miten käy. Pienituloisten eläkeläisten ahdinko on tosi-
asia, ja siihen olisi puututtava pikaisella aikataululla. Puhutaan todella isosta asiasta, sillä
16



Pöytäkirjan asiakohta PTK 6/2019 vp
hallituksen vuosikertomuksen 2018 mukaan eläkeläisten määrä nousee kuluvan vuosikym-
menen aikana peräti 175 000 henkilöllä. Tämä on Suomen kokoisessa maassa valtava mää-
rä. Eläkkeet laahaavat kaukana elinkustannusten nousun perässä. Eläkkeiden verotusta tu-
lisi keventää, jotta rahaa jäisi ruokaan ja lääkkeisiinkin. Niille, keiden eläkkeestä ei jää juu-
ri mitään käteen vuokran ja muiden pakollisten menojen jälkeen, kyyti on ollut kylmää.
Tulen mielenkiinnolla seuraamaan, millaisia eläkeläisiä koskevia linjauksia hallitusneu-
votteluissa saadaan aikaiseksi. 

Tulevalle hallitukselle terveisiä, on sen kokoonpano sitten mikä tahansa: Edustaja Anti-
kainen nosti esille muun muassa turvallisuuden, joka on todella tärkeää Suomen kokoises-
sa maassa ja tässä tilanteessa, mikä maailmalla on. Myös seksuaalirikokset, joita ovat var-
sinkin maahanmuuttajat erityisen paljon tehneet — valitettavasti näin se on tosiasiassa —
on todella tärkeää nostaa esille ja puhua ja etsiä ratkaisut niihin. Poliiseja tarvitaan lisää
runsaasti, kuten perussuomalaiset ovat esittäneet.

Lisäksi nostan esille kotimaisen ruuantuotannon tulevaisuuden. Se on aivan hämärän
peitossa tällä hetkellä. Monet tuottajat ovat lopettamassa, tai konkurssi uhkaa. Tällä me-
nolla me tulemme olemaan tulevaisuudessa tuontiruuan varassa ja armoilla, ja se olisi ka-
tastrofaalista. 

Nämä asiat, joita esitin, ovat todella tärkeitä, ja mielenkiinnolla nyt odotetaan, kuinka
hyvää yhteistyötä saamme tehtyä, jotta suomalaisten tilanne ja Suomen asema maailmalla
ja ylipäätään olisivat tulevaisuudessa parempia kuin tällä hetkellä. — Kiitos.

15.16 Minna Reijonen ps: Arvoisa herra puhemies! Meillä on nyt käsittelyssä hallituk-
sen vuosikertomus 2018. Mitä siinä sitten kaipaisin? No, kaipaisin ehkä enemmän täm-
möistä seurantaa — enemmän seurantaa, sitä tästä puuttuu. Mitä sitten tarkoitan tällä? Tar-
koitan sitä, että jos on joku projekti, hanke tai ihan mikä tahansa vastaava juttu, niin pitäisi
seurata enemmän sitä vaikuttavuutta, mitä sillä saatiin aikaan, mitä todellisuudessa se vai-
kutti. Vaikuttavuuden seurantaa pitäisi kyllä enemmän korostaa. Olen huomannut, että tun-
tuu sille, että oli asia digi, bio tai sote, niin sellaisiin asioihin kyllä aika reilusti yleensä an-
netaan rahaa. Ja tämä sama asia tulee esille ihan tuolla kunnissa, kaupungeissa, maakun-
nissa mutta jopa täällä valtion taholla, että annetaan rahaa mutta ei sitten seurata, mitä se
vaikutti, mitä sillä saatiin. Olisi erittäin tärkeätä enemmän sitä seurata. Mitä isompi projek-
ti, sitä enemmän pitäisi seurata sitten sitä vaikuttavuutta. Ei pikkurahoilla niinkään, mutta
näillä isoilla rahoilla on todellinen merkitys minun mielestäni. Toivoisin, että sitä pohdit-
taisiin ja seuraavassa kertomuksessa olisi vaikka enemmän näitäkin mainittu.

No, mitä tälle uudelle hallitukselle sitten vinkkinä? Sehän voi olla, että on punaista ja
vihreätä siellä meidän hallituksessa kovastikin. Toivoisin, että hoivapuolen asiat ovat kun-
nossa, mutta myös sitten ihmisten arkiasiat: tarvitaan leipää, tarvitaan ruokaa. Kun kumi-
pyörillä tuodaan leipää tuolta keskemmältä Suomea tänne Etelä-Suomeenkin, niin toivon,
ettei käy niin, että liikennevaloissa palaa punaiset ja vihreät yhtä aikaa ja se auto joutuu sin-
ne pysäyttämään ja jättämään sen kuorman sinne, kun ei anneta arkisten asioiden hoitoon.
Se on tärkeätä, että kilpailukyky meillä säilyy, koska on ihan selvää, että siellä maalla tuo-
tettua viljaa, leivottua leipää tarvitaan ihan täällä Mannerheimintiellä asti. — Kiitos.

15.18 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Täällä on käyty hyvää keskustelua hallituksen vuosikertomuksesta päättyneel-
tä vuodelta, ja nythän keskustelussa on myös aika paljon ollut niitä huomioita, jotka kos-
17



Pöytäkirjan asiakohta PTK 6/2019 vp
kevat jo tällä hetkellä käsittelyssä olevaa hallitusohjelmaa ja tulevaa hallitusta, ja on hyvä,
että katse on tulevaisuudessa. Tässä kuvataan hyvällä tavalla meidän julkisen talouden ti-
laa, ja kyllä Antti Rinteen ensimmäinen hallitus tulee saamaan hyvät lähtökohdat talouden
näkökulmasta itselleen. Meillä on työllisyys kasvanut, työttömyys vähentynyt merkittäväl-
lä tavalla ja talous ollut varsin vahvaa. Vuonna 2018 maamme bruttokansantuote kasvoi
2,3 prosentilla, ja vuosi 2018 oli kolmas peräkkäinen vuosi, kun bruttokansantuote kasvoi
selvästi, ja tämä näkyi muun muassa siinä, että työllisyystilanne on parantunut ja työttö-
myys vähentynyt. Niin kuin tuossa aiemmin totesin ja lainasin väistyvän pääministeri Juha
Sipilän sanoja: Antti Rinne, älkää sössikö tätä hyvää talouskehitystä, tästä pitää pitää kiin-
ni.

Presidentti Urho Kekkonen totesi aikanaan, että niin on, jos siltä näyttää. Nyt maahan
näyttää syntyvän Antti Rinteen ensimmäinen lobbarihallitus ja myös ostettu hallitusohjel-
ma. Viestinnän professori Anu Kantola Helsingin yliopistosta totesi, että lobbarikohu on
tervetullut, se on nostanut keskusteluun tämän asian, koska lobbauksesta on tullut Suomes-
sa entistä tärkeämpää. Kantolan mukaan Suomeen on nyt syntymässä harmaa vyöhyke,
jossa erilaiset intressiryhmät yrittävät vaikuttaa päättäjiin ja virkamiehiin. On todettava,
että vaikuttamisessa ei ole mitään pahaa eikä siinä, että kuullaan asiantuntijoita eri suun-
nista. Nykyinen edustaja Lindén aiemmalla urallaan HUSin johtajana oli monessa keskus-
telussa esillä asiantuntijana, ja siinä ei ollut mitään pahaa. [Aki Lindén: Kiitos! On ollut
toisenlaisiakin mielipiteitä ilmassa!] Mutta nyt on kyse siitä, että vihervasemmistopuolu-
eet ovat muuttamassa tai palauttamassa sen vanhan toimintatavan, josta 2015 keskustan
Juha Sipilän johdolla haluttiin päästä eroon ja päästiin eroon. Eli hallitusohjelmaneuvotte-
luissa ei vuonna 2015 otettu pöytiin lobbareita eikä ammattijärjestöjen väkeä. Mutta mitä
tekee Antti Rinne, mitä tekevät vihreät ja vasemmistoliitto? He täyttävät omat neuvottelu-
paikkansa ei näillä kansanedustajilla, joista monet ovat poissa Säätytalolta ja jotka kansa
tänne on valinnut, vaan lobbarifirmojen edustajilla ja ammattijärjestöjen edustajilla, ja mo-
net kansan valitsemat kansanedustajat ovat ilman paikkaa.

Meidän puheenjohtajamme, kokoomuksen puheenjohtaja Petteri Orpo, vaatikin lauan-
taina SAK:ta ja lobbareita ulos hallitusneuvotteluista. Orpon mukaan neljä vuotta sitten
Juha Sipilän, keskustan puheenjohtajan ja tulevan pääministerin, vetämiin hallitusneuvot-
teluihin lobbareita ei päästetty. Se oli hyvä kehityssuunta, ja tuntuu hullulta, että nyt ote-
taan paluu jälleen tällaiseen vanhaan toimintaan. Tässä ei varmasti yhdelläkään puolueella
ole puhtaat jauhot, mutta miksi ne jauhot nyt Antti Rinteen johdolla halutaan pilata uudel-
leen?

Poliittista vaikuttamista ja lobbauksen sääntelyä tutkiva oikeustieteen apulaisprofessori
Emilia Korkea-aho totesi, että näiden lobbareiden istuminen neuvottelupöydissä Säätyta-
lolla vaikuttaa ongelmalliselta, vaikkei siinä juridisesti arvioituna välttämättä olisikaan on-
gelmaa. Hän totesi, että ”kyllähän se vähän harkitsemattomalta näyttää”, ja jatkoi: ”Erityi-
sesti näiden vaikuttajaviestintätoimistojen osakkaiden ja työntekijöiden osallistuminen,
kyllä se näyttää vähän pahalta.” Näin hän totesi. Korkea-aho piti lisäksi ongelmallisena ni-
menomaan sitä, ettei nyt ole tiedossa, keitä nämä lobbarifirmojen, viestintätoimistojen, asi-
akkaat ovat ja keitä nämä neuvottelijat siellä pöydissä oikeasti edustavat. Hän uskoi, että
lobbarirekisterin perustaminen voisi parantaa läpinäkyvyyttä.

On sanottu, että oppositiosta ei voi vaikuttaa, mutta näytti siltä, että kun viime perjantai-
na täällä keskusteluissa nostimme perussuomalaisten ja kokoomuksen ja kristillisdemo-
kraattien johdolla esille tämän lobbariongelman — ja myös media meitä hyvin siinä avitti
18



Pöytäkirjan asiakohta PTK 6/2019 vp
— niin lobbarikohun myötä Antti Rinne joutui tässä taipumaan ja myöntämään sen, että
entisen puhemiehen, nykyisen varapuhemiehen, Paula Risikon johdolla valmisteltu lobba-
ri- eli avoimuusrekisteri tähän maahan pitää saada. Mutta miksi vasta hallitusohjelmaneu-
votteluiden jälkeen? Eikö nyt nimenomaan pitäisi tämän avoimuusrekisterin olla käytössä
ja kertoa avoimesti, keitä käytetään asiantuntijoina, puhumattakaan siitä, ketkä sitä halli-
tusohjelmaa kirjoittavat? 

Helsingin Sanomat kertoi viime torstaina, että esimerkiksi SAK:n johtoryhmän jäsen
Saana Siekkinen on neuvottelemassa demareiden edustajana, pohtimassa muun muassa
työelämän kehittämistä ja palkkatasa-arvoa. Samassa pöydässä on JHL:n Teija Asara-
Laaksonen, Anu-Tuija Lehto SAK:sta taas vasemmistoliiton paikalla. Kansanedustajat ei-
vät näille paikoille kelvanneet. Uusi Suomi kertoi viikonloppuna lobbareiden roolista
myös lisätietoa muun muassa siitä, millä tavalla yksi lobbarifirma, tai itse asiassa kaksi, on
mukana myös Puolustusvoimien HX-hankkeessa, hävittäjähankkeessa. Myös nämä lobba-
rifirmat ovat nyt mukana Säätytalolla kirjoittamassa hallitusohjelmaa. Toinen näistä lob-
barifirmoista on mukana myösVenäjän voimalla ajamassa Nord Stream 2 -kaasuputkihank-
keessa Tanskan osalta — ja sama yhtiö on mukana myös Suomessa hallitusohjelmaneuvot-
teluissa. Lobbarifirmat siis toimivat, toinen on aktiivisesti mukana tässä ja molemmat HX-
hankkeen ympärillä. Julkisessa keskustelussa on nähty ongelmaksi se, etteivät lobbarifir-
mat anna julkisuuteen siis tarkkoja tietoja siitä, keitä heidän asiakkaansa ovat ja millaisia
intressejä näillä tahoilla saattaa olla Suomen hallituksen [Puhemies koputtaa] suuntaan.

Arvoisa puhemies! Vihreät, jotka ainakin omasta mielestään ovat korkeamoraalisem-
pien puolue, eivät nähneet itse asiassa itse mitään ongelmaa siinä, että he istuttivat halli-
tusohjelmaneuvotteluihin lobbarifirman edustajan. Tämä henkilö väistyi sieltä neuvotte-
luista, mutta puheenjohtaja Haavisto ei itse eikä heidän eduskuntaryhmänsä nähnyt mitään
epäilyttävää tai ongelmallista siinä, että lobbarifirman edustaja oli neuvottelemassa vihrei-
den osalta hallitusohjelmasta.

Arvoisa puhemies! Toivotaan, että tähän asiaan saadaan nyt vielä selvyys ja tämä kes-
kustelu myös eduskunnassa jatkuu, sillä niin kuin Urho Kekkonen totesi, niin on, jos siltä
näyttää. [Ilkka Kanerva: Se on pointti!]

Ensimmäinen varapuhemies Juho Eerola: Arvoisat edustajat, nyt näyttää siltä, että
meillä on esityslistalla käsittelyssä Hallituksen vuosikertomus 2018. Toivoisin, että tule-
vat puheenvuorot käsittelisivät tätä aihetta. Tulevastakin hallituksesta päästään kyllä vas-
taisuudessa keskustelemaan.

15.26 Marko Kilpi kok: Arvoisa herra puhemies! Hyvät edustajakollegat, muut kuulijat!
Haluaisin olla rakentamassa turvallista maata, enkä mitä tahansa turvallista maata vaan
maailman turvallisinta maata. Turvallisuus on yksi merkittävimmistä peruspilareista, jon-
ka varaan kaikista kansalaisistaan huolta pitävä hyvinvointiyhteiskunta rakentuu. On myös
muistettava, että turvallisuus on terveyttä ja tästä yhtälöstä lopputulemaksi muodostuu lo-
pulta niinkin merkittävä asia kuin elämän tarkoitus: onnellisuus.

Turvallisuus lähtee meistä kaikista, siitä, millaiset ovat asenteemme, suhtautumisemme
elämään, kanssaihmisiin, ympäröivään yhteiskuntaan, mutta me tarvitsemme myös am-
mattilaisia tekemään ja vaalimaan turvallisuutta. Yhteiskunta on muuttunut jatkuvasti mo-
nimuotoisemmaksi ja monimutkaisemmaksi. Millä tavalla me olemme tähän haasteeseen
vastanneet?
19



Pöytäkirjan asiakohta PTK 6/2019 vp
Poliisien määrä on tasaisesti vähentynyt, ja tällä hetkellä Suomessa on 7 200 poliisia.
Mitä tämä tarkoittaa käytännössä? 100 000 poliisitehtävää jää vuodessa suorittamatta, kos-
ka ei ole ketään tehtävälle lähettää. Tutkinnassa rikostutkijat ovat hukkuneet jo vuosia kas-
vavien juttupinojensa alle, ja tämä on johtanut siihen, että loppuunpalamisesta on tullut laa-
jalle levinnyt ammattitauti. Nuoret työntekijät hakeutuvat toisille aloille, ja uusien rekry-
tointi vaikeutuu.

Entistä vakavampia rikoksia siirretään suoraan keskeytykseen heti rikosilmoituksen kir-
jaamisen jälkeen. Massarikollisuuden tutkintaan ei ole resursseja, ja se heijastelee suoraan
muihin rikollisuuden aloihin. Huumausainerikollisuudelle tämä tarkoittaa avointa piikkiä,
josta löytyy loputtomasti maksukykyä. Tämä on johtanut muun muassa siihen, että huu-
mausainerikollisuus on räjähtänyt ennenkokemattomalla tavalla käsiin valtakunnallisesti.
Ei ole sellaista paikkaa, mihin huumausainerikollisuus ei olisi ulottanut lonkeroitaan.

Internetin anonyymiverkoissa tapahtuva rikollisuus, joka ei rajoitu pelkästään huumaus-
aineisiin, on viranomaisille erittäin vaikeaa ja aikaavievää selvitettävää. Anonyymiverkot
ovat edistäneet ja helpottaneet esimerkiksi lasten seksuaalista hyväksikäyttöä merkittäväl-
lä tavalla. Tekijät löytävät sitä kautta toisensa helposti maailmanlaajuisestikin, ja toiminta
on muuttunut hyvin suunnitelmalliseksi ja järjestelmälliseksi.

Poliisipalveluita ei syrjäseuduilla käytännössä enää ole. Se on luonut merkittävän tur-
vallisuustyhjiön, ja tällaisilla tyhjiöillä on tapana täyttyä vasta-aineilla, tässä tapauksessa
rikollisuudella. Niinpä rikollisuus on muuttanut maalle, jossa se voi kasvaa ja kehittyä täy-
sin vapaasti ilman viranomaisten häirintää. Myös tämä on omiaan lisäämään kansalaisten
turvattomuuden tunnetta, ja kaikki nämä murentavat merkittävällä tavalla kansalaisten us-
koa ja luottamusta oikeusvaltiota kohtaan.

Pohjoismaisessa vertailussa Suomessa poliiseja on selvästi vähiten, 1,3 poliisia tuhatta
asukasta kohti. Toiseksi vähiten on Tanskassa, jossa luku on 1,87. Islannissa se on niinkin
korkea kuin 1,91. Muissa Pohjoismaissa turvallisuushaasteisiin on siis vastattu ja tullaan
vastaamaan lisäämällä poliisien määrää edelleenkin. Ensi vuonna Islannissa luku on jopa
2,13, jolla se pääsee jo Ruotsin rinnalle, joka on selvästi listaykkönen. Suomen luku on
suuri arvoitus. Ennusteiden mukaan tuo lukema on ainoana Pohjoismaana laskeva, 1,25.
Siinä on valtava ero muihin Pohjoismaihin. [Ilkka Kanerva: Ja isot etäisyydet!] — Juuri
näin.

Hallituksen vuosikertomuksessa todetaan, että poliisin tietoon tulleiden rikosten määrä
on vähentynyt. Kokemus osoittaa, että tilastot ovat vain osatotuuksia. Koska poliiseja on
ollut koko ajan vähemmän, on myös poliisin tietoon tulleitten rikosten määrä vähentynyt.
Tiedossa myös on, että kansalaiset yhä enemmän jättävät rikoksia ilmoittamatta, koska po-
liisilla ei ole aikaa eikä resursseja. Meidän on nähtävä tilastojen taakse, sillä elämää on
myös tilastojen ulkopuolella.

Vähäväkisyys ei ole pelkästään poliisin ongelma. Oikeuslaitoksen resursseja on vähen-
netty, käräjäoikeusverkkoa supistettu ja Syyttäjälaitos on saanut maistaa samaa kyytiä. Ri-
kosasioiden käsittelyt ovat venyneet kohtuuttomasti, jopa niin, että rikoksista epäillyille —
huom. epäillyille, ei rikosten uhreille — on jouduttu maksamaan korvauksia siitä, että ri-
kosasioiden käsittelyt ovat edellä mainituista syistä venyneet kohtuuttoman pitkiksi.

Jotta Suomi voisi olla maailman turvallisin maa, koko ketjun pitää toimia. Nyt tuo ketju
on vaarallisella tavalla katkeillut.

Arvoisa puhemies! Meidän on varmistettava Suomen turvallisuus. Meidän on varmistet-
tava, että me pystymme vastaamaan niihin haasteisiin, joita me turvallisuuden suhteen
20



Pöytäkirjan asiakohta PTK 6/2019 vp
kohtaamme. Meidän on varmistettava, että kansalaiset voivat edelleenkin luottaa tämän
maan oikeusvaltioperiaatteiden toteutumiseen ja siihen, että Suomi olisi todellakin maail-
man turvallisin maa. (Ilkka Kanerva: Hyvä puhe! Oliko neitsytpuhe?) — Oli.

15.32 Sebastian Tynkkynen ps: Arvoisa herra puhemies! Aivan ensiksi tahdon kiittää
edustaja Kilpeä aivan erinomaisesta puheenvuorosta. Voin allekirjoittaa kyllä kaiken, mitä
juuri äsken sanoitte.

Suomella on jännä tapa priorisoida asioita ja rahaa. Tässä hallituksen vuosikertomukses-
sa 2018 kerrotaan, että kehitysyhteistyön maksatukset olivat virallisen ennakkotiedon mu-
kaan vuonna 2018 yhteensä 833 miljoonaa euroa. Sitä voi olla hyvin vaikea ymmärtää,
kuinka suuri tuo summa on. Mutta kaivoin myöskin täältä kertomuksen liitteistä tämän
budjettiosion, ja täällä esimerkiksi kerrotaan, että poliisitoimen koko budjetti viime vuo-
delta oli 783 miljoonaa euroa. Tuossa on siis 50 miljoonan erotus. Ajatelkaa: kun juuri
näistä asioista ollaan juteltu — kuinka me tarvitsisimme poliiseja enemmän, kuinka maas-
sa on ollut turvattomampaa, poliisit eivät riitä — niin meillä vielä kehitysyhteistyörahoi-
hin käytetään 50 miljoonaa enemmän. Tämä on aivan käsittämätöntä.

Sitten kun me lähdemme syvemmälle tutkimaan tätä raporttia ja vertaamaan, mitä kaik-
kia maita Suomella on niin sanotusti hoidettavanaan — puhutaan näistä kahdenvälisen ke-
hitysyhteistyön kumppanimaista — niin minäpä luen, nimittäin ne eivät välttämättä kaikil-
la ole tiedossa: Vietnam, Myanmar, Nepal, Afganistan, Tadzhikistan, Kirgisia, Ukraina,
Eritrea, Etiopia, Somalia, Kenia, Tansania, Sambia, Mosambik. Ihan oikeasti — siis näin
monta maata meillä on kumppanimaana.

Suomella on joku jännä, naiivi käsitys siitä, että me voimme koko maailman parantaa ja
puuttua jokaiseen paikkaan ja tehdä kehitysyhteistyötä tehokkaasti, mutta eihän se näin
mene. Muistan, että kun tuossa pari viikkoa sitten vielä rivikansalaisena olin, niin tunsin
kyllä semmoista aika suurta voimattomuuden tunnetta, että miten tällaista hulluutta tuolla
eduskunnassa oikein voidaan hyväksyä, ja nyt kun täällä sisällä saan olla puhumassa näistä
asioista, niin todellakin käytän sen mahdollisuuden. Ja puhutaanpas myöskin siitä, että jos
me tosiaan haluamme tehdä tehokasta kehitysyhteistyötä, niin kyllähän Suomen silloin
kannattaisi valita esimerkiksi vain yksi maa ja ottaa se käsittelyyn, tehdä koko budjetin
osalta siellä duunia ja saada yksi maa vakautettua. On ihan mahdotonta tarkastella sitä pro-
sessia, mitä tapahtuu ympäri maailmaa Suomen kehitysyhteistyön osalta, koska näitä mai-
ta on todellakin näin paljon. Se on ihan hakuammuntaa. Jos me katsomme vaikka Afrikan
osalta, niin kun Suomi tekee kuitenkin Lähi-idän ja Pohjois-Afrikankin alueella kehitysyh-
teistyötä, niin todellisuudessa Suomi on viime vuonna yhdessä maanosassa käytännössä
pohjoisesta etelään saakka Etelä-Afrikkaa lukuun ottamatta ollut tekemässä kehitysyhteis-
työtä: 5,5 miljoonan ihmisen maa kokonaisessa maanosassa. Tässä ei ole mitään järkeä.
Pahimmillaan tämä on sitä, että me tuemme korruptoituneita hallintoja. Minun oma kump-
panini on viimeksi mainitsemastani maasta, Mosambikista, kotoisin, ja hänen äitinsä on
YK:lla töissä. Kyllä kantautuvat aika helposti ne viestit sieltä, minkälaista korruptiota,
minkälaisia palkkoja, palkkioita maksetaan sen parissa. Voi sanoa näin, että aika iso osa
vielä tästä rahasummasta, mitä me käytämme kehitysyhteistyöhön, väärinkäytetään.
Myöskin laitteita, mitä ostetaan siellä, autoja, vaikka mitä, ollaan varastettu.

No sitten, Suomen prioriteetit kehitysyhteistyön osalta. Luetaan lisää täältä hallituksen
vuosikertomuksesta: ”Elokuussa 2018 julkaistun laajan evaluaation mukaan Suomi on glo-
baalitasolla antanut merkittävän panoksen naisten ja tyttöjen oikeuksien edistämisessä.
21



Pöytäkirjan asiakohta PTK 6/2019 vp
Naisten ja tyttöjen oikeudet ovat Suomelle kehityspoliittinen prioriteetti.” Siis tämä on ai-
van todella tekopyhä asia. Maailmalla tyttöjen ja naisten oikeudet ovat meille prioriteetti,
mutta miten on Suomen osalta omassa maassa? Mitä hallitus on tehnyt viime vuonna sen
eteen, että täällä olisi tytöillä ja naisilla turvallisempaa? Täytyy sanoa, että ei ole ollut näin
turvatonta pitkään aikaan tytöillä ja naisilla tässä maassa kävellä pimeillä kaduilla ilta-ai-
kaan. Minä olen saanut todella paljon viestejä tähän liittyen ja en nyt tällä kertaa lue enem-
pää, mitä viimeksi luin, mutta niitä tulee jatkuvasti. Minä todella toivon, että tuleva halli-
tus puuttuu näihin epäkohtiin, lasketaan kehitysyhteistyön määrärahoja, kohdennetaan nii-
tä tiettyihin maihin — yksi maa riittäisi Suomelle — ja parannetaan tyttöjen ja naisten tur-
vallisuutta tässä maassa.

15.38 Sari Tanus kd: Arvoisa herra puhemies! Todella, tyttöjen ja naisten hyvinvointia ja
turvallisuutta tulee parantaa tässä maassa. Tietysti sitä tulee pyrkiä parantamaan myös ke-
hitysmaissa, mutta kotimaassa todella on paljon tällä sektorilla tehtävää niin ennaltaeh-
käisyn suhteen kuin nopean diagnosoinnin ja toisaalta väärinkäyttäjien tapausten tutkimus-
ten ja toisaalta rangaistusten koventamisen ja myös nopean toteuttamisen suhteen.

Arvoisa puhemies! Viime kaudella painimme soten kimpussa kuukausitolkulla, ja sitä ei
saatu maaliin esityksen monien heikkouksien vuoksi. Hallituksen kertomuksessa sanotaan
kuitenkin ”palvelut asiakaslähtöisiksi”. Se oli yksi kärkihanke. Sanoisinkin näin pitkän lin-
jan sote-ammattilaisena, että sote-uudistus pitäisi saada perusterveydenhuoltoa painotta-
vaksi sillä tavalla, että meillä potilaat, asiakkaat, pääsevät oikea-aikaisesti, joustavasti tut-
kimukseen, hoitoon ja myös kuntoutukseen. Tässä haluaisin nostaa esiin sen, että vaikka
digitalisaatiota ollaan viety eteenpäin ja se voi tuoda helpotusta ja hyötyä, niin pitää muis-
taa, että esimerkiksi myös puhelimella pitää saada terveydenhuollon ammattilainen, hen-
kilökuntaan kuuluva, kiinni. Se ei ole tärkeää vain ikäihmisille vaan monille toisillekin.
Myös henkilökohtainen kontakti ja riittävä aika terveydenhuollossa asioiden hyvin hoita-
miseksi on tärkeää.

Viime kaudella puhuttiin laadukkaasta saattohoidosta. Myös se jäi vaiheeseen, mutta
toivoisin, että tällä kaudella se projekti saadaan sillä tavalla maaliin, että laadukas saatto-
hoito kaikille sitä tarvitseville kaikkialla Suomessa voi toteutua. Tässä yhteydessä haluai-
sin nostaa esiin saattohoidon enkä vain ikäihmisten osalta vaan nuorempien osalta ja myös
niitten pienten ihmisten osalta, jotka vielä kamppailevat elämästä äidin kohdussa. Tilanne
voi olla sellainen, että saattohoitotilanne on siellä jo käsillä ja mietitään, tuleeko synnytys
vai ehtiikö jo muuttaa toisiin maisemiin sitä ennen. Joskus synnytykseen päästään ja pieni
elää vielä, mutta näissä tilanteissa potilaat, äidit ja perheet jäävät liian usein yksin ja vaille
tarvittavaa tukea. Myös yllätysraskaustilanteisiin tarvitaan parempaa hoitoa, tukea ja tie-
toa.

Hoitajamitoituksesta puhuttiin. Hoitajamitoitus, minimi sellainen, pitää saada lakiin,
mutta se ei pelkästään riitä, vaan pitää arvioida, mikä on asiakkaiden, potilaiden, hoitoi-
suus ja tilanne yksikössä, koska myös terveydenhuollon henkilökunnasta ja heidän jaksa-
misestaan pitää pitää huolta.

Lasten ja nuorten hyvinvointi on ollut viime kaudella käsillä, ja sitä teemaa tulee jatkaa.
Mielenterveysongelmat ja päihdeongelmat ovat yksi sellainen riippakivi, johon pitäisi pu-
reutua paremmalla teholla.

Arvoisa puhemies! Oliko se niin, että täältä paikalta 3 minuuttia? [Puhemies: Kyllä oli!]
Se on kulunut. Ehkä otan uuden puheenvuoron. Kuuntelen toisia välillä. — Kiitos.
22



Pöytäkirjan asiakohta PTK 6/2019 vp
Ensimmäinen varapuhemies Juho Eerola:  Tehkää näin. Kuunnellaan edustaja Zysko-
wiczia.

15.41 Ben Zyskowicz kok: Arvoisa herra puhemies! Arvoisat kansanedustajat! Kuten
tästä käsittelyssä olevasta hallituksen kertomuksesta hyvin ilmenee, edellinen hallitus on-
nistui erittäin hyvin keskeisissä talouspoliittisissa tavoitteissaan: työllisyys parani, parani
jopa enemmän kuin mihin yleisesti uskottiin, talous kasvoi, työttömyys väheni. Itse uskon,
että myös uusi hallitus tulee tekemään voitavansa, jotta Suomen talous kehittyy suotuisas-
ti. Uusi hallitus tulee tekemään varmasti paljon hyviä asioita. Ne liittyvät esimerkiksi kou-
lutukseen panostamiseen, ne liittyvät esimerkiksi perhevapaiden uudistamiseen ja liittyvät
myös sosiaali- ja terveyspalveluiden kehittämiseen. 

Ongelma uuden hallituksen kohdalla — näin pelkään — tulee olemaan se, että kun uusi
hallitus ei tule olemaan valmis riittäviin päätöksiin työllisyyden parantamisen vauhditta-
miseksi ja kun uusi hallitus — näin pelkään — ei tule pääsemään keskeisenä tavoitteena
olevaan 75 prosentin työllisyysasteeseen, niin tämä muiden seikkojen ohella tulee johta-
maan siihen, että monia sellaisia hyviä asioita, joita uusi hallitus tulee tekemään, joudutaan
rahoittamaan veroja kiristämällä ja niitä joudutaan rahoittamaan leikkaamalla lapsilta eli
velkaantumista vauhdittamalla. Toivon tietysti, että tämä pelkoni on aiheeton ja että halli-
tus pystyy sellaisiin ratkaisuihin työllisyyden edistämiseksi, joilla pitkälle voitaisiin nämä
tärkeät panostukset rahoittaa, mutta ainakin sen perusteella, mitä tähän saakka on nähty ja
mitä hallituspuolueiden keinovalikoimista tiedetään, olen huolissani siitä, että hallitus ei
pysty tekemään ratkaisuja, jotka parantavat työllisyyttä riittävästi ja merkitsevät tuon 75
prosentin työllisyysasteen saavuttamista tällä vaalikaudella. 

Täällä keskustelussa yritin saada vastauspuheenvuoron, kun edustaja Juvonen puhui
hoitajamitoituksesta ja sitä ennen muistaakseni edustaja Viitanen. Hallituksesta ovat nyt
neuvottelemassa sellaiset puolueet, jotka viime vaalikauden lopulla ajoivat yksiselitteises-
ti hoitajamitoituksen sisällyttämistä vanhuspalvelulakiin ja ajoivat sitä, että hoitajamitoi-
tukseksi tehostetussa ympärivuorokautisessa palveluasumisessa tulisi 0,7. Tämän valossa
voisi kuvitella, että mahdollisimman pian, jo vuodenvaihteesta, tulee voimaan lainmuutos,
jolla hoitajamitoitus säädetään lakisääteiseksi ja jossa hoitajamitoitus laitetaan tuohon mai-
nittuun 0,7:ään miniminsä osalta. Näin ei tule käymään. Näin ei tule käymään, vaikka hal-
lituksessa on vain sellaisia puolueita, jotka kovasti tätä kannattavat ja vaaleissa mainosti-
vat näin tekevänsä. Miksi ei näin tule käymään? Siksi, ettei voida — jos ei mitään muuta
tehdä — laittaa 0,7:n hoitajamitoitusta lakiin, koska se tarkoittaisi sitä, että kotihoidosta —
jossa on itse asiassa enemmän vanhuksia kuin ympärivuorokautisessa tehostetussa palve-
luasumisessa — siirtyisi valtava joukko hoitajia tänne laitoshoidon puolelle ja kotihoidon
ongelmat, jotka nyt jo ovat todellisia, vain kärjistyisivät. 

Televisiossa, MOT-ohjelmassa muistaakseni, kysyttiin Varsinais-Suomen kotihoidon
vastaavalta virkamieheltä, miltä hänestä tuntuu tai tuntui vuodenvaihteen jälkeen keskus-
telu siitä, että hoitajamitoitus täällä palveluasumisessa viritettäisiin 0,7:ään. Hän vastasi,
että se tuntui järkyttävältä. Onpa harmi, että yksikään suomalainen media ei kysynyt tätä
asianomaisilta asiantuntijoilta jo vaaleja ennen. Siis ei tule käymään niin, että vuodenvaih-
teessa tulee voimaan tilanne, jossa hoitajamitoitus on 0,7. Sen sijaan tulee käymään niin —
näin uskon — että laajasti hyväksytään tämä tavoite ja siitä tullaan päättämään mutta se voi
tulla voimaan vain asteittain, koska on otettava huomioon todellakin myös kotihoito, on
otettava huomioon koulutusmäärätarpeet ja on otettava huomioon näin ollen henkilöstön
23



Pöytäkirjan asiakohta PTK 6/2019 vp
saatavuus. Ja tämä malli — ettei tuolta lonkalta laiteta yhtä lukua lakiin ja luulla, että asia
on kunnossa — on juuri kokoomuksen malli. Ja kokoomuksen vaatimuksen mukaisesti
asetettiin hallituksesta asiantuntijaryhmä kokonaisuutta arvioimaan, siis ei pelkästään tätä
tehostetun palveluasumisen hoitajamitoitusta vaan kokonaisuutta, kotihoitoa, omaishoi-
toa, koulutustarpeita, aikatauluja, rahoitusta ja niin edelleen. Ja näin tullaan tekemään. Siis
tullaan päätymään 0,7:n hoitajamitoitukseen, mutta se tullaan tekemään osana kokonai-
suutta, jossa otetaan nämä muut ulottuvuudet huomioon, ja se tulee tarkoittamaan myös
siirrettyä voimaantuloa, koska vuodenvaihteesta tällaista hoitajamitoitusta ei voida käytän-
töön saattaa. Eli tullaan tekemään niin kuin kokoomus esitti. Ja totta kai kokoomus, kuten
olemme jo vaalien allakin sanoneet, osana kokonaisuutta — jos otetaan huomioon nämä
muut ulottuvuudet — tulee tuon 0,7:n hoitajamitoituksen lakiin sisällyttämisen hyväksy-
mään. 

Lopuksi toinen asia, herra puhemies, mistä olisin keskustelussa tuonut esiin ajatuksiani,
on tämä sote. Kuten hallituksen kertomuksessa kerrotaan ja jokainen tietää, se oli viime
vuonna paljon esillä. Nyt uusi hallitus ja sen ohjelman neuvottelijat ovat paljon vartijoina.
Uskon, että sotea tullaan edistämään, mutta toivon — ja tässä katseeni kääntyy demareihin
— että maakuntauudistusta ei tulla tekemään, kutsutaan niitä sitten maakunniksi, aluekun-
niksi tai sote-kunniksi. Me emme todellakaan tarvitse tähän maahan uutta hallintoa, uusia
poliitikkotoimielimiä, uusia viranomaisia, uusia vaaleja ja uusia veroja. Eli vetoan sosiaa-
lidemokraatteihin ja miksei kaikkiin muihinkin hallitusneuvottelijoihin, että tehtäisiin sote
niin, että kehitetään sitä nykypohjalta, tehdään tarvittavat valtakunnan tason ratkaisut, joil-
la edistetään laajempien hartioiden syntymistä kuntapohjalta, mutta vältetään tämän uu-
den, turhan, tarpeettoman hallinnollisen portaan rakentaminen kuntien ja valtion väliin. 

15.49 Juha Mäenpää ps: Arvoisa puhemies! Tässä muutama kommentti tähän hallituk-
sen vuosikertomukseen.

Täällä puhutaan hienoja korulauseita opetuksen kehittämisestä ja osaamisesta, koulu-
tuksesta, miten sitä on uudistettu. Olisi ollut rehellistä myöntää tässä, että esimerkiksi toi-
sen asteen kohdalta se on täysin epäonnistunut.

Täällä puhutaan myöskin lasten ja perheiden hyvinvoinnista. Näin evästyksenä tuleval-
le hallitukselle: voisin ajatella, että Suomessa tulisi kehittää muutakin teollisuutta kuin pi-
kavippi- ja perintäteollisuutta. Nämä ovat saaneet viime hallituksen aikana erittäin suuren
jalansijan täällä.

Tässä on käytetty hyviä puheenvuoroja, oltu huolissaan maataloudesta, Zyskowiczkin
käytti erittäin hyvän puheenvuoron tuossa lopuksi. Tämä tilanne tässä maassa vain on sel-
lainen, mikä monien edustajien puheenvuoroista on tullut ilmi, että vanhuksilla on hätää,
lapsiperheillä on hätää, kaikilla on hätää. Yksiselitteisesti meidän ja tämän tulevan halli-
tuksen tehtävä on taata se, että tässä maassa huolehditaan ensin omasta kansasta, heidän
eduistaan, hyvinvoinnistaan, ja vasta toissijaisesti aletaan huolehtimaan tänne muualta tul-
leista ihmisistä. Tämä näkyy joka sektorilla. On erittäin rumaa sanoa, mutta vastakkain-
asettelun aika ei ole ohi, nyt se alkaa, myös täältä oikealta, jonne meidät sijoititte. Varmas-
ti tulemme tekemään sen eteen töitä, että Suomen kansa voi hyvin. — Kiitoksia.

15.51 Sami Savio ps: Arvoisa puhemies! Kuten tässä hallituksen vuosikertomuksessa to-
detaan, maamme työllisyyskehitys on tosiaan ollut viime vuonna ja vuosina myönteinen,
joskin lähinnä maailmantalouden hyvän kehityksen myötä. 
24



Pöytäkirjan asiakohta PTK 6/2019 vp
Valitettavasti työttömyys on edelleen Suomessa, viime kauden jälkeenkin, liian korkeal-
la tasolla ja hyvin moni suomalainen työssä käyväkin joutuu edelleen kamppailemaan pät-
kätyön, pienen palkan ja korkeiden elinkustannusten kurimuksessa, ja vastaavia ongelmia
on myös monella pienyrittäjällä. Tähän tulee ehdottomasti saada parannusta.

Perussuomalaiset ovatkin esittäneet lukuisia toimenpiteitä tilanteen parantamiseksi ja
työnteon ja yrittämisen tekemiseksi huomattavasti nykyistä kannattavammaksi. Tarvitaan
muun muassa pieni- ja keskituloisten tuloverotuksen asteittaista keventämistä, pk-yrittä-
jyyteen liittyvän byrokratian purkamista sekä asumisen ja liikkumisen kustannusten alen-
tamista, jotta käteen jäävät nettotulot riittävät kunnolliseen elämiseen. Myös maankäytön
ja rakentamisen lainsäädäntöä on edelleen kevennettävä ja kaavoitusta nopeutettava. Läm-
mityspolttoaineiden verotusta, sähkönsiirron hintaa ja kiinteistöverotusta on kohtuullistet-
tava. Lisäksi esimerkiksi asuntokaupan varainsiirtoverosta voitaisiin luopua ainakin niissä
tilanteissa, joissa henkilö muuttaa työn perässä toiselle paikkakunnalle. Erilaisia keinoja
parantaa työllisyyttä on lukuisia. Niihin on tartuttava. Työssä käyntiä vaikeuttaa myös kal-
lis liikkuminen, jonka hintaa ei pidä ainakaan korottaa tietoisilla päätöksillä.

Arvoisa puhemies! Julkisen talouden alijäämä on mahdollista kuroa umpeen ja velkaan-
tuminen saada laskuun, jos työllisyys saadaan jatkamaan kasvuaan. Jotta Suomen elinkei-
noelämä säilyisi kilpailukykyisenä jatkossakin, on myös tutkimukseen ja koulutukseen pa-
nostettava. Kuten edustaja Mäenpää tässä edellä viittasi, Sipilän hallitus ei valitettavasti
juuri lainkaan kunnostautunut koulutuksen kehittämisen saralla, pikemminkin päinvas-
toin. Jatkossa suomalaisia nuoria tulee kouluttaa erityisesti niille aloille, joilla työvoimaa
tarvitaan tulevaisuudessa nykyistä enemmän. Myös työssäoppimisen ja oppisopimuskou-
lutuksen merkitys korostuu jatkossa.

Arvoisa puhemies! Jotta menestyisimme kansainvälisessä kilpailussa, tki-panostukset
on saatava nostettua 4 prosenttiin bruttokansantuotteesta, jolla tasolla ne olivat Nokian kul-
ta-aikoina. Tämä edellyttää etenkin yksityisen sektorin tki-investointien kasvua. Yksityi-
siin tki-investointeihin on mahdollista kannustaa muun muassa järkevällä yritysveropoli-
tiikalla. Tietenkin tarvitaan myös perinteisen teollisuuden, [Puhemies koputtaa] kuten met-
sä- ja metalliteollisuuden, investointeja. Olisi suuri virhe karkottaa teollisuus ulkomaille
muun muassa lyhytnäköisellä veropolitiikalla. Siitä joutuisivat kärsimään myös tulevat su-
kupolvet.

15.55 Heidi Viljanen sd: Arvoisa herra puhemies! Tässä on käytetty hyviä puheenvuoro-
ja liittyen viime vuoden hallituksen vuosikertomukseen. Erityisesti puheenvuoroja on käy-
tetty myönteisestä työllisyyskehityksestä. Se on ihan elinehto meidän suomalaiselle hyvin-
voinnille ja hyvinvointiyhteiskunnan kehitykselle jatkossakin, ja uskon, että tuleva halli-
tus tulee tekemään tämän tavoitteen kanssa työtä myös jatkossa.

Haluan nostaa yhden, ehkä aika pieneltäkin kuulostavan asian tuolta vuosikertomukses-
ta. Edustaja Kilpi mainitsi tavoitteekseen, että olisi hyvä, kun Suomesta saataisiin maail-
man turvallisin maa. Edustaja Tynkkynen oli huolissaan tyttöjen ja naisten turvallisuudes-
ta, johon myöskin tämä kannanottoni nyt liittyy. Vuosikertomuksessa mainittiin, että suo-
malaisten naisten kokema väkivalta on kasvussa, ja se on mielestäni erityisen hätkähdyttä-
vää. Suomi on naisille Euroopan unionin toiseksi väkivaltaisin maa, ja tämä ei mielestäni
ole mikään kovin imarteleva tilastotulos. Tulevan hallituksen tulee tehdä töitä tämän asian
kanssa, miettiä ja pureutua niihin asioihin, jotka tämän väkivallan taustalla ovat, ja niihin
ilmiöihin, jotka ajavat ihmiset käyttämään lähisuhdeväkivaltaa perheissä ja kodeissa. Täs-
25



Pöytäkirjan asiakohta PTK 6/2019 vp
sä salissa on tänäänkin nostettu esiin asioita, kuten työttömyys ja taloudelliset huolet. Näi-
hin voisin lisätä myös päihteiden käytön, erilaiset mielenterveysongelmat ja niin edelleen.
On paljon ihmisiä, joilla on elämässään inhimillistä pahaa, joka johtaa siihen, että väkival-
taa käytetään.

Tähän loppuun mainitsen, kuten edustaja Elomaa omassa puheenvuorossaan tänään sa-
noi, että tarvitaan jatkossa ja tulevaisuudessa välittämistä.

15.57 Sari Tanus kd: Arvoisa herra puhemies! Hallituksen vuosikertomuksessa ”Hyvin-
vointi ja terveys” on saanut oman, varsin ison kappaleensa, ja hyvä niin. Terveyden ja hy-
vinvoinnin edistämistä tulee jatkaa tälläkin kaudella. Toivoisin, että nyt kun siellä hallitus-
neuvotteluissa käsitellään ilmiöpohjaisesti asioita — tai ainakin niin on aloitettu — niin
yksinäisyys voisi olla yksi sellainen asia, johon pureuduttaisiin, sen ennaltaehkäisy ja pois-
taminen, koska itse asiassa yksinäisyys ja siitä johtuva syrjäytyneisyys ovat iso ongelma
paitsi ikäihmisten keskuudessa myös nuorten ja myös aivan nuorten lasten keskuudessa ja
myös työssä käyvien keskuudessa. Itse ajattelen näin pitkän linjan lääkärinä, että jos sai-
simme yksinäisyyden poistettua tai ainakin merkittävästi sitä vähennettyä Suomesta, niin
monet, monet ongelmat ja pahoinvointi vähenisivät.

Omaishoidon tukea tulee korottaa. Omaishoitajien tilannetta saatiin jonkun verran pa-
rannettua viime kaudella, mutta omaishoidon tukea tulisi saada selvästi korotettua ja se tu-
lisi saada myös verottomaksi — se on ollut KD:n vaihtoehtobudjetissakin.

Mutta sitten haluaisin nostaa tässä vielä terveyttä ja hyvinvointia ajatellen kaksi eri po-
tilasryhmää. Sisäilmaongelmaisista puhuttiin viime kaudella, mutta heidän tilanteeseensa
ei olla saatu vielä riittävästi parannusta. Toinen potilasryhmä on ME/CFS-potilaat — my-
alginen enkefalomyeliitti, krooninen uupumusoireyhtymä -potilasryhmä — jotka voivat
menettää jopa totaalisesti liikuntakyvyn, toimintakyvyn, pahimmillaan olla pimeässä huo-
neessa tai nukkua, olla poissaolevina kuinka pitkiä aikoja vain, saada kouristelukohtauksia
ja niin edelleen. Muissa maissa tämä sairaus on erillinen neurologinen sairaus, mutta Suo-
messa sitä sellaiseksi ei olla vielä merkitty. Tämän vuoksi nämä potilaat jäävät usein ilman
diagnoosia, ilman asianmukaista hoitoa, ilman asianmukaisia tutkimuksia ja myös omaiset
jäävät vaille tukea. Monesti nämä potilaat jäävät myös ilman asianmukaista taloudellista
tukea, eli ongelma on hyvin moninainen, ja toivoisin, että siellä hallitusneuvotteluissa tämä
huomioitaisiin.

Turvallisuudesta on puhuttu viime kaudella ja poliisien määrän lisäämistä on perään-
kuulutettu. Toivottavasti se toteutuu konkreettisesti tällä kaudella.

Maataloudesta on puhuttu. Maataloudesta pitää huolehtia paremmin.
Ja aivan viimeisenä haluaisin nostaa myös — niin kuin edustaja Savio tuossa toi jo hy-

vin esiin — tutkimus-, kehitys- ja innovaatioasiat. Ne ovat olleet Suomen menestyksen ja
kansainvälisyyden taustalla, ja niistä pitää tällä kaudella huolehtia huomattavasti parem-
min. [Puhemies koputtaa] Se 4 prosenttia olisi aika hyvä luku. 

16.00 Seppo Eskelinen sd: Arvoisa puhemies! Hyvät edustajakollegat! Mielenkiintoista
on ollut seurata tätä salin keskustelukulttuuria. On tainnut yli puolet puheenvuoroista olla
muuta kuin hallituksen toimintakertomuksen arviointia. Ja on mukava kuulla tietysti, että
oikealta laidalta aika pitkälti tiedetään jo hallitusohjelman sisältökin. Meillä taitaa vielä
joku kynänpiirto siitä uupua. 
26



Pöytäkirjan asiakohta PTK 6/2019 vp
Mutta se on positiivista, että oikea laita vahvasti uskoo siihen, että hoidamme soten maa-
liin, hoidamme hoitajamitoituksen, eläkeläisten asiat kuntoon, tuloerot kaventuvat ja työl-
lisyyskehitys jatkuu hyvänä. Minusta se on hienoa, että Rinteelle tämmöinen tuki sieltä oi-
kealta reunalta annetaan.

Tuen täysin niitä edustaja Zyskowiczin ajatuksia, joista hän puhui tuossa hyvän puheen-
vuoronsa lopussa liittyen sosiaali- ja terveysuudistuksen maaliin viemiseen lopultakin.
Luulen, että se on pitkälti se malli, mitä tuleva hallitus vie sitten eteenpäin.

Hallituksen työllisyystavoitteiden toteutumista on aika laajastikin kehuttu salissa, mutta
pitää sitten avata myös se kokonaistyöllisyys, mitä se pitää sisällään. Siellä on hurjasti sitä
työtä. Joillakin aloilla jopa 40 prosenttia työntekijöistä — sen lisäksi, että heillä on työ-
paikka — saa soviteltua päivärahaa eli ei elä sillä palkalla, minkä saa työstä. On 10—30
tunnin sopimuksia, on kuntouttavaa työtoimintaa, on työharjoittelua. Käytännössä siihen
työllistämiseen vaaditaan se neljä tuntia kuukaudessa, niin se tilastoissa näkyy. Tavoite pi-
täisi olla — ja tavoite varmaan tulevallakin hallituksella on — 75 prosentin työllisyysaste.
Sillä tätä hyvinvointiyhteiskuntaa pystytään kehittämään. Mutta sen pitää olla myös sem-
moista työtä, jolla pystyy sitten suunnittelemaan tulevaisuutta ja rakentamaan perhettä ja
perustamaan perhettä.

16.02 Sebastian Tynkkynen ps: Arvoisa rouva puhemies! Edellisen hallituksen ehkä pa-
himpia päätöksiä, mitkä vaikuttavat kaikista eniten nuorten tulevaisuuteen, oli tämä amma-
tillisen koulutuksen, oikeastaan voisi sanoa, romuttaminen tietyiltä osin. Tässä hallituksen
vuosikertomuksessa on kaunista puhetta, täällä lukee esimerkiksi näin: ”Toteutetut muu-
tokset kannustavat koulutuksen järjestäjiä järjestämään yksilön osaamistarpeisiin parhai-
ten vastaavaa koulutusta oppilaitoksessa, työpaikalla tai muussa koulutuksen järjestäjän
oppimisympäristössä.” Mutta minulle tämä on aivan liibalaabaa, kun olen kuunnellut sitä
palautetta, mitä todella on tullut näiltä opiskelijoilta toiselta asteelta. 

Minua hämmentää se, että tässä vuosikertomuksessa puhutaan opiskelijapalautteen ke-
räämisestä. Täällä on tällainen kirjaus, että opiskelijapalautekyselyn tulosten perusteella
voidaan arvioida, että uudistuksen toimeenpanossa on edetty tavoitteiden mukaisesti. Min-
kähänlainen kyselytutkimus täällä on toteutettu hallituksen toimesta, ja keneltä on kysytty,
koska tuo palaute tuolla kentällä taas on ollut hyvin toisen tyyppistä? Esimerkiksi vaikka-
pa tuolla Rotuaarilla Oulussa eräs nuori mies tuli keskustelemaan siitä, että hän ei koe, että
hän on ammatillisessa koulutuksessa saanut edes työpätevyyttä sen koulutuksen jälkeen.
Hän joutui keskeyttämään jossakin kohtaa, koki, että se koulutus ei todella vastannut sitä,
mihin hän oli hakeutunut. Ja minusta vähän tuntuu, että tällaiset henkilöt eivät ole sitten
sitä palautetta antamassa myöhemmin, kun sitä kysytään. Minä luulen, että tällaisilta ihmi-
siltä jää todellakin vastaamatta kyselyyn. 

Mutta tosissaan sinne viikon keskelle on tullut koulupäiviä, jolloin ei ole opetusta. Sen
lisäksi näistä koulupäivistä on tullut tosi lyhyitä, ja sitten sitä kontaktiopetusta, käytännön-
opetusta on vähennetty merkittävästi, ja se olisi ammatillisilla aloilla koulutuksessa nimen-
omaan sitä kaikista tärkeintä, jotta voisi pätevöityä siihen tulevaan ammattiin. Eräskin toi-
nen nuorimies sanoi, että niin, että kyllä mää nyt tutkinnon sain käsiini, mutta katotaan nyt
sitten, että miten sitä itteään pätevöittäis työelämään tämän jälkeen. Tämä on aika lohdu-
ton tulevaisuudenkuva. Tässä kyllä hallitus on mielestäni vuosikertomuksen osalta kaunis-
tellut tekojaan aika paljon. Toivon, että tuleva hallitus satsaa nimenomaan tähän koulutuk-
seen, palauttaa rahoituksen myöskin ammatillisen koulutuksen osalta.
27



Pöytäkirjan asiakohta PTK 6/2019 vp
16.05 Mia Laiho kok: Arvoisa puhemies! Hallituskauden aikana on toteutettu opetuksen
ja koulutuksen osalta koko koulutusjärjestelmän uudistus, joka on ollut mittava työ alkaen
varhaiskasvatuksesta aina tuonne yliopistojen ja korkeakoulujen pääsykokeisiin ja lisään-
tyneeseen yhteistyöhön lukion ja korkeakoulujen kanssa. Se on vasta käynnistetty ja tarvit-
see jatkossa tietenkin seurantaa ja paikoin myöskin lisää resurssia esimerkiksi juuri täällä
mainittuun ammatilliseen koulutukseen niille, jotka tarvitsevat enemmän tukea ja lähiope-
tusta.

Huolestuttavaa on se, että nuorten lukutaito on heikkenemään päin ja että tyttöjen ja poi-
kien väliset oppimiserot ovat Suomessa OECD-maiden suurimpia. Tämän varmasti jatkos-
sa pitäisi olla se, mistä tarvitsee oikeasti huolestua, ja pitäisi kiinnittää huomiota jatkoke-
hittämisessä siihen, millä tavalla me voimme meidän peruskoulun perusopetusta parantaa
niin, että nämä erot eivät olisi näin suuria ja että me antaisimme paremmat valmiudet nuo-
rille selviytyä myöskin ammatillisesta koulutuksesta, ettei ole niin, niin kuin tällä hetkellä
välillä vaikuttaa olevan, että kaikki pitää päästää läpi peruskoulusta riippumatta laadusta.
Minä toivoisin, että jatkossa opetuksen laatuun kiinnitetään enemmän huomiota.

Resurssin osalta: Kohdennetaan sitä nimenomaan niille oppilaille, jotka sitä tarvitsevat,
yksilöllisesti. Se, että laitetaan vain mekaanisesti lisää rahaa, ei ole ratkaisu, vaan raha pi-
tää kohdentaa oikealla tavalla.

Nostaisin vielä esille esimerkiksi erityistukea vaativat lapset, heidän huomioimisensa.
On lapsi sitten erityisryhmässä tai tuettuna, integroituneena luokassa, resurssista tulee huo-
lehtia, jotta sekä lapsi saa riittävän tuen että koko ryhmälle riittää opettajan aikaa.

16.08 Sari Tanus kd: Arvoisa rouva puhemies! Edustaja Laiho piti tässä oikein hyvän pu-
heenvuoron. Meidän koulutuksemme kautta linjan tarvitsee todellakin ryhtiliikkeen aivan
sieltä peruskoulusta. Minusta on ollut hämmentävää todeta, että meillä Suomessa, meidän
hyvinvointi-Suomessa, todellakin on oppilaita, on lapsia, jotka käyvät peruskoulun, mutta,
sanotaanko nyt, valmistuvat sieltä, tulevat ulos sieltä ilman kunnollisia luku-, lasku- ja kir-
joitustaitoja. Eli ryhtiliike alkaen siitä. Niin kuin olen myös opetusministeri Sanni Grahn-
Laasoselle viime kaudella sanonut, mielestäni Suomessa pitää huolehtia ja vaatia, että jo-
kainen meidän lapsistamme oppii lukemaan, laskemaan ja kirjoittamaan hyvin tai vähin-
täänkin kohtalaisen hyvin, ja siihen meidän minusta pitää satsata tällä kaudella.

Tässä on käytetty monia hyviä puheenvuoroja, mutta oikeastaan pyysin puheenvuoron
edustaja Eskelisen jälkeen. Kun sanoitte, että täällä oikealla laidalla ja tässä aika lailla kes-
kelläkin uskomme, että hallitus saa korjattua yhtä, toista ja kolmatta asiaa, niin sanoisin,
että sitä vartenhan kansalaiset ovat meidät tänne äänestäneet, että emme vain usko vaan
teemme työtä sitkeästi sen eteen, että saamme epäkohtia korjattua. Nyt ovat hallitusneu-
vottelut meneillään, ja jos hallituspohja tästä sitten muokkaantuu ja hallitusohjelma tulee,
niin emme kyllä vain usko vaan me olemme buustaamassa ja vaatimassa sitä, että talouden
tasapaino säilyy, mutta myös sitä, että näitä monia epäkohtia hallitus todella saa tällä kau-
della korjattua. Vaikka viime kaudella paljon hyvääkin hallitus ja eduskunta saivat aikaan,
niin todella monia epäkohtia meillä on edelleenkin käsissämme ja paljon korjattavaa tässä
maassa. Toivomme ja oppositiossa olemme todella seuraamassa ja vaatimassa sitä, että
näitä epäkohtia tullaan korjaamaan, mutta samanaikaisesti sillä tavalla, että kestävä kehi-
tys ja pitkäjänteisyys sekä hyvinvointi niin ihmisten, ympäristön kuin myös talouden osal-
ta toivon mukaan hyvin toteutuvat.
28



Pöytäkirjan asiakohta PTK 6/2019 vp
Keskustelu päättyi. 

Asia lähetettiin tarkastusvaliokuntaan, jolle muiden erikoisvaliokuntien on annettava lau-
sunto viimeistään 27.9.2019.
29


	2
	14.01
	14.04
	14.07
	14.16
	14.21
	14.24
	14.28
	14.29
	14.30
	14.31
	14.32
	14.34
	14.35
	14.36
	14.37
	14.38
	14.39
	14.41
	14.42
	14.43
	14.44
	14.45
	14.46
	14.53
	14.57
	15.03
	15.06
	15.10
	15.16
	15.18
	15.26
	15.32
	15.38
	15.41
	15.49
	15.51
	15.55
	15.57
	16.00
	16.02
	16.05
	16.08


