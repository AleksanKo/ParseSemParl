















































DEMD94F.tmp.xml


Pöytäkirjan asiakohta PTK 67/2019 vp
Pöytäkirjan asiakohta 

PTK 67/2019 vp

Täysistunto

Keskiviikko 20.11.2019 klo 14.00—19.45

5. Keskustelualoite kokoomuksen eduskuntaryhmän vaihtoehtobudjetista vuodelle 2020
Keskustelualoite KA 4/2019 vp

Keskustelu

Toinen varapuhemies Juho Eerola: Päiväjärjestyksen 5. asiana on kokoomuksen vaihto-
ehtobudjetti. Siitä keskustelu käytiin 4. asiakohdassa. [Timo Heinonen pyytää puheenvuo-
roa] — Haluaako edustaja Heinonen käyttää puheenvuoron? [Timo Heinonen: Kyllä minä
vähän olisin halunnut.] — No niin, antaa tulla sitten, vaikka tarkoitus oli, että nämä kaikki
käydään tuossa samassa asiakohdassa.

Keskustelu

19.22 Timo Heinonen kok: Arvoisa herra puhemies! Ymmärsimme, että tässä voidaan
kuitenkin vielä kohdennettuja käyttää, kerran puheenvuorovaraukset tähän onnistuivat, ja
tätä tietysti osaltamme odotimme.

Arvoisa puhemies! Kun tässä tänään keskustelua on käyty, niin ministeriaitiota kun kat-
soi silloin kun kokoomuksen vaihtoehtobudjetti oli käsittelyssä, hallituksen ministereiden
ilmeet olivat kyllä sen näköisiä, että tuntui, että he miettivät, että miksi me emme tuota kek-
sineet, minkä kokoomus keksi. Meillä on erinomaisen hieno, vastuullinen vaihtoehto, jon-
ka olemme tänään esitelleet, ja uskon niin, että tällä hetkellä Rinteen hallituksessa toivot-
tavasti vakavasti mietitään tätä kokoomuksen vaihtoehtoa, sillä se vastaisi niihin huoliin,
joita tänään olemme kuulleet muun muassa EU-komissiolta jo toistamiseen tämän syksyn
aikana. Myös IMF:n arvioiden mukaan Suomen talous ei ole Rinteen hallituksen toimen-
piteillä tasapainossa vuonna 2023.

EU-komissio julkaisi tänään oman arvionsa euromaiden alustavista talousarviosuunni-
telmista vuodelle 2020, ja Suomi sai nimenomaan aika kovaa sapiskaa EU-komissiolta sii-
tä, että meidän maamme julkiset menot kasvavat ensi vuonna liikaa. Samaan aikaan entiset
kriisimaat Kreikka ja Irlanti sen sijaan täyttävät omat taloustavoitteensa. Tuossa totesin-
kin, että onko kohta tilanne se, että me olemme Kreikan tiellä ja Kreikka on vakaamman ta-
louden tiellä, ja pääsevätkö kreikkalaiset jo seuraavaksi sanomaan, kun EU tulee hätiin tätä
menoa Suomeenkin, että matkustetaan Suomeen jouluksi, sillä kreikkalaisten rahat ovat
täällä. No, ehkä sen jälkeen puntit olisivat tasan — tiedätte, mitä tarkoitan.

Valtiovarainministeriön alivaltiosihteeri Tuomas Saarenheimo vastasi tähän EU-komis-
sion kyselyyn, joka Suomen hallitukselle tuli, ja hän totesi, että ensi vuoden menojen kas-
vu on poikkeus. Hän totesi myös, että hallitus aikoo tasapainottaa budjettia tulevina vuosi-
na. Nyt oikeastaan olisin kysynyt, jos täällä olisi hallituspuolueista joku muukin ollut pai-
kalla kuin ahkera edustaja Eveliina Heinäluoma, jos olisi ollut joku keskustalainen paikal-
la, että riittikö oikeasti keskustalle, että he saivat nämä vastuullisen talouden linjaukset hal-
 Tarkistettu
4.0



Pöytäkirjan asiakohta PTK 67/2019 vp
litusohjelmaan. Oliko se joku sellainen tavoite, että sen myötä ollaan tyytyväisiä, kun Rin-
teen hallitus ei näytä niitä toimenpiteitä täyttävän eikä toimivan niiden vastuullisten
kirjausten mukaan?

Arvoisa puhemies! Tässä edellä oli hyviä puheenvuoroja, muun muassa edustaja Vik-
manilla siitä, millä tavalla kokoomus panostaa koulutukseen. Meidän Rinteen hallitus pu-
huu koulutuksen kunnianpalautuksesta, mutta ei se ole mikään kunnianpalautus, että anne-
taan kahdeksi kolmeksi vuodeksi rahaa opettajien palkkaamiseen ammattikouluihin ja sit-
ten heidät irtisanotaan. Kokoomus esittää pysyvää perusrahoitusta ammatilliseen koulu-
tukseen tuhannelle opettajalle. Olisi tehnyt mieli kysyä opetusministeri Anderssonilta, että
eikö teidänkin kannattaisi toimia näin.

Me esitämme myös aitoa tietä kohti 0,7:n hoitajamitoitusta. Ensi vuodelle me olemme
varanneet määrärahan tuhannelle hoitajalle kotipalveluun ja tuhannelle hoitajalle ympäri-
vuorokautiseen vanhustenhoivaan. Olisi tehnyt mieli kysyä ministeri Kiurulta, jos hän oli-
si ollut paikalla, että eikö kannattaisi toimia näin eikä vain puhua.

Arvoisa puhemies! Monet puolueet antoivat ennen vaaleja myös turvallisuuslupauksen.
Sen lupauksen Rinteen hallitus karulla tavalla kuitenkin pettää. Kokoomus ei petä, niin
kuin edustaja Kilpi kokemuksen äänellä edellä puhui. Kokoomuksen vaihtoehtobudjetissa
on rahat tuhannelle poliisille. Kun sisäministerinä ollessaan Orpo koulutusmäärät maksi-
miin nosti, me pääsemme tähän, jos siihen on rahaa. Olisi tehnyt mieli kysyä ministeri Ohi-
salolta, jos hän olisi ollut täällä paikalla, että eikö kannattaisi toimia näin. Kokoomuksen
vaihtoehto on Suomelle ja suomalaisille parempi.

19.27 Sofia Vikman kok: Arvoisa puhemies! Jatkaisin vielä tästä koulutuksesta ja sivis-
tyksestä, nimittäin todellakin on niin, että kokoomus omassa vaihtoehdossaan panostaa
koulutukseen, sivistykseen, osaamiseen enemmän [Eveliina Heinäluoman välihuuto] kuin
maan hallitus. Panostamalla varhaiskasvatukseen, esiopetukseen ja peruskoulun ensim-
mäisiin vuosiin turvaamme nykyistä vahvemman, kannustavamman ja tasa-arvoisemman
koulutien kaikille lapsille. Viime vaalikaudella aloitettua työtä varhaiskasvatuksen laadun
vahvistamiseksi ja osallistumisasteen nostamiseksi on jatkettava. Perheille merkittävää on
se, että alentaisimme varhaiskasvatusmaksuja 50 miljoonalla eurolla. Koulutusjärjestel-
mämme vaikuttavin osa on varhaisissa vuosissa. Siksi ensi vuonna alentaisimme varhais-
kasvatusmaksuja. Haluamme panostaa varhaiskasvatuksen laatuun myös varmistamalla
ammattilaisten saatavuuden. Kokoomus haluaa rakentaa asteittain Suomeen kaksivuotisen
esiopetuksen, jotta kaikki yli 5-vuotiaat pääsevät osallistumaan varhaiskasvatukseen.

Arvoisa puhemies! Kokoomus jakaa tavoitteen siitä, että jokaisen tulisi suorittaa vähin-
tään toisen asteen tutkinto. Koulutuksen ja työelämän ulkopuolella olevien nuorten määrää
on määrätietoisesti vähennettävä. Tarvitsemme täsmälääkkeitä toisen asteen koulutuk-
seen, jotta voimme tehokkaasti ennaltaehkäistä nuorten syrjäytymistä. Syrjäytymisen eh-
käisemiseen liittyy myös se, että kokoomus toteuttaisi terapiatakuun. Hallitukselta emme
ole saaneet yksiselitteistä vastausta siihen, missä ovat rahat terapiatakuun toteuttamiseen ja
onko hallituksella ylipäänsä tahtotilaa terapiatakuuta toteuttaa ja hoitoon pääsyä mielenter-
veyspuolella parantaa. Ammatillinen koulutus tarvitsee pysyviä opettajia määräaikaisten
opettajien sijaan. Kokoomuksen vaihtoehto mahdollistaa 1 000 uutta opettajaa ammatilli-
seen koulutukseen ja vahvistaa ohjauksen resursseja. Opiskelijan toimeentuloa paranne-
taan myös sillä, että nostamme opintotuen tulorajoja, jotta opiskelijaa ei enää rangaista ah-
keruudesta.
2



Pöytäkirjan asiakohta PTK 67/2019 vp
Keskustelu päättyi.

Asian käsittely päättyi.
3


