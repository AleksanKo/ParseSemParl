















































DEM18C1.tmpSave.xml


Pöytäkirjan asiakohta PTK 40/2016 vp
Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

10. Hallituksen esitys eduskunnalle laiksi taloudelliseen toimintaan myönnettävän tuen 
yleisistä edellytyksistä

Hallituksen esitys HE 22/2016 vp
Valiokunnan mietintö TaVM 6/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen
10. asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäi-
sessä käsittelyssä.

Keskustelu

17.38 Anna Kontula vas: Arvoisa rouva puhemies! Laki taloudelliseen toimintaan myön-
nettävän tuen yleisistä edellytyksistä ei ensi kuulemalta vaikuta liittyvän harmaan talou-
den torjuntaan. Kuitenkin asiantuntijat ovat sitä mieltä, että yritystukien jakamisessa pitäi-
si kiinnittää enemmän huomiota veronkierron estämiseen. Talousvaliokunta onkin kirjan-
nut mietintöönsä, että kun lakia valtionavustuksista ryhdytään uusimaan, on harmaan ta-
louden torjunta otettava osaksi uutta lakia. Tämä on hyvä ehdotus. Harmaa talous aiheut-
taa Suomen taloudelle niin suuria menetyksiä jatkuvasti, että kaikki keinot sen suitsimisek-
si ovat tarpeen.

Siksi esitän seuraavaa lausumaa, joka on jaettu pöydälle: "Hyväksyessään lakiesityksen
eduskunta edellyttää, että hallitus ottaa harmaan talouden torjunnan osaksi tulevaa valtion-
avustuslain uudistamista. Valtionavustuslakiin tulee sisällyttää säännökset, jotka varmista-
vat, ettei yritystukia ja muita avustuksia myönnetä velvoitteita rikkoville tahoille ja että vi-
ranomaisilla on harmaan talouden torjunnan näkökulmasta riittävät tiedonsaantioikeudet."

17.39 Antero Laukkanen kd: Arvoisa rouva puhemies! Tämän esityksen tavoitteena on
yhdenmukaistaa ja tehostaa tukien käyttöä sekä varmistaa tukien Euroopan unionin val-
tiontukilainsäädännön mukaisuuden kansallinen ennakkoarviointi. Niin sanotut hyvän
tuen edellytykset lisättäisiin lainsäädäntöön. Edellytysten täyttyminen olisi arvioitava en-
nen tukiohjelman tai yksittäisen tuen käyttöönottoa. Tämä uudistus on erittäin tervetullut ja
parantaa sen tuen hakijan mahdollisuutta ymmärtää, miten tätä tukea haetaan ja mitkä sen
edellytykset ovat. Sitten kolmantena asiana vielä kiinnitetään huomiota siihen, että tuen
saaja joutuu antamaan enemmän pohjatietoa, mikä tietenkin rahoittajia kiinnostaa, kun
usein näitä tukia haetaan johonkin projektiin ja siinä on sitten ulkopuolisia rahoittajia. Kun
aina ei ihan käy selville sen tuen hakemisen tarkoitus tai se ei ole täysin kirkas, niin tässä
sekin puoli nyt paranee.
 Tarkistettu
4.1



Pöytäkirjan asiakohta PTK 40/2016 vp
Sitten olen kyllä samaa mieltä tästä edustaja Kontulan esiin nostamasta asiasta, että tämä
harmaan talouden näkökulma on sellainen, jonka pitää ehdottomasti kaikessa tämäntyyp-
pisessä lainsäädännössä olla ihan keskeisessä osassa, niin kuin tässä valiokuntakin on to-
dennut.

17.40 Katja Hänninen vas: Arvoisa puhemies! Minulla on lyhyt puheenvuoro. Kannatan
edustaja Kontulan tekemää lausumaehdotusta. Ilmeisesti myös edustaja Laukkanen antoi
tälle ainakin jossain määrin suostumuksensa, että kyseessä on hyvä lausumaehdotus, että
harmaata taloutta todella meidän täytyy kaikilla keinoin pyrkiä torjumaan.

Keskustelu päättyi ja asian käsittely keskeytettiin.
2


