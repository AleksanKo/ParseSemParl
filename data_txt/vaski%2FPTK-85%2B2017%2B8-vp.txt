















































DEM63A1.tmpSave.xml


Pöytäkirjan asiakohta PTK 85/2017 vp
Pöytäkirjan asiakohta 

PTK 85/2017 vp

Täysistunto

Tiistai 12.9.2017 klo 13.59—15.36

8. Hallituksen esitys eduskunnalle laiksi ydinenergialain muuttamisesta
Hallituksen esitys HE 93/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään talousvaliokuntaan, jolle pe-
rustuslakivaliokunnan on annettava lausunto.

Keskustelu

15.18 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Hallituksen esitys ydinenergialain muuttamisesta on perusteltu
ja aika mones muutosesitys, mitä tähän vuonna 87 säädettyyn ydinenergialakiin on kaiken
kaikkiaan tehty. Nythän laki on ollut voimassa 30 vuotta, ja noin 30 muutosta siihen on
myös tehty.

Nyt käsillä oleva esitys tuo muutoksen, koska Euroopan unionin neuvoston ydinturval-
lisuusdirektiivin päivitys tuon Fukushiman ydinonnettomuuden jälkeen toi tiettyjä muu-
tostarpeita. No, meillä sinällään nämä muut muutostarpeet oli jo lainsäädännössä huomi-
oitu, mutta nyt nimenomaan tuo ydinlaitosten purkamista koskeva säädös on se kohta, mil-
tä osin ydinenergialakia täydennetään. Kaiken kaikkiaan tuo muutettu ydinturvallisuusdi-
rektiivi korosti ydinturvallisuutta, ja tietysti tavoitteena on yhtenäinen ja kaikkialla korkea
ydinturvallisuuden taso.

Suomessahan meillä tuo ydinturvallisuus on onneksi ollut erittäin korkeaa luokkaa, ja
Suomen Säteilyturvakeskus, joka on perustettu jo vuonna 58, on kansainvälisesti erittäin
arvostettu ja tunnustettu asiantuntijaorganisaatio säteily- ja ydinturvallisuuden alalla.

Suurin osa uusista Euratomin vaatimuksista todellakin on jo Suomen lainsäädännössä,
ja juuri nyt nämä laitosten purkamiseen liittyvät asiat otetaan esille.

Myös kansallista ydinturvallisuutta koskevan itse- ja vertaisarviointivelvollisuuden
osalta ja ydinlaitosten määräaikaisten turvallisuusarviointien ajankohdan osalta lakia muu-
tetaan.

Kun kerroin, että tämä ydinlaitosten käytöstä poistamista tai purkamista koskeva säädös
nyt lakiin lisätään, niin Suomessahan ydinlaitoksia toistaiseksi ei ole poistettu käytöstä
eikä laki ole sisältänyt sääntelyä ydinlaitosten poistamisesta. Laki on kuitenkin tarpeen
saattaa ajan tasalle, jotta sääntely kattaa ydinlaitoksen elinkaaren kaikki vaiheet ja on sit-
ten valmiina tulevaisuuden tarpeisiin.

Myös kansainvälinen atomienergiajärjestö IAEA on kiinnittänyt huomiota käytöstä
poistamisen luvan puuttumiseen Suomen kansallisesta säädösvaiheesta, ja myös lupavaihe
on tarpeen lisätä lain järjestelmään.
 Tarkistettu
4.0



Pöytäkirjan asiakohta PTK 85/2017 vp
Lisäksi joitain pieniä teknisiä muutoksia tähän nyt annettavaan esitykseen sisältyy, mut-
ta tässä pääasiallisin sisältö, arvoisa puhemies.

15.21 Ville Skinnari sd: Arvoisa puhemies! Ensinnä kiitos ministerille hyvästä alustuk-
sesta näinkin tärkeässä asiassa. Me suomalaiset usein mietimme, missä me olemme hyviä
ja kansainvälisesti kilpailukykyisiä. Ydinvoima, siihen liittyvä osaaminen, on yksi sellai-
nen. Suomalainen ydinvoimaosaaminen on maailman huippua. Kysyntää on oikeastaan
joka puolella maailmaa. Se osaaminen on vientituote. Saamme paljon yhteydenottoja jat-
kuvasti joka puolelta maailmaa, viimeksi Japanista, että voisimmeko tulla tutustumaan
suomalaiseen ydinvoimaosaamiseen, Onkaloon. Onkalo on itse asiassa jo sana, mikä on
tullut japanin kieleenkin.

Ydinvoimalla tuotetaan koko maailman sähköstä noin 11 prosenttia, ja käynnissä on jo-
takuinkin 400 reaktoria. Eniten ydinvoimalayksiköitä on Yhdysvalloissa ja Ranskassa.
Suomessa ydinenergialla on tuotettu vuonna 16 noin 30 prosenttia kaikesta sähköstä, mikä
vastaa noin kolmasosaa kaikesta kulutetusta sähköstä. Kuten ministeri totesi, ydinenergia-
lain muutoksella pannaan täytäntöön EU-neuvoston ydinturvallisuusdirektiivin täyden-
nys, jonka neuvosto on antanut vuonna 2014. Lakiin ehdotetaan lisättäväksi myös sään-
nökset ydinlaitosten käytöstä poistamisen luvasta.

Miksi tämä sitten tehdään? Ydinturvallisuusdirektiivi tähtää yhtenäiseen ja korkeaan
ydinturvallisuuden tasoon koko Euroopan unionissa. Muutetussa direktiivissä korostetaan
ydinturvallisuuden ja yhtenäisen ydinturvallisuuskehityksen merkitystä koko Euroopan
unionin alueella. Direktiivi edellyttää muun muassa unionin laajuisten vertaisarviointien
järjestämistä kaikissa jäsenvaltioissa ydinturvallisuutta koskeville erityisaiheille. Muute-
tun ydinturvallisuusdirektiivin vaatimukset sisältyvätkin pitkälle jo voimassa olevaan kan-
salliseen lakiin, mutta eräiden direktiivien vaatimusten vuoksi lakia esitetään muutettavak-
si.

Arvoisa puhemies! Suomessa ydinlaitoksia ei ole toistaiseksi poistettu käytöstä, eikä
laki ole sisältänyt sääntelyä ydinlaitosten käytöstä poistamisen luvasta. Laki onkin tarpeen
saattaa ajan tasalle, jotta sääntely kattaa ydinlaitoksen elinkaaren eri vaiheet. Myös Kan-
sainvälinen atomienergiajärjestö IAEA on kiinnittänyt huomiota käytöstä poistamisen lu-
van puuttumiseen Suomen kansallisesta lainsäädännöstä. Lupavaihe on siksi tarpeen lisätä
lain järjestelyyn.

15.25 Hanna Halmeenpää vihr: Arvoisa puhemies! Ministeri Tiilikainen: Tämä esitys
ydinenergialain muutoksista on tervetullut ja tarpeellinen erityisesti ydinturvallisuutta, lu-
paprosessien selkeyttä ja nyt uutena siis myös ydinlaitoksen käytöstä poistamista koskien
sekä ydinvoimalaitosten luvanhaltijoiden eli ydinjätehuoltovelvollisten velvollisuuksia,
vastuita ja tiedonantovelvollisuuttakin koskien.

Ministeriöt ja muut viranomaiset näyttävät lausunnoissaan pitävän esitettyjä muutoksia
aivan asianmukaisina. Kuvaavaa kuitenkin on, että ydinvoimayhtiöt itse suhtautuvat osaan
muutoksista kielteisesti, samoin Energiateollisuus ry ja Elinkeinoelämän keskusliitto,
kumma kyllä.

Lakiesitys on kuitenkin pääosin varsin kannatettava. Mutta kun nyt tämän lakiesityksen
valmistelun yhteydessä on arvioitu muutostarpeita, on joitakin näistä tarpeista kuitenkin
jäänyt lakiesityksestä harmillisesti pois. Yksi aivan keskeinen on ydinturvallisuusneuvot-
telukunnan lausunnossaan esille tuoma tarve ydinlaitoksen sijaintipaikan luvituksen tar-
2



Pöytäkirjan asiakohta PTK 85/2017 vp
kemmasta selvittämisestä. Sijaintipaikan hyväksyminenhän tapahtuu nykyisin periaa-
tepäätösvaiheessa, vaikka sijaintipaikan tarkemmat suunnitteluperusteet vahvistuvatkin
vasta rakentamislupavaiheessa eli ikään kuin vasta sitten, kun juna on jo mennyt. Mittakaa-
valtaan yhteiskunnallisesti merkittävien ydinlaitosten kohdalla näin ei pidä olla.

Toisaalta lakiesityksessä esiin nostettavista avoimuuden ja vaikuttamismahdollisuuk-
sien laajentamista tavoittelevista pykälistä huolimatta ydinlaitosten käyttöiän pidentämis-
tä koskeviin päätöksiin ei edelleenkään esitetä sovellettavaksi Espoon ja Aarhusin sopi-
muksen mukaista kansainvälistä ympäristövaikutusten arviointiprosessia, joka olisi avoi-
muuden nimissä aivan paikallaan.

Samoin on todettava, ettei ydinenergialain 13 §:ään esitetty muutos — jossa kuulemis-
menettely selkeämmin sanamuodoin osoitetaan koskemaan laajempaa yleisöä aikaisem-
man paikallisuutta korostaneen muotoilun sijaan — todellisuudessa muuta nykykäytäntöä,
kuten lakiesityksen yksityiskohtaisista perusteluista käykin ilmi.

Arvoisa puhemies! Kyllä on niin, että asianosaisille ja koko laajalle yleisölle nykyisessä
ja lakiesityksen mukaisessakin ydinenergialaissa turvattu suullinen ja kirjallinen mielipi-
teen esittämisen oikeus kuulemismenettelyissä on valitettavasti viime vuosien vilkkaiden
ja vaiherikkaiden vireillä olevien ydinlaitoshankkeiden yhteydessä osoittautunut olevan
yhtä suurta teatteria.

Perustuslain 20 §:n 2 momentin mukainen mahdollisuus vaikuttaa elinympäristöä kos-
keviin päätöksiin on kaunis ajatus. Työ- ja elinkeinoministeriön prosessoimilla ydinener-
gialain mukaisten eri lupavaiheiden kuulemismenettelyillä tällaista vaikuttamismahdolli-
suutta ei ole havaittavissa — mielipiteen- ja sananvapaus toki on. Siksikin, arvoisa puhe-
mies, on Euratomin direktiivien lähtökohtana oleva ydinlaitoksen koko elinkaaren säänte-
ly ja lupamenettelyjen soveltaminen ydinlaitoksen elinkaaren kaikkiin vaiheisiin erittäin
tärkeää, ja siihen tulee suhtautua vakavasti.

Tervehdin ilolla lakiesitykseen sisältyvää 9 §:n selkiyttämistä, joka korostaa vastuun
ydinlaitoksen ydinturvallisuudesta kuuluvan vain luvan hakijalle eli ydinvoimayhtiölle.
Tämä siis koskee myös ydinlaitoshankkeen alihankkijoiden ja urakoitsijoiden tuotteita ja
palveluja. Vastuu niidenkin turvallisuuskriteerien toteutumisesta on luvan hakijalla. Kui-
tenkaan tämän ei pidä johtaa ydinlaitoksen alihankkijoiden vapauttamiseen normaalista
vahingonkorvausvastuusta. Lisäksi luvan hakijalla tulisi olla vähintään selvitysvastuu
myös ydin- tai säteilyturvallisuudesta siellä, missä polttoainetta tuotetaan ja mistä sitä han-
kitaan. Tuotannon koko elinkaari huomioiden tulisi akkreditoinnin olla suoritettavissa vas-
tuullisesti ja luotettavasti tuotannon alkupisteestä loppuun saakka.

On erinomaista, että tämän pääosin hyvän ja kannatettavan lakiesityksen siirtymäsään-
nökset on muotoiltu siten, että uutta lakia muutoksineen sovelletaan voimaan tultuaan vi-
reillä oleviin ydinenergian käyttöä koskeviin asioihin.

Kaikki loppuu aikanaan. Arvoisa puhemies! Tästä lakiesityksestä on jäänyt puuttumaan
se muutos, joka olisi tarpeen: voi olla tilanne, jossa maan hallituksen tulisi pystyä sulke-
maan ydinvoimalaitos ilman normaalia, tavanomaista luvitusprosessia. Sekin lienee nyky-
maailmassa mahdollista.

Keskustelu päättyi.

Asia lähetettiin talousvaliokuntaan, jolle perustuslakivaliokunnan on annettava lausunto.
3


