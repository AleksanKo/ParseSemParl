















































DEMCF0C.tmp.xml


Pöytäkirjan asiakohta PTK 26/2018 vp

 Tarkistettu
4.3

Pöytäkirjan asiakohta 

PTK 26/2018 vp

Täysistunto

Keskiviikko 21.3.2018 klo 14.09—15.54

10. Hallituksen esitys eduskunnalle kolmiulotteisia kiinteistöjä koskevaksi lainsäädännöksi
Hallituksen esitys HE 205/2017 vp
Valiokunnan mietintö MmVM 5/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on maa- ja metsätalousvaliokunnan mietin-
tö MmVM 5/2018 vp. Nyt päätetään lakiehdotusten sisällöstä.

Keskustelu

15.50 Hannu Hoskonen kesk: Arvoisa herra puhemies! Tämä hallituksen esitys kol-
miulotteisista kiinteistöistä ei ole mikään aprilliuutinen, vaan ihan oikeasti tällä edistetään
mahdollisuuksia kiinteistöjen monipuoliseen käyttämiseen. Tähän astihan maankäyttö- ja
rakennuslaissa, kiinteistönmuodostamislaissa ja kiinteistörekisterilaissa on käsitelty vain
kaksiulotteisen tason kiinteistöjä, mutta nyt kun valtavia rakennuskomplekseja luodaan
maahan, on sitten menty sellaiseen lainsäädäntöön — se lakimuutos on valmisteltu, ja täs-
sä on sitten mietintö — jonka mukaan nimenomaan voidaan muodostaa kiinteistö sillä kei-
noin, että se on myös kolmiulotteisesti jaettavissa eri kiinteistöiksi. Tämähän helpottaa
kiinteistöjen käyttöä sillä keinoin, aivan kuten tässä mietinnössä lukee, että pystytään sama
kiinteistö jakamaan eri kiinteistöihin, vaikka se on yhtä ja samaa rakennusta. Se helpottaa
rakennuksen hallinnointia. Voi kuvitella vaikka tilanteen, että samassa kiinteistössä toimii
vaikka kymmenen eri toimijaa ja ne ovat itsenäisiä toimijoita kaikki, ja on paljon helpompi
hallinnoida sellaista kiinteistöä, koko valtavaa kompleksia, kun jokainen oma kiinteistön
osa on itsenäinen toimija, itsenäinen oikeuskohde, joka voidaan vaikka myydä helposti
pois ilman että siinä syntyy mitään juridisia ongelmia. Tämä on tätä nykyajan maailmaa,
mutta sen mukaan meidän pitää myös lainsäädäntöä kehittää.

Yleiskeskustelu päättyi.

Eduskunta hyväksyi hallituksen esitykseen HE 205/2017 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


