















































DEMABDB.tmp.xml


Pöytäkirjan asiakohta PTK 52/2019 vp
Pöytäkirjan asiakohta 

PTK 52/2019 vp

Täysistunto

Torstai 17.10.2019 klo 16.00—18.15

2.1. Suullinen kysymys hallituksen perhepolitiikasta (Riikka Slunga-Poutsalo ps)
Suullinen kysymys SKT 35/2019 vp

Suullinen kyselytunti

Toinen varapuhemies Juho Eerola: Edustaja Slunga-Poutsalo.

Keskustelu

16.02 Riikka Slunga-Poutsalo ps: Arvoisa puhemies! Me kaikki, joilla on lapsia, tiedäm-
me, kuinka ensimmäisen lapsen tulo tuo mukanaan toivottavasti ilon ja riemun mutta myös
mittavan listan kalliita hankintoja. Suuri osa näistä hankinnoista voidaan käyttää uudel-
leen seuraavan lapsen syntyessä, kuten turvaistuimet, pinnasängyt ja lastenvaunut. Ensim-
mäisen lapsen saaminen voidaan helposti nähdä siis myös taloudellisena haasteena.

Tilastokeskuksen tietojen mukaan viime vuoden lopussa lapsiperheiden keskimääräi-
nen lapsiluku oli 1,85 lasta. Kaikista lapsiperheistä kolmilapsisia oli 13 prosenttia, ja vain 5
prosentissa lapsiperheistä oli vähintään neljä alle 18-vuotiasta lasta. Kysynkin ministeri
Kiurulta: Miksi hallitus korottaa lapsilisää vasta neljännen lapsen kohdalla? Eikö lapsili-
sää kannattaisi korottaa ensimmäisen lapsen kohdalla, jos halutaan tukea lapsiperheitä ja
kannustaa suomalaisia perheitä lapsentekoon?

16.03 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Niin kuin tässä todettiinkin, niin selkeästi perheillä on iso huoli toimeentulosta
olipa tuo perhekoko mikä tahansa. Mutta koska kysymyksenne koskee nimenomaan etuuk-
sia ja sitä koskevaa esitystä, joka eduskuntaan on jaettu ja joka on ministeri Pekosen ton-
tilla, niin pyrin vastauksessani olemaan lyhyt. Totean, että aivan varmasti kaikilla perheil-
lä on sama huoli toimeentulosta, mutta tässä tapauksessa on katsottu, että erityisen suuri
huoli on niillä, joilla on monta lasta perheessä.

Muilta osin pidättäydyn nyt ministeri Pekosen tontille kuuluvasta asiasta sen enempää
ottamasta kantaa, mutta huoli toimeentulosta perheiden osalta on ilmeinen, ja siitä tieten-
kin tässäkin hallituksessa pidetään huolta.

Toinen varapuhemies Juho Eerola: Nyt pyydän niitä edustajia, jotka haluavat esittää li-
säkysymyksiä tästä aihepiiristä, ilmoittautumaan painamalla V-painiketta ja nousemalla
seisomaan.

16.04 Riikka Slunga-Poutsalo ps (vastauspuheenvuoro): Arvoisa puhemies! Tilastokes-
kuksen kuun vaihteessa julkaiseman väestöennusteen perusteella meidän olisi syytä miet-
tiä toimia, miten positiivisesti kannustaisimme perheitä hankkimaan lapsia.
 Tarkistettu
4.0



Pöytäkirjan asiakohta PTK 52/2019 vp
Valtion ensi vuoden budjettiesitys kasaa pilviä tavallisen perheen arkeen. Liikkuminen,
asumismenot ja sähkön hinta uhkaavat nousta, vaikka toisin yritetään vakuutella. Henkilö-
kohtainen talous ja työn riittävyyden epävarmuus on yksi annetuista syistä, jonka vuoksi
lastenhankkimisaikeita lykätään.

Perussuomalaiset esittävät lapsivähennyksen palauttamista lapsiperheille tehtävän vero-
vähennyksen tueksi. Se tukisi lapsiperheiden taloutta ja vahvistaisi tunnetta, että lapset
ovat yhteiskunnassamme toivottuja. Kysynkin ministeri Kiurulta: näettekö lapsivähennyk-
sen mahdolliset positiiviset vaikutukset perheiden hyvinvointiin niin, että voisitte viedä
asiaa eteenpäin? [Ben Zyskowicz: Etteks te kannattanu sitä viime kaudella?]

16.05 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tietysti tuo lapsivähennys yksistään liittyy sitten siihen isoon valtiovarainmi-
nisteriön kuvaan, ja nyt kun valtiovarainministeri ei ole paikalla, pidättäydyn ottamasta sii-
hen kantaa, mutta totean teille, edustaja, että itse olen aikoinani kyllä kannattanut tätä lap-
sivähennyspolitiikkaa silloin, [Ben Zyskowicz: Entäs tällä hetkellä?] kun se on tasannut
niitä leikkauksia, joita lapsiperheiden arkeen on tehty. Viime hallituskaudella tällainenkin
tilanne oli havaittavissa. 

Tältä osin on sanottava, että suomalaisten lasten osalta on käsin kosketeltavaa se, että
lapsiperheköyhyys on suomalaista arkea. Meillä on noin 150 000 lasta, jotka elävät aidos-
sa, todellisessa köyhyydessä, ja sitä kautta se perintö, joka heille jää näistä lapsuuden ja
nuoruuden vuosista, säteilee heidän elämäänsä pitkälti myös aikuisuuteen ja pahimmillaan
myös seuraaville sukupolville. Voi sanoa, että noin 6 prosentilla näistä lapsista pienituloi-
suus oli myös pitkittynyttä, [Puhemies koputtaa] niin että nämä lapset elivät ja asuivat vä-
hintään kaksi vuotta kolmesta edellisestä pienituloisessa perheessä. [Välihuutoja oikealta]
Iso ongelma, ja sitä kautta näitä [Puhemies: Minuutti!] toimia on tehty.

16.06 Elinkeinoministeri Katri Kulmuni (vastauspuheenvuoro): Arvoisa puhemies!
Pääministerin sijaisena, ja samoin kuin myös valtiovarainministeri on pois, ehkä voin muu-
taman huomion esittää tähän tärkeään asiaan, jonka edustaja Slunga-Poutsalo nosti esille.

Lapsiperheköyhyys on tietenkin hyvin surullinen ja ikävä asia pohjoismaisessa hyvin-
vointiyhteiskunnassa, ja sitä vastaan tämäkin hallitus tekee työtä. Jos mietitään vaikkapa
juuri niitä monilapsisten perheiden lapsilisien korotuksia, niin kun me tiedämme, että lap-
siperheköyhyys on jakautunut erityisesti yksinhuoltajaperheisiin ja monilapsisiin perhei-
siin, on erittäin tärkeää, että hallitus korottaa monilapsisten perheiden lapsilisiä ja samalla
esimerkiksi yksinhuoltajien asemaa pystytään parantamaan.

Täytyy tietenkin muistaa, että tästä lapsivähennysasiastahan on eduskunnassa myös ai-
kaisemmilla vaalikausilla keskusteltu. Silloin valtiovarainvaliokunta otti kantaa, että se on
veroteknisesti aika haastava malli toteuttaa, mutta on hyvin tärkeää, että erilaisista vaihto-
ehdoista edelleenkin lapsiperheköyhyyden estämiseksi puhutaan.

Tässä muutamia asioita, joita hallitus edistää.

16.07 Ville Tavio ps (vastauspuheenvuoro): Arvoisa puhemies! Helsingin Sanomat jul-
kaisi juuri mielipidekirjoituksen naiselta, joka kokee surua siitä, ettei hänestä kenties tule
koskaan isoäitiä. Kirjoittajan lapsi on naimisissa, mutta pari ei halua hankkia lapsia. Kir-
joittaja kertoo, että kun joku tuttu kertoo saaneensa lapsenlapsen, hänen mieleensä tulee
kateus, suru ja osattomuuden tunne. Kirjoitus olkoon muistutuksena meille päättäjille.
2



Pöytäkirjan asiakohta PTK 52/2019 vp
Meidän tulisi tehdä Suomessa poliittinen suunnanmuutos ja alkaa todella kannustamaan
lastentekoon. Me voisimme päättää, että Suomesta tehdään maailman paras maa lapsiper-
heille. Lapsilisää voisi esimerkiksi korottaa jo ensimmäisestä lapsesta. Vähintään kahden
lapsen perhe voisi saada valtion tukeman lainan. Kolme lasta synnyttäneet naiset voisivat
vaikka vapautua kokonaan tuloverosta. Vähintään tulisi palauttaa verotukseen lapsivähen-
nys perussuomalaisten vaatimuksen mukaisesti. Kysyn: voisiko hallitus ottaa lastentekoon
kannustavan perhepolitiikan kärkitavoitteekseen?

16.09 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Uskon, että koko eduskunta on sen ottanut sillä vahvalla tahtotilalla, että teh-
dään lapsistrategia yhdessä parlamentaarisesti valmistellen ja niin kuin tässä kysymykses-
sä esitettiin. Haetaan niitä konkreettisia toimia, jotka vievät siihen, että suomalaisille syn-
tyy käsitys, että tässä maassa jokaista lasta arvostetaan ja jokainen lapsi on meille rakas ja
me teemme kaikkemme näiden lasten eteen. Uskonkin, että lapsistrategia varmasti antaa
meille kaikille mahdollisuuden olla mukana hakemassa sitä isoa linjaa.

Niin kuin tässä todettiin, etuuksien puolella on lapsiperheköyhyyden vähentämiseksi
tehty etuuksien nostoja erityisesti yksinhuoltajille mutta myöskin monilapsisille perheille.
Mutta on myös todettava, että monien lapsiperheiden köyhyyden takana on tyypillisesti
huoltajan niukka koulutus ja sitä kautta tulotaso, työelämän muutos ja mahdollisesti myös
työttömyys ja monenlaiset ongelmat perheissä, joita ei palveluilla ole pystytty tukemaan.
[Puhemies koputtaa] Tätä kautta myös näihin tarvitaan yhteiskunnan tukea, ja palvelupuo-
lella satsaamme näihinkin asioihin nyt.

16.10 Opetusministeri Li Andersson (vastauspuheenvuoro): Arvoisa puhemies! Se, että
tehdään Suomesta maailman lapsiystävällisin yhteiskunta, on ehdottomasti meidän kaik-
kien yhteinen tavoite. Lapsiperheiden toimeentuloon liittyvien kysymysten lisäksi pitää
tietenkin tarkastella myöskin lapsiperheiden palveluita ja niiden toimivuutta. Siltä osin
ensi vuoden talousarviossa on paljon iloisia uutisia nimenomaan lapsiperheille. Muun
muassa varhaiskasvatuksen ryhmäkokoja pienennetään, millä on erittäin iso vaikutus var-
haiskasvatuksen laadun näkökulmasta, ja sen lisäksi palautetaan myöskin kaikkien suoma-
laisten lasten tasa-arvoinen oikeus varhaiskasvatukseen.

Toinen iso uudistus, joka tullaan tekemään tämän vaalikauden aikana ja jolla on vaiku-
tus myöskin perheiden talouteen, on toisen asteen tekeminen kokonaan maksuttomaksi
kaikille suomalaisille opiskelijoille. Se on iso panostus suomalaisten opiskelijoiden oppi-
misen oikeuksiin, mikä myöskin tuo sitä helpotusta perheiden taloudelliseen tilanteeseen.

Toinen varapuhemies Juho Eerola: Myös keskusta ja vihreät olivat ilmoittaneet tämän
aihepiirin omaksi kysymyksekseen.
3


	2.1
	16.02
	16.03
	16.04
	16.05
	16.06
	16.07
	16.09
	16.10


