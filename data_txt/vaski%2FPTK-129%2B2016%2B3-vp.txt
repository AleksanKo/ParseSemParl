















































DEM3AC.tmpSave.xml


Pöytäkirjan asiakohta PTK 129/2016 vp
Pöytäkirjan asiakohta 

PTK 129/2016 vp

Täysistunto

Maanantai 12.12.2016 klo 14.03—21.19

3. Hallituksen esitys eduskunnalle vuoden 2017 tuloveroasteikkolaiksi sekä laiksi tulovero-
lain muuttamisesta

Hallituksen esitys HE 135/2016 vp
Lakialoite LA 21, 62, 76-77/2016 vp
Valiokunnan mietintö VaVM 30/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 3. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.04 Kari Uotila vas: Arvoisa herra puhemies! Verotuksen kolme keskeistä periaatetta
ovat seuraavat:

Ensinnäkin veroja pitää kerätä veronmaksukyvyn mukaan. Mikäli veronmaksukyky pa-
ranee tulojen kasvamisen tai omaisuuden kasvamisen myötä, niin pitää myöskin veroja ke-
rätä enemmän.

Toinen periaate suomalaisessa verotuksessa on pitkään ollut, että pyritään mahdollisim-
man yhtenäiseen verotukseen, mieluummin mataliin mutta laajoihin verokantoihin, mah-
dollisimman vähän tätä periaatetta vääristäviin tai heikentäviin vähennys- ja poikkeusjär-
jestelyihin.

Ja kolmannen periaatteen verotuksessa tulisi olla se, että verotuksella pyritään myöskin
kaventamaan tuloeroja.

Hallituksen veropolitiikka ensi vuoden budjettia koskien sekä tänään käsittelyssä ole-
vien veroasteikkolakien että myös muiden verolakien osalta ei toteuta oikeastaan mitään
näistä kolmesta verotuksen periaatteesta. Veronkevennykset kohdistuvat suurituloisiin:
eniten sekä suhteellisesti että absoluuttisesti hallituksen ehdotuksiin sisältyvistä veronke-
vennyksistä kohdistuu yli 7 500 euroa kuukaudessa ansaitseviin. Tämä johtaa siihen, että
nämä kaksi periaatetta, veroja veronmaksukyvyn mukaan ja se, että tuloeroja pitäisi pystyä
kaventamaan, jäävät toteutumatta.

No, sitten se, että verotuksen pitäisi olla laajapohjaista, yksinkertaista, mahdollisimman
vähän poikkeuksia sisältävää, on monella tavalla myöskin vaarannettu. Täällä on muun
muassa edustaja Harakka käyttänyt ilmaisua "kolmesta iloisesta rosvosta" ja viitannut ihan
ansiokkaasti kolmeen veromuutokseen, joita hallitus ensi vuodelle on esittänyt: perintö- ja
lahjaveron kevennystä, metsälahjavähennystä ja yrittäjävähennystä, jotka kaikki ovat ris-
tiriidassa verotuksen yksinkertaisuuden, selkeyden ja mahdollisimman vähän poikkeuksia
sisältävän periaatteen kanssa. Sen lisäksi nämä eivät ole vaikutuksiltaan oikeansuuntaisia
 Tarkistettu
4.1



Pöytäkirjan asiakohta PTK 129/2016 vp
sen paremmin yrittämiseen kuin muuhunkaan taloudelliseen aktiivisuuteen, ja monet asi-
antuntijat ovat tämän lausunnoissaan selkeästi esiin tuoneet.

Mutta, arvoisa puhemies, me olemme hävinneet yksityiskohtaisessa käsittelyssä ehdo-
tukset, jotka olemme tehneet tuloveroasteikkoihin — joilla olisimme halunneet siirtää ve-
rotuksen painopistettä enemmän sinne tulojen yläpäähän — ja olemme myöskin hävinneet
perusvähennyksen nostamisen hallituksen esitystä enemmän, kunnallisen perusvähennyk-
sen nostamiseksi 3 750 euroon, kun hallitus esittää 3 060:tä euroa. Sen vuoksi tässä vai-
heessa olemme esittämässä sitten lausumia, joilla pyrimme verotuksen oikeudenmukai-
suutta jatkossa parantamaan.

Hallituksen esitykseen sisältyy yksi ehdotus tänään käsittelyssä oleviin lakeihin, ja se on
kotitalousvähennyksen edelleen korottaminen. Sinällään hallituksen esityksenkin peruste-
lut siitä, että kotitalousvähennyksellä kannustettaisiin siihen, että vanhukset pystyisivät
asumaan pitempään kotonaan, harmaan talouden torjuntaan ja yleensä työllistämiseen,
ovat kannatettavia. Mutta se asia, millä tavalla tämä palvelee tulonmuodostusta ja tuloero-
jen kaventamista, onkin sitten toinen kysymys. Nythän sellainen pariskunta, jolla on riittä-
västi tuloja, pysyvät, hyvät työpaikat, pystyy vähentämään kaikkiaan 400 euroa kuukau-
dessa yhteensä verojaan ja laittamaan sillä tavalla, että jotkuthan ne verot joutuvat maksa-
maan, koska verokertymästä pitää huoli pitää, elikkä sillä tavalla pääsee verotuksessa vä-
hemmällä ja luo painetta muitten verotukselle. Ongelma tässä on se, että sellaiset henkilöt
ja pariskunnat, jotka myöskin kovasti kaipaisivat sitä, että voisivat asua edelleen kotonaan,
tarvitsisivat esimerkiksi remonttia, jolla esteettömyyttä pystyttäisiin edistämään, mutta joi-
den tulot eivät anna mahdollisuuksia veronkevennyksen hyödyntämiseen, eivät pysty tällä
tavalla tätä tavoitetta kotona asumisen jatkamisesta tai harmaan talouden torjumisesta to-
teuttamaan. Siksi tämä on ongelmallinen kohdentamisen kannalta.

Arvoisa puhemies! Ehdotan kolmea vastalauseeseen sisältyvää lausumaehdotusta:
"1. Eduskunta edellyttää, että hallitus tuo viivyttelemättä eduskunnan käsiteltäväksi esi-

tyksen, jossa eläkeläisten tuloveroprosentit yhtenäistetään palkansaajien tuloverotuksen
kanssa.

2. Eduskunta edellyttää, että hallitus tuo viivyttelemättä eduskunnan käsiteltäväksi esi-
tyksen pääomaverotuksen progression tuntuvaksi korottamiseksi siten, että lopullisena ta-
voitteena on pääomatulojen verotuksen mahdollisimman yhdenmukainen verokohtelu
palkka- ja eläketulojen kanssa huomioiden kuitenkin pääomatulojen erityispiirteet.

3. Eduskunta edellyttää, että hallitus tuo viivyttelemättä eduskunnan käsiteltäväksi uu-
distuksen, jolla kumotaan tuloverolain 54 d §:ssä määritelty vapaaehtoisen yksilöllisen
eläkevakuutuksen ja pitkäaikaissäästämissopimuksen maksujen verovähennysoikeus."

Sitten pyydän lopuksi anteeksi puhemieheltä, että meni pitkäksi. En muistanut tätä ra-
joitetta.

Ensimmäinen varapuhemies Mauri Pekkarinen: Edustajan ei tarvitse erityisesti tässä
kohtaa pyydellä anteeksi sikäli, että suositus on tässä itse asiassa niin, että 10 minuuttiin
asti voi jatkaa tässä keskustelussa, ihan totta. Mutta tämäkin riittää.

14.11 Timo Harakka sd: Arvoisa puhemies! Hallitus on perustanut syrjäytymisen eh-
käisemisen kärkihankkeen, samoin eriarvoistumiseen puuttuvan työryhmän. Tämä on ir-
vokasta, kun hallituksen politiikka nimenomaan lisää eriarvoistumista. Muuttakaa politiik-
kaa älkääkä perusteltu työryhmiä. (Jukka Gustafsson: Oikein!) Kansaneläkettä leikataan
2



Pöytäkirjan asiakohta PTK 129/2016 vp
ensimmäistä kertaa Suomessa, pienituloisten eläkeläisten ostovoima heikkenee, etuuksia
leikataan, heikoimmat kärsivät.

Millä tätä eriarvoistumista korjataan? Sitä korjataan verotuksen työkaluin. On aika ih-
meellistä, että arkkipiispa Kari Mäkisen pitää muistuttaa hallitusta siitä, miksi verotus on
tärkeä. Kun pääministeri Sipilä kehotti hyvätuloisia osallistumaan hyväntekeväisyyteen,
arkkipiispa totesi, että hän maksaa mielellään vähän lisää veroa — se on yhteiskunnan ta-
pa, yhteiskunnan keino hoitaa tasa-arvo ja estää eriarvoistumista. Talouspolitiikan arvioin-
tineuvosto onkin moittinut hallitusta siitä, että verotuksen työkaluja ei käytetä hyväksi.

Sinänsä tässä tuloveroasteikossa myönteistä on se, että palkkaveroa alennetaan. Suo-
messa työn verottaminen on verrattain kireää. Vastaavasti omaisuustulojen verottaminen
Suomessa on eurooppalaisittain verrattuna melkoisen keveää, mutta tältä hallitukselta, ikä-
vä kyllä, ei ole odotettavissa minkäänlaista muutosta tähän. (Toimi Kankaanniemi: Ei vii-
me kaudellakaan!)

Hallituksen toimet, veroratkaisut ja kilpailukykysopimus, ovat kokonaisuus. Hallitus on
mainostanut sitä, että se suuntautuu pieni- ja keskituloisille. Näin ei kuitenkaan ole silloin,
kun kaikilla tulotasoilla saadaan sama 0,6 prosentin alennus. Se ei nimenomaan suuntaudu
pieni- ja keskituloisille eikä saa aikaan sitä, että pienituloisia kannustetaan töihin.

Sosialidemokraatit ovat vaihtoehtobudjetissaan ja pykälämuutoksissaan esittäneet oi-
keudenmukaisempia vaihtoehtoja sekä työtulovähennykseen että eläketulovähennykseen,
jotka lisäisivät lähes kaikkien palkansaajien ja lähes kaikkien eläkeläisten käteenjäävää tu-
loa verrattuna hallituksen esitykseen. Kun sanon "lähes kaikkien", niin ketkä kaikki hyö-
tyisivät? 95 prosenttia palkansaajista ja eläkeläisistä (Timo Heinonen: Hallituksen esityk-
sessä 100 prosenttia!) saisi meidän mallissamme enemmän kuin hallitus tarjoaa.

Kun kuitenkin nämä pykälämuutokset on torjuttu, niin tyydyn esittämään tässä lausu-
mia, joita on kaikkiaan viisi kappaletta. Ne kuuluvat näin:

Lausuma 1: "Eduskunta edellyttää, että hallitus antaa eduskunnalle esityksen tulovero-
lain 127 a §:ssä tarkoitetun kotitalousvähennyksen ulottamisesta kerrostalo- ja rivitalo-
asunto-osakeyhtiöiden osakkaiden rahoitusvastuulla yhtiössä toteutettaviin remontteihin."
Tämä tähtää siis siihen, että kotitalousvähennys huomioisi yhä paremmin suuren osan suo-
malaisista.

Toinen lausumamme puuttuu pääomatuloverotukseen. Olemme sitä mieltä, että tässä ta-
loudellisessa tilanteessa myös omistavan väen on syytä osallistua näihin talkoisiin. Lausu-
ma 2: "Eduskunta edellyttää, että hallitus antaa eduskunnalle esityksen tuloverolain 124 §
2 momentin mukaisten pääomatuloverokantojen nostamisesta siten, että pääomatulovero-
kanta nostetaan 32 prosenttiin ja 30 000 euron ylittävältä osalta 35 prosenttiin."

Lausuma 3: "Eduskunta edellyttää, että hallitus antaa esityksen tuloverolain 33 b § 1
momentin muuttamisesta siten, että osakkeen verovuoden matemaattiselle arvolle laskettu
niin sanottu vuotuinen tuotto lasketaan 8 prosentista 6 prosenttiin."

Lausuma 4: "Eduskunta edellyttää, että hallitus antaa eduskunnalle esityksen tulovero-
lain 50 § 1 momentissa säädetyn luovutustappioiden verovähennysoikeuden rajaamisesta
siten, että omaisuuden luovutustappiot voidaan vähentää omaisuuden luovutuksesta saa-
dusta voitosta verovuonna ja viitenä sitä seuraavana vuonna."

Ja vielä numero 5, joka puuttuu korkovähennyslain porsaanreikään, johon keskusta kiin-
nitti ansiokkaasti oppositiokaudellaan huomiota mutta jota se ei ole nyt hallituksessa ha-
lunnut korjata: "Eduskunta edellyttää, että hallitus antaa viivyttelemättä eduskunnalle esi-
tyksen, jolla korkovähennysoikeutta yhteisöjen tuloverolain piiriin tulojen osalta rajataan
3



Pöytäkirjan asiakohta PTK 129/2016 vp
vastaavasti kuin korkovähennysoikeutta on rajattu elinkeinotulon verottamisesta annetun
lain18 a §:ssä." (Toimi Kankaanniemen välihuuto)

14.16 Timo Heinonen kok (vastauspuheenvuoro): Arvoisa herra puhemies! Hieman
hämmästelen sitä, että vasemmistosta kotitalousvähennystä arvostellaan. Se on erittäin te-
hokas keino puuttua harmaaseen talouteen, ja toisaalta se on myös tehokas keino ollut li-
sätä tähän maahan työtä ja toimeliaisuutta. On syntynyt monia pieniä yrityksiä kotitalous-
vähennyksen kautta.

Kaikki päätökset, joita nyt tehdään, pitää katsoa työn kautta. Yrittäjävähennys, maksu-
perusteinen alvi, vanhemmuuden kustannukset ovat tällaisia, mutta myös se, että ostovoi-
masta pidetään huolta. Sen takia kaikkien valtionveroa maksavien työntekijöiden ja myös
eläkeläisten verotusta kevennetään ensi vuonna ja lisäksi kohdennetaan erityinen panos
niihin kaikista pienituloisimpiin. Esimerkiksi keskituloisen verotus kevenee 0,5 prosenttia
ja Veronmaksajien mukaan ostovoima paranee tämän myötä 150 euroa. Se tulee lisäämään
(Puhemies koputtaa) tähän maahan työtä ja toimeliaisuutta.

14.17 Antti Rantakangas kesk (vastauspuheenvuoro): Arvoisa puhemies! Hallitus on
toiminut vastuullisena osapuolena kilpailukykysopimuksen osalta. Tämän takia on syytä
aika paljon ihmetellä vasemmisto-opposition näkemyksiä. Te olitte sitä mieltä, että vaikka
yhteinen sopimus on tehty, sitä ei pitäisi noudattaa.

Toisaalta hallitus on tehnyt paljon enemmän: Kaikista pienituloisimmat saivat lisäpa-
nostuksen, koska muuten he olisivat jääneet tässä väliinputoajiksi kilpailukykysopimuk-
seen oleellisesti liittyvän veropolitiikan linjan osalta. Eli erittäin hyvä huomiointi.

Ja on myöskin yllättävää, että te vastustatte yrittäjävähennystä, joka saattaa henkilöyri-
tykset lähemmäksi osakeyhtiöitten asemaa. Te olette siis osakeyhtiöitten puolella mutta
ette näitten pienyrittäjien, (Puhemies koputtaa) kommandiittiyhtiöitten, avointen yhtiöit-
ten ja niin edelleen. Eli tämäkin on eriskummallista, kun te toisaalta haluatte puhua pienen
ihmisen puolesta.

14.18 Pia Viitanen sd (vastauspuheenvuoro): Arvoisa puhemies! Kyllä minä nyt häm-
mästelen näitä keskustan ja kokoomuksen kommentteja ostovoimasta. Eduskunnan tieto-
palvelun mukaan laskelmat näyttävät siltä, että pieni- ja keskituloisten eläkkeensaajien os-
tovoima jää miinukselle, koska tulee näitä indeksileikkauksia, ja myös kaikkein pienituloi-
simpien palkansaajien ostovoima jää näistä kompensaatiorahoista huolimatta miinukselle
— miinukselle.

Puhemies! Viimeksi, taisi olla tänään, Juhana Vartiainen kertoi, että hallitus ei tule pää-
semään työllisyystavoitteeseensa, ja nyt herää kysymys, että tällaisella eriarvoistavalla ei-
työllistävällä politiikalla, mitä hallitus tekee, olette siinä tilanteessa, että saatatte joutua te-
kemään ministeri Orpon veikkaamia parin miljardin lisäleikkauksia seuraavassa riihessä.
Ette kai te vaan ole ajautumassa tälle tielle ja ette kai vaan aio toimia niin, että tämä kehys-
riihi siirretään kunnallisvaalien jälkeen, jolloin kansalaiset joutuvat menemään laput sil-
millä hallituksen politiikasta tietämättä?

14.19 Kari Uotila vas (vastauspuheenvuoro): Arvoisa puhemies! Kuten puheenvuorossa
totesin, emme vastusta kotitalousvähennyksen tavoitteita ja periaatteita. Mutta se ei koh-
dennu kerrostaloissa asuviin kotitalouksiin ja se ei kohdennu ollenkaan pienituloisimpiin
4



Pöytäkirjan asiakohta PTK 129/2016 vp
kotitalouksiin, joilla ei ole sitä veroa, mistä vähentää maksimissaan 400 euroa kuukaudes-
sa. Kehittäkää tilalle avustusjärjestelmä, jotta pienituloiset ihmiset pystyvät myöskin kor-
jaamaan kotejaan ja palkkaamaan kotiapua. Nyt tämä kohdistuu aivan väärin.

Mitä tulee sitten tähän kiky-sopimukseen: Te olette aina korostaneet velkaantumisen
vaaraa ja kauhistelleet sitä kuinka paljon otamme velkaa. Me otamme ensi vuonna yli mil-
jardin velkaa lisää kiky-sopimuksen takia, ja mikäli kiky-sopimuksen tavoite 40 000 uu-
desta työpaikasta ei toteudu tai toteutuu vaikkapa puolittain, niin myös tulevina vuosina
vaje budjettitalouteen on 500 miljoonaa euroa vuodessa.

Ensimmäinen varapuhemies Mauri Pekkarinen: Myönnän tässä debattivaiheessa vielä
vastauspuheenvuorot edustajille Kankaanniemi, Andersson, Aalto, Arhinmäki, Östman,
Ala-Nissilä, Zyskowicz, Pakkanen ja sitten edustaja Harakka, jonka puheenvuoron johdos-
ta tämä debattivaihe käynnistyi.

14.20 Toimi Kankaanniemi ps (vastauspuheenvuoro): Arvoisa puhemies! Viime vaali-
kaudella arvonlisäveroa nostettiin 1 prosenttiyksiköllä. Se iski pienituloisiin hyvinkin ras-
kaasti. Yhteisöveroa sitten taas alennettiin reippaasti, mikä toi suurituloisille yhtiöille suu-
ret kevennykset. Se oli teidän veropolitiikkaanne. Nyt hallitus on jo alentanut Yle-veroa
300 000 pienituloiselta, (Pia Viitanen: Ostovoima jää miinukselle!) on laskenut solidaari-
suusveron alarajaa, ja sitten on työtulovähennystä, joka tulee pieni- ja keskituloisille, anta-
nut 450 miljoonaa euroa. Myös eläkeläiset saavat tämän, ja niille, jotka eivät veroja maksa,
on tulossa 63 miljoonan euron paketti. Eli politiikan suunta on muuttunut, ja ihan selkä
suorana voidaan sanoa, että pieni- ja keskituloisten eduksi on hallituspolitiikan suunta
muuttunut.

14.21 Li Andersson vas (vastauspuheenvuoro): Arvoisa puhemies! Kuten tässä eräässä
puheenvuorossa todettiin, kilpailukykysopimus ja hallituksen esittämät ansiotuloveroke-
vennykset muodostavat tulonjakopoliittisen kokonaisuuden, jota me kyllä kritisoimme an-
karasti sen takia, että se on epäoikeudenmukainen ja se on tuloeroja kasvattava. Tämä kil-
pailukykysopimus itsessäänhän rokottaa erityisesti pienituloisia palkansaajia, ja hallituk-
sen esittämät veronkevennykset eivät kompensoi kilpailukykysopimuksen vaikutuksia jul-
kisen sektorin työntekijöiden osalta eivätkä myöskään pienituloisten pätkätyöntekijöiden
osalta.

Liittyen edustaja Rantakankaan kommenttiin: Tämä hallituksen kompensaatiopaketti-
han ei kohdistu kaikista pienituloisimmille suomalaisille, koska pienituloisimmat suoma-
laiset ovat ne perusturvan varassa elävät suomalaiset, joilta hallitus leikkaa. Te leikkaatte
perusturvaa, kansaneläkkeitä, työttömyysturvaa ja myöskin pienituloisten perheiden toi-
meentuloa. Ei näille suomalaisille mitään verokompensaatioita tule.

14.23 Antti Rantakangas kesk (vastauspuheenvuoro): Arvoisa puhemies! Edustaja An-
dersson, meillä riittää rahaa toimeentulotukeen ja perusturvaan sen jälkeen, kun me saam-
me taloutta kasvamaan, mutta jos meillä jatkuu tämä korkea työttömyys ja velkaantumi-
nen, niin entistä vaikeampi on hoitaa sitä hyvinvointiyhteiskunnan tärkeää perustaa. Va-
semmistoliiton linjahan on sillä tavalla tyhjän päällä: Te sanotte, että pitää kaikkia etui-
suuksia parantaa, te sanotte, että pitää ottaa lisää velkaa. Suomi on tällä hetkellä veroas-
teeltaan OECD-maiden neljänneksi korkeimman veroasteen maa, neljänneksi korkein, 44
5



Pöytäkirjan asiakohta PTK 129/2016 vp
prosenttia, ja meillä on velkaa ensi vuonna 111 miljardia euroa. Se, että te haluaisitte vel-
kaelvyttää tilanteessa, jossa ensi vuonnakin otetaan 5,6 miljardia euroa velkaa, niin kyllä-
hän se on tulevien sukupolvien, tulevien lasten ja nuorten kannalta niin kuin vekselin
erääntymisen siirtämistä tulevan vuosikymmenen päähän.

Ensimmäinen varapuhemies Mauri Pekkarinen:  Tämä debattivaihe on edustaja An-
derssonin ja edustaja Rantakankaan välinen. — Edustaja Andersson, teille vastauspuheen-
vuoro.

14.23 Li Andersson vas (vastauspuheenvuoro): Arvoisa puhemies! Minä paljastan nyt
edustaja Rantakankaalle, että tämäkin hallitus tavallaan velkaelvyttää, mutta te teette sen
huonosti kohdennetuilla verokevennyksillä, jotka te nyt annatte kaikista hyvätuloisimmil-
le suomalaisille. Siitähän tässä on kyse. Hallitus tekee mittavia tuloverokevennyksiä, jotka
kohdistuvat jo valmiiksi hyvässä taloudellisessa asemassa oleville suomalaisille, ja vel-
kaantumistahti vain kiihtyy. 

Me olemme vasemmistoliitossa sanoneet, että kyllä, verokevennyksilläkin voi elvyttää
ja edistää työllisyyttä, mutta silloin niitä pitää kohdentaa järkevällä tavalla, ja se järkevä
kohdentaminen työllisyyden näkökulmasta ovat pienituloiset suomalaiset, jolloin se lisära-
ha menee kulutukseen ja uudestaan kiertoon kansantalouteen.

Ensimmäinen varapuhemies Mauri Pekkarinen: Ja vielä vastauspuheenvuoro, edustaja
Rantakangas.

14.24 Antti Rantakangas kesk (vastauspuheenvuoro): Arvoisa puhemies! Kun te vastus-
tatte kilpailukykysopimusta, niin te vastustatte Suomen kilpailukyvyn parantamista, mikä
tarkoittaa sitä, että te ette haluakaan, että suomalaiset tuotteet käyvät maailmalla kaupaksi.
Me olemme menettäneet kaikkien tutkimusten mukaan kilpailukykyä verrattuna tärkeim-
piin maihin, Ruotsiin ja Saksaan. Tällä hienolla sopimuksella, jossa työmarkkinaosapuolet
tekevät hyvästi yhteistyötä hallituksen kanssa, saatiin aikaan vakauttava ratkaisu, ja kaikki
merkit kertovat siitä, että tällä saamme osaltaan Suomen taloutta nousuun. 

Hallituksen koko talouspolitiikan linja lähtee siitä, että tehdään välttämättömiä menoso-
peutuksia, tehdään rakenteellisia isoja uudistuksia, kärkihankkeita, panostetaan muun
muassa miljardi euroa perusväylänpidon kunnostamiseen, korjausvelan hoitamiseen. Ne-
hän ovat oikeita investointeja. Biotalouspolitiikan seurauksena meillä on Suomessa eri
puolilla maata vireillä useita isoja biohankkeita, jotka tuovat työtä ja toimeentuloa, mutta
tarvitaan (Puhemies koputtaa) kilpailukykyä ja tarvitaan kannustavaa veropolitiikkaa.

14.25 Touko Aalto vihr (vastauspuheenvuoro): Arvoisa herra puhemies! Muutama ra-
kentava huomio tähän keskusteluun:

Kun puhutaan ostovoimasta, on hyvä, että puhutaan ostovoimasta, mutta pitäisi puhua
siitä ostovoimasta, joka realisoituu nimenomaan kotimarkkinakysyntään. Pelkkä prosent-
tipuhe tasaprosenteista on enemmänkin keino ostaa parempi omatunto, koska ensin anne-
taan pienituloisille yksi veronkevennyseuro ja sitten ensi keväänä leikataan kaksi euroa
pois.

Henkilöyhtiöiden verotus on itse asiassa kokonaisuudessaan huokeampaa kuin osakeyh-
tiöissä. Tiedoksi edustaja Rantakankaalle tämä fakta-asia.
6



Pöytäkirjan asiakohta PTK 129/2016 vp
Eurojen käyttäminen markkinatalouden ja hallitusohjelman vastaisiin yritysverotuksen
kevennyksiin ei auta työllisyyttä, ei talouskasvua. Se toimii päinvastoin. Kiky-sopimusta
kannattaa täydentää hallituksen omilla päätöksillä. Vihreät esittivät muun muassa kunnal-
lisveron perusvähennystä ja työtulovähennystä lisättäväksi sen takia, että kotimarkkinoi-
hin realisoituva ostovoima tukisi työllisyyttä ja talouskasvua, mutta valitettavasti kokoo-
mus on tässäkin asiassa unohtanut markkinatalouden.

14.26 Paavo Arhinmäki vas (vastauspuheenvuoro): Arvoisa herra puhemies! Edustaja
Rantakangas on pyrkinyt ottamaan edustaja Pekkarisen roolin rakkikoirana, kun edustaja
Pekkarinen ei pysty puolustamaan hallitusta puhemiehen tontilta. Mutta teillä on vielä teh-
tävää siinä, että teidän argumentointinne menisi kuntoon. Nimittäin te puhuitte siitä, että
Suomen veroaste on yksi OECD-maiden korkeimmista, ja sitten puhuitte velkaisuudesta.
Puhuitte, että on yli 100 miljardia julkista velkaa. (Antti Rantakankaan välihuuto) Teidän
pitäisi nyt päättää, lasketteko te eläkemaksut osaksi verotusta, jolloin teidän prosenttinne
pitää paikkansa, mutta silloin teidän pitää myös myöntää se, että eläkekassoissa, eläkera-
hastoissa olevat rahat ovat osa julkista taloutta, jolloin Suomella ei ole euron euroa, ei sen-
tin senttiä velkaa — päinvastoin me olemme valtavasti ylijäämäinen taloutena. Te ette voi
yhtä aikaa käyttää sekä kokonaisveroprosenttia...

Ensimmäinen varapuhemies Mauri Pekkarinen: Vastauspuheenvuoro on loppuun käy-
tetty. — Seuraavana edustaja Östman, vastauspuheenvuoro on teillä eikä Arhinmäellä.

Opetelkaa faktat.

14.27 Peter Östman kd (vastauspuheenvuoro): Kiitos, arvoisa puhemies! Haluaisin sa-
noa ensiksi, että KD ei vastusta kilpailukykysopimusta. KD ei haluaisi lisätä valtionvel-
kaa, vaan ottaisimme meidän vaihtoehtobudjetissamme 112,5 miljoonaa euroa vähemmän
velkaa kuin mitä hallitus tekee.

Mutta tosiasia on se, että hallituksen esityksen mukaisesta veronkevennyksestä hyöty-
vät eniten suurituloiset, kun taas vaikutukset pienituloisille ovat käytännössä lähinnä mar-
ginaalisia. Pienituloiset ovat myös, niin kuin tässä on tullut esille useissa puheenvuoroissa,
kärsineet eniten hallituksen säästötalkoista, joten olisi oikeudenmukaista, että heidät huo-
mioitaisiin veronkevennyksissä. Siksi KD:n eduskuntaryhmä on esittänyt ansiotulovero-
tuksen kevennysten jakamista oikeudenmukaisemmin. Olemme jättäneet muutokset tulo-
veroasteikkoon meidän vaihtoehtobudjetissamme, ja ne sisältyvät myös KD:n budjettivas-
talauseeseen.

14.29 Olavi Ala-Nissilä kesk (vastauspuheenvuoro): Arvoisa puhemies! Todellakin hal-
lituksen strateginen hallitusohjelma, työn veronkevennykset ja kilpailukykysopimus toi-
mivat.

Edustaja Andersson, te ette ehkä ole ehtinyt huomaamaan, että esimerkiksi Uuteenkau-
punkiin ensi vuonna tulee 1 500 uutta työpaikkaa, laivanrakennusteollisuudessa 7 000 työ-
paikasta mennään alihankkijat mukaan lukien 15 000 työpaikkaan. (Paavo Arhinmäen vä-
lihuuto) Joka vuosi syntyy uusia työpaikkoja enemmän kuin Äänekosken tehtaalla on ko-
konaisuudessaan. Tämä on todellakin hyvää politiikkaa, jota Suomessa tehdään, ja tällä ta-
valla on luotu vakautta ja saadaan uusia työpaikkoja ja Suomi todella nousee, Varsinais-
7



Pöytäkirjan asiakohta PTK 129/2016 vp
Suomi nousee. Te olette unohtanut työmiehen. Teitä ei kiinnosta esimerkiksi se, että syn-
tyy uusia työpaikkoja. Niitä me tarvitsemme, jotta me voimme (Paavo Arhinmäen välihuu-
to) turvata hyvinvointiyhteiskunnan.

Arvoisa puhemies! Minä jään ihmettelemään, kenen asialla vasemmistoliitto tänä päivä-
nä on. En ole sitä oikein ymmärtänyt.

14.30 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen on taas hyvin hämmästynyt, (Pia Viitanen: Valitettavasti!) vaikka ei ole vielä toipu-
nut edes edellisestä hämmennyksestään. Edustaja Viitanen, Petteri Orpo ei ole vaatinut
eikä esittänyt uusia säästöjä. Petteri Orpo valtiovarainministerinä ja kokoomuksen puheen-
johtajana on tuonut esiin sen, että tarvitaan hallitukselta vielä uusia toimia työllisyyden ja
kasvun (Touko Aalto: Ei oo näkynyt!) vauhdittamiseksi, jotta tämä hallitus pystyy saavut-
tamaan hallitusohjelmassa asetetut kunnianhimoiset tavoitteet, joita ovat 72 prosentin työl-
lisyysaste ja julkisen velan taittuminen suhteessa bkt:hen (Pia Viitasen välihuuto) vuonna
2019. Taloudessa näkyy hyviä ja positiivisia merkkejä: talous kasvaa, työllisyys paranee,
työttömyys vähenee, uusia työpaikkoja syntyy, täälläkin on jo mainittu (Kari Uotilan väli-
huuto) Uusikaupunki ja Äänekoski. (Puhemies koputtaa) Tällä linjalla on edettävä ja uusia
päätöksiä tehtävä.

14.31 Pia Viitanen sd (vastauspuheenvuoro): Arvoisa herra puhemies! (Timo Heinonen:
Nyt hän hämmästyy!) Kyllä, valtionvarainministeri Orpo on ilmoittanut, että näillä luke-
milla tällä hetkellä näyttää siltä, että lisäsopeutustarve keikkuu aina tuolla parin miljardin
korkeudessa, ellei jotain tapahdu kevääseen mennessä. Tällä hetkellä hallituksen omasta-
kin parista arvioidaan, että työllisyystavoitteet eivät täyty. Se tarkoittaa sitä, että te olette
ottamassa kenties ylimääräisiä lisäleikkauksia parin miljardin edestä ensi keväänä, ja mikä
pahinta, edustaja Zyskowicz, mikä pahinta, arvoisat hallituspuolueet, te aiotte siirtää ke-
hysriihen kunnallisvaalien yli, jotta (Olavi Ala-Nissilän välihuuto) kansalaisille ei kerrot-
taisi avoimesti siitä, mitä hallitus aikoo tehdä. Tällä politiikalla, mitä hallitus tekee, työlli-
syystavoitteita ei saavuteta, velkaantumistavoitteita ei saavuteta, ja sitten hallitus kokoon-
tuu keväällä toteamaan, että hupsistakeikkaa, näin kävi, teemme lisäleikkauksia. (Touko
Aallon välihuuto) Tämä on väärin, enkä ymmärrä tätä veropolitiikkaa, sitä, (Puhemies ko-
puttaa) kuinka teillä on varaa tällaiseen ei-työllistävään veropolitiikkaan.

14.32 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen, nyt kannattaa olla aika tarkkana sen suhteen, mitä valtiovarainministeri Orpo on to-
dennut. Hän on todennut nimenomaan siten, että edessä saattaa olla jopa 1—2 miljardin eu-
ron lisäsäästöt, ellemme tee uusia toimia kasvun ja työllisyyden (Pia Viitanen: No niin!) tu-
kemiseksi. On aivan selvää, että hallituksen tavoitteena on estää lisäsäästöt tekemällä uu-
distuksia, jotka tukevat talouskasvua ja työllisyyttä, koska vain työllisyysastetta nostamal-
la voimme kestävällä tavalla parantaa valtiontalouden tasapainoa. Näitä uudistuksia miet-
timään hallitus on asettanut erilaisia virkamiestyöryhmiä: meillä on yksi työryhmä
miettimässä verotuksellisia ratkaisuja, toinen työryhmä miettimässä kannustinloukkujen
purkamista. Sen lisäksi jo hallitusohjelmassa on ollut esillä työmarkkinoiden uudistami-
nen (Puhemies koputtaa) yrittäjyyttä tukevaan suuntaan.
8



Pöytäkirjan asiakohta PTK 129/2016 vp
Ensimmäinen varapuhemies Mauri Pekkarinen: Ja nyt on vastauspuheenvuoro tämän
debatin virittäneellä edustaja Harakalla.

14.33 Timo Harakka sd (vastauspuheenvuoro): Arvoisa puhemies! Itse asiassa valtiova-
rainministeriöstä on kerrottu, että kehysriihi voidaan pitää kunnallisvaalien alusviikolla, eli
ei ole teknistä syytä siirtää sitä (Ben Zyskowicz: Kelle on kerrottu, kelle?) vaalien jälkeen,
joten kyllä se meille sopii aivan erinomaisesti. Sopiiko hallitukselle? (Pia Viitanen: Tähän
kysymykseen tarvitaan vastaus!)

Arvoisa puhemies! Kolme veropointtia:
Ensiksi, kun kotitalousvähennystä eivät voi käyttää kuin keski- ja hyvätuloiset, niin Ve-

ronmaksajat on esittänyt, että luovuttaisiin 100 euron omavastuusta — sillä saataisiin mu-
kaan paljon enemmän ihmisiä, pienituloisempiakin ihmisiä, hyödyntämään sitä. Se on
SDP:n reilumpi malli, tarttukaa siihen.

Toisekseen, niin sanottu yrittäjävähennys, se on täyttä humpuukia. Pienituloisista am-
matinharjoittajista, elinkeinonharjoittajista, 90 prosenttia verotetaan ansiotulon mukaan,
eli tämä ansiotulon alennus, jota tässä nyt käsitellään, on heille paljon merkittävämpi kuin
tämä 75 miljoonan euron käsittämätön lahja kahteen ylimpään tuloluokkaan.

Kolmanneksi, me olemme esittäneet arvonlisäveron alarajan nostamista niin, että aidos-
ti pienet yrittäjät voisivat siitä hyötyä.

14.34 Markku Pakkanen kesk (vastauspuheenvuoro): Arvoisa herra puhemies! Yrittäjä-
vähennyksestä käytiin viime viikolla ansiokas keskustelu täällä ja täällä salissa muun
muassa todettiin, että tämä arvonlisäveron alarajan nosto ei näillä näkymin ole mahdollista
EU:sta tulleen tiedon mukaan, mutta se siitä keskustelusta.

Itse pidän kotitalousvähennystä erittäin tärkeänä muotona, koska sillä pystytään työllis-
tämään, ja työllisyys on tämän kaiken a ja o, jotta näitä uusia työpaikkoja täällä Suomessa
syntyy. Tämä kotitalousvähennyksen mahdollisuus on myös mahdollisuus pienyrittäjille
mutta myös niille pienituloisille, jos he keksivät siitä oivan yrityksen tai lisäansiomuodon.

Sitten täällä on myös nostettu pariin kertaan viikkojen aikana arkkipiispa Kari Mäkisen
huomiot, ja hän on moneen kertaan hyvin asiallisesti ja varmaan totuudenmukaisestikin
kertonut, kertoi myös 6.12. meille, jotka läsnä olimme kuulemassa. Olisi ollut hyvä, että
siellä olisi ollut opposition edustajiakin. Sielläkin saatiin (Puhemies koputtaa) hyvin mon-
ta tärkeää viestiä päättäjille.

Ensimmäinen varapuhemies Mauri Pekkarinen:  Siirrytään puhujalistaan, edustaja Elo.
(Eduskunnasta: Taitaa olla Östman!) — Varsinainen puhujalista, ja siellä on edustaja Öst-
man seuraava puheenvuoron käyttäjä. 

14.36 Peter Östman kd: Kiitos, puhemies! Kun nyt sain tämän puheenvuoron, lupaan
säästää aikaa ja pidän vähän lyhyemmän puheen täältä istumapaikalta, tai seisomapaikalta
itse asiassa.

Tässä kun käytiin taas keskustelua tästä yrittäjävähennyksestä, tuli mieleen vain se, että
on se nyt ihme, että jotkut edustajat täällä tietävät paremmin kuin Suomen Yrittäjät, joka
edustaa kuitenkin Suomessa yli sataatuhatta jäsenyritystä ja jolla on ollut tämä asia kärki-
hankkeena todella todella pitkään, ja kun ottaa sitten vielä huomioon, että suurin osa näistä
Suomen Yrittäjien jäsenyrityksistä edustaa nimenomaan näitä mikroyrityksiä. Tässä mie-
9



Pöytäkirjan asiakohta PTK 129/2016 vp
lessä KD kyllä kannattaa hallituksen tavoitetta tässä asiassa, ja hallitus on tehnyt hyvän
päätöksen.

Mutta sitten, mitä tulee tähän tuloveroasteikkoon vielä, niin kyllähän se on niin, että pro-
senttimääräiset veronkevennykset kohdistuvat aina euromääräisesti suurimpina ylimpiin
tuloluokkiin. Tämä pätee myöskin muun muassa tässä yrittäjävähennysasiassa, mutta mitä
enemmän tuloja, niin yleensä sitä isompi yritys ja sitä paremmat mahdollisuudet myöskin
investoida ja luoda työpaikkoja.

No, vielä tuloveronkevennysten kohdistaminen pientä työtuloa saaville on haastavaa
mutta mahdollista esimerkiksi tulonhankkimisvähennystä nostamalla. KD:n eduskunta-
ryhmä esittää tulonhankkimisvähennyksen nostamista 750 eurosta 810 euroon vuodessa.
Tämä toimenpide lisäisi ostovoimaa, kotimaisten tuotteiden ja palvelujen kysyntää sekä
työn kannustavuutta. Tulonhankkimisvähennyksen korottamiseen tarvittava summa on 50
miljoonaa euroa, mikä voitaisiin kerätä alentamalla ylimmän tuloluokan raja 70 000 euron
vuosituloon sekä jättämällä tekemättä tälle tuloluokalle esitetyt veronkevennykset.

Mutta, arvoisa puhemies, myös nämä muutosesitykset sisältyvät KD:n vaihtoehtobud-
jettiin ja näin ollen myöskin meidän budjettivastalauseeseemme.

14.38 Paavo Arhinmäki vas: Arvoisa herra puhemies! James Bond -elokuvissa on mitä
kummallisimpia ja ihmeellisimpiä rikollisia. Yksi omituisimmista on Drax, Hugo Drax.
Hän rakensi kuuraketin ja halusi lähettää kuuhun parempia ihmisiä, luoda uuden, parem-
man maailman. Välillä tällaista samanlaista kummallisuutta on myös hallituksen politii-
kassa, erityisesti veropolitiikassa ja toisaalta politiikassa, joka liittyy sosiaaliturvaan. Kun
hallitus aloitti, painotettiin sitä, että tämän hallituksen tehtävä on huolehtia oikeudenmu-
kaisuudesta, pyrkiä syrjäytymistä estämään. Nyt on perustettu erilaisia työryhmiä pohti-
maan sitä. Mutta kun katsoo, mitä politiikkaa hallitus tekee, niin se on täysin päinvastaista
kuin mitä nämä työryhmät on laitettu selvittämään ja mitä puheissa sanotaan. (Susanna
Huovinen: Näin on!) 

Nyt käsittelyssä on veropolitiikka, ja ei tätä voi millään mittapuulla pitää oikeudenmu-
kaisena. Silloin kun vasemmisto oli hallituksessa viime kaudella, joka ikisen kehysriihen,
joka ikisen budjetin yhteydessä arvioitiin tehtyjen päätösten tulonjakovaikutukset, sekä ve-
ropäätösten että sosiaaliturvaan kohdistuvien päätösten, ja tämän seurauksena hallituksen
politiikka kavensi tuloeroja ja vähensi köyhyyttä. Tämän laskelman on tehnyt muun muas-
sa Nordea Bank. Jos ette usko eduskunnan tietopalvelua, niin kyllä te nyt varmaan Norde-
aa vähintään uskotte.

Jos sitten katsoo taas, mitä tämän hallituksen veropolitiikka merkitsee, niin siitä on
unohdettu kokonaan esimerkiksi ne silloisen puheenjohtajan, nykyisen ministeri Timo Soi-
nin puheet ennen vaaleja, joissa hän sanoi, että Suomessa on noin miljoona ihmistä, jotka
tienaavat tuhat euroa tai vähemmän, ja heiltä ei saa, heiltä ei voi, heiltä ei kannata leikata.
Mitä tämä hallitus tekee? Leikkaa näiltä kaikkein pienituloisimmilta ihmisiltä. Ensimmäis-
tä kertaa koskaan leikataan kansaneläkkeitä, tasoleikkaus. Miten tämä on mahdollista, kun
hallituksen toiseksi suurin puolue ennen vaaleja sanoi, että näiltä ihmisiltä ei saa, ei voi
eikä kannata leikata? Myös nykyinen pääministeri Juha Sipilä sanoi, että perusturvasta ei
leikata. Kun toimittaja tarkensi, että onko tämä lupaus: "Kyllä, perusturvasta ei leikata."
No, mitä tehtiin? Täällä on leikattu eläkkeitä, työttömyyskorvauksia, sairauspäivärahoja,
opintotukea, kaikkein pienituloisimmilta leikataan. No, miten tämä toinen puoli sitten,
joka on nyt verotuksen kautta käsittelyssä, mitä siinä tehdään? No, veronalennukset anne-
10



Pöytäkirjan asiakohta PTK 129/2016 vp
taan kaikkein hyvätuloisimmille. Totta kai kun prosentuaalisesti veronalennuksia anne-
taan, hyötyvät tästä hallituksen veropolitiikasta euromääräisesti kaikkein suurituloisimmat
eniten mutta myös prosentuaalisesti. 

Eihän siinä ole mitään laitaa, että yli 7 500 tai yli 7 000 euroa kuukaudessa tienaavat
hyötyvät kaikkein eniten hallituksen veropolitiikasta. Ja samaan aikaan, kun laittaa nämä
leikkaukset ja veropolitiikan yhteen, niin pienituloisimmilla, kahdella alimmalla tulodesii-
lillä, käteen jäävät tulot tulevat vähenemään. Eli hallitus antaa eniten heille, joiden palkat
ovat yli seitsemän tonnia, ja ottaa pois niiltä, joilla on kaikkein pienimmät tulot. Hallitus
ottaa pois kaikilta eläkeläisiltä, jotka saavat alle 2 500 euroa kuukaudessa eläkettä, eli 95
prosentilta eläkeläisistä. Mihin unohtuivat ne lupaukset, joita eläkeläisille ennen vaaleja
annettiin? Nyt 5 prosenttia eläkeläisistä jonkun verran hyötyy, 95 prosentilla käteen jäävät
tulot pienenevät. Ja miten tämä vaikuttaa siihen työllisyyteen, josta puhuttiin? No, tämä on
juuri se joukko, joka käyttää jokaisen euron ja jokaisen sentin kotimaiseen kysyntään, luo
työpaikkoja, työllisyyttä, antaa sysäyksen talouskasvuun. Te leikkaatte siltä mahdollisuu-
det. Tämä politiikka tehdään sen nimissä, ettei saa velkaantua. No, mitä kun katsoo ensi
vuoden budjettia, niin hallitus ottaa enemmän velkaa kuin tänä vuonna ja enemmän kuin
viime vuonna. Eli hallitus ottaa velkaa, jotta voisi laskea isotuloisten verotusta, ja se on ai-
kamoista kuurakettipolitiikkaa.

Arvoisa herra puhemies! Nämä laskelmat on tuotettu eduskunnan tietopalvelulla, niitä
hallitus ei tehnyt, ja kun niitä on käynyt läpi, niin ei voi kuin sanoa, että kaikki, mitä eri-
tyisesti perussuomalaiset mutta mitä myös pääministeri Sipilä ennen vaaleja sanoi, kaikki
nämä lupaukset on petetty, ne on syöty, ne on unohdettu, ja sen tuloksena meillä on tilan-
ne, jossa tuloerot kasvavat, köyhyys lisääntyy — eläkeläisköyhyys, lapsiperheiden köy-
hyys — ja sen seurauksena taskut pullottavat entistä enemmän niillä, joilla on jo valmiiksi
paljon. Samaan aikaan valtio ottaa enemmän lainaa.

Arvoisa herra puhemies! Tältä pohjalta on helppo kannattaa kaikkia kolmea edustaja
Uotilan tekemää lausumaesitystä.

14.44 Krista Kiuru sd: Arvoisa puhemies! Edustaja Harakka kävi esittelemässä oman
vaihtoehtomme tuloveroasteikkolain muutoksista sekä niistä muutoksista, jotka näiksi
muiksi laeiksi esiteltiin tässä hallituksen esityksessä. Tältä osin totean, arvoisa puhemies,
että kannatan edustaja Harakan tekemiä muutosesityksiä vastalauseemme mukaisina tähän
hallituksen esitykseen, ja lisäksi totean, että täällä on useita vastalauseen lausumaehdotuk-
sia, joita myös kannatan. Ja toivon, että nämä muutokset tulevat voimaan vastalauseemme
mukaisina, kuten edustaja Harakka jo edellä kävi niitä avaamassa.

Arvoisa puhemies! Joitakin keskeisiä linjauksia on hyvä tästä vielä todeta. Minusta on
käsittämätöntä se, että näin vaikeassa taloudellisessa tilanteessa ollaan tultu siihen loppu-
tulokseen hallituksen puolelta, että erityisesti yhteiskunnan kaikkein varakkaimmat olisi-
vat tässä tilanteessa oikeutettuja verojen kevennyksiin. On ihmeellinen asia, että samalla,
kun erityisen pienituloisten ihmisten, niin eläkeläisten kuin muidenkin, ostovoima kaven-
tuu, silti kilpailukykysopimuksen vaikutuksia tasattiin eri tulotasoilla niin, että ne antavat
saman prosentuaalisen verojen alennuksen, mikä johtaa tietenkin siihen, että suurituloisil-
le näin koituu suurin hyöty. Sitä voi kysyä ja ihmetellä, miksi tällainen linjavalinta tehtiin.
Me kannatamme sitä, että ensinnäkin tuloverotuksen osalta palataan takaisin vuoden 2015
asteikoille. Sen tulojakovaikutukset ovat yhteiskunnan politiikan kannalta kestävämmät, ja
tältä osin emme kannata näitä hallituksen tekemiä ratkaisuja. 
11



Pöytäkirjan asiakohta PTK 129/2016 vp
Mitä tulee siihen, millä tavalla sitten pääomaverotuksessa toimittaisiin: Esitämme, että
omistamisen verotusta voisi kohtuudella myöskin tällaisena aikana korottaa. Sillä tehtäi-
siin parhaiten todeksi se edustaja, pääministeri Sipilän suuri hokema siitä, että kaikki on pi-
dettävä mukana. Näin ollen myös suurituloiset on (Puhemies koputtaa) pidettävä mukana.

14.47 Sari Essayah kd: Arvoisa puhemies! Muutama sananen tästä tuloveroasteikkolais-
ta. Ihan niin kuin edustaja Östman tuossa aiemmin totesi, KD tukee kiky-sopimusta, mutta
me kuitenkin jakaisimme tätä veronkevennysvaraa oikeudenmukaisemmin kuin mitä hal-
litus tekee ja tekisimme sen kahdella esityksellä. Nämä esitykset ovat myöskin kustannus-
neutraaleja. 

Ensinnäkin tätä solidaarisuusveron alarajaa olisimme valmiit laskemaan 70 000 euroon
ja siitä saadun noin 50 miljoonan euron potin käyttäisimme tulonhankkimisvähennyksen
nostamiseen 750 eurosta 810 euroon. Tämä olisi sellainen toimenpide, joka lisäisi ostovoi-
maa erityisesti kaikkein pienituloisimmille henkilöille. Tiedämme sen, että varmasti näit-
ten ihmisten kulutus suuntautuisi ennen kaikkea kotimaisten tuotteitten, kuten esimerkiksi
ruuan ja palvelujen, kysyntään. Tämä myöskin lisäisi työn kannustavuutta.

Toinen tapa, millä tekisimme tämän veronkevennyksen oikeudenmukaisemmaksi, olisi
se, että haluaisimme asettaa pääomatuloja yli 70 000 euroa ansaitseville uuden prosentti-
luokan, eli 36 prosentin verotus näille henkilöille, jotka ansaitsevat yli 70 000 euroa pää-
omatuloja. Se tekisi valtion budjettiin noin 52 miljoonaa euroa lisää. Tällainen uusi mak-
suluokka pienentäisi tuloeroja oikeudenmukaisella tavalla, ja se toisi todellakin nämä suu-
rituloiset aiempaa suuremmalla osuudella mukaan tämän pitkittyneen talouslaman (Puhe-
mies koputtaa) kustannusten maksamiseen. Kristillisdemokraattien vaihtoehtobudjetissa
nämä kohdat tuovat todellakin sinne tulopuolelle yli 100 miljoonaa euroa, ja haluamme
osoittaa, että kyllä, voimme tehdä (Puhemies koputtaa) oikeudenmukaisempaa politiikkaa.

14.49 Pia Viitanen sd: Arvoisa herra puhemies! Tuossa edellä jo esiteltiinkin SDP:n kes-
keiset verotukselliset linjat, jotka lähtevät siitä, että ne ovat oikeudenmukaisempia ja me
emme tuhlaisi veronkevennysvaraa sellaisiin hyväosaisia suosiviin esityksiin, jotka kai-
ken kukkuraksi eivät edes lisää työpaikkojen määrää tai työllisyyttä.

Puhemies! SDP:n veropoliittisessa vaihtoehdossa 95 prosenttia palkansaajista ja eläk-
keensaajista hyötyy enemmän kuin hallitus esittää. 95 prosenttia. Pienituloinen palkansaa-
ja ja pienituloinen eläkkeensaaja, työtön ihminen — heidän osaltaan meidän veroratkai-
summe olisi oikeudenmukaisempi ja reilumpi kuin hallituksen on. Haluan myös tässä yh-
teydessä edelleen kiinnittää huomiota siihen samaan, mihin tässä jo useissa puheenvuo-
roissa on kiinnitetty, että hallituksen verolinja suosii suurituloisia, piste. Kaikkein pienitu-
loisimpien ostovoima jää miinukselle, mikä minusta on hyvin ikävää, samoin kuin se, että
pieni- ja keskituloisen eläkkeensaajan ostovoima jää miinukselle hallituksen ratkaisuissa.
Kun kuuntelee näitä salin oikean laidan puheita, niin tulee ihan mieleen, että tunnetteko te
edes omien esitystenne seuraukset ja merkityksen. Kannattaa katsoa ne tietopalvelun las-
kelmat ostovoimasta: miinusmerkkiä näyttää. Hyvätuloiset hyötyvät hallituksen veropoli-
tiikasta ja pieni- ja keskituloiset eivät hyödy, ja se ei ole kerta kaikkiaan oikein.

Täällä käytiin hyvin läpi näitä hallituksen leikkauksia. Hallitus leikkaa perusturvasta,
hallitus leikkaa työttömiltä ja antaa samaan aikaan hyväosaisimmille verohelpotuksia. Ei
ihme, että on käymässä niin, kuin nyt näyttää, että hallitus tällä politiikallaan ei lisää oikeu-
denmukaisuutta yhteiskunnassa, mutta eipä lisää myöskään työllisyyttä ja työpaikkojen
12



Pöytäkirjan asiakohta PTK 129/2016 vp
määrää tässä ja nyt. Oli muuten viimeksi Juhana Vartiainen, kokoomuksen kansanedustaja
ja taloustieteilijä, joka totesi, että näihin työllisyystavoitteisiin ei tulla pääsemään. Julki-
suudessa on todettu — minä täällä aikaisemminkin olen kysynyt, edustaja Zyskowicz ja
kumppanit: eräänä viikonloppuna ministeri Orpo puhui jopa 2 miljardin sopeuttamistar-
peesta pahimmassa tapauksessa, ja samana viikonloppuna pääministeri Sipilä hieman top-
puutteli, että josko näin onkaan. Kyllä me nyt haluamme vastauksen siihen, onko hallituk-
selta tulossa julmia lisäleikkauksia jälleen, koska hallitus tekee politiikkaa, jossa työpaikat
eivät lisäänny eikä kasvu lisäänny vaan mennään väärään suuntaan.

Toinen kysymys, aivan olennainen kysymys, minkä olemme täällä herättäneet, ja siihen
emme ole saaneet tyydyttävää vastausta, on se, puhemies, onko hallitus todellakin nyt päät-
tämässä niin, että se aikoo pitää kehysriihensä, jossa näitä mahdollisia lisäleikkauksia, ar-
vovalintoja tehdään, vasta kunnallisvaalien jälkeen. Hallituksella ei ole mitään estettä käy-
dä tätä riihtä ennen kunnallisvaaleja. Se on varmasti teknisesti mahdollista, ja tarvittavat
ennusteet siihen mennessä tulevat, jos niin halutaan. Mutta tässä nyt tulee väistämättä, pu-
hemies, mieleen sellainen kysymys, että halutaanko tässä tahallisesti näitä talouspäätöksiä
siirtää kunnallisvaalien jälkeiseen aikaan. Se on mielestäni väärä politiikka, ja toivoisin
saavani siihen hallituspuolueilta ja myös koko hallitukselta vastauksen.

Puhemies! Tähän ihan loppuun sanon kotitalousvähennyksestä, mistä täällä jo heräsikin
debatissa joitain näkemyksiä. SDP kyllä kannattaa ehdottomasti kotitalousvähennystä
mutta esittää siihen paremman ratkaisun kuin mitä hallitus esittää. Omavastuun poistami-
sella useampi pienituloinen pääsisi kotitalousvähennyksen piiriin, ja me haluaisimme laa-
jentaa kotitalousvähennystä myös siten, että se koskisi myös kerros- ja rivitaloasukkaita,
mikä on ollut paljon kansalaisten toiveena. Olen siitä aiemminkin puheenvuoroja käyttä-
nyt ja saanut paljon palautetta ihmisiltä. Ja me tiedämme kaikki, että tällä hetkellä jos kos-
ka meillä on aika iso peruskorjausten aika, peruskorjausten tarve, ja niinpä myös työllisyy-
den näkökulmasta olisi hyvin viisasta näinä aikoina tukea peruskorjaamista. Viime kaudel-
lahan Valtion asuntorahasto ARAn rahoista käytettiin ylimääräiset 155 miljoonaa, puhe-
mies, peruskorjauksen tukemiseen lähiökerrostaloissa, ja mielestäni tämän kaltainen ide-
ointi on edelleen tarpeen. Näin me saisimme lisää myös työtä tähän tilanteeseen, mihin työ-
tä vahvasti tarvitsemme.

Mutta näillä eväillä, puhemies, toivon, että saan vastauksia kysymyksiin kehysriihestä ja
sen ajankohdasta ja lisäleikkauksista. Hallituksen työryhmissä, toden totta, käsitellään
työllistäviä toimia, hallituksen työryhmissä käsitellään eriarvoisuuden estämistä — ja
päinvastoin teot tässä ja nyt puhuvat aivan toista. Eli nyt tarvitaan suunnanmuutos.

14.54 Ben Zyskowicz kok (vastauspuheenvuoro): Arvoisa herra puhemies! Edustaja Vii-
tanen sanoi sanatarkasti seuraavaa: "Hallitus tekee politiikkaa, että ei työllisyys lisäänny, ei
kasvu lisäänny." (Pia Viitasen välihuuto — Leena Meri: Piste!) Edustaja Viitanen puhui
varmasti edellisestä hallituksesta, missä hän itse oli mukana, sillä nykyisen hallituksen ai-
kana päinvastoin työllisyys lisääntyy ja kasvu lisääntyy. Tämä ei tietystikään ole yksin-
omaan hallituksen ansiota, mutta kyllä se on myös hallituksen ansiota. On pystytty teke-
mään sellaista politiikkaa, joka lisää työllisyyttä, antaa tukea talouskasvulle. Tätä politiik-
kaa on tärkeä jatkaa. Tämä hallitus, toisin kuin edellinen hallitus, ei kirjaa hallitusohjel-
maan työllisyystavoitetta ja sitten unohda sitä. Tämä hallitus seuraa työllisyystavoitteen ja
tasapainotavoitteen toteutumista ja, kuten täällä on todettu, on valmis uusiin toimenpitei-
siin näihin tavoitteisiin pääsemiseksi.
13



Pöytäkirjan asiakohta PTK 129/2016 vp
14.55 Pia Viitanen sd (vastauspuheenvuoro): Arvoisa puhemies! Tätä minä pelkäänkin,
edustaja Zyskowicz, että te olette valmiit uusiin tasapainotustoimiin, jotka suomeksi tar-
koittavat, että te leikkaatte lisää pienituloisimmilta, työttömiltä perusturvaa, mitä ikinä.
Tämä hallitus tekee väärää politiikkaa. Se ei ole työllistävää politiikkaa, ja se on epäoikeu-
denmukaista politiikkaa. Nythän näyttää siltä kuin sosialidemokraatit ovat koko viime syk-
syn, koko viime kevään, koko tämän syksyn varoittaneet, että ellei tehdä työllisyystoimia
tässä ja nyt, niin joudutaan kierteeseen, että huomataan, että velkaantuminen lisääntyy, niin
kuin hallitukselta nyt lisääntyy, ja sen kautta joudutaan sitten ideologisesti tekemään taas
lisää leikkauksia. Tästä on, edustaja Zyskowicz, kyse. Ja mitä tulee työllisyyden kohentu-
miseen, niin ne viime kaudella tehdyt satsaukset muun muassa infraan ja muuhun tuottavat
nyt jonkin verran tulosta. Samoin Karhisen lyhennysvapaat ovat tainneet sykkiä talouteen,
tuoda enemmän sykettä kuin hallituksen toimet yhteensä.

Puhemies! Tämä on vakava paikka. Ennen kaikkea haluan kuuluttaa verotuksen oikeu-
denmukaisuutta (Puhemies koputtaa) tässä yhteydessä, kun te kehtaatte antaa veronkeven-
nyksiä kaikkein hyväosaisimmille.

Ensimmäinen varapuhemies Mauri Pekkarinen: Myönnän tässä debatin osassa vielä
vastauspuheenvuorot edustajille Meri, Kiuru ja Zyskowicz, ja sen jälkeen siirrymme puhu-
jalistaan.

14.56 Leena Meri ps (vastauspuheenvuoro): Arvoisa puhemies! Unohditte, edustaja Zys-
kowicz, tuosta sanan "piste" vielä sitaattien perästä. Täällä kun on kuunnellut nyt puolitois-
ta vuotta näitä keskusteluja, niin tuntuu, että SDP:llä on semmoinen käsitys, että kun he
vain kertovat jonkun asian, niin se on näin ja piste ja sitä kaikki kuunnelkoot. 

Tässä itse asiassa katson juuri Tilastokeskuksen tilastoja ensimmäiseltä vuosineljännek-
seltä. Yksityisiä työpaikkoja, avoimia työpaikkoja on tullut yli 10 000 lisää, ja tällä hetkel-
lä 82 prosenttia eli 25 200 on yksityisten yritysten tarjoamia työpaikkoja, kun se oli vuosi
sitten 72 prosenttia. Eli kyllä minun mielestäni tämä linja on työllistävä linja eikä työttö-
myyttä edistävä linja, kuten te sanoitte, ja ehkä on silloin parempi, kun sanoo "piste" pe-
rään, tulee vielä uskottavampi.

14.57 Krista Kiuru sd (vastauspuheenvuoro): Arvoisa puhemies! Kyllä talouden kuva on
edelleenkin synkkä, ja synkäksi se jää, vaikka kuinka täällä hallituspuolueet pitäisivät pu-
heenvuoroja paremmasta tulevaisuudesta. Kasvu on jäänyt heikoksi ja jää näillä toimin,
joita hallitus esittää ensi vuodelle tehtäväksi. 

Työllisyyden hoidossa ikävintä on se, että pitkäaikaistyöttömyydestä on muodostunut
aivan uusi, valtaisa ongelma, ja tässä hallitus on tekemässä jo ensi vuodelle historiaa, aina-
kin Guinnessin historiaa, siinä, miten pitkäaikaistyöttömyyteen ei pystytä hakemaan uusia
lääkkeitä. Siltä osin myös valtiovarainvaliokunnassa on jouduttu pohtimaan sanatarkasti
niitä kirjauksia, joilla tiistaina tullaan. Kyllä on osoittautumassa, että hallituksen työlli-
syystavoite ei tule toteutumaan, (Puhemies koputtaa) ja myöskään ne toimet, joilla sitä yri-
tetään toteuttaa, eivät riitä.

Ensimmäinen varapuhemies Mauri Pekkarinen: Viimeinen vastauspuheenvuoro tähän
debattivaiheeseen, edustaja Zyskowicz.
14



Pöytäkirjan asiakohta PTK 129/2016 vp
14.59 Ben Zyskowicz kok (vastauspuheenvuoro): Arvoisa puhemies! Edustaja Viitanen,
en puhunut uusista tasapainotustoimista vaan päinvastoin puhuin sellaisista uudistuksista,
joilla pyritään välttämään uusien säästöjen tarve. Nämä uudistukset, joita hallitus valmis-
telee puoliväliriiheensä, liittyvät juuri työllisyyden edistämiseen. Mikäli pystymme vauh-
dittamaan talouskasvua, edistämään työllisyyttä, silloin pystymme välttämään uudet sääs-
tötoimet. Nämä uudistukset, joilla pyritään talouskasvua ja työllisyyttä edistämään, liitty-
vät esimerkiksi kannustinloukkujen purkamiseen, liittyvät esimerkiksi työmarkkinauudis-
tuksiin ja liittyvät esimerkiksi myös veroratkaisuihin. Sen lisäksi on hyvä tarkastella esi-
merkiksi perhevapaajärjestelmää. Tästä tässä oli kyse.

Ensimmäinen varapuhemies Mauri Pekkarinen: Ja puhujalistaan, edustaja Aalto. —
Arvoisat edustajat, se, että samat edustajat käyvät samasta asiakohdasta kaiken aikaa de-
battia ilman, että puheenvuorot ollenkaan listalla edistyisivät, ei ole hyvästä. Siitä syystä
myönnän aina aika ajoin vissin debattivaiheen, mutta sitten pitää päästä eteenpäin, ja pala-
taan taas debattiin, kun joku herättää riittävän kiinnostavalla tavalla aiheet, mielellään
myös uudesta fokuksesta, uuden debatin syntymiseen.

15.00 Touko Aalto vihr: Arvoisa puhemies! Osittain juuri näin tein, kirjoitin kommentti-
puheenvuoroja tänne varsinaisen puheenvuoroni sisään, voin niitä avata tässä näin.

Edustaja Meri toi ihan hyvin esiin Tilastokeskuksen sarjat. Niistä kannattaa katsoa kau-
sitasoitettua sarjaa, joittei tehdä semmoista virheanalyysiä, että katsotaan satunnaisotan-
nalla joku yksi luku täältä ja toinen luku täältä näin, koska ne eivät kerro totuutta. Ne kau-
sitasoitetut sarjat, ne ovat se olennainen asia, joka kertoo työllisten määrästä kaikkein eni-
ten, ja tällä hetkellä työllisten määrä on siinä aika vaakasuora tolppa — sen voi varmistaa
vaikka edustaja Juhana Vartiaiselta — se on aika olennainen asia. Kaikkein eniten ne vii-
me vaalikauden lopun isot investoinnit näkyvät työllisten määrän lisääntymisessä, mutta
muuten tämän vaalikauden toimet, vaikka haluttaisiin, että niillä olisi merkittäviä työlli-
syysvaikutuksia, eivät olisi ehtineet vielä realisoitumaan, joten siltäkin osalta edustaja Zys-
kowiczin kommentit olivat hieman enemmän poliittisia kuin faktuaalisia.

Mitä tulee valtiovarainministeri Orpon puheisiin, ja mitä edustaja Viitanen toi esiin ihan
ansiokkaasti, niin itse asiassa budjetin lähetekeskustelussakin valtiovarainministeri Orpo
toi esiin sen, että jos tähän 72 asteen työllisyysastetavoitteeseen ei päästä, niin hallituksen
talouspolitiikalta häviää pohja pois. Ja jos ei sitten saada mitään uusia toimia vaikuttamaan
riittävästi, niin joudutaan tosiaan arvioimaan nämä uudet leikkaukset, 1—2 miljardia eu-
roa. Toki ihmeiden aika ei ole ohi. Mutta löytääkö edustaja Zyskowicz yhtään ekonomis-
tia, joka sanoisi, että työllisyysastetavoite ei ole karkaamassa, yhtäkään ekonomistia, joka
sanoisi, että tähän on ihan realistista päästä? Aika heikossa on. Tämä kertoo siitä, että se
paine niihin uusiin leikkauksiin on täysin ilmeinen. Mutta siinä on se iso ongelma, että jos
mennään näihin uusiin leikkauksiin, niin se talouden negatiivinen kierre syvenee ja uutta
kasvua ei pääse syntymään oikein mistään ja myös valtion veroeurot heikkenevät, joudu-
taan tämmöiseen hysteeriseen tilanteeseen, jossa käytännössä talouden potentiaali tippuu
ja se realisoituu myös talouden tuotannon pienentymisenä myöhemmin. Tämä on se asia,
se negatiivinen kierre, mistä ekonomistit hyvin usein varoittavat. Suomi on siinä tilantees-
sa, jos joudutaan tähän uuteen leikkauskierteeseen, että koska uutta kasvua ei synny mis-
tään, budjetti budjetilta talous supistuu ja pienentyy jatkuvasti, niin se kierre vain syvenee,
ja uutta kasvua ei pääse syntymään oikeastaan mistään. Sen takia olisi hirveän keskeistä
15



Pöytäkirjan asiakohta PTK 129/2016 vp
löytää niitä työllisten määrää lisääviä isoja rakenneuudistuksia myös tässä kiky-Suomessa.
On paljon odotuksia ja toiveita sinne työllisyysryhmään, mutta pelkään pahinta, että isoi-
hin asioihin, ennen kaikkea meidän verojärjestelmään, ehkä sosiaaliturvajärjestelmään, ei
olla pääsemässä, koska ne ovat niin ristiriitaisia ja ennen kaikkea meidän työmarkkinajär-
jestöt kummaltakin laidalta vastustavat kaikkein isoimpia muutoksia, joilla työllisten mää-
rää aidosti saataisiin ylös, millä kansantalouteen tehtyjä työtunteja voitaisiin lisätä, ja se on
se meidän kaikkien kannalta ongelmallinen, iso asia.

Siinä oli niitä kommentteja, se oli se debattipuheenvuoro.
Varsinainen puheenvuoroni, minkä pyysin, liittyy sitten siihen, että kun euroja on käy-

tössä vähän, ne pitäisi käyttää talouden ja työllisyyden ja sosiaalisen oikeudenmukaisuu-
den kannalta erityisen harkiten. Nyt näitä euroja on käytetty hallitusohjelman verolinjauk-
sen vastaisesti, terveen markkinatalouden vastaisesti ja talouden ja työllisyyden kannalta
tehottomasti ja siten, että köyhyys ja eriarvoisuus eivät pienene, päinvastoin ne erot vain
suurenevat. Siinä ei ole minkäänlaista järkeä, ei sosiaalisen oikeudenmukaisuuden kannal-
ta, ei kansantalouden kannalta eikä kansantaloustieteen kannalta. Fakta on se, kun katsoo
hallituksen verolinjaa, että, kuten muun muassa Roope Uusitalo talouspolitiikan arviointi-
neuvostosta on sanonut, miksi turhaan kaventaa finanssipolitiikan keinovalikoimaa ankku-
roimaan joitakin tiettyjä tavoitteita, jotka ovat puhtaasti vain poliittisia eivätkä millään ta-
paa auta työllisyyttä tai talouskasvua. Kysymys on puhtaasta ideologiasta, poliittisesta ide-
ologiasta, eikä mistään tutkitusta asiantuntijatiedosta. Siksi se fakta on, että ainoat, joita
hallituksen verolinja oikeasti hyödyttää, ovat ylimmät tulodesiilit. Se, mitä pienituloinen
ihminen joutuu sitten miettimään, niin sitä, että yksi saatu veronalennuseuro käytännössä
johtaa siihen, että ensi keväänä uudessa leikkauskierroksessa se tarkoittaa, että ensin pie-
nituloinen saa yhden veronalennuseuron ja ensi keväänä leikataan kaksi euroa pois. Se ei
hyödytä kansantaloutta, ei ostovoimakehitystä, ei tasaa tuloeroja vaan toimii oikeastaan
kaikkia näitä tavoitteita vastaan. Sen takia vihreät ovat vaihtoehtobudjetissaan lähteneet
siitä, että kiky-sopimus tarvitsisi rinnalleen sitten tuloeroja ja köyhyyttä tasaavaa politiik-
kaa, ja olemme esittäneet edellisen kerran, kun tätä tuloveroasteikkolakia käytiin läpi, to-
siaan perusvähennykseen reilua korotusta ja työtulovähennykseen reilua korotusta. Näillä
on se hyvä vaikutus, että ne eivät vaikuta pelkästään palkansaajiin vaan myös etuuksien
saajiin, eläkeläisiin.

Kun fakta on se, että tutkitusti pienituloisille annettu euro tulee työllisyyden ja ostovoi-
makehityksen kautta takaisin kansantalouden kiertoon ja se olisi vain hirveän fiksua so-
siaalisen oikeudenmukaisuuden ja talouskasvun ja kaiken kestävän kehityksen kannalta,
niin sen takia vihreät esittävät tässä tuloveroasteikkolain toisessa käsittelyssä yhden hurs-
kaan toiveen lausuman muodossa, ja toivon, että eduskunta sitä kunnioittaisi. 

Esitän vastalauseen lausumaehdotuksena seuraavaa: "Eduskunta edellyttää, että hallitus
huomioi päätöksenteossaan erityisesti pieni- ja keskituloisten ostovoiman kehityksen ja tu-
lonjaon oikeudenmukaisuusvaikutukset." — Kiitoksia.

15.07 Li Andersson vas: Arvoisa puhemies! Hallitushan nyt selvästi pohtii keinoja torjua
eriarvoisuutta, ja on sinänsä ihan perusteltua myöskin kysyä, onko eriarvoisuuden vähen-
täminen mahdollista, kun samanaikaisesti tehdään isoja säästöpäätöksiä. Ilmiselvästi se on
mahdollista, kun tarkastelee niitä tuloksia, mitä edellisellä hallituskaudella saatiin aikai-
seksi, jolloin tehtiin mittavia sopeutustoimia mutta siitä huolimatta tuloerot kapenivat.
16



Pöytäkirjan asiakohta PTK 129/2016 vp
Mitkä ne syyt olivat? Kaksi keskeistä syytä: ensimmäinen on se, että joka ikisen budjet-
tiriihen ja myöskin veromuutoksen yhteydessä laskettiin ja selvitettiin tehtyjen päätösten
tulonjakovaikutuksia, ja toinen on se, että hallitus päätti historiallisesta korotuksesta per-
usturvaan. Näillä päätöksillä oli myöskin todellisia seurauksia, eli siitä huolimatta, että an-
karia sopeutustoimia tehtiin ja julkisia menoja vähennettiin, eriarvoisuus ei kasvanut.

Mitä hallitus nyt tekee? Linja on selvästi muuttunut erittäin radikaalilla tavalla. Hallitus
leikkaa kaikista pienituloisimpien suomalaisten toimeentuloa eli leikkaa perusturvasta,
kansaneläkkeistä, vanhempainrahoista, lapsilisistä ja työttömyysturvasta samanaikaisesti,
kun tehdään veroratkaisuja, joita kohdennetaan niin, että ne hyödyttävät kaikista suuritu-
loisimpia suomalaisia. Se näkyy sekä näissä erikseen päätetyissä vähennyksissä, kuten pe-
rintö- ja lahjaveron keventämisessä ja yrittäjävähennyksessä, että myöskin tässä esitykses-
sä ansiotuloverotuksen keventämiseksi, joka, kuten tiedämme, hyödyttää eniten yli 7 000
euroa kuussa tienaavia suomalaisia.

Arvoisa puhemies! Lyhyt kommentti vielä tästä työllisyydestä. On aivan totta, että tämä
yleinen tilanne nyt on parantumassa. Se näkyy erityisesti rakennusalalla, rakentamisen vo-
lyymin kasvussa ja myöskin telakkateollisuuden osalta, (Puhemies koputtaa) mutta onko
tämä hallituksen esittämien toimenpiteiden ansiota?

Ensimmäinen varapuhemies Mauri Pekkarinen: Nyt pyytäisin edustajaa puhujapönt-
töön, niin pysytään pelisääntöjen mukaisessa menettelyssä. (Puhuja siirtyi puhujakorok-
keelle)

Arvoisa puhemies! Kiitän, jatkan tästä. — Eli on aivan totta, että yleinen työllisyystilan-
ne nyt näyttäisi parantuvan hieman. Se näkyy siis rakentamisen volyymissa, josta iso kii-
tos myöskin kuuluu isoille kunnille Suomessa, jotka ovat tehneet melko mittavia investoin-
tipäätöksiä, ja sitten se näkyy muun muassa Länsi-Suomessa telakkateollisuuden ja auto-
teollisuuden puolella.

Mutta se keskeisin kysymys nyt on se, onko tämä kehitys hallituksen ansiota vai ei ja mi-
ten nämä konkreettiset esitykset, joita me tänään käsittelemme, vaikuttavat työllisyyteen.
Mitä hallitus itse arvioi niiden työllisyysvaikutusten olevan? Kilpailukykysopimus, kuten
tiedämme, ei ole vielä edes voimassa.

Minä olen tässä salissa kysynyt valtiovarainministeri Orpolta, onko hallitus selvittänyt
näiden ansiotuloveron kevennysten työllisyysvaikutuksia. Minä en saanut häneltä vastaus-
ta, mutta se vastaus, minkä olen ministeriöstä saanut, on se, että epävarma arvio on noin
8 000 työpaikkaa. Se on aika vähän ottaen huomioon, miten paljon valtio nyt menettää ve-
rotuottoja näiden ansiotuloveron kevennysten seurauksena. (Teuvo Hakkaraisen välihuu-
to)

Mitä tulee esimerkiksi yrittäjävähennykseen, niin hallituksen omassa esityksessä tode-
taan, että yrittäjävähennyksellä ei tule olemaan mitään merkittäviä työllisyyttä edistäviä
vaikutuksia.

Joten jos halutaan veroratkaisuilla edistää työllisyyttä, niin silloin veronkevennykset
kannattaisi kohdistaa selvästi pienituloisiin, jolloin tämä lisäraha menee kulutukseen ja sitä
kautta myöskin eteenpäin kansantalouden kiertoon, hyödyttää palveluita ja tuotteita myy-
viä pieniä yrittäjiä suomalaisilla kotimarkkinoilla. (Touko Aallon välihuuto) Sitähän nämä
hallituksen esittämät veronkevennykset eivät tee. Nämä eivät siis ole työllisyyden kannal-
17



Pöytäkirjan asiakohta PTK 129/2016 vp
ta perusteltuja, vaan ennen kaikkea nämä lisäävät jo valmiiksi hyvätuloisten suomalaisten
käytettävissä olevia tuloja.

15.11 Ben Zyskowicz kok (vastauspuheenvuoro): Arvoisa herra puhemies! Täällä kes-
kustelussa aikaisemminkin on sanottu, että kun tuloveroasteikkoon tehdään kautta linjan
0,6 prosenttiyksikön alennus, niin se hyödyttää eniten suurituloisia sekä euromääräisesti
että suhteellisesti. No, euromääräisesti luonnollisesti, aivan kuten tasaiset tuloveron kiris-
tyksetkin euromääräisesti kirpaisevat eniten suurituloisia. Mutta mitä suhteellisuuteen tu-
lee, niin ymmärtääkseni, kun tehdään kautta linjan samankokoinen veronalennus, niin suh-
teellisesti se hyödyttää tietysti enemmän pienituloisia, koska 0,6 prosenttiyksikköä on pie-
nemmästä veroprosentista enemmän kuin suuremmasta veroprosentista.

Mitä sitten tulee näihin vaikutuksiin, niin kyllä, kokoomuksen työlinja tarkoittaa myös
sitä, että työntekoa tuetaan ja kannustetaan myös työnteon verotusta keventämällä.

15.12 Li Andersson vas (vastauspuheenvuoro): Arvoisa puhemies! Tietopalvelun laskel-
mien perusteella hallituksen veronkevennyksestä hyötyvät sekä suhteellisesti että euro-
määräisesti eniten suurituloiset. (Ben Zyskowicz: Minä puhuin tuloveroasteikon alennuk-
sesta!) Eli kyllä se painotus, kun tarkastelee tätä hallituksen veropolitiikkaa ja kilpailuky-
kysopimusta kokonaisuutena, on selvästi eniten suurituloisia hyödyttävää. Ja kuten tässä
on useasti tuotu esille, niin totta kai kilpailukykysopimusta ja näitä ansiotuloveron keven-
nyksiä pitää käsitellä kokonaisuutena. Kyse on tulonjakopoliittisesta kokonaisuudesta,
mitä hallitus nyt tekee.

Eli tämä iso linja ei selittämällä muuksi muutu. Hallitus on tehnyt arvovalinnan ja päät-
tänyt kohdentaa, käyttää käytettävissä olevia varoja mahdollisimman huonosti perustellul-
la tavalla riippumatta siitä, tarkastellaanko tätä eriarvoisuuden vähentämisen näkökulmas-
ta vai työllisyyden edistämisen näkökulmasta.

Ensimmäinen varapuhemies Mauri Pekkarinen:  Vielä vastauspuheenvuoro edustaja
Pakkaselle, ja sitten siirrymme puhujalistaan. Edustaja Hassi odottaa varsinaista puheen-
vuoroaan. — Edustaja Pakkanen, vastauspuheenvuoro teille.

15.14 Markku Pakkanen kesk (vastauspuheenvuoro): Arvoisa herra puhemies! Kysyi-
sin vielä edustaja Anderssonilta: Te äsken puheenvuorossanne sanoitte, että veronkeven-
nykset pitäisi kohdistaa pienituloisille, jotta työllisyys parantuisi. Miten se parantaa työlli-
syyttä, jos pienituloiselle annetaan veronkevennyksiä, kun mielestäni yrittäjät ja työnanta-
jat ovat ne, jotka työllistävät? Ymmärrän sen, että pienituloisen tilanne paranee, jos hänel-
le annetaan veronkevennyksiä, mutta ei se työllisyyttä paranna — koen niin, ettei se pieni-
tuloinen pysty työllistämään, vaikka kuinka hänen veronsa henkilökohtaisesti laskettaisiin.

15.14 Li Andersson vas (vastauspuheenvuoro): Arvoisa puhemies! Pienet yrittäjät eivät
pysty työllistämään ketään lisää, ellei heillä ole asiakkaita, jotka ostavat tuotteita ja ostavat
niitä palveluita, mitä pienyrittäjät tuottavat. Kun verotusta kevennetään, tämä lisäraha, kas-
vanut ostovoima pienituloisten osalta menee suoremmin kulutukseen ja sitä kautta myös-
kin hyödyttää palveluita ja tuotteita myyviä kotimaisia yrittäjiä. Sen sijaan, kun suuritu-
loisten verotusta kevennetään, on todennäköisempää, että tämä lisäraha menee esimerkik-
18



Pöytäkirjan asiakohta PTK 129/2016 vp
si säästöön, lainojen lyhentämiseen tai esimerkiksi sijoituksiin ja häviää sitä kautta finans-
simarkkinoiden pohjattomaan kassaan. 

Ensimmäinen varapuhemies Mauri Pekkarinen:  Puhujalistaan.

15.15 Satu Hassi vihr: Arvoisa puhemies! Ensinnäkin kannatan edustaja Aallon tekemää
esitystä, että eduskunta hyväksyisi 2. vastalauseen mukaisen lausumaehdotuksen. 

Ja sitten lyhyenä kommenttina äsken käytyyn keskusteluun: Kun meriteollisuus mainit-
tiin alana, jolla työllisyys on paranemassa, niin huomauttaisin vain, että tässäkin salissa
paljon parjattu asia eli laivojen päästöjen tiukentaminen, joka päätettiin kansainvälisessä
merenkulkujärjestössä ja sitten saatettiin niin sanotulla rikkidirektiivillä osaksi EU:n lain-
säädäntöä, on meriteollisuudessa erittäin kiitetty asia. Erityisesti niissä laivatilauksissa,
joissa laivat toimivat nesteytetyllä maakaasulla, suomalaiset ovat hyötyneet näistä meren-
kulun uusista ympäristönormeista.

15.16 Toimi Kankaanniemi ps: Arvoisa herra puhemies! On aivan selvää, että Suomen
talouden suunta on kokenut varsin radikaalin muutoksen sillä aikaa, kun Sipilän hallitus on
ollut vallassa. Viime vaalikaudella, niin kuin tilastot kylmästi osoittavat, bruttokansantuo-
te aleni 2012, 2013 ja 2014. Nyt bruttokansantuote kasvaa. Viime vaalikaudella työttömi-
en määrä lisääntyi yli 100 000:lla. Nyt työttömien määrä on alentunut noin 20 000:lla ja
avoimien työpaikkojen määrä on lisääntynyt.

Valtion ja kuntien velka kasvoi viime vaalikaudella reilusti yli 30 miljardia. Nyt vel-
kaantuminen hidastuu, koska kunnat eivät velkaannu, koska hallitus pitää huolta kuntata-
loudesta aivan toisella tavalla kuin viime kaudella. Viime kaudella hallitus leikkasi kunti-
en valtionosuuksia rajulla kädellä, mikä johti kuntien velkaantumiseen, kuntaveron kiris-
tyksiin, irtisanomisiin, vanhuspalvelujen ja muiden palvelujen heikkenemiseen ja niin
edelleen. Nyt tilanne on muuttunut: Kunnat voivat paremmin. Ei ole kriisikuntia, eivätkä
kunnat velkaantumisen takia tai valtion toimenpiteiden takia joudu irtisanomaan työnteki-
jöitä eikä heikentämään koulutusta eikä vanhustenhoitoa eikä muitakaan toimintoja. Tämä
on erittäin tärkeää huomata.

Viime vaalikaudella veroja kiristettiin kautta linjan paitsi hyvätuloisten suuryhtiöiden
osalta. Jopa arvonlisäveroa 1.1.2013 kiristettiin, ja se iski pienituloisiin suhteellisesti ras-
kaimmin. Nyt arvonlisäveroa ei ole nostettu. Siihen on tehty tiettyjä muutoksia siltä osin,
että esimerkiksi yritystoimintaa palvellaan sillä, että arvonlisäveron maksuperusteisuus ol-
laan ottamassa käyttöön.

Arvoisa puhemies! Nämä tosiasiat kertovat siitä merkittävästä muutoksesta, joka on ta-
pahtunut nyt viimeisen kahden vuoden aikana tai oikeastaan puolentoista vuoden aikana,
jonka tämä hallitus on istunut.

Kilpailukykysopimus saatiin aikaan kovan väännön jälkeen. Hallitus ansaitsee siitä eri-
tyisen tunnustuksen, mutta vielä suuremman tunnustuksen ansaitsevat työmarkkinaosa-
puolet. Siinä kiky-sopimuksessa on toki ongelmia. (Li Andersson: Oho!) Paikallista sopi-
mista ei saatu vietyä eteenpäin niin kuin olisi pitänyt. Se suosi hyvätuloisia palkansaajia,
mutta hallitus korjasi ammattiyhdistysliikkeen jäljiltä tämän ongelman tällä veropolitiikal-
la, jota täällä nyt käsittelemme.

Kilpailukykysopimus toi yhteiskuntaan luottamuksen. Se luottamus näkyy kaikessa tänä
päivänä jo, vaikka sopimus ei vielä ole voimassa tai käytännössä — voimassa se on mutta
19



Pöytäkirjan asiakohta PTK 129/2016 vp
ei ole vielä astunut käytäntöön. Luottamus on palautunut. Sitä ei viime vaalikaudella ollut.
Poukkoileva politiikka, joka ei luonut luottamusta, aiheutti sen, että Suomen kansantalous
meni alaspäin. Nyt olemme siis positiivisissa lukemissa.

Arvoisa puhemies! Tältä pohjalta on äärettömän tärkeää jatkaa. Suuret uudistukset tar-
vitaan, rakenneuudistukset tarvitaan, ja jos niitä ei saada aikaan, hallitus on epäonnistunut.
Mutta minä uskon, että tämä hallitus saa ne aikaan. Edellinen hallitus ei saanut mitään ra-
kenneuudistusta aikaiseksi, nyt on jo saatu useita ja lisää tapahtuu. Ministeri Lindström on
tehnyt työelämän uudistuksia enemmän kuin hallitukset pitkiin aikoihin. (Markus Musta-
järvi: Työttömyysturvan leikkaus!) Työvoimahallinnon määrärahat ollaan aktivoimassa
työllisyyden hoitoon eikä työttömyyden ylläpitämiseen. (Teuvo Hakkarainen: Juuri näin!)
Tämä on tärkeä toimenpide. Sote-uudistus etenee ja niin edelleen, eläkeuudistus astuu voi-
maan ensi vuoden alusta, ja kärkihankkeilla panostetaan ihan järkeviin kohteisiin, jotka uu-
distavat yhteiskuntaa.

Arvoisa puhemies! Vielä totean yksityiskohtana kotitalousvähennyksestä: Se otettiin
Lipposen ykköshallituksen aikana 97 käyttöön kokeiluna. Silloin oli kaksi eri kokeilua, oli
verovähennysmalli, joka on nyt voimassa, ja sitten oli yritystukimalli, joka oli siitä hyvä,
että se meni myös niille, joilla ei ollut verotettavaa tuloa. Jostain käsittämättömästä syystä
Lipposen hallitus kuitenkin hylkäsi sen yritystukimallin. Nyt huomaan, että sosialidemo-
kraatit haikailevat sen perään, ja minustakin se olisi nyt selvittämisen arvoista, että otettai-
siin se malli mukaan ja sillä voitaisiin ohjata tätä tukea myös muualle kuin mihin nyt on
menossa. Tältä osin kotitalousvähennys kyllä olisi paikallaan ottaa tarkasteluun laajem-
minkin. Mutta nyt hallitus esittää siihen hyviä, kannatettavia uudistuksia.

Arvoisa puhemies! Täällä on puhuttu myös uusista leikkauksista. Ei niitä ole tulossa,
mikäli nämä uudistukset purevat, ja ne purevat, niin kuin näemme. Ei silloin ole mitään
leikkausten tarvetta. Oppositio ymmärrettävästi tulkitsee tätä näitä valtiovarainministerin
puheita sillä tavalla, mikä ei ole totuuden kanssa ihan yhteisymmärryksessä. (Markus Mus-
tajärvi: Ei niitä paljon tarvitse tulkita!)

Arvoisa puhemies! Voisin vielä kehysriihen ajankohdasta kertoa, mitä valtiovarainva-
liokunnassa siitä sanottiin, mutta kun tämä aika ja kello käy, niin jääköön toiseen puheen-
vuoroon. — Kiitos.

15.23 Touko Aalto vihr (vastauspuheenvuoro): Arvoisa herra puhemies! Jos edustaja
Kankaanniemen tämän puheen — ja oikeastaan kaikki muutkin puheet — voisi kiteyttää
yhteen virkkeeseen, niin kaikki hyvä on nykyisen hallituksen ansiota ja kaikki paha on
edellisten hallitusten syytä. (Välihuuto) — Edustaja Kankaanniemi on hyvin resurssiviisas
tässä mielessä, että yksi ja sama puhe toistuu päivästä toiseen täällä näin.

Mitä tulee luottamukseen, niin pakko huomioida se, että tämän 13 kuukautta kestäneen
kiky-prosessin jälkeinen luottamus työmarkkinoihin on kyllä historiallisen alhainen.

Kuntataloutta voi iskeä kahdella eri tapaa: voi viedä valtionosuudet tai tehdä hyvin ki-
ristävää finanssipolitiikkaa. Voisi sanoa näin, että aivan sama ongelma on kuntien kannal-
ta. Paketti on erilainen, koska verotulot heikkenevät ja taloutta kiristetään niin voimak-
kaasti. Se lopputulos on sama, on erilaiset kääreet vain. Tämä tosiasia on hyvä tuoda myös
esiin.
20



Pöytäkirjan asiakohta PTK 129/2016 vp
Ensimmäinen varapuhemies Mauri Pekkarinen: Myönnän tässä debattivaiheessa vielä
vastauspuheenvuorot edustajille Nylander, Räsänen, Adlercreutz ja sitten vielä edustaja
Kankaanniemi.

15.24 Mikaela Nylander r (vastauspuheenvuoro): Arvoisa puhemies! Jotta nyt ei jäisi
ihan väärää käsitystä, haluaisin pöytäkirjaan ainakin tällaisen merkinnän, että minun mie-
lestäni on aika pöyristyttävää, että edustaja Kankaanniemi puhuu koulutuksesta ikään kuin
hallitus panostaisi jotenkin koulutukseen. Minä ymmärrän, että hän tarkoitti sillä sitä, että
ei leikata nyt tällä hetkellä valtionosuuksista. Mutta jos edustaja Kankaanniemi ei ole tie-
toinen siitä, minkälaisia heikennyksiä tämä hallitus on tehnyt esimerkiksi varhaiskasvatuk-
seen, niin pelkästään siinä hallitus on tehnyt todella suuria haittoja, mittavia haittoja, (Lee-
na Meri: Kunnat saa päättää siitä!) niin että pitäisi kyllä puhua aivan toisella tavalla — pu-
humattakaan ammatillisesta koulutuksesta, yliopistoista ynnä muusta. Ei saa puhua siitä,
että tämä hallitus panostaisi (Puhemies koputtaa) jotenkin koulutukseen.

15.25 Päivi Räsänen kd (vastauspuheenvuoro): Arvoisa herra puhemies! Edustaja Kan-
kaanniemi väitti, että edellinen hallitus ei saanut mitään rakenneuudistuksia aikaan. Tämä
ei pidä paikkaansa. Nostan yhden esimerkin: esimerkiksi poliisin hallintorakenneuudistus
tehtiin viime kaudella (Stefan Wallinin välihuuto) ja se saatiin voimaan sillä tavalla, että se
jo käytännössä vaikuttaa niin, että mikäli tuota uudistusta ei olisi tehty, meillä olisi useita
satoja poliisimiehiä vähemmän varsinaisessa kenttätyössä, koska tuon uudistuksen ansios-
ta saatiin hallinnosta siirrettyä resursseja siihen poliisin kenttätyöhön. Toinen esimerkki on
todellakin (Stefan Wallinin välihuuto) Puolustusvoimien rakenneuudistus.

Mitä rakenneuudistuksia hallitus on saanut tällä kaudella aikaan niin, että ne jo nyt vai-
kuttaisivat? Toki esimerkiksi eläkeuudistus on tärkeä, mutta sitähän valmisteltiin jo viime
kaudella.

15.26 Anders  Adlercreutz  r  (vastauspuheenvuoro): Värderade talman! Regeringspar-
tiernas ledamöter säger här att ekonomin växer igen och det kan vi hoppas att är fallet.

  Tässä puhutaan siitä, että talous jälleen kasvaa, ja toivokaamme näin. Mutta mikä se kas-
vu on, lienee se oleellisempi tekijä. Se on pitkälti rakentamisen kasvua. Se on pitkälti kas-
vua, joka tapahtuu Helsingissä. Miksi Helsinki kasvaa? Siksi, että tämä hallitus toimillaan
on hyvin paljon vaikuttanut siihen, että muualla Suomessa on hyvin vaikea asua. Siellä on
johdonmukaisesti ajettu alas vaikka liikennepalvelua, joukkoliikennettä ja paljon muuta.
Vienti sen sijaan, se talouden moottori, miten sille käy? Se on laskusuunnassa. Se taas las-
ki edelliseltä vuodelta, ei vähän vaan aika reilusti. Ja paraikaa hallitus on valmistelemassa
esitystä, jossa yhtä Suomen tärkeimmistä vientimoottoreista eli Vaasan seutua ollaan ram-
pauttamassa entisestään. Eihän tämä ole johdonmukaista pitkän tähtäimen politiikkaa mil-
lään tavalla.

15.28 Toimi Kankaanniemi ps (vastauspuheenvuoro): Herra puhemies! Ymmärrän, että
edustaja Aaltoa harmittavat nämä faktat, jotka toin esille.

Koulutuksesta en varsinaisesti puhunut sen enempää, mutta totesin, että kun kuntatalo-
us on kunnossa, kunnilla on mahdollisuus panostaa koulutukseen, ja se on äärettömän tär-
keätä. Viime hallituskaudella siihen ei panostettu, vaan kunnat ajettiin syvään ahdinkoon,
21



Pöytäkirjan asiakohta PTK 129/2016 vp
velkaantumis- ja veronkorotuskierteeseen. (Mikaela Nylander: Koulutus on paljon muuta-
kin kuin peruskoulu!)

Myönnän, että puolustusvoima- ja poliisiuudistus tehtiin. Niiden onnistumisesta sitten
voidaan tietysti olla eri mieltä. Esimerkiksi liikkuvan poliisin osalta on toisenlaisiakin aja-
tuksia esitetty. Mutta tämän hallituksen aikana nämä uudistukset, jotka epäonnistuivat hal-
litukselta — toisen asteen koulutuksen uudistus, sote-uudistus ja eläkeuudistus (Mikaela
Nylander: Ei ole vielä sote-uudistusta!) — ovat menossa eteenpäin. Ne ovat isoja uudis-
tuksia, joilla on tärkeä merkitys.

Sitten: ei vain Helsingin seudulla vaan Uudessakaupungissa, Turussa ja monella muulla
alueella näkyvät vahvat talouskasvun merkit ja faktat.

Ensimmäinen varapuhemies Mauri Pekkarinen: Puhujalistaan.

15.29 Päivi Räsänen kd: Arvoisa herra puhemies! Eduskuntaryhmämme puheenjohtaja
on jo esitellyt kristillisdemokraattien vaihtoehdon tähän mietintöön, enkä ryhdy sitä tois-
tamaan. Mutta sen sijaan kiinnitän huomion käytyyn keskusteluun kotitalousvähennykses-
tä.

Haluan muistuttaa, että kotitalousvähennyksen etuna on myös se, että se tuo harmaata
taloutta verotuksen piiriin. Kotitalousvähennyksen vaikutustahan on arvioitu, ja on todet-
tu, että verotulojen väheneminen kotitalousvähennyksen vuoksi on maksanut itsensä takai-
sin, koska työllisyys ja näin ollen verotulot ovat kasvaneet ja on pystytty edistämään yrit-
täjyyttä ja parantamaan työllisyysastetta tältä osin. Pidänkin hallituksen esitystä tältä osin
kannatettavana. Korvausasteen korottaminen kannustaa ikäihmisiä hankkimaan hoiva- ja
hoitopalveluita ja edistää näin kotona asumista, mikä on erittäin tärkeä tavoite, kun väestö
ikääntyy.

Täällä on keskusteltu pienituloisten tilanteesta. Muistutan, että pienituloisilla on mah-
dollisuus hyödyntää toimeentulotukea kotipalvelun ja kotisairaanhoidon maksuihin ja
myös että jatkuvan kotipalvelun maksut on jo suhteutettu tuloihin.

Mutta tämän hallituksen esityksen lisäksi kyllä pidän kannatettavana tätä sosialidemo-
kraattien lausumaa, jossa edellytetään, että hallitus antaisi eduskunnalle esityksen kotitalo-
usvähennyksen ulottamisesta kerrostalo- ja rivitaloasunto-osakeyhtiöihin. Tämä mielestä-
ni toisi yhden merkittävän käyttäjäryhmän kyllä tähän kotitalousvähennykseen.

15.31 Stefan Wallin r: Arvoisa puhemies! Edustaja Kankaanniemi tässä arvosteli edellis-
tä hallitusta, mutta jos en muista väärin, niin te olitte itse kyllä mukana neuvottelemassa
edellisen hallituksen hallitusohjelmasta Säätytalolla, silloin kyllä kristillisdemokraattien
riveissä. Hieman ehkä osuu omaan nilkkaan tämä arvostelu tässä nyt. 

  Ärade talman! Hushållsavdraget är en bra sak som ökar sysselsättningen, skapar arbets-
platser, företagsamhet, speciellt i kvinnodominerade branscher, och dessutom minskar
svart arbete.

  Kotitalousvähennys on siis hyvä asia, se lisää yrittäjyyttä ja vähentää myöskin harmaata
taloutta. RKP:n vaihtoehtobudjetissa haluamme kannustaa yrittämistä nostamalla kotitalo-
usvähennyksen 2 400 eurosta 3 000 euroon. Lisäksi haluamme myöskin nostaa työkor-
22



Pöytäkirjan asiakohta PTK 129/2016 vp
vauksen vähennyskelpoista osuutta nykyisestä 45 prosentista 60 prosenttiin ja maksetun
palkan vähennyskelpoista osuutta nykyisestä 15 prosentista 30 prosenttiin. 

Tämä ehdotus sisältyy sellaisenaan vastalauseeseen numero 4, ja ehdotankin, että vasta-
lauseen numero 4 mukaisesti hyväksytään seuraava lausuma: "Eduskunta edellyttää, että
valtioneuvosto valmistelee tuloverotuksen veroperusteisiin ne muutokset, jotka sisältyvät
ruotsalaisen eduskuntaryhmän varjobudjettiin (KA 14/2016 vp)." 

15.32 Teuvo Hakkarainen ps: Arvoisa puhemies! Täällä on kritisoitu perintö- ja lahjave-
roa, ja otan siitä esimerkin. Meille on nyt tulossa, muun muassa Äänekoskelle, investoin-
teja, ja puukauppa pitää saada liikkeelle. Siitä on nyt tällä hetkellä varmasti suurin huoli, ja
verottamalla se ei varmasti lähde, ainakaan sillä keinolla. Mutta nyt kun saadaan tämä pe-
rintö- ja lahjavero poistettua, sukupolvenvaihdokset saadaan käyntiin ja sillä keinolla puu-
huoltovarmuus näille investoinneille käyntiin.

Ja sitten vielä semmoinen asia, että kun meillä yrittäjien keski-ikä alkaa olla 54 vuotta —
vai olikohan se 56 vuotta — niin mitenkä nämä vanhat yritykset saadaan siirrettyä uusille
yrittäjille, jotka ottavat vastuuta ja riskejä? Ei varmasti sillä keinolla, että verotus jätetään
korkealle tasolle, vaan sillä, että se sukupolvenvaihdos on joustavaa. Tähän pyrkii hallitus,
ja sitä kautta niitä työpaikkoja tulee, kun saadaan joustavuutta. Ei sillä, että ensimmäiseksi
verokarhu tarttuu kiinni, vaan sillä, että sitä kautta tulee niitä verotuloja, kun tulee työlli-
syyttä. Ja työllisyydestä tuleva verotulo on paljon parempaa kuin se, mikä sosiaaliluukulla
jaetaan, ja sieltä kautta yritetään sitten yrityksille muka työpaikkoja saada. Se on temppu-
työllistämistä.

15.34 Mikaela Nylander r: Arvoisa puhemies! Kannatan edustaja Wallinin tekemää eh-
dotusta.

15.34 Veera Ruoho ps: Arvoisa puhemies! Tämä hallitus keventää muun muassa palkka-
tuloveroa, ja sen tarkoitus on kannustaa työn tekemiseen. Jokainen meistä ymmärtää, että
yhteiskunnan hyvinvointipalveluja emme voi pitää samalla tasolla, jollemme kykene nos-
tamaan työllisyysastetta. Tämä hallitus on kyennyt tekemään suunnanmuutoksen kestä-
mättömään kehitykseen: työllisyys lisääntyy, kasvu lisääntyy.

Arvoisa puhemies! Täällä eduskunnassa harvoin kuulee huolta siitä, jos meidän hyvätu-
loiset, joilla on valinnanvaraa ja mahdollisuuksia, muuttavat pois Suomesta. Hyvinvointi-
valtion merkittävin rahoitushan tulee ylemmiltä tuloryhmiltä. Suomen hyvätuloisin 10 pro-
senttia maksaa käytännössä jo 70 prosenttia progressiivisista tuloveroista. Noin 60 prosent-
tia suomalaisista kotitalouksista saa enemmän tulonsiirtoja kuin maksaa veroja. Emme voi
mitään sille, jos nämä tulonsiirroilla eläville välttämättömät, korkeita veromääriä maksa-
vat hyvätuloiset käyttävät valinnanvapauttaan ja muuttavat pois Suomesta suuremmissa
määrin, mitä jo viime vuosina on alkanut tapahtumaan. Kyllä minäkin sitä paheksuisin,
mutta mitä hyötyä siitä olisi? Ei mitään. Lypsävää lehmää ei kannata tappaa. Hyvätuloiset
ovat siis osallistuneet ja osallistuvat jatkossakin merkittävällä tavalla taloustalkoisiin. Mei-
dän tulee antaa kannustimia myös heille asua Suomessa, niin kuin myös alempi- ja pieni-
tuloisille. Näin on hallitus tehnyt muun muassa alentamalla palkkatuloverotusta.

Arvoisa puhemies! Tälle vuodelle työn tuloverotusta kevennettiin 450 miljoonalla eu-
rolla kasvattamalla työtulovähennystä. Kevennys toteutettiin painottaen pieni- ja keskitu-
23



Pöytäkirjan asiakohta PTK 129/2016 vp
loisten verotusta. Se työtulovähennys on 11,8 prosenttia vähennykseen oikeuttavien tulo-
jen 2 500 euroa ylittävältä osalta. Vähennyksen enimmäismäärä on kuitenkin 1 260 euroa.

Arvoisa puhemies! Keskustelin viime viikolla sotaveteraanin yli 80-vuotiaan lesken
kanssa. Hän on pienituloinen eläkeläinen. Hän pyysi minua sanomaan terveisiä tänne. Hä-
nen tekstinsä oli niin kovaa ja täysin päinvastaista kuin miten me nuoremmat ymmärräm-
me pieneläkeläisten arjessa selviämisen. Lyhyesti totean hänen ymmärtävän valtion koko-
naistalouden dynamiikan erinomaisesti. Hän vaati tiukkaa talouskuria, vastikkeettomia tu-
lonsiirtoja vain vammaisille ja sairaille, totesipa lopuksi, että "kyllä me eläkeläiset pärjä-
tään, leikkaatte tai ette".

Arvoisa puhemies! Tuo oli yksi esimerkki, ja kerroin sen, kun se yllätti minutkin. Ihmi-
set ovat erilaisia, ja varmasti eläkeläisistä löytyy muunlaisiakin mielipiteitä, sen uskon.
Mutta kun keskustelin tästä toisen poliitikon kanssa, hänellä oli samansuuntaisia kokemuk-
sia. Iäkkäin sukupolvemme suorastaan ihmettelee nykypäivän mentaliteettia, jossa työttö-
mien pitäisi saada saman verran tuloja kuin työssä olevien. Tämä hallitus onkin myös pu-
reutunut kannustinloukkujen poistamiseen.

15.39 Leena Meri ps: Arvoisa herra puhemies! Muutamia kommentteja tuosta matkan
varrelta:

Kiitän edustaja Aaltoa siitä, että hän ohjasi minut edustaja Vartiaisen puoleen, mutta
kuitenkin olen elämässä oppinut, että katson myös itse tietoa. Kuitenkin täältä Tilastokes-
kuksen tilastoista ajattelin jatkossakin katsoa. (Touko Aalto: Se on hyvä!) Minä en kyllä
löytänyt sieltä ihan tämmöisiä, ehkä me katsoimme eri tilastoa. Tämä on 16.11.2016 jul-
kaistu tilasto, jossa todetaan, että "avoimia työpaikkoja oli Tilastokeskuksen tilaston mu-
kaan vuoden 2016 kolmannella neljänneksellä 30 800 ja vuotta aiemmin oli 21 200". Tääl-
tä minä tämän otin, niin että minä en edustaja Vartiaisen tilastoista nyt tiedä — jatkakaa te
hänen kanssaan niistä.

Sitten olisin vielä edustaja Aallolle tuonut esille: Kun te kovasti kerroitte, että teillä on
niin työllistävää tämä teidän verotuspolitiikka — mikäli olen oikein ymmärtänyt — ja hal-
litus on pikkusen väärällä kurssilla, niin sikäli kun minä nyt katson tätä teidän hyvinkin
ohutta vaihtoehtobudjettianne — ei täältä nyt ihan kaikkia laskelmia saa auki — jossa te
esimerkiksi vähentäisitte oikeutta kilometrikorvauksiin ja työmatkavähennyksiin, (Väli-
huutoja) niin sitä mietin, miten se kannustaa työllistävään politiikkaan. Kun ihmisethän
kulkevat autoilla ja asutaan pitkin Suomea, niin jotenkin tuntuisi, ainakin itsestäni, että jos
on hankalat liikenneyhteydet, niin tarvitsisin tukea siihen, että ihan oikeasti pystyn käy-
mään työssä, kun siellä ei varmaan sitä bussilinjaa kannata pitää. Jos ymmärrän oikein, niin
te myös nopeuttaisitte asuntolainan korkovähennyksen poistamista. (Touko Aalto: Pitää
paikkansa!) Ymmärrän tuonkin ajatuksen: se on tosi pieni nykyisin, ja sitten tietysti enna-
koitavuuskin pitää verotuksessa olla, että silleen mennään loivasti eteenpäin. Meidän täy-
tyy myös muistaa, ainakin minuun ovat olleet monet perheet yhteydessä, että he toivoisi-
vat, että nykyisinkin saisi asuntolainan niin, että asunto olisi 100 prosenttia vakuudesta,
koska vuokralla asuminen on nykyisin kallista ja asuntolainan lyhennys tulisi jopa edulli-
semmaksi. Monet haluaisivat omistusasuntoihin, mutta sitä vakuutta ei saa. Finanssialan
Keskusliitto on antanut näitä ohjeistuksia pankeille, elikkä ihmiset eivät saa säästettyä sitä
omavastuuosuutta. Moni haluaisi olla omistusasuja, eikä tuo varmasti ole niin iso osa, mut-
ta kuitenkin joillekin on laskettu sinne seuraavat vuodet sen mukaan, että täytyy yrittää so-
24



Pöytäkirjan asiakohta PTK 129/2016 vp
peuttaa sitä tilannetta. En minä nyt tiedä, onko nyt niin hienoja keinoja siihen työllisyyden
lisäämiseen.

Edustaja Kankaanniemi toi hyvin esille sen vertailutuloksen. Hän on pitkään ollut edus-
kunnassa, ja olen oppinut arvostamaan hänen tietämystään. Toki hän varmaan tuo samoja
asioita useamman kerran esille, mutta hän vastaa niihin samoihin kysymyksiin, joita oppo-
sitio useamman kerran esittää. Olen nyt noin reilun vuoden verran kuunnellut itsekin niitä
samoja argumentteja viikosta toiseen — vähän niin kuin puolin ja toisin joutuu aina vas-
taamaan siihen samaan kysymykseen, kun sama kysymys esitetään. Että näin se menee.
(Pia Viitasen välihuuto) Mutta Kankaanniemi on tuonut hienosti esille sen... — Täytyy
huutaa kovempaa, kun tuosta eturivistä tulee niin kovalla äänellä. — Edustaja Kankaannie-
mi on tänään esittänyt tosi hyviä vertailuja viime hallituskauteen bruttokansantuotteen kas-
vusta, (Jukka Gustafsson: Sitä hän on tehnyt koko ajan!) työttömien määrän vähentymises-
tä ja kuntataloudesta ja sen kurjistamisen lopettamisesta.

On esitetty myös, että muutos- ja luottamusilmapiiri on muuttunut: kuluttajien ja ihmis-
ten ja yrittäjien usko on parantunut. Muistan itse, kun olin tuolla tv-ruudun toisella puolel-
la viime hallituskaudella ja katselin siinä 2014 syksyn ja 2015 kevään ohjelmia, niin kyllä
minä olin tosi huolestunut, kun isot hankkeet aina pysähtyivät, ja tuli semmoinen tunne,
että mihinhän tämä Suomi joutuu ja minkälainen hallitus meillä on. No, minä en ole mi-
kään politiikan tutkija, mutta muistan sellaisen Ylen ohjelman, missä oli politiikan toimit-
tajia, ja he kertoivat, että eivät he muista, että miesmuistiin olisi tämmöistä sohlinkia ollut,
ennen kuin se hallituskausi päättyi. Mutta nythän sitä ei enää taas tietenkään muistella, nyt
ollaan uusissa asioissa. Mutta haluan palauttaa sen mieleen — se on jotenkin niin huvitta-
vaa, aika nopeasti se aika kultaa ne muistot.

Sitten olisin vielä todennut sen, minkä edustaja Veera Ruoho otti todella hyvin esille,
että tarvitseeko hyvätuloisen kokea syyllisyyttä siitä, että hänellä on hyvät tulot, ja juuri
sen, että mitä me teemme, jos me kiristämme verotusta niin paljon, että he muuttavat Suo-
mesta pois. Hän toi esille tämän suhdeluvun: 10 prosenttia jo nyt maksaa 70 prosenttia ve-
rosta. Se on hyvä kysymys, koska heidän valinnanvapauttaan emme voi estää, ja, niin kuin
edustaja Ruoho sanoi, voimme paheksua, mutta se ei tietystikään ketään estä muuttamasta.

Ja vielä muutamia hyviä asioita, mihin hallitus on... (Pia Viitasen välihuuto) Taidan lait-
taa seuraavalla kerralla kuulosuojaimet, niin pystyn keskittymään omiin ajatuksiini. (Ben
Zyskowicz: Kuuletteko silloin niitä?) — Mitä? (Ben Zyskowicz: Kuuletteko silloin omia
ajatuksianne?) — Minä yritän, kun tämä edustaja Viitanen huutaa niin kovaa, tässä keskit-
tyä tähän puheeseeni.

Tämä tulonhankkimisvähennys nousee, se on myös erittäin hyvä asia. Koska, niin kuin
tässä valtiovarainvaliokunnan lausunnossa todetaan, hallitus on halunnut panostaa nyt ni-
menomaan työn verotuksen kevennykseen, mikä on erittäin hyvä asia. Ja kunnallisverotuk-
sen perusvähennys myös nousee. Tietysti nämä ovat jääneet joissakin puheenvuoroissa
mainitsematta. Lisäksi — itse perustuslakivaliokunnan jäsenenä olin mukana — käsitte-
limme tämän eläketulon lisäverotuksen, niin sanotun raippaveron, joka tuli vuonna 2013.
Sitähän nytten kevennetään, elikkä tämä prosenttimäärä laskee, ja se tuloraja nousee. Tätä
eläkeläiset ovat pitäneet erittäin kohtuuttomana. Nythän oli aika mielenkiintoinen tilanne
siinä mielessä, että me jouduimme perustuslakivaliokunnassa katsomaan sen 2013 vuo-
denkin perustuslainmukaisuuden. Sehän ei silloin ollut perustuslakivaliokunnassa — täs-
tähän oli korkeimmassa hallinto-oikeudessakin oikeustapaus — ja nyt joka tapauksessa
katsoimme sen taannehtivasti. Jotenkin tällä hallituskaudella on ollut niin, että sinne perus-
25



Pöytäkirjan asiakohta PTK 129/2016 vp
tuslakivaliokuntaankin on tullut enemmän asioita. Edustaja Zyskowicz on usein tuonut
esille sen, että sillä jopa ratsastetaan nykyisin, että aivan kuin hallitus toisi vain perustus-
lain mukaisia esityksiä eduskuntaan — minä luin sen teidän juttunne, en silloin ollut illalla
täällä salissa, ja kyllä täytyy sanoa, että allekirjoitan aika monta teidän näkemyksistänne.
Kaikkia en ulkoa muista, mutta se oli erittäin hyvin sanottu.

Sitten lopuksi vielä: Tuossa ihan alkuminuuteilla täällä edustaja Kari Uotila puhui siitä,
että verotus on nykyisin epäjohdonmukaista ja sen pitäisi olla selkeätä eikä pitäisi olla juu-
ri poikkeuksia. Siitä on noin 20 vuotta, kun minä olen vero-oikeuden tenttinyt Helsingin oi-
keustieteellisessä, ja kyllä minä sanon, että siinä on ollut jo silloin tuhansia, tuhansia pykä-
liä. Että ei tämä hallitus ole tehnyt siitä yhtään monimutkaisempaa. Se vain on niin, että
kun on monenlaista tulolajia ja monenlaista elämäntilannetta, niin joudutaan tekemään nii-
tä poikkeussäännöksiä — kaikilla ei voi olla se sama verotus. Kyllä se on aina ollut tosi
monimutkaista, ja korkein hallinto-oikeus joutuu jatkuvasti antamaan ennakkopäätöksiä
siitä, miten niitä tulkitaan, koska ne ovat monimuotoisia. Se ei ole mitenkään viimeisen
vuoden aikana tapahtunut.

15.47 Markku Pakkanen kesk: Arvoisa herra puhemies! Sipilän hallitus on moneen ker-
taan todennut, että talouden kuva on edelleen haasteellinen, ja näinhän se on tässäkin sa-
lissa yhteisesti todettu. Jotta siihen haasteeseen pystytään vastaamaan, kaikki toimet työl-
lisyyden parantamiseksi ovat välttämättömiä, ja toki uusia esityksiäkin hallitus on kuun-
nellut ja ottanut niistä opikseen. Tärkeitä asioita siellä ovat isot liikenneinfrainvestoinnit, ja
niillä on merkittävää aluepoliittista merkitystä.

Tässä salissa on tänään ja useina päivinä tätä kotitalousvähennystä arvioitu ja arvostel-
tu. Itse kuulun niihin edustajiin, jotka pitävät sitä erittäin hyvänä. Se antaa mahdollisuuden
pienituloisille ja pienille yrittäjille työllistää, luo uusia työpaikkoja, ja niin kuin tässä on to-
dettu, se myös lisää verotuloja monilta osin.

On moneen kertaan täällä käyty keskustelua tästä alvin alarajan nostosta 10:stä 30:een,
vai olisiko se 50:een, mikä vain. Tällä hetkellä, kun se asia ei ole EU-lainsäädännön mu-
kaan mahdollista, minusta on tarpeetonta sitä keskustelua käydä ja luoda sellaista turhaa
toiveikkuutta, koska se asia ei tällä hetkellä ole meidän päätettävissämme.

Edustaja Adlercreutz, omassa puheenvuorossanne sanoitte, että tuolla muualla Suomes-
sa on vaikea asua. Minusta siellä on erittäin hyvä asua. Meillä vain on tietenkin haasteita
siellä muualla työpaikkojen kanssa, ja nyt, kun Länsi-Suomessa työllisyys on kehittynyt
hyvin, toivoisin, että Itä-Suomessa nämä biotaloushankkeet lähtevät liikkeelle ja saadaan
sillä lailla sitä elinvoimaa ja asumisen viihtyvyyttä parannettua siellä kunkin alueella, ko-
tiseuduillamme.

Ihan lopuksi on pakko antaa tunnustusta edustaja Hakkaraiselle. Hän käytti hyvän pu-
heenvuoron siitä, kuinka haasteellista työllistäminen on näissä olosuhteissa.

Ensimmäinen varapuhemies Mauri Pekkarinen: Edustaja Tolppanen. — Myönnän var-
sinaiset puheenvuorot nyt niille edustajille, jotka ovat tunnista kahteen odottaneet. On koh-
tuullista, että he saavat ensimmäisen puheenvuoron käyttää ennen jatkuvia debatteja. Sen
takia edustaja Tolppanen.

15.49 Maria Tolppanen sd: Arvoisa puhemies! Täällä oltiin kovasti huolissaan suuritu-
loisista ja heidän verokohtelustaan. No, tämä hallitus on huomioinut tämän huolenaiheen,
26



Pöytäkirjan asiakohta PTK 129/2016 vp
koskapa tämä verohuojennus, joka nyt sitten palkkaverotukseen tulee, antaa kaikkein eni-
ten ihmisille, jotka tienaavat 7 500 euroa kuukaudessa. (Anne Kalmari: Kannatatteko kiky-
sopimusta?) Tähän voi peilata sitä, mikä on suomalaisten keski-ansio: keskiansio on tällä
hetkellä 3 500 euroa kuukaudessa. Tosin toki suurin kokoaikaista työtä tekevien ihmisten
määrä tienaa noin 2 500 kuukaudessa, siis ne, jotka tekevät kokoaikaista työtä. Tästä kai-
kesta huolimatta mediaanikotitalouksien tulot ovat noin 1 500—2 500 per capita eli per
henkilö. Tämä kertoo sen, millä tavalla luvut menevät riippuen siitä, mistä niitä katsotaan. 

Kaikkein harmittavinta tässä asiassa on se, että edelleenkin suurin osa suomalaista tie-
naa työstään alle 2 000 euroa kuukaudessa noin keskimäärin. Tämä johtuu siitä, että meillä
on osa-aikaisia, väliaikaisia ja määräaikaisia työsuhteita, jolloinka sitten myöskin tämä
vuosiansio jää varsin pieneksi. Se jää jopa niin pieneksi, että siihen tämä palkkatulovähen-
nys, verovähennys, mikä nyt annetaan, ei edes yllä, koska verovähennystä eivät saa ne ih-
miset, joiden palkkatulo ei nouse valtionverotuksen tasolle. Tämä on se karu tosiasia, siitä
ei päästä yhtään mihinkään. (Anne Kalmarin välihuuto — Toimi Kankaanniemen välihuu-
to)

Jos puhutaan tulonsiirroista näissä kohdissa, niin tulonsiirtoja on oltava sen takia, että
Suomi on yksi Euroopan kalleimpia maita asua: meidän vuokrakantamme on varsin kova
ja varsin korkea.

Kannustinloukkuja tämä hallitus on luvannut purkaa. Ehkäpä ne purkaantuvat sillä, että
työttömyysturvaa leikataan todella rajusti. Ansiosidonnaisen työttömyyspäivärahan mää-
rää pienennetään 500 päivästä 400 päivään ja nuorten osalta, jotka ovat olleet töissä vasta
alle kolme vuotta, 300 päivään. Minä muistuttaisin kuitenkin hallitusta, että myös nuorten
työssä olevien, jotka joutuvat ilman omaa syytään työttömiksi, leipä maksaa täsmälleen
yhtä paljon kuin ministerin leipä, samaten maitolitra maksaa jokaiselle aivan saman verran.

Sen lisäksi, arvoisa puheenjohtaja, haluaisin vielä kerran sanoa, kun täällä hehkutettiin
tätä, kuinka Suomen Yrittäjät on tyytyväinen verohuojennukseen, ja annanpa tässäkin
muutaman luvun, jotka toivottavasti hieman selventävät asiaa. Meillä on Suomessa Suo-
men Yrittäjien mukaan noin runsas 280 000 yritystä, mutta näistä yrityksistä mikroyrityk-
siä eli korkeintaan kahden ihmisen yrityksiä — työllistää kaksi ihmistä — on 168 000.
Näistä 168 000:sta joka viides on pienituloinen. Se tarkoittaa, että noin 33 000—34 000
yrittäjää on pienituloisia, ja Suomessa pienituloisuuden raja on 20 400 tällä hetkellä per
vuosi. Heitä nämä verohuojennukset eivät juurikaan koske. Jos yksinyrittäjän palkkatulo
jää tuonne 20 000:een, niin verohuojennus hänen kohdallaan on 500 euroa per vuosi. Sillä
ei herran huonetta rakenneta eikä sillä uutta ihmistä palkata eikä sillä kovin paljon suunni-
tella vientiä tai tehdä lopputyötä niin hyväksi, että se sellaisenaan menisi myöskin eteen-
päin. (Anne Kalmarin välihuuto)

Jos täällä haluttaisiin todellakin tehdä sellaisia töitä, että töitä riittäisi kaikille ja että kan-
nustinloukkuja purettaisiin, niin silloin meidän pitäisi pystyä ottamaan paljon suurempi pa-
ketti pöydälle. Se paketti lähtee siitä, että jokaisen ihmisen pitäisi saada työstään sellainen
palkka, jolla elää. Jos me siihen pääsemme, että ihmisistä on kiva mennä töihin, on kiva
saada se palkka, on kiva kuluttaa, tällä maalla menee paljon paremmin, mutta se vaatii, ys-
tävät hyvät, aika paljon solidaarisuutta, se vaatii aika paljon yhteiseen hiileen puhaltamis-
ta, se vaatii töitä yhdessä. 

15.54 Lea Mäkipää ps: Arvoisa puhemies! Täällä on paljon puhuttu tästä tuloverotukses-
ta, mutta haluaisin kysyä: miksi olemme nyt tässä, että varsinkaan opposition edustajat ei-
27



Pöytäkirjan asiakohta PTK 129/2016 vp
vät ole mihinkään hallituksen esitykseen tyytyväisiä? Täytyy muistaa, vaikka puhutaan tu-
loveroasteikosta (Pia Viitasen välihuuto) — arvoisa Viitanen — että jätitte yli 100 000 työ-
töntä. Tänä vuonna ollaan jouduttu maksamaan maahanmuuttajista lähes miljardi euroa, ja
vienti ei vedä, ja se ei ole yksistään Suomen hallituksen syy, koska tämä on maailman ta-
loudellinen tilanne tällainen. Mutta näyttää, että hieman on valoa näkyvissä, piste. Ja tie-
detään, kun verrataan tätä lokakuuta, että työllistettyjä on 20 000 kappaletta enemmän kuin
vuosi sitten. Että on hiukan tätä valoa näkyvissä, ja jälleen kysyisin, miksi.

Tällä hetkellä yrittäjillä on pikkuhiljaa palautumassa usko tulevaisuuteen, ja miksi?
Tämä surkea hallitus, jota oppositio ei arvosta yhtään, on viestittänyt, että yrittäjävähen-
nyksiä annetaan, on se pienempi tai suurempi yritys, ja samoin sitten hyödyttää tämä ar-
vonlisäveron maksuperusteisuus. Eli kaikki tämmöiset pienet viestitykset. Ei yksistään
täällä pääkaupunkiseudulla, vaan kyllä siellä Kihniön korvessakin yrittäjät ovat huoman-
neet ja mieltyneet siihen, että tämä hallitus haluaa olla yrittäjäystävällinen.

Ja tiedättekö, että jollei täällä Suomessa ole näitä yhden hengen yrityksiä... Täällä edus-
taja Tolppanenkin ne mainitsi, ja kyllä minun oma poikanikin on yksinyrittäjä. Ei sieltä
paljon sitä palkkaa heru, mutta aamuseitsemältä lähtee ja ehtoolla saattaa tulla kahdeksan
yhdeksän aikaan ja jos oikein hyvä säkä käy, on vielä sunnuntaisin ja lauantaisinkin töissä.

Eli kyllä siellä on hyvä yrittää, ja on myös saatu kaikkea hyvää sinne, kun on teitä ja täl-
laista oppimista. Haluan kehua tuota meidän opetusministeriä aikoinansa, että hän myös
ymmärsi, että pieneen tämmöiseen sivukylään Kihniöön on hyvä satsata. Saimme hänen
ansiostaan homekoulun tilalle uuden koulun ja myös päiväkodin. Että kyllä, kun vain näitä
eri puolilla olevia kuntia arvostetaan, tämä yrittäjyys lähtee käyntiin.

Sitten kun nämä palkan sivukulut ovat suuri asia yrittäjille, niin kyllä kaikki pienet sem-
moiset plussamerkkiset asiat, mitä tämä hallitus tekee, antavat yrittäjille uskoa. Tiedätte
sen, että jos me vain valtion turvin satsaisimme kymmeniä, satoja miljoonia näihin julki-
siin työpaikkoihin, niin meidän elämämme olisi entistä surkeampaa tässä vuosien varrella.

Kun ensi vuonna Suomi täyttää 100 vuotta ja teemana on Yhdessä, niin toivoisin kyllä,
että on se oppositio tai hallitus, niin me voisimme oikein ei eipäs—juupas-keskustelulla
vaan semmoisella rakentavalla yhteistyöllä miettiä, haluammeko me tehdä tämän Suomen
hyväksi mitään, vai näemmekö, että kaikki on surkeata. Me tiedämme, että tämä ei ole hal-
lituksen vika, että ollaan tässä. On niin monia eri seikkoja. Jos oppositio antaisi joskus jon-
kinlaista tunnustusta hallituksen työskentelylle, jossa mekin perussuomalaiset nyt olemme
ensimmäistä kertaa, niin varmaan tämä Suomen talouskin tästä kohentuisi. Mutta tämmöi-
sellä vastakkainasettelulla ei tule yhtään mitään.

Mutta niin kuin sanoin, tämä hallitus on nyt kasvun, yrittäjyyden ja työllisyyden vahvis-
taja. Annetaan verohelpotuksia niin palkansaajille kuin yrityksille, ja kun esimerkiksi aja-
tellaan sitä tasapuolisuutta: tiedämme, että jos joltain eläkeläisiltä otetaan matkakuluvä-
hennyksiä enempi, sairauskuluvähennyksiä enempi, niin totta kai ne aina koskettavat ko-
vemmin pienituloiseen kuin rikkaaseen ihmiseen. Mutta sitten kun käydään esimerkiksi
keskustelua siitä, olemmeko me sitten aina sen köyhän asialla. Minä olen jo monta kertaa
jo edellisellä hallitus- ja eduskuntakaudella esittänyt, että kun tällä hetkellä lapsilisiä mak-
setaan 1 500 miljoonaa, niin tarvitsevatko kansanedustajien, jotka saavat nyt 6 800, lapset
sitä lapsilisää. Aina tulee vastaus: se on lapsen oikeus. Mutta en ainakaan minä elämässäni
ole koskaan voinut sitä lapsilisärahaa laittaa sinne pankkiin, vaan se on mennyt kulutuk-
seen. Tämmöisistä periaatteellisista asioista kannattaisi käydä kyllä ihan semmoinen kes-
28



Pöytäkirjan asiakohta PTK 129/2016 vp
kustelu rauhassa ja yhdessä, niin kuin ensi vuoden Suomi 100 vuotta -teema osoittaa meil-
le.

Ensimmäinen varapuhemies Mauri Pekkarinen: Eduskunnan täysistunto keskeytetään
sosiaali- ja terveysvaliokunnan kokouksen vuoksi ja sen ajaksi ja istuntoa jatketaan kello
17.

Täysistunto keskeytettiin kello 16.00.

————

Täysistuntoa jatkettiin kello 17.22.

Toinen varapuhemies Arto Satonen: Tänään kello 16 keskeytettyä istuntoa jatketaan —
olemme asiakohdassa 3.

17.22 Laura Huhtasaari ps: Arvoisa puhemies! Suomi on todella korkean verotuksen
maa verrattuna todella moneen maahan. Se, että me lisäämme koko ajan verotusta, ei tuo
työpaikkoja lisää. Tässä korkean verotuksen maassa olemme samaan aikaan ottaneet vel-
kaa viimeiset 8 vuotta ja silti velkaantuneet 70 miljardia euroa.

Nyt pitää ruveta miettimään, mitä sellaisia keinoja me voimme tehdä, jotta me saisimme
työpaikkoja lisää. Meidän pitää verrata omaa maatamme muihin maihin, esimerkiksi mui-
hin Pohjoismaihin. Tietenkin ne ovat hyvin masentavat luvut, jos ajattelemme Islanninkin
työttömyyslukuja, mitkä ovat noin 4 prosenttia. Mutta tämä tietysti johtuu siitä, että euro-
alueen ulkopuolella maat ovat tuottaneet kolme kertaa euromaita enemmän. Euron ulko-
puoliset maat ovat päässeet hyödyntämään näitä yhteismarkkinoita ilman haittoja. Ja pitää
muistaa, kuka meidät euroon vei — se oli demarit. Demarit veivät meidät euroon, joten me
olemme tässä suhteessa hyvin tiukassa lieassa, ja koska emme voi halpuuttaa valuuttaa,
niin me joudumme tekemään muita ratkaisuja. Mutta tämä hallitus on tehnyt hyviä ratkai-
suja, esimerkiksi maksuperusteinen alvi, 5 prosentin yrittäjävähennys, ja olemme myös by-
rokratiaa purkaneet.

Me haluamme kannustaa ihmisiä työntekoon. Siksi esimerkiksi tämä työn tulonhankki-
misvähennys on hyvä asia. Myös työttömien määrä on lisääntynyt tällä hallituskaudella.
Me voimme esitellä kaikkia hienoja lappuja, että jos joku muu olisi hallituksessa, niin mitä
te tekisitte, mutta jos me katsomme, mitä käytännössä on tapahtunut — ja pitää aina muis-
taa, että käytäntö voittaa teorian 6—0 — niin viime kaudella työttömiä tuli lisää. Tällä kau-
della työllisten määrä on lisääntynyt, me olemme saaneet lisää työpaikkoja.

On myös hyvä miettiä, miten me voisimme vielä lisää saada niitä työpaikkoja. Meillä on
positiivinen pöhinä päällä, ja minä ymmärrän, että oppositio on hieman kateellinen siitä.
Me pystymme myös sopimaan sote-asiasta, me pystymme myös sopimaan tästä maakun-
tauudistuksesta, mikä ei viime hallituskaudella ollut mahdollista, ja koska tämä hallitus
pystyy sopimaan asioista, niin se lisää luottamusta. Se lisää luottamusta yritysmaailmassa,
ja se lisää luottamusta Suomeen, ja sellaiseen maahan halutaan investoida.

Jos me haluamme näitä työpaikkoja lisää, niin meidän pitää lisää rohkeasti lähteä miet-
timään, mitä me voisimme tehdä toisin. Tämä hallitus on myös tehnyt tällaisen työssäop-
pimissopimuksen, jotta me saisimme lisää yhteistyötä yritysten ja koulutuksen välillä,
29



Pöytäkirjan asiakohta PTK 129/2016 vp
tämä on oppisopimuskoulutus. Me tiedämme, että saksankielisissä maissa oppisopimus on
pääväylä. Siellä on paljon vähemmän nuorisotyöttömyyttä, Sveitsissä ei ollenkaan. Tämä
hallitus haluaa enemmän tehdä yhteistyötä yritysten kanssa. Tämä on kokeilukulttuuria,
me harrastamme myös sitä. Esimerkiksi kielikokeilu on erittäin tärkeä asia. Tuli mieleen,
kun edustaja Andersson tuolla katsoo minua, että... — Adlercreutz katsoo minua, ja myös
Andersson, kyllä — tämä kielikokeilu on hyvä molemmille. Tämä kielikokeilu on yksi sel-
lainen, mitä tämä hallitus tekee, mitä edellinen hallitus ei tehnyt, vaikka noin 70 prosenttia
kansasta haluaisi ruotsin kielen vapaaehtoiseksi. Tällä hallituksella on oikea suunta. Meil-
lä on oikea pöhinä.

Toinen asia, mihin pitää kiinnittää huomiota, on se, että Suomen viennistä poikkeuksel-
lisen suuri osuus, 76 prosenttia, on erilaisia välituotteita. Suomen päärooli maailmantalou-
dessa on nykyään se, että Suomi palvelee arvoketjun seuraavaa vaihetta eikä sitä loppu-
käyttäjää. Tässäkin pitää miettiä, minkä takia on näin, että meille jää viennistä yhä vähem-
män käteen. Minkä takia me emme osaa myydä kuluttajille? Minkä takia me olemme pa-
rempia myymään yrityksille? Yksi ratkaisu tähän on se, että yritykset, korkeakoulut, (Joa-
kim Strand: Kieliosaaminen!) ammattikoulut — me teemme yhteistyötä enemmän, ja sii-
hen tämä hallitus pyrkii. Meillä on siis ratkaisuja, joilla me saamme lisää työpaikkoja. Ja
me olemme saaneet kannustusta yrityksiltä, siis tästä 5 prosentin yrittäjävähennyksestä me
olemme saaneet hyvin paljon positiivista palautetta. (Vasemmalta: Kyllä!)

Mitä tulee kuntatalouteen, niin viime kaudella esimerkiksi Porissa pistettiin kouluja to-
della paljon kiinni, koska kuntataloudesta edellinen hallitus leikkasi niin paljon. Onneksi
tämä hallitus pitää parempaa huolta kuntataloudesta. Onneksi tämä hallitus tekee sellaisia
päätöksiä, että olemme saaneet Suomeen aikaan positiivista pöhinää ja lisää työpaikkoja.

17.28 Anne Kalmari kesk: Arvoisa herra puhemies! Näin on, miten edustaja Huhtasaari
tuossa edellä sanoi: tämän hallituksen linjaus numero yksi on ollut lisätä työllisyyttä. Kaik-
kien toimien, mitä teemme, tarkoitus on lisätä työtä ja toimeentuloa. Se lähtee rakenteelli-
sista uudistuksista, koska jos voimme toimia tehokkaammin, meillä riittää voimavaroja en-
tistä enemmän siihen, että voimme satsata kasvuun. Kaikki kärkihankkeemme tuovat uutta
kasvua ja työtä. Ne toimet, mitä olemme yrittäjyyden hyväksi tehneet, ovat lukuisia, ja täs-
säkin edellisessä puheenvuorossa moneen niistä viitattiin — ihan työllistämisen helpotta-
mista niin määräaikaisissa työsuhteissa kuin irtisanomisvelvoitteissa ja monessa muussa
— ja kaikki nämä tähtäävät siihen, että yrittäjän olisi entistä helpompi tarjota työtä ja että
sitä työtä olisi entistä helpompi ja kannattavampi ottaa vastaan. Tärkeä asia oli myöskin
vastaantulo yrittäjien verotuksessa. Näin on myös Suomen Yrittäjät lausunut, he pitävät
tätä vastaantuloa erittäin tärkeänä. 

Mutta tänään puhumme tuloveroasteikosta. Tuloveroasteikosta käyty keskustelu on
mielestäni osin epä-älyllistä. Yksi tärkeimmistä toimistamme työllisyyden eteen on ollut
kilpailukykysopimus, ja minusta epä-älyllistä on se, jos täällä joku edustaja, joka kannat-
taa kilpailukykysopimusta, vastustaa tuloveroasteikkoa ja vastustaa vielä sitä, että hallitus
omilla lisäpanostuksillaan helpotti etenkin pieni- ja keskituloisten toimeentuloa eli teki
siellä päässä vielä kaiken voitavansa, että suhteellisesti saimme lisättyä nimenomaan vä-
hennyksiä sinne suuntaan. Täällä on väitetty, että se ei koske kunnallisverotuksessa olijoi-
ta — väärin. Kunnallisverotuksen perusvähennyksen rajaa nostetaan. Koko ansiotulovero-
taulukko totta kai läpi kentän kohdistuu samanlaisena kaikkiin, mutta olisiko jollain teistä
ollut pokkaa sanoa, että ei, tämä kiky-sopimus ei koske paperimiehiä, teitä tullaan verotta-
30



Pöytäkirjan asiakohta PTK 129/2016 vp
maan eri tavalla kuin muita? Minun mielestäni tämä asia pitäisi ihan sitten suorilta tunnus-
taa, jos kerran vastustaa näitä hallituksen esityksiä.

Kilpailukykysopimus on mielestäni erittäin tärkeä ja arvokas askel siihen, että tulemme
saamaan työllisyyttä paranemaan. Se lisää luottamusta, kuten ovat lisänneet nämä monet
muut lukuisat hallituksen toimet, ja onhan meillä tästä jo näyttöäkin. Viime hallituskauden
lopputulemana oli 113 000 työtöntä lisää, nyt meillä on yli 10 000 ihmistä työllistynyt täs-
tä joukosta. Paljon on vielä taivalta jäljellä, mutta kehottaisin kollegoita siihen, että raken-
tavasti yhteistyössä mietitään, miten sen työn antaminen on entistä helpompaa ja miten sen
työn vastaanottaminen on entistä helpompaa ja kannattavampaa. 

17.32 Toimi Kankaanniemi ps: Herra puhemies! Tässä keskustelussa on puhuttu hyvin
laajasti kaikenlaisista asioista. Palautan tässä vähän asiaa vielä tähän varsinaisesti käsitte-
lyssä olevaan tuloveroasteikkolakiin ja tuloverolain muuttamiseen. Tällä lailla, muutoksel-
la ja paketilla hallitusohjelman mukaisesti veropolitiikalla tähdätään kasvun, yrittäjyyden
ja työllisyyden vahvistamiseen, ja se on ylivoimaisesti tärkein tavoite. Nämä kaksi lakiesi-
tystä vähentävät verotuloja kaikkiaan 772 miljoonaa, joista 355 miljoonaa on kunnallisve-
ron puolella, mutta nyt poiketen aiemmasta valtio kompensoi kunnille nämä veronmene-
tykset täysimääräisesti. Se on erittäin tärkeää.

Pääpaino on työn verotuksen keventämisessä, mutta myös eläketulon verotusta keven-
netään 137 miljoonalla eurolla. Sekin on erittäin tärkeää ja oikeudenmukaista. Työtulovä-
hennyksen enimmäismäärää korotetaan 1 260 eurosta 1 420 euroon, ja siihen tulee muita
toimenpiteitä, jotka vahvistavat pieni- ja keskituloisten asemaa. Tämä on aivan oikea linja
ja vahvistaa myös ostovoimaa tältä osin.

Tulonhankkimisvähennyksen muutos suosii pieni- ja keskituloisia, ja kunnallisverotuk-
sen perusvähennys keventää erityisesti pienituloisten verotusta. Tämä on se linja, joka hal-
lituksen esityksestä siis on syytä muistaa. Näin esitys ei myöskään lisää tuloeroja vaan pi-
tää ne suunnilleen ennallaan. (Puhemies koputtaa) — No, lopetan tähän.

17.34 Anders Adlercreutz r: Värderade talman! Hallitusta pitää toki kiittää silloin, kun
siihen on aihetta, ja se, että alv on maksuperusteinen, on toki hyvä asia. Hetken kun odo-
tamme, niin hevosenlantaakin varmaan saa polttaa. (Vasemmalta: Kyllä!)

Tässä on puhuttu nyt muutoksista viime vuoteen. Sen me valitettavasti tiedämme, että
vienti on laskenut ja nyt ollaan valmistelemassa Suomelle elintärkeän Vaasan seudun vien-
tiveturin rampauttamista.

Puhuttiin tästä työllisyysasteesta, ja valitettavasti asia on näin, että työllisyysaste tänä
vuonna on viime vuotta heikompi. Miesten työllisyys on noussut 30 000:lla, naisten laske-
nut 32 000:lla. Eli sen suhteen ei valitettavasti olla päästy eteenpäin. No, miten päästäisiin
eteenpäin? Nimenomaan rakenteellisilla muutoksilla. Kiky-sopimus on toki hyvä asia,
mutta se ei ole millään muotoa rakenteellinen muutos, se vain sementoi olemassa olevia ra-
kenteita — paikallisen sopimisen edistäminen olisi ollut, mutta siihen ei valitettavasti
päästy.

Toinen asia on yleinen työelämän tasa-arvo. Hallitusohjelmaa tulkitaan valitettavasti
hyvinkin mekaanisesti eikä strategisesti. Puuttunut kirjaus vanhempainvapaiden uudistu-
misesta on estänyt siinä asiassa etenemisen, koska nimenomaan naisten työllisyyshän täs-
sä on se iso ongelma. Se on oleellisesti heikompi kuin Ruotsissa, ja se on huomattavasti
laskenut sitten viime vuoden. Eli tässä asiassa toivon, että hallitus näkisi kokonaisuuden,
31



Pöytäkirjan asiakohta PTK 129/2016 vp
ryhtyisi perhevapaiden uudistamiseen ja palauttaisi subjektiivisen oikeuden päivähoitoon,
mikä poistaisi taas yhden kannustinloukun ja sillä tavalla edistäisi kokonaisuutta rakenteel-
lisilla, todellisilla muutoksilla.

Toinen varapuhemies Arto Satonen: Tässä vaiheessa keskustelua puheenvuoroja voi va-
rata P-painikkeella.

17.36 Heli Järvinen vihr: Arvoisa puhemies! Täällä salissa aina innostuu, kun kuuntelee
kollegoiden puheenvuoroja, ja sehän on tietysti hyvä merkki, että politiikka kiinnostaa. 

Pariin asiaan kommentteja tai korjauksia:
Usein kuulee kerrottavan, että Suomessa on korkea verotus verrattuna moneen muuhun

maahan. Näin kuulimme jälleen tänään. Muistutan teitä, hyvät kollegat, siitä, ennen kuin
teette näitä vertailuja, että kokonaisveroaste eri maissa pitää sisällään hyvin erilaisia asioi-
ta ja sen takia näitä lukuja on aika vaarallista lähteä vertailemaan keskenään. On poliitti-
nen valinta, pitääkö suomalaista verotusta korkeana vai matalana, ja hyväksyn sen, jos joku
on sitä mieltä, että meillä verotus on korkea. Itse olen eri mieltä. Mutta se, että sanotaan,
että Suomessa on muihin maihin verrattuna korkea verotus ja kokonaisveroaste, ei yksin-
kertaisesti pidä paikkaansa, koska asioissa on hyvin eri sisältöjä.

Jos muistetaan se, että Suomessa kokonaisveroasteeseen kuuluvat sosiaaliturvamaksut,
työttömyysvakuutusmaksut, eläkemaksut täysimääräisesti — toisin kuin lukemattomissa
muissa maissa — saadaan hyvin erinäköinen tulos. Silloin saattaa tulla sellainen vaikutel-
ma, että Suomessa on korkea kokonaisveroaste, mikä ei sinänsä ole kuitenkaan vertailukel-
poinen näihin muihin maihin nähden. Otan yhden esimerkin: USA:ta pidetään usein vero-
paratiisina Suomeen verrattuna. Jos muistetaan, että USA:ssa on ihmisen omalla vastuulla
maksaa työttömyysvakuutuksesta, on ihmisen omalla vastuulla maksaa sosiaalivakuutus-
maksuja, eläkemaksuja, siellä verotus on huomattavasti Suomea korkeampi. Sama pätee,
jos verrataan esimerkiksi yhteisöverotusta. Sen takia toivon, että tässä salissa ei käytetä pu-
heenvuoroja siitä, miten korkea verotus Suomessa on muihin maihin verrattuna.

Täällä on käyty keskustelua siitä, onko tämän hallituksen aikana tullut lisää työpaikkoja
vai ei. Kannattaa muistaa se, että me kaikki ensinnäkin iloitsemme uusista työpaikoista, se
on ilman muuta selvää, niin oppositio kuin hallitus. Se, mitä on tapahtunut tähän mennes-
sä, on tapahtunut kuitenkin edellisen hallituksen toimin. Vasta ensi vuoden alusta tulee voi-
maan kiky-sopimus. Vasta ensi vuoden alusta tulevat voimaan erilaiset työllisyyslait, joita
on säädetty. Ja se kannattaa tietysti muistaa myös siinä kohtaa, kun itse sattuu istumaan
hallituksessa, eli näitä häntiä on aina eri hallitukselta toiselle.

Pidän aika eriskummallisena sitä, että täällä esimerkiksi keskustalaiset kollegat julista-
vat epä-älylliseksi sitä, että olemme huolissamme pienituloisten toimeentulosta ja verorat-
kaisuista pienituloisia koskien. Olen aina ymmärtänyt, että pienituloiset olisivat erityisesti
keskustapuoluetta lähellä. Näin ei kuitenkaan sitten taida olla. Vai mitä sanotte siitä, että
lopputulema, kun lukee eduskunnan tietopalvelun selkeitä lukuja — tässä on otettu huo-
mioon niin veroratkaisut kuin kaikki muutkin ratkaisut — on se, että ostovoima vähenee
kaikkein eniten nimenomaan pienituloisilla? Pienituloiset eläkeläiset ovat kaikkein hei-
koimmassa asemassa, ja niistä pienituloisista eläkeläisistäkin kaikkein heikoimmassa ase-
massa ovat takuueläkkeen varassa olevat eli ne kaikkein pienituloisimmat. (Välihuuto oi-
kealta — Anne Kalmarin välihuuto) Eli tämä on selkeä teksti eduskunnan tietopalvelulta.
Se ratkaisee, mitä viivan alle jää, ja valitettavasti näillä päätöksillä sinne jää vähän.
32



Pöytäkirjan asiakohta PTK 129/2016 vp
Kannatan valtiovarainministeri Orpoa siinä, että yritysverotuksesta tehdään kokonaisar-
vio. Vain tämän arvion perusteella ja pohjalta pääsemme tekemään aidosti sellaisia ratkai-
suja ja toimia, jotka edistävät nimenomaan työllistämistä. Siihen keinovalikoimaan voi
kuulua sivukulujen korvaaminen ensimmäisen työntekijän kohdalla tai joitain vastaavia
keinoja. Mutta kaikkien, sekä viime hallituksen että tämän hallituksen tekemien, päätösten
jälkeen on hyvä kasata kaikki asiat samaan koriin samalle pöydälle ja miettiä, mitkä kei-
noista ovat olleet tehokkaita, mitkä vähemmän tehokkaita, ja miettiä sitä, miten saamme
yritysverotusta kehitettyä siihen suuntaan, että se aidosti kannustaa työllistämään lisää suo-
malaisia. Jokaisesta uudesta työpaikasta lupaamme iloita.

17.41 Peter Östman kd: Arvoisa puhemies! Me olemme tässä kuulleet hyvin erilaisia pu-
heenvuoroja, kun me nyt käsittelemme ensi vuoden verotusasteikkoa. Tässä on puhuttu
myöskin viennistä, ja tässä on puhuttu myöskin kielipolitiikasta. No, ovatko nämä kytken-
nässä toisiinsa? Ehkä ovatkin. Edustaja Huhtasaari ilahtui näistä kielikokeiluista, mutta sen
minä haluaisin kyllä sanoa, että ulkomailla ei myydä tuotteita suomeksi. Kyllä se on vaan
niin, että jos me haluamme, että vienti kasvaa, niin se edellyttää kielten osaamista. Jos kat-
sotaan esimerkiksi vuoden 2015 vientimääriä, niin suurin maa oli Saksa 7,5 miljardilla,
kakkosena Euroopassa oli Ruotsi 5,3 miljardilla ja vasta sen jälkeen Venäjä 3,1 miljardin
edestä. Eli siinä mielessä ajattelen kyllä, että on tärkeätä, että me jatkossakin pystymme
tarjoamaan hyvää ja laadukasta ruotsin kielen opetusta kautta maan, koska silloin kun on
nuori ihminen, teini-iässä, on hyvin vaikea tietää, mitä tekee isona. Ja katson kyllä, että sii-
nä mielessä se on tavallaan perusoikeus myöskin suomenkielisille oppilaille, että he saavat
tämän mahdollisuuden, jotta he pystyvät sitten aikuisiässä myöskin harjoittamaan liiketoi-
mintaa Ruotsiin menestyksekkäästi. Kyllä minä uskon, että suomalainen, joka lähtee Ruot-
siin viemään, pärjää paljon paremmin ruotsiksi kuin jos hän yrittäisi myydä tuotteitaan
suomeksi.

17.43 Laura Huhtasaari ps (vastauspuheenvuoro): Arvoisa puhemies! Edustaja Östman
elää nyt vähän menneessä maailmassa. Tosiaan 70-luvulla oli asia näin, että jos sinä halu-
sit päästä isoon vientiyritykseen töihin, niin ruotsin kieli oli täysin välttämätön.

Tänä päivänä Ruotsiin myydään englanniksi. Siellä nämä isot vientiyritykset puhuvat
englantia. Se, että me opettelemme kaksi marginaalikieltä, tarkoittaa, että se sitten vie tilaa
pois joltakin valtakieleltä. (Mikaela Nylanderin välihuuto) Suomenkin on aika eurooppa-
laistua, kansainvälistyä, ja esimerkiksi Kaakkois-Aasiaan me tarvitsisimme enemmän kiel-
ten osaajia, saksan kieli on tärkeä, espanjan kieli on tärkeä, ja meidän olisi nyt syytä astua
tulevaisuuteen tästä menneisyyden tilasta.

Haluaisin vielä sanoa, että ruotsin kielihän säilyy edelleen mutta vapaaehtoisena. (Edus-
kunnasta: Juuri näin!) Siihen pitää pyrkiä, se on nykyaikaa, (Puhemies koputtaa) tulevai-
suutta ja kansainvälisyyttä.

Toinen varapuhemies Arto Satonen:  No niin, nyt ollaan aika kaukana kyllä tuloveroas-
teikoista, ja menemme takaisin puhujalistaan.

17.44 Leena Meri ps: Kiitos, arvoisa puhemies! Minusta tuo debatti oli ihan hyvä ja tar-
peellinen. Kyllähän se liittyy työllisyyteen ja työllistämiseen, mutta en aio olla eri mieltä
puhemiehen kanssa, totesin vain näin. (Jukka Gustafsson: No, mihin unohtui kiinan kieli?)
33



Pöytäkirjan asiakohta PTK 129/2016 vp
Mutta joka tapauksessa RKP käytti täällä muutamia puheenvuoroja siitä, että subjektii-
visen päivähoito-oikeuden rajoittaminen ja hallituksen toimenpiteet päivähoito-oikeuden
puolella, esimerkiksi varhaiskasvatuksen hoitajamitoitus, pitäisi peruuttaa. Mutta jos te
olette huomanneet, niin kunnat voivat päättää tästä asiasta haluamallaan tavalla. Sehän on
mahdollista kunnissa, ja monet kunnat ovatkin käyttäneet tätä, mutta esimerkiksi Hyvin-
käällä, josta minä olen kotoisin, subjektiivisen päivähoito-oikeuden rajoitus otettiin käyt-
töön, siellä lapset saavat tarveperusteisesti edelleen. Nyt on hyvä muutenkin kuulijoille
muistuttaa siitä, että se on kuitenkin jokaisella 20 tuntia viikossa, vaikka vanhemmat olisi-
vatkin kotona. Se, että työkalupakkiin annetaan työkaluja kunnille, lisää heidän itsemää-
räämisoikeuttaan, niin etten ymmärrä, miksi meidän pitäisi täällä säätää erikseen sellaises-
ta, että kunnat eivät saa käyttää niitä työkaluja, mitä haluavat, en ymmärrä sitä.

Mitä tähän veroasteeseen tulee, niin, edustaja Järvinen, te sanoitte suurin piirtein näin,
yritin kirjata oikein, toivottavasti sain: "Toivon, että täällä ei käytetä puheenvuoroja kor-
keasta veroasteesta." Katsoin Veronmaksajien sivuilta määritelmän: "Veroaste eli koko-
naisveroaste on yleisimmin käytetty verotuksen tason mittari eri maissa. Veroasteella tar-
koitetaan julkisen sektorin keräämien pakollisten verojen ja veronluonteisten maksujen
vuosikertymää suhteessa saman ajan bruttokansantuotteeseen." Sitten täällä on tämmöi-
nen taulukko, jossa on Suomi, OECD- ja EU-maat. Täällä näkyy erittäin hyvin se, että Suo-
mi menee punaisella tuolla kaikista ylimpänä, on kirein verotusaste, ja sitten täällä on erik-
seen EU:n 15 maata, jotka ovat alempana, ja sitten ovat OECD-maat. Kyllä minun mieles-
täni tästä pitää puhua, ja vaikka nyt edustaja Järvinen toivoo, että tästä ei puhuta, niin kyllä
siitä puhutaan. (Laura Huhtasaari: Hyvä, Leena!)

Sitä minä ihmettelen, että vihreiden puolelta vielä sitten todettiin, että iloitaan jokaisesta
työpaikasta, mutta kuitenkin — edustaja Järvinen ei varmaan ollut silloin salissa — kun
tuossa edustaja Aallon kanssa kävimme vihreiden vaihtoehtobudjettia ja verotusta hieman
läpi, niin teillähän oli sinne työmatkoihin kiristyksiä elikkä kilometrikorvauksen verovä-
hennysten poistoa ja muuta. Ne eivät välttämättä edistä työntekoa muualla kuin ehkä pää-
kaupunkiseudulla. Nyt on hyvä muistaa, että koko maa pitää pitää asuttuna ja kaikkialla ei
ole julkisia kulkuvälineitä.

17.48 Anne Kalmari kesk: Arvoisa herra puhemies! Itse asiassa se, mitä edustaja Järvi-
nen totesi siitä, että, se, jos kansalainen itse hoitaa maksut vakuutuksin — esimerkiksi sai-
rausvakuutukset, terveydenhuollon kustannukset, työllisyysvakuutukset, eläkevakuutuk-
set — on tietenkin eri asia kuin jos ne yhteiskunnan kautta hoidetaan, niin tämä on aivan to-
siasia, että näitä pitäisi pystyä laskemaan siihen veroasteeseen, vaikka ne usein unohde-
taan. Mutta siitä huolimatta kyllä tavoitteenamme pitää olla kohtuullinen veroaste.

Todellakin tämä verotaulukko, jota nyt käsittelemme, oli osaratkaisu kiky-sopimukses-
sa. Se oli valtion vastaantulo, ja minusta se oli sen arvoinen. Ja on hienoa, että tämä kilpai-
lukykysopimus on saatu.

Vielä edustaja Adlercreutzille siitä, miten tasa-arvoa voidaan toteuttaa: Mielestäni on
erittäin hienoa se, että tämä hallitus viimein teki todellisia tekoja naisten työllistymisen hy-
väksi. Kun työnantaja, yrittäjä, joka palkkaa henkilön, joka jää sitten äitiyslomalle ja palaa
töihin, saa siitä tuon 2 500, yrittäjän ei tarvitse kantaa sitä vastuuta, mikä mielestäni meille
kaikille kuuluu. Olisi toki hienoa, jos työmarkkinajärjestöt olisivat pystyneet tämäntyyppi-
sen asian keskenään sopimaan, mutta kun eivät, niin on upea vastaantulo valtiolta se, että
vanhemmuuden kustannuksia korvataan.
34



Pöytäkirjan asiakohta PTK 129/2016 vp
Vielä lyhyesti työllisyyteen liittyen. — Tai joudun varmaankin sinne puhujakorokkeel-
le siirtymään. Ei ole pitkästi. Miten teemme? (Puhemies: Tule vaan puhujakorokkeelle! —
Puhuja siirtyi puhujakorokkeelle)

Arvoisa puhemies! Kun luulen, että tässä salissa tullaan vielä työllisyyteen liittyvistä
asioista moneen otteeseen keskustelemaan ja paikallisesta sopimisesta, sen mahdollisuuk-
sista ja etenemisestä, haluan jakaa teille pienen pätkän Keskisuomalaisen tämän päivän ar-
tikkelia, joka koskee biolaitoksen rakentamista Äänekoskella. Tässä on kyseessä eräs yri-
tys, joka on rekrytoinut työvoimaa puoliksi heikolla menestyksellä sinne Äänekoskelle:
"Työvoimaa yritys on etsinyt itse, sillä Parantaisen mukaan TE-keskus ei voi henkilösuoja-
lain nojalla etukäteen antaa tietoja työttömistä työnhakijoista. Tietoja on saanut vasta siinä
vaiheessa, kun työpaikka on tiedossa, mutta usein se on ollut liian myöhäistä." Pohdittavaa
siis tässäkin. Seuraava kohta: "’Meillä oli alihankinnan kautta kokeilussa kaikkiaan 47 pit-
käaikaistyötöntä, nuorta työnhakijaa. Vuokratyöpalvelu Parantainen järjesti omia hakuja,
joilla porukkaa saatiin kokeiluun. Työtä olisi ollut tarjolla kaikille, mutta heistä vain 12:ta
kiinnosti jäädä töihin. Osa kokeilijoista lähti jo parin päivän jälkeen’, Ville Varis ihmette-
lee. Telinehommat oppii hänen mukaansa parhaiten tekemällä, joten työtä olisi ollut tarjol-
la, vaikka takana ei ole pitkää koulutusta."

Kyllä meidän pitää miettiä myöskin keinoja siihen, että se työnteko olisi aina kannatta-
vampi vaihtoehto kuin se, että ei ota työtä vastaan.

Toinen varapuhemies Arto Satonen: Puhujalistaan.

17.52 Jari Myllykoski vas: Arvoisa herra puhemies! Aivan totta, mutta nyt edustaja Kal-
mari vain sekoittaa kaksi asiaa, sen, onko ammatillista pätevyyttä, ja sen, onko ammatti-
suojaa. On todellakin tärkeätä, että meillä on mahdollista, että ihminen voi oppia ammatin
myös työn kautta, ja siinä mielessä oppisopimusjärjestelmää tulee kehittää, jotta me saam-
me työttömyyden kautta kohtaanto-ongelman paremmin blokattua ja sitä kautta valtion
kassaan enemmän verotuloja, jotta voimme talousarvioesitystä käsitellä niin, että meillä on
positiivinen syke siihen. 

Mutta en voi olla puuttumatta edustaja Adlercreutzin pettymykseen siitä, että kiky-sopi-
muksessa ei pystytty sopimaan paikallisesta sopimisesta. Se on varmasti tässä opposi-
tiopuolueitten kesken sellainen erilainen juopa, mistä onkin varmaan hyvä tuolla eduskun-
nan kuppilassa keskustella, sillä pakottaminen siihen, että työnantajille tulee sellainen oi-
keus, joka antaa mahdollisuuden kriisitilanteessa alentaa palkkoja, ei edistä työllisyyttä
eikä edistä yritystoimintaa. Sanotaanko, että se aiheuttaa markkinahäiriöitä, jos joku huo-
no yrittäjä voi laskea palkkoja pärjätäkseen sille, joka hoitaa paremmin työnsä. On täysin
mahdotonta ajatella, (Mikaela Nylander: Eihän siitä ole kyse!) että se on... — Kysymys on
juuri siitä, että kaksi kioskia kilpailee keskenään ja toinen hoitaa asiansa hyvin ja toisessa
on huono isäntä, joka maksattaa oman kilpailukyvyttömyytensä sillä, että lähtee kriisitilan-
teessa maksattamaan oman kilpailukykynsä työntekijöiden palkoilla. — Siinä mielessä en
voi milloinkaan olla hyväksymässä sellaista paikallisen sopimisen rakennetta. 

17.54 Touko Aalto vihr: Arvoisa puhemies! Muutama huomio, jotka kirjasin tässä osak-
si keskustelua.

Ensimmäinen on se, että tässä lähdetään ihan perusteista. Kun puhutaan kokonaisve-
roasteesta, kuten edustaja Järvinen toi esiin, on syytä muistaa, että eri maiden numerot on
35



Pöytäkirjan asiakohta PTK 129/2016 vp
laskettu eri tavoin. Suomen veroasteessa on laskettu mukaan työeläkemaksut, lisäksi julki-
sen sektorin itse itselleen maksamat verot ja maksut eivät ole mukana näissä Suomen nu-
meroissa, joita vertaillaan. Jos Suomen numeroista jätetään pois pelkästään yksityiset työ-
eläkemaksut, Suomen veroaste on alle EU:n keskiarvon. Ja jos nuo työeläkemaksut tulkit-
taisiin ja laskettaisiin veroiksi, silloin 170 miljardin euron työeläkevarat pitäisi laskea jul-
kisiksi varoiksi, ja silloinhan koko tämä velkakeskustelu olisi täysin turhaa. Eli aina pitää
muistaa, mitä nämä luvut ovat syöneet sisälleen, ja eri maita voi vertailla keskenään, mutta
on hyvä muistaa, että yksi yhteen niitä ei voi verrata, vaan pitää katsoa, mitä verrataan to-
siasiassa. Jos kokonaisveroastekeskusteluissa ei ymmärrä, mistä puhutaan, niin silloin syn-
tyy vähän väärinkäsityksiä helposti.

Mitä tulee vihreitten vaihtoehtobudjettiin ja siitä käytyyn keskusteluun, niin vihreät ovat
esittäneet monta kertaa, että vaikkapa auton käyttö olisi huomattavasti edullisempaa siellä,
missä ei ole mitään joukkoliikennemahdollisuuksia, ja kalliimpaa siellä, missä on paljon
joukkoliikennemaksuja. Mitä tulee kilometrikorvauksiin, niin kaikki ne todelliset kustan-
nukset, liikkuvat ja pysyvät kustannukset, katetaan aina, mutta siitä ylikompensaatio-osuu-
desta hieman nipistetään sen takia, että me emme tahdo koulutuksesta, tutkimuksesta, tie-
teestä, osaamisesta leikata, mutta kun raha ei tule suoraan seinästä, pitää pyrkiä budjetin si-
sällä tekemään tämmöisiä puhtaasti periaatteellisia arvovalintoja. 

Tahdon sanoa vielä muutaman asian työllisyydestä. Tulen pönttöön sanomaan ne. (Pu-
huja siirtyi puhujakorokkeelle)

Toinen varapuhemies Arto Satonen: Edustaja voi jatkaa puhujapöntöstä. 

Arvoisa herra puhemies! Keskeisintä olisi tosiaan miettiä, miten työllisten määrää voi-
daan lisätä ja miten saadaan kansantalouteen tehtyjä työtunteja lisättyä. Se on aivan kes-
keistä. Sen takia pitäisi pystyä miettimään, miten voimme yhdessä toteuttaa jopa sitä hal-
litusohjelmaan kirjattua verotuksen kärkihanketta, mikä lähtee verrattain matalista veroas-
teista ja laajasta veropohjasta, ja miten voisimme yhä enemmän siirtää verotuksen paino-
pistettä pois työstä ja yrittämisestä enemmän kulutukseen ja haittoihin. Joitain tiettyjä hy-
viä askelia on saatu tehtyä, se on totta, ja niistä kaikki kiitos, mutta taas sitten vastapuolesta
on tehty niin paljon toiseen suuntaan siirtoja, että kun katsoo, mitä viivan alle jää, siellä on
aika paljon miinusta ja pakkasta.

Tärkeintä olisi se, että me voisimme tehdä tässä maassa kokonaisverouudistuksen, jossa
voisimme oikeasti mennä näiden kahden kuvaamani verotuksen keskeistä tavoitetta kohti,
ja se olisi hirveän keskeistä. Nyt kun katsoo metsälahjavähennystä, perintö- ja lahjavero-
tusta, raskaan teollisuuden omaa metsälahjavähennystä elikkä päästöhuutokaupan kom-
pensaatiota ja monia muita, ne kulkevat sekä järkevän veropolitiikan että hallituksen itse it-
selleen asettamien verotuksen tavoitteiden suhteen väärään suuntaan ja ne ovat täysin jär-
kevän, terveen markkinatalouden vastaisia. Sen takia verotuksen kokonaisuudistus olisi
järkevä saada aikaan. Se voitaisiin toteuttaa vähän samalla tapaa kuin Hetemäen verotyö-
ryhmä aikoinaan. Hetemäen verotyöryhmän suurin ongelma oli siinä, että se tuli aikaiseksi
ja valmistui kolme kuukautta ennen vaaleja, ja kaikki irtisanoutuivat siitä. 

Minä näkisin, että nyt on ihan hyvä mahdollisuus, koska hallitus tekee — kiitos siitä hal-
litukselle — yritysverotukseen uutta remonttia, ja sen yritysverotusraportin pitäisi tulla
muistaakseni tuossa tammikuun loppupuolella. Sitä työtä voitaisiin jatkaa sillä tapaa, ettei
käytetä pelkästään yritysverotusta, katsotaan myös suorat verotuet ja yritetään mennä koh-
36



Pöytäkirjan asiakohta PTK 129/2016 vp
ti niitä laajoja mutta verrattain matalia veropohjia. Tämän voisi toteuttaa parlamentaarises-
ti, tämmöinen Hetemäen verotyöryhmä numero 2. Sen voisi tehdä niin, että koko eduskun-
ta olisi mukana siinä ja se taimattaisiin, aikataulutettaisiin sillä tapaa, että se tulisi valmiik-
si vaikka ensi vaalikauden puolivälissä, jotta vaalien pelko ei tyrmäisi kaikkia hyviäkin esi-
tyksiä. Se olisi hirveän järkevää.

Asuntopolitiikassa pitäisi tehdä paljon asioita eteenpäin. Itse asiassa, kun katsoo kasvu-
keskuksia, kaupungistumisen megatrendiä, on selvä asia, että huono asuntotilanne on myös
kehityksen jarru. Sen takia pitäisi pystyä katsomaan vaikka asuntojen varainsiirtoveroa uu-
destaan, pitäisi pystyä rakentamaan enemmän, tekemään enemmän seudullista kaavoitusta
ja tekemään monia semmoisia järkeviä asioita, millä voitaisiin tehdä enemmän kohtuuhin-
taista asumista, koska unelma kohtuuhintaisesta asumisesta karkaa yhä kauemmaksi mo-
nelta ihan tavalliselta ihmiseltä. 

Asuntopolitiikassa toki pitäisi pystyä myös miettimään meidän asumistukijärjestel-
määmme. Siinäkin pitäisi palata vähän niin kuin SATA-komitean vanhempaan työhön ja
miettiä sitä, miten sosiaaliturvaa uudistetaan, niin että voisi vähän pienemmän osan korva-
merkitä suoraan asumiseen ja isomman sosiaaliturvan perusosaan, ja siten aina kun teh-
dään hyvää, tarkoitetaan hyvää. Nyt kun nostetaan asumistukea, niin se käytännössä valuu
taas sitten vuokrien nousuun.

Sosiaaliturvassa pitäisi mennä aina sitä kohti, että kaiken työn tekeminen ja vastaanot-
taminen olisi aina kannattavaa, ja siihenhän perustulo pyrkii. 300 euron puskuriosat ovat
olleet hyviä alkuja, ja sitä voidaan toteuttaa, ottaa pieniä askelia kohti perustuloa, se auttaa
työllisyyttä varmasti.

Aivan varma asia on, että työmarkkinoilla tarvitaan joustoja. Minun mielestäni on ikä-
vää, että eduskuntakeskusteluissa siitä, kun sanoo pelkän sanan "paikallinen sopiminen",
on tullut mörkö. Kysymys on siitä, mitä sillä paikallisella sopimisella tarkoitetaan. Se pitää
aina tehdä työntekijät osallistavalla tavalla, voidaan käyttää esimerkiksi Saksan yritysneu-
vostomallia. Se on kollektiivinen, tavallaan työntekijöiden oma pääluottamusmies, ja toi-
mii hirmuisen hyvin. Tärkeätä on se, että luottamuksen tasapaino säilyy siinä. Se on ehkä
se keskeisin asia. Malleja on monenlaisia.

Nyt eduskunnassa käsitelty hankintalaki on iso asia. Me teemme monen kymmenen mil-
jardin euron julkisia hankintoja joka ikinen vuosi, ja miten niitä voidaan kohdentaa enem-
män paikallistaloutta tukemaan? Siinä on paljon hyviä asioita. 

Energiaremontin osalta: minkä takia käytetään jopa kestävyysvajeen verran vuosittain
siihen, että tuodaan fossiilisia polttoaineita Suomeen, kun voitaisiin pistää ne eurot tuke-
maan kotimarkkinakysyntää ja tukea suomalaista työtä aina suunnittelusta lopputuottee-
seen asti?

Tässä oli tämmöinen ratkaisukeskeisempi puheenvuoro. 

Toinen varapuhemies Arto Satonen: No niin, jatkamme nyt puhujalistaa. 

18.01 Mikko Kärnä kesk: Arvoisa herra puhemies! Mielestäni hämmentävä keskustelu
on summattavissa siihen, että mikäli vastustaa tätä tuloveroasteikkoa, vastustaa samalla
kilpailukykysopimusta ja sitä kautta koko suomalaista sopimusyhteiskuntaa. Minun mie-
lestäni olisi varsin hyvä nyt kyllä, että oppositio kertoo äänestäjilleen, oletteko te nyt todel-
la kilpailukykysopimuksen kannalla vai ettekö te ole.
37



Pöytäkirjan asiakohta PTK 129/2016 vp
Hämmästelen myös tätä OECD-tilastojen väittämistä virheellisiksi. Se on kuitenkin pa-
rasta vertailutietoa, (Leena Meri: Kyllä!) jota meillä on olemassa, ja näiden tietojen poh-
jalta Suomen kokonaisveroaste on lähes 10 prosenttia korkeampi kuin OECD-maiden kes-
kitaso. (Leena Meri: Hyvä, että te tiedätte paremmin!)

Muutenkin on hyvä muistaa tässä verokeskustelussa, että meillä on Suomessa jo tilanne,
jossa parhaiten ansaitseva 10 prosenttia maksaa noin 70 prosenttia ansiotuloverokertymäs-
tä. Tällainen tilanne alkaa näkemykseni mukaan kyllä lähenemään jo sosialismia, ja tietys-
ti ymmärrän, minkä takia se miellyttää ainakin suurta osaa vihervasemmistoa.

18.02 Joakim Strand r: Arvoisa puhemies! Ilman vientiä ei veroja tarvitse kerätä. 
Ja kyllä on pakko ihan lyhyesti kommentoida tätä kielikokeilun tuuletusta, jonka saim-

me kuulla. Varmaan itänaapurissakin iloitaan, mitä enemmän vieraannumme muista Poh-
joismaista, jotka ovat elintärkeitä vientimarkkinoita meille. Pelkällä suomen kielellä ei hir-
veästi ole tavaraa, palveluita maailmalle myyty eikä haettu rahaa hyvinvointipalveluiden
rahoittamiseksi.

Edustaja Östman ehti lähteä mutta kertoi myös terveisiä, että siellä vanhanaikaisessa
maailmassa, Pohjanmaalla, kuitenkin viedään enemmän kuin viidessä vähiten vievässä
maakunnassa yhteensä. Näillä rahoilla rahoitetaan palveluita. Minua harmittaa, että tätä
hallitusta ei kiinnosta vientiteollisuuden toimintaedellytysten kehittäminen, ei millään ta-
valla. Se nähtiin tänään viimeksi äänestyksessä sosiaali- ja terveysvaliokunnassa, ja siihen
palataan.

18.03 Anders Adlercreutz r: Värderade talman! Muutama sana veroasteikosta. Työllis-
tävämpi veroasteikkomuutosvaihtoehto löytyy RKP:n varjobudjetista, johon hallituspuo-
lueet mielellään saavat tutustua. 

Edustaja Kalmari otti puheeksi tämän 2 500 euron maksun äitien työnantajille. Se on
toki hyvä asia mutta taas esimerkki siitä, miten ei uskalleta tehdä rakennemuutoksia sil-
loin, kun helppo laastari on käytettävissä, eli nähdään ongelmat, niihin ei uskalleta tarttua
vaan yritetään keksiä paikallisia, pieniä lievityksiä. Jos nähdään, että tämä on oikea ongel-
ma, niin kuin se on, ainoa pitkän tähtäimen järkevä ratkaisu sille on, että pohditaan näitä
vanhempien rooleja ja naisten asemaa työmarkkinoilla noin isossa kuvassa. Tämä on pelk-
kä laastari, jolla ei isoa kuvaa muuteta.

18.04 Maria Tolppanen sd: Arvoisa puhemies! Kun nyt puhutaan näistä kokonaisvaiku-
tuksista, niin yksi sellainen, mitä nyt ei ole vielä tässä käsitelty juurikaan, on nämä refor-
mit työttömyysturvaan. Nehän ovat vain pelkästään leikkauksia. Haluaisin tietää, hallitus
ja hallituspuolueet, onko nyt laskettu niiden kustannusvaikutuksia, koska kun työttömyys-
turvaa leikataan, ihmiset joutuvat siirtymään luukulta toiselle eli silloin mennään sosiaali-
luukulle, koska joka tapauksessa eläminen kaikille maksaa.

Kustannusvaikutukset olisivat äärimmäisen tärkeitä tehdä aina silloin, kun tehdään eri-
laisia verouudistuksia tai erilaisia reformeja, varsinkin jos reformi Suomessa tarkoittaa tai
siis on synonyymi sanalle "leikkaus". Leikkaushan tarkoittaa taas sitä, että ihmisten elämi-
sen mahdollisuuksia leikataan.

Näissä verohelpotuksissa ei myöskään eläkeläisten verotusta vieläkään tuoda palkansaa-
jien verotuksen kanssa samalle tasolle, mikä on erittäin harmillista, koska eläkkeet ovat
Suomessa varsin pienet. Joudutaan tulemaan todella pienillä summilla toimeen, ja sitten
38



Pöytäkirjan asiakohta PTK 129/2016 vp
jos verotus on vielä huomattavasti kovempaa kuin palkkatyössä, niin eihän se varmasti mu-
kavalta tunnu. Kun siihen lisätään sitten lääkeleikkaukset, mitä meillä on tullut nyt, niin ei
ole eläkeläisen osa Suomen maassa tällä hetkellä helppo. Jotenkin toivoisin, että jostakin
tulisi semmoinen edes pieni inhimillisyys kaikkein heikoimmassa asemassa olevia koh-
taan, että se hieman edes lämmittäisi heitä ja että hekin voisivat tuntea, että tämä Suomi on
hyvä maa asua ja elää, voisivat tuntea, että me teemme täällä yhdessä jotakin. Mutta näyt-
tää siltä, että tällä hetkellä tämän hallituksen kanssa se on aika vaikeaa. Kylmää on poli-
tiikka, todella kylmää

18.06 Li Andersson vas: Arvoisa puhemies! Muutama kommentti täällä esille noussei-
siin kysymyksiin:

Ensinnäkin liittyen kokonaisveroasteeseen on hyvä huomioida se, että kaikissa Pohjois-
maissa on suhteellisen korkea kokonaisveroaste, mikä johtuu siitä, että meillä täällä on
käytössä edelleen jonkunlainen hyvinvointivaltion malli, joka pitää sisällään kattavan jul-
kisten palveluiden järjestelmän ja kattavan sosiaaliturvan, ja siitä, että me täällä myöskin
maksamme vähemmän itse esimerkiksi koulutuksesta ja päivähoidosta kuin mitä tehdään
monissa muissa maissa, joissa näitä palveluita ei ole samalla tavalla järjestetty kaikkien
kansalaisten saavutettaviksi.

Sitten vielä kommentti liittyen kilpailukykysopimukseen ja paikalliseen sopimiseen:
Hallitus teki nyt sinänsä valinnan, kun lähti kilpailukykysopimuksessa näin voimakkaasti
hakemaan palkanalennuksia, lähti mukaan tähän palkkakilpailuun. Tämän koko pakkola-
kiesitys- ja kilpailukykysopimusprosessin kautta hallitus myöskin tuhosi luottamusta työ-
markkinaosapuolten välillä ja sitä kautta myöskin tuhosi mahdollisuudet saada aikaiseksi
kunnianhimoisen ratkaisun paikallisen sopimisen edistämisen osalta. Paikallista sopimis-
tahan tehdään Suomessa jo tällä hetkellä. Sitä on mahdollista kehittää myöskin työehtoso-
pimusjärjestelmäpohjaisesti. Siinä olisi varmasti ollut mahdollisuutta saada jonkunlaista
yhteisymmärrystä niin työntekijä- kuin työnantajapuolen välille, mutta käytännössä halli-
tus halusi mieluummin painottaa tätä käsittämätöntä palkanalennuslinjaa ja sai sitten kil-
pailukykysopimuksensa, joka ei mielestäni edistä sellaista kilpailukykypolitiikkaa, mitä
Suomen kaltaisessa maassa pitäisi tehdä, ja jossa leikataan koulutuksesta ja osaamisesta ja
samanaikaisesti lähdetään mukaan palkkakilpailuun.

18.08 Leena Meri ps: Arvoisa puhemies! Palaan nyt kuitenkin vielä näihin tilastoihin.
Ymmärsin, että edustaja Andersson ainakin on ilmeisesti lukenut näitä samantyyppisiä

tilastoja, ja jos ymmärsin oikein, niin hän ei ainakaan kiistä näitä tilastoja. Minua huvittaa
tämä, että vihreät toteavat, että nämä tilastot ovat heidän mielestään niin sanotusti vähän
niin kuin huuhaata. Näitä käyttää kuitenkin Veronmaksajain Keskusliitto, ja nämä on laa-
dittu Tilastokeskuksessa, ja näissä on verrattu tätä vuosikertymää ja nimenomaan brutto-
kansantuotteeseen. Siihen eivät liity työeläkerahastot minun käsittääkseni mitenkään. Ha-
luaisin nyt kysyä, että mitäs tilastoja vihreät käyttävät ja onko heillä joku oma suuri vii-
saus, miten he näitä lukuja kiistävät, mitä valtakunnallisesti kaikki muut käyttävät — ehkä
heillä on nyt sitten suurempi viisaus takataskussaan.

Haluaisin muistuttaa, että seitsemään vuoteen ei ole ihmisten työtuloverotusta alennet-
tu. Kyllä se on minun mielestäni ihan hyvä asia. On monia pieni- ja keskituloisia ihmisiä,
jotka ovat todella odottaneet joskus elämässänsä, että tulisi nyt vuosikausiin edes pieni ve-
ronalennus minullekin.
39



Pöytäkirjan asiakohta PTK 129/2016 vp
Ja tuosta, mitä minun piti nyt ihmetellä — onko edustaja Strand vielä täällä: Hän puhui
siitä, että hallitus ei ole jotenkin kiinnostunut kilpailukyvystä ja StV:n kokouksessa oli joi-
takin kilpailukykyyn liittyviä asioita. Siellä oli mielestäni Vaasan ja Seinäjoen sairaaloihin
liittyvä päivystysasetus ainakin, mutta miten tämä nyt liittyy jo Suomen kilpailukykyyn?
Minusta tämä oli hieman mielenkiintoista.

Kielikokeilun osalta haluaisin sitten kertoa sellaisen asian, että Lukiolaisten Liitto on
tänä syksynä antanut lausunnon, jossa he toivovat vapaaehtoista kielikokeilua. Olen Hy-
vinkäällä kaupunginvaltuustossa, ja samoin meillä nuorisovaltuusto on antanut tämän-
suuntaisen lausuman. Elikkä ettekö te halua kuulla niitä ihmisiä, keitä nämä päätökset kos-
kettavat?

Toinen varapuhemies Arto Satonen: Nyt annan vastauspuheenvuorot edustajille An-
dersson ja Strand. (Hälinää — Puhemies koputtaa) Mutta samalla huomautan, että käsitte-
lemme tuloveroasteikkoja.

18.10 Li Andersson vas (vastauspuheenvuoro): Arvoisa puhemies! Vielä tästä kokonais-
veroasteesta: Tosiaan sanoin, että maissa, kuten Pohjoismaissa, joissa on kattava järjestel-
mä julkisia palveluita, kattava sosiaaliturvajärjestelmä, totta kai on veroaste myöskin kor-
keampi kuin monissa muissa maissa. Mutta tästä syystä ei myöskään ole mielekästä verra-
ta maita puhtaasti perustuen kokonaisveroasteeseen vaan pitää samalla myöskin huomioi-
da meidän erilaiset yhteiskuntamallit ja mitä kaikkea me Suomessa saamme tällä suhteel-
lisen korkealla veroasteella. Täällä meillä on muun muassa maksuton koulutus, joka on ää-
rimmäisen tärkeää niin maan elinkeinoelämän ja kilpailukyvyn näkökulmasta kuin
myöskin tasa-arvon näkökulmasta. Ja kyllä minä mieluummin kustannan ja rahoitan mei-
dän koulutusjärjestelmää verojen kautta kuin sellaisella tavalla, että alennetaan veroja mut-
ta siirretään maksuvastuuta laajemmassa mittakaavassa sitten kotitalouksien ja yksilöiden
harteille.

18.11 Joakim Strand r (vastauspuheenvuoro): Arvoisa puhemies! Jos edustaja Meri jak-
saa kuunnella, siteeraan tässä Wärtsilä Finland Oy:n toimitusjohtajaa liittyen tähän päivys-
tysasiaan. Otan pari sitaattia: "Toivon, että tässä asiassa tarkastellaan myös elinkeinoelä-
mälle tärkeitä tosiasioita." Sitten jatkuu: "Keskussairaalalla on merkittävä rooli tässä eko-
systeemissä, eikä sen asemaa pidä heikentää, vaan päinvastoin sitä on vahvistettava tule-
vien vuosien kasvuodotuksia silmällä pitäen." Eivätkö vientifirmojen kasvuodotukset kiin-
nosta? Ne tuovat huomattavasti enemmän miljardeja kuin mitä se sairaala maksaa. Rahoi-
tetaan siis myös muita sairaaloja.

18.12 Leena Meri ps (vastauspuheenvuoro): No, en tiedä, mihin nämä yksittäiset kom-
mentit nyt liittyivät, mutta jos tästä edustaja Strand vetää sen johtopäätöksen, että hallitus-
ta ei kiinnosta kilpailukyky, niin kyllä minä sanon, että aika heikoilla jäillä ollaan peruste-
luiden kanssa, jos ne vedetään tästä yhdestä jostakin kommentista, mistä minä en tiedä
edes, mihin se liittyy. (Joakim Strand: Tähän se liittyy!) Totta kai julkisella sektorilla on ti-
lauksia ja näin poispäin, mutta jos meillä tehdään rakenneuudistusta ja sote-uudistusta, niin
siellä on sitten uusia malleja ja uusia tilaisuuksia. Minun mielestäni tämä on nyt niin kau-
kaa haettu jo, että minä en oikein ymmärrä, miten tämä tähän liittyy, mutta jos edustaja
Strand näin kokee, niin olkoon näin — minä en tästä jatka enempää.
40



Pöytäkirjan asiakohta PTK 129/2016 vp
18.13 Jari Myllykoski vas: Arvoisa herra puhemies! Nostan tämän keskustelun tasoa
huomattavasti enkä käytä enempiä sanoja. (Naurua)

18.13 Sami Savio ps: Arvoisa puhemies! Minusta tuntui jo tässä aiemmin keskustelun ai-
kana, että kaikki on tästä aiheesta sanottu täällä useassa käsittelyssä, mutta en nyt voi olla
puuttumatta tähän vihreiden, taisi olla edustaja Järvinen, esilletuomaan veroasteen määri-
telmään — kun täällä on puhuttu korkeasta veroasteesta ja siitä, että OECD-vertailussa
Suomen veroaste on kymmenisen prosenttiyksikköä korkeampi kuin OECD-maissa.

No, nythän tässä määritelmässä tosiaan suhteutetaan verot ja veronluonteiset maksut
bruttokansantuotteeseen, ja vihreiden mukaan tässä laskelmassa pitäisi jollain tavalla huo-
mioida myös työeläkerahastojen varallisuus. Mielestäni tämä vihreiden ehdotus ei ole kyl-
lä mielekäs määritelmä, koska tämä bruttokansantuotehan on virtasuure ja tämä työeläke-
rahastojen varallisuus taas on varantosuure, ja näin ollen toistankin edustaja Meren vihreil-
le esittämän hyvän kysymyksen: millä tavalla he muuttaisivat OECD:ssä yleisesti hyväk-
syttyä ja käytettyä veroasteen määritelmää?

Sitten toinen asia vielä, minkä tässä puheenvuorossani tuon lyhyesti esille: Nythän edus-
kunta tällä hallituksen päätöksellä on lieventämässä viime vaalikaudella säädettyä raippa-
veroa hieman eli eläketulon lisäveron tulorajaa korotetaan 2 000 eurolla ja lisäveroprosent-
tia alennetaan 6 prosentista 5,85 prosenttiin. Monelta eläkeläiseltä on tullut tästä viime
kaudella tehdystä, mielestäni, voisinko sanoa, kohtuuttomasta veronkiristyksestä palautet-
ta, ja nyt tätä raippaveroa tämän hallituksen päätöksellä hiukan kohtuullistetaan, ja näin ol-
len eläkeläisten verotus lähenee palkansaajien veroastetta.

18.15 Heli Järvinen vihr (vastauspuheenvuoro): Arvoisa puhemies! Sanon vielä kerran:
Ensinnäkään omassa puheenvuorossani en maininnut sanallakaan työeläkerahastojen va-
rallisuudesta yhtään mitään. Mutta sanon painokkaasti sen, että kun verrataan eri maiden
kokonaisveroasteita, kannattaa muistaa, että ne luvut pitävät sisällään hyvin erilaisia asioi-
ta. Kun Suomessa veroluonteisina maksuina maksamme työeläkemaksuja, työttömyysva-
kuutusmaksuja täysimääräisesti toisin kuin monessa muussa maassa, niin jo näistä syistä
luvut ovat vain helposti huonosti verrattavissa, ne ovat erilaisia. Kun vielä muistetaan
edustaja Anderssonin esiintuomat seikat siitä, että meillä on lähes maksuton koulutus,
meillä on vahvasti kompensoitu päivähoito, meillä on erittäin vahvasti kompensoitu van-
hustenhoito verrattuna moneen muuhun maahan, niin nämä luvut ovat vain huonosti ver-
rattavissa. Se, pitääkö suomalaista veroastetta korkeana vai matalana, on enemmän poliit-
tinen kysymys — siitä en lähde riitelemään.

18.16 Jukka Gustafsson sd: Arvoisa puhemies! Seurattuani ja kuunneltuani nyt tätä mo-
nella tapaa varsin ansiokasta verokeskustelua kokonaisveroasteesta haluan yhden näkökul-
man sanoa. Täällä eräs edustaja totesi, että korkea verotus on sosialismia, mutta jos ei nyt
ruvettaisi joulun alla keskustelemaan tästä sinällään mielenkiintoisesta käsitteestä. Frank-
lin D. Roosevelt 30-luvulla Yhdysvalloissa vaikean laman aikana nosti kaikkein korkeim-
mat veroasteet 90 prosenttiin kaikkein rikkaimpien kohdalta. Ja ei varmaan ollut Yhdys-
vallat silloin likelläkään sosialismia. Tämän päivän johtava teoreettinen talouspoliittinen
kirjailija Thomas Piketty esittää 2 miljoonan painoksen saaneessa kirjassaan merkittävää
varallisuusveron korotusta kaikkein rikkaimmille, ja myöskin veronkorotusta, ja hänkään
ei tiettävästi ole sosialisti.
41



Pöytäkirjan asiakohta PTK 129/2016 vp
18.18 Touko Aalto vihr: Arvoisa puhemies! (Hälinää — Puhemies koputtaa) 

Toinen varapuhemies Arto Satonen:  Keskitytään edustaja Aallon puheenvuoroon.

Arvoisa puhemies! Hyvin lyhyesti kaksi asiaa tästä kokonaisveroasteesta: Kuten edus-
taja Järvinen toi esiin, toki saa ja voi vertailla, mutta kun kokonaisveroastetta eri maiden
välillä verrataan, se ei kerro kovin paljoa, koska eri maissa lasketaan niin eri asioita sisään.
Se keskeisempi, se periaatteellinen kysymys on — sen voi kiteyttää vaikka näin: tonni kä-
teen Jenkeissä on hyvin eri asia kuin tonni käteen Suomessa, koska Suomessa on katettu
niin monet ihmisen perustarpeet yhteisillä veroilla, toisin kuin vaikkapa Jenkeissä. Ehkä
tämä riittänee havainnollistamaan tätä koko asiaa.

Edustaja Saviolle sanon vain sen, että siinä puheenvuorossani oli mainittu, että "jos"
työeläkemaksut laskettaisiin veroluonteisiksi maksuiksi, vain havainnollistamaan tätä ti-
lannetta, että miten niitä voi myös tulkita.

18.19 Laura Huhtasaari ps: Arvoisa puhemies! Edustaja Adlercreutz otti esille, että mei-
dän pitäisi perua tämän subjektiivisen päivähoidon varaus. Tämähän on älyttömän hyvä
päätös. Sitä ei missään nimessä tule perua, koska se on erittäin hyvä päätös. Keltikangas-
Järvinen, asiantuntija, sanoo näin: "Jos kotona on 1-vuotias tuttisuu konttaamassa, kannat-
taisi miettiä, mitä on se varhaiskasvatus, jota se pieni tarvitsee, jota ne vanhemmat eivät voi
hänelle antaa." Jos otamme huomioon, että vanhempi tai vanhemmat ovat kotona, niin
minkä ihmeen takia yhteiskunnan tulisi hoitaa pieniä lapsia, joiden on parempi olla (Jari
Myllykoski: Kielikylpy!) kotona? Erityisesti olen sitä mieltä, että jos 7-vuotiaalle riittää 19
tuntia koulussa, niin minkä takia 2-vuotiaan pitäisi olla 40 tuntia viikossa päiväkodissa, jos
vanhemmat tai vanhempi on kotona?

Toinen varapuhemies Arto Satonen:  No niin, laaja-alainen keskustelu tuloveroasteikos-
ta on... (Hälinää) Pyydän anteeksi, vielä edustaja Myllykoski.

18.20 Jari Myllykoski vas: Arvoisa herra puhemies! Perun edelliset vaitiolopuheeni, ja
täytyy kyllä vastata edustaja Huhtasaarelle. Kun kuulin tässä näistä sosialismipuheista ja
nyt tästä, mikä on varhaiskasvatuksen rooli, niin kyllä minä toivoisin, että meillä kokonai-
nen kielten opiskelu — joka talousarviossa sinällään tulee esille myös, kun puhutaan ve-
roasteista — on sitä, että meillä pitäisi jo varhaisopetuksessa olla kielten opetusta. Meidän
pitäisi antaa niitä kielikylpyjä siellä — kun te pohditte, minkä takia esiopetus on tärkeää.
Otetaan ihan uusi suunta ja kansainvälistytään sitä kautta, jotta tämmöiset kädelliset oppi-
jat, jotka ovat lukihäiriöisiä (Mikaela Nylander: Kannatamme! — Eva Biaudet: Pois kes-
kiajalta!) edustaja myllykoskia, voisivat saada sitä opetusta silloin, kun se on tarttuvam-
paa, jo siellä varhaiskasvatuksen vaiheessa. Siinä mielessä voin vaalipiirini edustaja Huh-
tasaaren kanssa olla oikein raikkaasti eri mieltä hänen näkemyksistään.

Toinen varapuhemies Arto Satonen:  Sitten edustaja Huhtasaari, mutta pyydän nyt, että
keskustelu keskittyy tähän tuloveroasteikkoasiaan.

18.21 Laura Huhtasaari ps: Arvoisa puhemies! Jos sallitte, niin vastaan tähän kysymyk-
seen. — Kun  meillä  tässä  korkean  verotuksen  maassa, jota korkeammat veroasteet
42



Pöytäkirjan asiakohta PTK 129/2016 vp
OECD:n mukaan on Tanskalla, Ranskalla ja Belgialla, on verovaroin tällainen päiväkoti-
järjestelmä, niin eihän se millään tavalla poissulje sitä, etteikö siellä voisi antaa kielikyl-
pyä sen 20 tuntia viikossa, mikä on jokaiselle lapselle mahdollista.

18.22 Jukka Gustafsson sd: Arvoisa puhemies! Minun on kyllä pakko todeta nyt näihin
edustaja Huhtasaaren puheisiin, että te olette ollut itse hyväksymässä viikko sitten sivistys-
valiokunnan mietinnössä lauseet: "Tällä hetkellä suomalaiset lapset osallistuvat kuitenkin
varhaiskasvatukseen muita OECD-maita ja muita Pohjoismaita huomattavasti vähemmän.
Esimerkiksi TITA-tutkimuksen mukaan suomalaislapset hyötyvät varhaiskasvatuksesta
eniten, jos se aloitetaan 1—3-vuotiaana. Nämä lapset pärjäävät" — siis tutkimuksen mu-
kaan — "koulussa paremmin, jatkavat toisen asteen koulutukseen, menevät lukioon ja
opiskelevat yliopistossa useammin kuin varhaiskasvatuksen myöhemmin aloittaneet tai
esiopetusikään saakka kotihoidossa olleet."

Sanon kuitenkin omana käsityksenäni lopuksi sen, että kyllä minä ymmärrän sen, että
(Puhemies koputtaa) yksivuotiaitten kohdalla kotona oleminenkin on sinällään arvokasta,
mutta kannattaa perehtyä tähän tieteelliseen tutkimukseen eikä puhua ja käyttää totuutta
säästeliäästi.

18.23 Mikaela Nylander r: Arvoisa puhemies! Ymmärrän hyvin, että tästä varhaiskasva-
tuksesta voidaan puhua myöhemmin illalla, kun tulee erillinen pykälä. Mutta minä haluai-
sin nyt vain kysyä perussuomalaisilta, oletteko tietoisia, että te istutte hallituksessa, jonka
virallisena tavoitteena hallitusohjelman myötä on lisätä lasten osuutta varhaiskasvatukses-
sa. Se on hallituksen virallinen linjaus ja tavoite, ja voidaan tietysti kysyä, miksi. Siksi, että
se on koettu hyväksi, mainioksi keinoksi lapsille kehittyä ja kasvaa.

Toinen varapuhemies Arto Satonen:  Puheenvuoroja voi pyytää P-painikkeella.

18.24 Laura Huhtasaari ps: Arvoisa puhemies! Tätä edustaja Gustafssonin esilleotta-
maa tutkimusta Keltikangas-Järvinen kommentoi näin: "Viime päivinä paljon keskustelua
herättänyt tutkimus kertoo vain sen, että koulutettujen vanhempien lapset kouluttautuvat
pitkälle. Korrelaatio aikaisen päivähoitoonviennin ja kouluttautumisen välillä hävisi, kun
mukaan tuli toinen selittäjä eli vanhempien koulutus."

Se, jos Suomessa ovat lapset vähemmän päiväkodeissa, ei kyllä oppimistuloksissa näy.
Meillä on erittäin hyvät oppimistulokset, ja näitä maksuja pienennetään, joten kyllähän täs-
sä myös on mahdollisuus viedä päivähoitoon. Olen jo sanonut, että tätä päivähoito-oikeut-
ta ei olla viemässä pois, me olemme rajoittamassa sitä 20 tuntiin viikossa. (Mikaela Nylan-
der: Te olette jo rajoittaneet!)

18.24 Eva Biaudet r: Arvoisa puhemies! Kun täällä keskustellaan verotuksesta ja siitä,
mihin verorahoja käytetään ja mikä on kohtuullinen taso, niin mielestäni voidaan varmasti
keskustella hyvin monesta kohteesta, joissa joskus voi olla kyseenalaista se, onko järkevää
käyttää verorahoja. Mutta kyllä nyt ainakin voi sanoa, että meillä on varaa ja meillä pitää
olla sellainen veroaste, että me voimme kustantaa sen, että kaikilla lapsilla on mahdolli-
suus laadukkaaseen varhaiskasvatukseen ja että kaikilla lapsilla olisi sellainen peruskoulu-
tus, jossa he oppivat maan molempia kotimaisia kieliä sekä hyvin monia muitakin kieliä.
Meillä ei ole varaa jättää joitakin nuoria ja lapsia ulkopuolelle. Hallituksen linja tarkoittaa
43



Pöytäkirjan asiakohta PTK 129/2016 vp
sitä, että juuri ne lapset, jotka tarvitsevat kaikkein eniten tukea koulusta, varhaiskasvatuk-
sesta, jätetään heikoille. Sitä hallitus tekee. (Toimi Kankaanniemi: Miten niin?) Kovaa,
kylmää politiikkaa.

18.25 Leena Meri ps: Arvoisa puhemies! Otan tässä nyt muutamia kantoja esille, kun
täältä RKP:sta tulee kovia syytöksiä, että hallitus ei välitä varhaiskasvatuksesta eikä tue
perheitä.

Ensinnäkin siis, kaikilla lapsilla on tällä hetkellä 20 tuntia sitä varhaiskasvatusta, jos
vanhemmat haluavat sitä käyttää. Erityistarpeissa olevat lapset saavat sitä. Esimerkiksi
meillä Hyvinkäällä on laadittu hyvin kevyt menettely, elikkä hyvin helposti perheen pyyn-
nöstä sen saa. En oikein ymmärrä edustaja Biaudet’n näkemystä siitä, että emme tue ja että
olemme jotenkin jättäneet perheet heikoille. (Eva Biaudet: Kyllä!) — No, se on teidän nä-
kemyksenne, te tulkitsette, miten haluatte.

Sitten täällä äskeisessä puheenvuorossa — edustaja Myllykosken puhuessa — kuului,
että siirtykäämme kansainvälisyyteen, just tässä varhaiskasvatuksessa. Siis minä en ym-
märrä, onko se kansainvälisyyttä, että lapsi laitetaan joka päivä hoitoon pitkäksi päiväksi,
jos vanhemmat vaikka haluavat pitää hänet kotona. Minä olen saanut jo yhteydenottoja sii-
tä, että vanhemmat kokevat, että he ovat huonoja ihmisiä, jos he eivät halua koko aikaa vie-
dä tarhaan vaan haluavatkin elää kotona lastensa kanssa. Täytyy nyt muistaa, minkälaista
signaalia me täällä annamme: että perhe, joka haluaa kasvattaa lapsensa kotona koulu-
ikään asti, ei ole kansainvälinen ja heidän lapsensa on (Mikaela Nylander: Eihän siitä ole
kysymys!) tuomittu syrjäytymiseen. Ihan oikeasti ihmiset kokevat ahdistuneisuutta tuosta
moralisoinnista, kun te moralisoitte heitä ja määräätte, (Mikaela Nylander: Hän puhui kie-
likylvystä!) mitä täällä pitää tehdä.

Ja sama se on tämän kaksikielisyyden kanssa: monilla pojilla on vaikeuksia koulussa op-
pia kieliä, ja te kerrotte täällä, että se on hieno asia ja se pitää ehdottomasti säilyttää ja lap-
set pakottaa, vaikka he eivät itse haluaisi, vaikka he itse antavat lausuntoja, että vanhem-
mat päättävät. Ettekö te aina korosta sitä, että pitää (Eva Biaudetin välihuuto) kuulla? Ja
sitä paitsi 70—80 prosenttia kansalaisista hyväksyi subjektiivisen päivähoito-oikeuden ra-
joituksen. Mutta RKP tietää parhaiten, mitä Suomen kansa haluaa, eivät nuoret eivätkä
muut. (Eduskunnasta: Se on totta!) — Aivan. (Naurua)

18.28 Laura Huhtasaari ps: Arvoisa puhemies! Erittäin hyvä puheenvuoro edustaja Me-
reltä. Asiahan on monta kertaa myös niin, että moni haluaisi hoitaa lapsensa 3-vuotiaaksi
kotona mutta ei ole varaa hoitaa, on pakko mennä töihin. Näinkin päin meillä on tilanteita.

Jos me nyt vertaamme — edustaja Biaudet otti esille sen, kun Ruotsissa lapset ovat pal-
jon enemmän päivähoidossa — Pisa-tuloksia, niin Suomessa Pisa-tulokset ovat paremmat
kuin Ruotsissa.

Lisäksi ne kaikkein heikoimmat ja ne lapset, jotka tarvitsevat enemmän kuin 20 tuntia
viikossa, saavat sen.

18.28 Sami Savio ps: Arvoisa puhemies! Täällä edustaja Nylander huomautti perussuo-
malaisille, että puolue on nyt hallituksessa — ja niin tosiaan on, kyllä me sen tiedämme.
Nyt puhuttaessa tästä varhaiskasvatuksesta yritän sitä hiukan lähentää tähän tuloveroas-
teikkokäsittelyyn.
44



Pöytäkirjan asiakohta PTK 129/2016 vp
Hallituksen alkuperäinen esityshän oli se, että päivähoitomaksut hieman nousevat, mut-
ta nyt budjettiriihen yhteydessä tätä päätöstä kyllä parannettiin merkittävästi. Eduskunta
nyt sen täällä myös hyväksyy sellaisenaan: että 2 200 euroa kuukaudessa bruttona käteen
saavien yksinhuoltajien, joilla on yksi tai kaksi lasta, päivähoitomaksut alenevat peräti 60
euroa kuukaudessa. (Mikaela Nylander: Se on hyvä!) Mielestäni tämä on kyllä erittäin
merkittävä kädenojennus näille kaikkein pienituloisimmille yksinhuoltajaperheille. Sehän
tarkoittaisi käytännössä lähes 3 prosenttiyksikön veronalennusta heille. Ja muissakaan tu-
loluokissa nämä päivähoitomaksut eivät nouse, joissakin tapauksissa alenevat myös kor-
keammissa tuloluokissa. Eli kyllä tämäkin lisää työnteon kannustavuutta huomattavasti.

Keskustelu päättyi ja asian käsittely keskeytettiin.
45


