















































DEMAD6D.tmp.xml


Pöytäkirjan asiakohta PTK 42/2017 vp
Pöytäkirjan asiakohta 

PTK 42/2017 vp

Täysistunto

Tiistai 25.4.2017 klo 13.59—16.18

7. Hallituksen esitys eduskunnalle laiksi Hossan kansallispuistosta
Hallituksen esitys HE 260/2016 vp
Valiokunnan mietintö YmVM 5/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on ympäristövaliokunnan mietintö YmVM 5/2017 vp.
Nyt päätetään lakiehdotuksen sisällöstä. — Edustaja, valiokunnan puheenjohtaja Hassi.

Keskustelu

14.45 Satu Hassi vihr (esittelypuheenvuoro): Arvoisa puhemies! Äsken keskustelimme
Lemmenjoen kansallispuistosta. Nyt keskustelemme Hossan kansallispuistosta. Tästä
asiasta ympäristövaliokunta oli täysin yksimielinen. On iloinen asia, että voimme olla päät-
tämässä Suomen 100-vuotisjuhlakansallispuiston perustamisesta, ja koen suureksi kun-
niaksi, että olen saanut olla mukana tässä päätöksenteossa.

Kyseessähän on puisto, joka sijaitsee Suomussalmen, Kuusamon ja Taivalkosken kun-
nissa. Kansallispuiston pinta-ala tulee olemaan noin 11 000 hehtaaria, ja siinä on harju-,
vesistö- ja metsäluontoa, niiden edustavin osa Hossan kokonaisuudesta, joka tällä hetkellä
pääosin on valtion retkeilyaluetta. Hossan alue täyttää luonnonsuojelulain mukaiset yleiset
ja erityiset edellytykset kansallispuiston perustamiselle. Nimenomaan Suomen 100-vuoti-
sjuhlakansallispuistolta vaaditaan myös, että siihen liittyy merkittäviä itsenäistymiseen ja
itsenäisyytemme säilyttämiseen liittyviä historiallisia tapahtumia. Tämäkin toteutuu Hos-
sassa, ja sen lisäksi alue on myöskin maamme vanhimpia tunnettuja esihistoriallisia asu-
tuspaikkoja. Iloinen asia on sekin, että Hossan kansallispuiston perustamisen ajatus on läh-
töisin Suomussalmen kunnan aloitteesta ja hankkeella on takana vahva paikallinen tuki —
ja tuki nimenomaan siinä muodossa kuin hallitus sitä esittää.

Suomalaiset kansallispuistothan kaikki täyttävät kansainvälisen luonnonsuojelujärjes-
tön IUCN:n mukaiset kakkoskategorian suojelualueiden kriteerit, mikä siis tarkoittaa kan-
sainvälisessä kielenkäytössä kansallispuistoa. IUCN on sitä mieltä, että alueita, jotka eivät
näitä kansainvälisiä kriteereitä täytä, ei pitäisi kutsua kansallispuistoksi. Me voimme olla
ylpeitä siitä, että suomalaiset kansallispuistot ne täyttävät, eli tavallaan suomalainen kan-
sallispuistobrändi on laatutuote, ja se, mitä kansallispuistolla Suomessa tarkoitetaan, on
myöskin täysin vakiintunut asia.

Se, että paikallinen väestö ja kunnat tukevat ja ovat olleet aloitteellisia, ei tietysti liity
pelkästään luonnonsuojeluun vaan siihen, että kokemuksen mukaan kansallispuistot ovat
sekä kansallisesti että kansainvälisesti merkittävä matkailun vetovoimatekijä. Kansallis-
puistostatus takaa matkailupuitteet, joiden varaan voidaan luoda pitkäjänteistä yritystoi-
 Tarkistettu
4.1



Pöytäkirjan asiakohta PTK 42/2017 vp
mintaa. Metsähallituksen selvitysten mukaan — kuten esimerkiksi edustaja Modig jo äs-
keisessä keskustelussa toi esille — euro, joka käytetään kansallispuistoissa retkeilypalve-
luihin ja luontokeskuksiin, tuottaa keskimäärin 10 euroa takaisin paikallistalouteen. Tällai-
sessa kansallispuistossa kuten Hossassa, joka sijaitsee matkailualueilla, tämä hyötysuhde
saattaa olla vielä korkeampi.

Metsähallitus on tuonut ympäristövaliokunnan tietoon myös sen, että ulkomaiset mat-
kailijat miettiessään matkaa Suomeen niissä nettihauissa, mitä he tekevät, "protected
areas" eli "suojelualueet" on suurin asia, mitä ulkomaiset matkailijat kysyvät. Lonely Pla-
net, joka julkaisee varmaan useimpien meidänkin tuntemia matkaoppaita, on valinnut Suo-
men kolmanneksi parhaaksi matkakohteeksi tälle vuodelle, ja yksi perustelu tässä on se,
että olemme perustamassa Hossan uutta kansallispuistoa. Suomussalmen kunnan tavoite
on kaksinkertaistaa matkailun aluetaloudelliset vaikutukset ja kävijämäärät vuoteen 2025
mennessä.

Mutta kuten nyt nimityksestä "kansallispuisto" jo tulisi olla kaikille selvää, suojeluteh-
tävä on kansallispuistoissa ensisijainen asia ja muut toiminnot on sopeutettava sellaisella
tavalla, että tämä suojelutavoite ei vaarannu. Niiden poikkeuksien, mitä tälle tehdään, pi-
tää myöskin noudattaa kansallispuistoja koskevia säädöksiä.

Hossan kansallispuiston osalta keskustelua on käyty erityisesti metsästyksestä, ja maa-
ja metsätalousvaliokunta esittää siltä osalta muutosta hallituksen esitykseen, muutosta,
joka käytännössä tarkoittaisi suurin piirtein sitä, että nykyistä metsästyskäytäntöä jatkettai-
siin. Ympäristövaliokunta kuitenkin toteaa, että metsästys on luonnonsuojelulain 13 §:n
mukaan lähtökohtaisesti kansallispuistoissa kielletty. Meillä on kuitenkin sellainen ylei-
nen poikkeus, että kuntalaisten metsästysoikeus otetaan huomioon silloin kun kansallis-
puistoja perustetaan metsästyslain 8 §:n niin sanotun vapaan metsästysoikeuden alueelle,
ja tätä noudattaen Pohjois-Suomeen perustettavien uusien kansallispuistojen säädöksissä
on turvattu paikallisten oikeuksien säilyminen. Toisin sanoen niillä ihmisillä, jotka asuvat
Suomussalmella, Kuusamossa tai Taivalkoskella, on oikeus metsästää omassa kunnassaan
myös kansallispuiston alueella jatkossakin. Lisäksi puistossa toimivan paliskunnan osak-
kailla on, riippumatta siitä, mikä on heidän kotikuntansa, oikeus luonnonsuojelulain nojal-
la petojen poistamiseen. Lisäksi Kuusamon yhteismetsän osakaskunnalla on oikeus met-
sästää hirveä Kuusamon kunnassa sijaitsevilla kansallispuiston alueilla.

Mikäli metsästysoikeutta laajennettaisiin sellaisella tavalla kuin maa- ja metsätalousva-
liokunta esittää, Hossaa ei voitaisi enää pitää alueena, joka täyttää nämä kansainvälisen
luonnonsuojelujärjestön kriteerit sille, mitä kansainvälisesti voidaan kutsua kansallispuis-
toksi. Hossan tämä kansallispuistoksi muuttuva alue on kuitenkin vain 3 prosenttia Metsä-
hallituksen nykyisestä lupametsästysalueesta Suomussalmen kunnan alueella. Joten vaik-
ka metsästysoikeus ulkopaikkakuntalaisten osalta poistuu, niin se koskee vain 3:a prosent-
tia Suomussalmen kunnan lupametsästysalueesta, 97 prosenttia jää edelleen. Lisäksi on lä-
histöllä muita alueita, joilla ulkopaikkakuntalaisetkin voivat saada metsästysluvan.

Ympäristövaliokunta siis esittää, että metsästyksen osalta hallituksen esitys säilytetään
muutoin sellaisenaan, paitsi petojen osalta. Valiokunta esittää myös kansallispuiston kävi-
jöiden turvallisuutta ajatellen sellaista tarkennusta, että silloin kun tarvitaan erityistä osaa-
mista pedon poistoon, Metsähallituksen aloitteesta voi Suomen riistakeskuksen nimeämä
asiantuntija saada poikkeusluvan osallistua pedon poistoon.
2



Pöytäkirjan asiakohta PTK 42/2017 vp
Myöskin kalastuksessa on tällaista hienosäätöä, johon en nyt mene tarkemmin, jossa on
tarkoitus ollut löytää kompromissi paikallisten kalastusoikeuksien ja perinteen jatkamisen
ja toisaalta sitten kansallispuiston yleisten luonnonsuojelutavoitteiden välillä.

Kaiken kaikkiaan ympäristövaliokunta katsoo, että nämä luonnonsuojelulain mukaiset
kansallispuiston yleiset ja erityiset edellytykset Hossan kansallispuiston osalta täyttyvät ja
metsästyksen ja kalastuksen poikkeukset ovat harkittuja ja riittävän rajattuja siten, että mi-
käli ympäristövaliokunnan esityksen mukaisena uusi kansallispuisto perustetaan, niin se
täyttää kansainväliset kriteerit. Eli suomalaisen kansallispuiston brändi säilyy edelleen ar-
vokkaana luotettavana brändinä. Kun me taloudesta aina keskustelemme, haluan mainita
sen, että ympäristövaliokunta myös korostaa sen taloudellista merkitystä, että kansallis-
puistobrändi on luotettava, koska siihen juuri perustuu se, että kansallispuistot ovat mie-
lenkiintoisia matkailukohteita, houkuttelevia kohteita niin kotimaisille kuin ulkomaalaisil-
lekin matkailijoille.

14.56 Sari Multala kok: Arvoisa puhemies! Suomi juhlii tänä vuonna satavuotista taival-
taan. On hienoa, että voimme antaa näin juhlavuonna itsenäiselle maallemme upean lah-
jan, uuden kansallispuiston.

Kansallispuiston perimmäisenä päämääränä on suojella alueen luontoarvoja. Tämä on
tärkeä tehtävä, joka on myös lainsäädäntöömme kirjattu, ja sitä meidän tulee myös täällä
eduskunnassa kunnioittaa. Kansallispuistojen osalta luonnonsuojelulaki asettaa ehdot, joil-
la voidaan poiketa rauhoitussäännöksistä.

Arvoisa puhemies! Kainuun alueella on jo pitkään kaivattu uutta kansallispuistoa. Hos-
san alue on suosittu virkistys- ja matkailukohde. Hossan alueelle perustettava kansallis-
puisto täydentää Kainuun kansallispuistoverkostoa, sillä tällä hetkellä alueella on vain yksi
kansallispuisto. Alueella on 3 500 vuoden ikäisiä Värikallion kalliomaalauksia ja jääkau-
den jäljet ovat selvästi näkyvissä. Alueen vanhimmat asuinpaikat ovat lähes 10 000 vuo-
den ikäisiä.

Kansallispuistojen merkitys aluetaloudelle on suuri. Alueen tunnettuus, vetovoima ja ar-
vostus kasvavat. Parhaimmillaan kansallispuisto on vetovoimatekijä, joka tuo matkailijoi-
ta ympäri maailmaa ihailemaan suomalaista luontoa. Olen päässyt läheltä seuraamaan yh-
den kansallispuiston, Sipoonkorven kansallispuiston, kehittymistä. Asun siinä ihan naapu-
rissa. Sen vuoksi tässäkin yhteydessä haluan korostaa sitä, että kansallispuistojen perusta-
misen jälkeen on myös varattava riittävät resurssit kansallispuiston ylläpitoon ja esimer-
kiksi reittimerkintöjen tekemiseen. Tässä yhteydessä olen kuullut asiantuntijoilta, että näin
on tapahtumassa.

Toinen asia, johon voisi kiinnittää huomiota noin yleisesti suomalaisissa kansallispuis-
toissa, on se, että meillä on aika hajanainen tyyli täällä tehdä ja näyttää kävijöille kansal-
lispuistojamme opasteiden muodossa. Me voisimme ottaa mallia esimerkiksi Uudesta-See-
lannista, jossa asia on hoidettu ensiluokkaisen hyvin. Siellä on myös luontomatkailu erit-
täin suosittua, mutta siellä on samalla pystytty huolehtimaan luonnon kantokyvystä erin-
omaisen hyvin.

Arvoisa puhemies! Erilaiset poikkeukset esimerkiksi rauhoitussäännöksiin eivät saa
muuttua pääsäännöiksi. Päinvastoin, poikkeukselle on aina oltava riittävät perustelut. Hos-
san osalta poikkeus tullaan valiokunnan kannan mukaan tekemään paikallisten metsästys-
oikeuksien säilyttämiseksi alueella. Lisäksi valiokunta lisäsi, kuten edustaja Hassin pu-
heenvuorossa tuli ilmi, luvan poistaa suurpetoja, jos siihen tarvitaan erityisosaamista, kan-
3



Pöytäkirjan asiakohta PTK 42/2017 vp
sallispuiston alueelta. Metsästysoikeuden laajentaminen ulkopaikkakuntalaisille ei ole pe-
rusteltua, koska se on jo itsessään poikkeus luonnonsuojelulain säännöksiin. Hossan kävi-
jätutkimuksessa, joka on tehty vuosina 2011—2012, on käynyt ilmi, että vain noin prosent-
ti alueen kävijöistä on tullut alueelle metsästyksen vuoksi, ja toisekseen vain noin 3
prosenttia koko alueen metsästysmaista poistuu nyt kansallispuiston perustamisen myötä.

Arvoisa puhemies! On tärkeää huolehtia, että alueen hoito- ja käyttösuunnitelmaa laa-
tiessa varmistetaan myös se, että luonto ei rasitu enempää kuin on tarpeellista. Kävijämää-
rän lisääntyminen entisestään tulee jo asettamaan luonnon kantokyvyn erilaiseen lähtökoh-
taan kuin aiemmin. Tämänkaltaisissa hankkeissa on tärkeää, että mukana on vahva paikal-
listen toimijoiden tuki, ja on hienoa, että paikalliset ovat ottaneet hankkeen omakseen ja
seisovat kansallispuiston perustamisen takana. Tämä on koko kansan hanke, ja tehdään se
juhlavuoden teeman hengessä yhdessä.

15.00 Pauli Kiuru kok: Arvoisa herra puhemies! Valiokuntamme puheenjohtaja piti hy-
vän esittelypuheen, jossa oikeastaan kaikki näkökulmat tulivat esille. Itse pidän tärkeänä
sitä, että valiokunnan mietintö oli yksimielinen. Muu vaihtoehto näin juhlavuoden merk-
kihankkeen ollessa kyseessä olisi antanut hieman oudon signaalin. Avajaiset pidetään 17.
kesäkuuta, ja myös tasavallan presidentti Niinistö kunnioittaa läsnäolollaan puiston avajai-
sia samoin kuin ympäristövaliokunta. Tärkeätä näissä kansallispuistohankkeissa on paikal-
linen tuki, ja tässä tapauksessa aloite on tullut kunnalta, ja yrittäjät ja kuntalaiset ovat taka-
na. 

Aina näissä hankkeissa, joissa on vähänkin kalastukseen tai metsästykseen liittyviä
asioita, saattaa syntyä erilaisia näkökulmia ja vähän kitkaa. Tässä tapauksessa olimme te-
kemässä kansallispuistolakia, ja sen takia luonnonsuojelulaki ja metsästyslaki olivat sellai-
sia lakeja, jotka eivät olleet auki ja joiden sisältöön emme voineet tässä yhteydessä vaikut-
taa, ja sitten omalta osaltaan tuli se maa- ja metsätalousvaliokunnan ja ympäristövaliokun-
nan pieni näkemysero. Ymmärrän toisen valiokunnan roolin, heidän roolinsa on eri kuin
ympäristövaliokunnan rooli. 

Kansallispuisto on kokonaisuudessaan runsas 11 000 hehtaaria — jos otetaan kilomet-
reinä, niin se on noin 10,5 kilometriä kanttiinsa, jos se laitetaan neliön muotoon — eli ko-
vin iso alue tämä Hossa ei ole, mutta sitäkin upeampi ja arvokkaampi 40. kansallispuisto.

15.02 Kari Kulmala ps: Arvoisa puhemies! Esityksessä ehdotetaan säädettäväksi laki
Hossan kansallispuistosta. Alunperinhän tämä aloite kansallispuiston perustamisesta tuli
paikalliselta väestöltä jo vuonna 2012. He halusivat, että Hossan metsät ja muu luonto suo-
jellaan mutta silti säilytetään perinteiset, luontoa muuttamattomat luonnonkäyttömuodot,
kuten kalastus, metsästys, marjastus, poronhoito ja retkeily. Mielestäni tätä alkuperäistä ta-
voitetta tulee kunnioittaa. 

Hossan lupa-alue on paikallisten asukkaiden lisäksi tärkeä metsästyskohde muualta
Suomesta tuleville metsästäjille, joista useat ovat vuosikymmeniä hyödyntäneet alueen
metsästysmahdollisuuksia. Ulkopaikkakuntalaisten pienriistan metsästyksen salliminen li-
säisi myös alueen majoituskapasiteetin käyttöä myöhään syksyyn. Tämä esitys rajoittaa
pienriistan metsästystä sellaisilta henkilöiltä, jotka ovat syntyneet kansallispuiston alueel-
la mutta eivät enää asu siellä. Pienriistan metsästyksen rajaaminen pelkästään paikallisille
asukkaille ei ole millään muotoa perusteltua. 
4



Pöytäkirjan asiakohta PTK 42/2017 vp
Kerron lyhyesti esimerkin henkilöstä, joka ei enää voisi metsästää kotimaisemissaan.
Henkilö on syntynyt Hossan kansallispuiston alueella vuonna 1950 ja metsästänyt pienriis-
taa alueella heti kun siihen on ollut mahdollisuus. Hän on toiminut metsästysseuran johta-
jana viimeiset 30 vuotta. Hän on joutunut muuttamaan vuosi sitten työn perässä Kajaaniin
— edustaja Korhosen naapuriin — eli pois kotikylältään. Hän on panostanut pienriistan
metsästykseen myös siten, että hänellä on oma kennel, missä hän kasvattaa ja jalostaa met-
sästyskoiria. Hän käy metsästysaikana joka viikonloppu kotipaikallaan ja samalla metsäs-
tämässä. Tämän uuden lain myötä hän ei voi enää edes erikseen ostaa metsästyslupia niille
alueille, missä hän on vuosikausia saanut metsästää. Yleensäkin niistä, jotka ovat synty-
neet Hossan alueella ja ovat siellä ensimmäisen metsästyskortin hankkineet, vain yksi kol-
masosa enää asuu Hossan alueella. Tämä on varsin merkittävä asia.

Arvoisa puhemies! Nyt kun Suomi täyttää 100 vuotta, kuten olemme tänäänkin monesti
kuulleet, ja on meidän jokaisen juhlavuosi, kysynkin: Onko tämä edellä mainittu toiminta
oikein? Onko meidän tarpeen rajoittaa, vai olisiko tarpeen mahdollistaa metsästys? Mikäli
rajoitamme metsästystä tai kalastusta, olkoon Hossa sitten Suomessa viimeinen luonnon-
puisto. Meillä on näitä rajoitettuja alueita ihan riittävästi.

15.05 Satu Hassi vihr (vastauspuheenvuoro): Arvoisa puhemies! Haluaisin nyt kuitenkin
tuoda esille sen, että Suomussalmen kunnan nykyisestä Metsähallituksen lupametsästys-
alueesta 97 prosenttia säilyy alueena, jonne myös ulkopaikkakuntalaiset voivat saada met-
sästysluvan. Ja mitä tulee erämaisiin metsästysalueisiin, Hossan lähistöllä sijaitsevat Paha-
maailman Natura 2000 -alue, Kylmäluoman retkeilyalue ja Kalevalapuiston alue ovat val-
tion alueita, joilla voidaan edelleen metsästää ja jotka ovat varsin erämaisia alueita. Kuten
valiokunnan puheenjohtajan esittelypuheenvuorossani jo totesin, nämä metsästysrajoituk-
set seuraavat siitä, että kansallispuiston ensisijainen tehtävä on luonnonsuojelu, ja jos me
emme näitä kriteereitä noudata, niin sitten kansainvälisesti kansallispuistostatuksella ei
enää ole katetta.

15.06 Markku Eestilä kok (vastauspuheenvuoro): Arvoisa puhemies! Ympäristövalio-
kunta on mietinnössään valinnut linjansa. Se on valinnut linjan, jossa metsästys on kansal-
lispuistossa sallittua. Minä arvostan tätä valiokunnan mietinnön linjausta. Mutta sitä minä
en voi käsittää, että te lähdette ikään kuin luokittelemaan kansalaisia eriarvoisiksi. [Kari
Kulmala: Juuri näin!] Suomi on tasa-arvon ja yhdenvertaisuuden maa, ja se on sitä oikeas-
ti. Joissakin muissa maissa tilanne on ihan toinen: joillakin on suurempia oikeuksia kuin
toisilla. Te itse asiassa olette valinneet sellaisen linjan, että teidän mielestänne 7 000 ihmis-
tä voi vapaasti metsästää milloin sattuu, missä sattuu, ilmoitusta ja saalisilmoitusta teke-
mättä. Sellainen järjestely, jossa virkavastuulla Metsähallitus määrittelee, missä kukin voi
metsästää, milloin voi metsästää — maa- ja metsätalousvaliokunnan mielestä kontrolloitu
metsästys on nykypäivää, ja silloin voidaan arvioida, missä metsästetään ja miten se sopii
kansallispuiston käyttötarkoitukseen. 

15.07 Mikko Kärnä kesk (vastauspuheenvuoro): Arvoisa herra puhemies! Mielestäni on
tärkeää, että metsästys on puiston alueella paikkakuntalaisille sallittua ja huolehditaan niis-
tä paikkakuntalaisten oikeuksista sellaisilla alueilla, joissa vapaa metsästysoikeus kuntalai-
silla on, mutta näen kyllä asian niinkin, että tällä lupametsästyksen sallimisella olisi voitu
5



Pöytäkirjan asiakohta PTK 42/2017 vp
tehdä ennakkotapaus Hossan puistosta siten, että luotaisiin sinne uusia liiketoimintamah-
dollisuuksia ja mahdollisuuksia yrittäjille kehittää toimintaansa.

Tähän edustaja Hassin viittaukseen siitä, että menettäisimme jonkun statuksen, mikäli
metsästys sallittaisiin. Kehottaisin katsomaan vaikkapa Yellowstonen kansallispuistoa,
millä tavalla siellä toimitaan, miten toimitaan alaskalaisissa kansallispuistoissa. Siellä nii-
den läpi on rakennettu tiestöä, siellä on mahdollista liikkua ajoneuvoilla, ja kun maksaa tar-
peeksi, niin pääsee vaikka umpilumeen moottorikelkkailemaan. Silti ne ovat kansallispuis-
toja. Myös metsästysmahdollisuudet ja kalastusmahdollisuudet on tietyillä alueilla näissä
puistoissa turvattu. Näkisin kyllä perusteltuna, että myös Suomessa pohdittaisiin sitä, mi-
ten voitaisiin näiden meidän puistojemme käyttöä tehostaa ja eri harrastusmuotoja lisätä.

15.08 Eeva-Maria Maijala kesk (vastauspuheenvuoro): Arvoisa puhemies! Ensiksikin
on todella upeaa ja mahtavaa, että me saimme tämmöisen Hossan tyylisen kansallispuis-
ton, enkä olisi todellakaan toivonut, että meidän tarvitsee joistakin kielteisistä asioista kes-
kustella tässä yhteydessä.

Mutta nyt puhutaan ihan kokonaan toisesta asiasta, jota tässä yritettiin käyttää välikap-
paleena, nimittäin paikallisten oikeuksista. Tässä metsästysoikeudessahan on kysymys sii-
tä, mikä on paikallisten oikeus. Minä lappilaisena, savukoskelaisena henkilönä tiedän sen,
kuinka merkittävä, tärkeä asia on se, että on olemassa joitakin paikallisia oikeuksia, koska
meidän alueella ei ole muita palveluita — näitä kulttuuripalveluita ja monia muita, joissa
me menetämme työpaikkoja paikallisilta ihmisiltä, ja kaikkea muuta — eli ne ovat kom-
pensaationa paikallisille ihmisille siellä elämisessä ja olemisessa. Ja todella koen, että jos
tässä olisi alettu puuttumaan tähän tilanteeseen, tällä olisi ollut iso, merkittävä vaikutus
moneen muuhunkin paikkaan.

15.09 Riitta Myller sd (vastauspuheenvuoro): Arvoisa puhemies! Meillä on hyvin mo-
nenlaisia alueita Suomessa. Meillä on retkeilyalueita, meillä on erilaisia puistoja — niissä
varmasti näitä erilaisia liiketoimintamahdollisuuksia voidaan kehittää. Kuten täällä on jo
tullut esille, Hossan kävijöistä 1 prosentti on tullut sinne sen takia, että siellä on voinut met-
sästää. Näitä Hossan palveluja voidaan kyllä hyvin käyttää, esimerkiksi majoituspalveluja,
muita ravintolapalveluja, myöskin sen ulkopuolisille alueille, esimerkiksi metsästämään
tuleville. Kansallispuistoalue on, kuten on jo käynyt esille, suhteellisen pieni, ja on tär-
keää, että se pidetään niitten kriteereitten mukaisena kansallispuistona, jotka on kansain-
välisesti lanseerattu. Meillä on todella myös sillä alueella hyvin erilaisia alueita, joilla voi
[Puhemies koputtaa] erilaisia toimintoja suorittaa. 

15.10 Silvia Modig vas (vastauspuheenvuoro): Arvoisa herra puhemies! Täällä aiemmis-
sa puheenvuoroissa, kun puhuttiin Lemmenjoen kansallispuistosta, sanottiin, että aina kun
kansallispuistoja perustettiin, paikallisten oikeuksia ja paikallisia sorrettiin. Nyt tässä an-
netaan paikallisille metsästysoikeus, ja nyt sitten sanotaan, että sorretaan muita, että asete-
taan ihmiset eriarvoiseen asemaan. Yritä tässä nyt sitten onnistua. 

Kansallispuistohan on siis brändi ja kansainvälinen semmoinen. Kun täällä ihmeteltiin,
mitä haittaa olisi siitä, että muuttaisimme käytäntöjä, minun on pakko lainata teille valio-
kunnan mietintöä: "Valiokunta toteaa, että Suomen kansallispuistoverkostoa on pitkään
kehitetty noudattaen muiden Euroopan maiden tapaan IUCN:n suojelualueluokitusta. Kan-
sallispuistot on määritelty IUCN:n suojelualueluokan II mukaisesti suojelualueiksi, joiden
6



Pöytäkirjan asiakohta PTK 42/2017 vp
hoidossa keskitytään ekosysteemien suojeluun ja virkistyskäytön turvaamiseen. Sellaisen
metsästyksen, joka ei liity kansallispuistossa suojeltavaan alkuperäiskulttuuriin, katsotaan
suositusten mukaan yleensä olevan ristiriidassa kansallispuiston koskemattomuuden kans-
sa, eikä tällaisesta alueesta suositella käytettävän nimitystä kansallispuisto."

15.12 Markku Eestilä kok (vastauspuheenvuoro): Arvoisa puhemies! Minusta täällä on
kaksi ei pelkästään kansallisen tason uutista vaan kansainvälisen tason uutista. Ensimmäi-
nen on se, että oikeuksia voi polkea, jos se koskee vain 3:a prosenttia oikeuksista. Mielen-
kiintoinen näkemys. Toinen kansainvälisen tason uutinen on, että täällä on ympäristövalio-
kunta sitä mieltä, että kansallispuiston luonteelle ja sen perustamistarkoitukseen sopii, että
siellä voidaan metsästää miten sattuu ilmoitusta tekemättä, saalisilmoitusta tekemättä. Sitä
minä en voi käsittää. Ja edustaja Maijala sotkee nyt metsästyslain 8 §:ää koskevat oikeu-
det. Ei niitä kukaan täällä ole pois ollut ottamassa eikä sellaista ole ollut esittämässä. Maa-
ja metsätalousvaliokunta on perustellusti esittänyt, on antanut teille lausunnossaan neu-
von, miten metsästys kannattaa järjestää, ja se kannattaa Metsähallituksen virkavastuulla
järjestää niin, että katsotaan, missä metsästetään, milloin metsästetään, kuka metsästää, ja
jos kansallispuiston tarkoitus niin vaatii, siellä ei metsästetä ollenkaan. 

Toinen varapuhemies Arto Satonen: Myönnän vielä seuraavat vastauspuheenvuorot:
edustajat Maijala ja Hassi ja sen jälkeen puhujalistaan. 

15.13 Eeva-Maria Maijala kesk (vastauspuheenvuoro): Arvoisa puhemies! Perustusla-
kivaliokunta on vuonna 2010 käynyt keskustelun siitä, voiko paikallisille antaa erilaisia oi-
keuksia kuin muille metsästysasioissa, ja on silloin todettu, että se on mahdollista. Metsäs-
tyslain 8 § sanoo sillä tavalla, että Lapin maakunnassa, Kainuun maakunnassa sekä Suo-
mussalmen, Kuusamon ja Taivalkosken kunnissa on paikallisilla oikeus metsästää valtion
mailla. Tämä on oikeus paikallisille, ja se on silloin erittäin tärkeä paikallisille, mutta kyse
on juuri tästä asiasta, elikkä tässä muutettaisiin kyseinen pykälä toiseksi toiminnoksi. Elik-
kä kun on annettu vain ja ainoastaan paikallisille kyseinen oikeus, niin kyse on juuri tämän
pykälän asiasta, ja olen tyytyväinen siitä, että me pystyimme pysymään tässä kyseisessä
tärkeässä asiassa. 

15.14 Satu Hassi vihr (vastauspuheenvuoro): Arvoisa puhemies! Edustaja Maijala jo to-
tesikin sen, että perustuslakivaliokunta on vuonna 2010 selvittänyt sen, että onko tämä so-
pusoinnussa Suomen perustuslain takaamien oikeuksien kanssa, että pohjoisimman Suo-
men alueen kansallispuistoissa paikallisilla, toisin kuin muunpaikkakuntalaisilla, on met-
sästysoikeus. Perustuslakivaliokunta on todennut, että tämä on Suomen perustuslain kans-
sa sopusoinnussa.

Toinen varapuhemies Arto Satonen:  Sitten puhujalistaan.

15.14 Ulla Parviainen kesk: Arvoisa puhemies! On hienoa, että laki Hossan kansallis-
puistosta on nyt edennyt tähän vaiheeseen. 

Kuten täällä on jo monta kertaa todettu, me olemme perustamassa upeaa Hossan kansal-
lispuistoa Suomen 100-vuotisjuhlan kunniaksi Suomussalmen, Kuusamon ja Taivalkos-
ken kunnissa sijaitseville valtion maille ja Suomussalmella ja Taivalkoskella puistossa si-
7



Pöytäkirjan asiakohta PTK 42/2017 vp
jaitseville valtion vesille. Puisto perustetaan Suomussalmen kunnan aloitteesta, ja kuten
mietinnössäkin todetaan, hankkeelle on ollut vahva paikallinen tuki.

Lakiehdotuksen 1 §:n mukaan puisto perustetaan ihmisen ja luonnon pitkäaikaisesta ja
yhä jatkuvasta rinnakkaiselosta kertovan luonnonmaiseman ja siihen kuuluvien kulttuuris-
ten kerrostumien suojelemiseksi ja hoitamiseksi sekä yleistä virkistys- ja retkeilykäyttöä ja
luontoharrastusta varten.

Laki on todellakin valmisteltu vahvasti paikallisten asukkaiden ja yrittäjien sekä kunti-
en edustajien kanssa vuorovaikutuksessa. On ollut ilo seurata tätä prosessia.

Useaan kertaan valmistelun aikana on toistettu lause: Kun jotain uutta saadaan, niin jos-
tain vanhasta täytyy luopua. Se uusi on nyt saatava hieno uusi kansallispuisto, kansainvä-
listen matkailijoiden tuntema ja arvostama kansallispuistostatus. Yksi menetys joukolle ul-
kopaikkakuntalaisia alan harrastajia ovat muutokset metsästyksessä. Edustaja Kulmala
kertoi siitä yhden hyvin vahvan tapausesimerkin.

Hossan kansallispuiston alueella on ikiaikaisesti harjoitettu metsästystä. Värikallioiden
maalaukset kertovat metsästystarinoita 3 000—4 000 vuoden takaa. Ne kertovat siitä on-
nistumisesta ja kiitollisuudesta, joka osoitettiin tuonpuoleisiin onnistuneen pyyntireissun
jälkeen. Silloin oli kyse ravinnosta ja selviämisestä ankarissa olosuhteissa.

Kansallispuistoksi esitettävä alue käsittää noin 3 prosenttia Metsähallituksen lupamet-
sästysalueesta Suomussalmen kunnassa. Hossan pienriistan lupa-alue on kooltaan 68 390
hehtaaria. Tähän kokonaispinta-alaan suhteutettuna lupa-alueeseen sisältyvä Hossan kan-
sallispuiston alue, noin 11 100 hehtaaria, merkitsee noin 15 prosentin osuutta, joten käsi-
tykseni mukaan metsästysharrastukseen löytyy samoilta seuduilta edelleen valtion metsäs-
tysmaita. Metsästäjät voivat tulevaisuudessa hyödyntää Hossan alueen kehittyviä matkai-
lupalveluja, joten uusi kansallispuisto siltä osin parantaa metsästysmatkailun tilannetta
Ylä-Kainuussa.

Ulkopaikkakuntalaisten metsästystä harrastavien määrät ovat lupa-alueella pienenty-
neet. Vuosien 2013—2016 aikana myyntilupien määrät Hossan lupa-alueella ovat Metsä-
hallitukselta saatujen tietojen mukaan kyllä valitettavasti laskeneet. Metsästysharrastus siis
pienenee. Suomussalmen kunta lausunnossaan ympäristöministeriölle on todennut, että
juuri kansallispuiston vaikutukset metsästysmatkailuun ovat pienet.

Ymmärrän metsästykseen liittyvän sukupolvelta toiselle siirtyvän perinnetiedon ja tiet-
tyjen totuttujen metsästysalueiden merkityksen. Totean kuitenkin, että metsästykseen so-
pivia salomaita alueelta löytyy ja metsästysharrastuksellekin löytyy tilaa puiston ulkopuo-
lelta.

Suomussalmella, Taivalkoskella ja Kuusamossa asuvilla säilyy metsästysoikeus koti-
kunnassaan, samoin säilyy Kuusamon yhteismetsän osakaskunnalla oikeus metsästää hir-
veä Kuusamon kunnan puolella kansallispuiston alueella. Alueet eivät todella ole kovin
laajat. Ja vielä lisäksi, Suomussalmella puistoon rajautuviin metsästysseuroihin kuuluvat
ulkopaikkakuntalaisetkin voivat edelleen metsästää hirviä seuran hirviporukoissa.

Kalastuksen osalta tehdyt ratkaisut ovat kompromisseja, kuten mietinnössäkin tode-
taan. Kansallispuiston ympärillä olevien kylien asukkaille tulee kohtuulliset mahdollisuu-
det pyydyskalastukseen tulevaisuudessakin, mutta täytyy todeta, että merkittäviä järviä jää
pyydyskalastuksen ulkopuolelle, ja se ei tietenkään aina kalastajaa miellytä.

Puiston perustamisen jälkeen tehtävässä hoito- ja käyttösuunnitelmassa tulee huolehtia
siitä, että alueen toimijoille luvatut asiat todellakin toteutuvat. Poronhoitoa tulee edelleen
voida harjoittaa vaikeuksitta, Julman-Ölkyn yrittäjän tulee voida kehittää toimintaansa ja
8



Pöytäkirjan asiakohta PTK 42/2017 vp
palvella asiakkaitaan, kuten yritys on tehnyt jo kuuden vuosikymmenen ajan, ja Kuusa-
mon yhteisten vesialueiden osakkaiden tulee päästä jatkossakin ongelmitta kalastamaan
omistamilleen vesille.

Hossa on hieno kansallispuisto, joka kasvattaa alueen tunnettavuutta, kansainvälistä ve-
tovoimaa ja arvostusta. Alueelle odotetaan uusia kävijöitä. Minäkin uskon tämän ennen
kaikkea tuovan jo ensi kesänä meille kovasti kesämatkailijoita. Puiston saavutettavuus jul-
kisilla yhteyksillä on kuitenkin haaste. Hyvien julkisten yhteyksien alueella asuville ja nii-
hin tottuneille matkailijoille saattaa tulla yllätyksenä se, että linja-auto ei kuljekaan, kuten
kotona on tottunut, ei edes joka päivä. Kontionmäen rautatieasema on 170 kilometrin pääs-
sä Hossasta ja Kuusamon lentokenttä, puiston lähikenttä, on 70 kilometrin päässä puistos-
ta. Minä toivonkin, että yhteistyössä lentoyhtiön kanssa kenttä saadaan nykyistä paremmin
palvelemaan alueen yrityksiä ja alueen kohteista kiinnostuneita matkailijoita.

Minä kiitän valiokuntia ja kaikkia lakia valmistelleita ansiokkaasta työstä. Tätä työtä on
tehty juhlavuoden teeman mukaisesti yhdessä.

15.21 Eeva-Maria Maijala kesk: Arvoisa puhemies! On todella upeaa ja hienoa, että me
saimme Hossan kansallispuiston satavuotiaan Suomen kunniaksi. Sain olla tässä prosessis-
sa mukana alusta alkaen, ja olen todella iloinen siitä, että me tämän tuloksen nytten saim-
me ja saimme aika hyvän lainkin siihen. Me saimme hyvän lain sen ympärille. Kävin 90-
luvulla ekan kerran Hossan alueella ja ihastuin jo silloin siihen alueeseen. Olen itse tosiaan
pohjoisempaa ja itse suojelualueen keskellä asuva henkilö, mutta kun minä näin tuon
alueen, totesin, että on muuten mahtavaa aluetta. Se on todellakin aidointa Kainuuta, aina-
kin minun silmissäni.

Ympäristövaliokunnassa keskusteltiin tästä asiasta hyvin paljon. Otimme myöskin maa-
ja metsätalousvaliokunnan lausunnon todella vakavasti, ja keskustelimme asiasta todella
paljon.

Metsästys ja kalastus on osa paikallista kulttuuria, ja oli tärkeää, että ne myöskin säilyi-
vät tämän alueen toiminnoissa, jotta Hossan alue pysyy semmoisena kuin se on tähänkin
asti ollut; metsästyslain 8 §, josta äsken jo mainittiin, kuitenkin sanoo, että metsästysoi-
keus kansallispuistojen alueella on tarkoitettu vain paikallisille. Jos me olisimme alkaneet
sitä muuttamaan, niin sen jälkeen olisi pitänyt käsitellä myöskin luonnonsuojelulakia, ja
olisi tarvittu ilmeisesti uusi perustuslakivaliokunnan käsittely ja monta muutakin asiaa, en-
nen kuin tämä asia olisi saatu tarkemmin ja kokonaisuudessaan käsiteltyä. Minun mieles-
täni on todella tärkeää ja arvostettavaa, että me pysyimme tässä perusperiaatteessa, että oi-
keus metsästää kansallispuistossa kuuluu vain paikallisille. Minä pidän todella tärkeänä si-
tä, että paikallisilla on olemassa edes joitakin erityisiä oikeuksia. Ei meillä syrjäisten aluei-
den ihmisillä kovin paljon niitä erityisiä oikeuksia enää ole.

Mutta nyt sitten kotikuntalaki: sehän sanoo, saatko sinä metsästää sen paikkakunnan
alueella. Viime viikolla jätin lakialoitteen metsästyslain 8 §:stä sen mukaan, että ihmisen
pitäisi olla kirjoilla edellisen vuoden viimeinen päivä, jotta hän voisi käyttää sitä paikka-
kuntalaisen metsästysoikeutta valtion mailla. Nyt on tultu siihen tilanteeseen, että hyvin
moni henkilö on muuttanut kirjansa esimerkiksi Savukoskelle justiinsa ennen metsästys-
kauden alkamista ja he ovat muun muassa UK-kansallispuistossa metsästäneet paikallise-
na henkilönä ja sen jälkeen metsästysajan loputtua ovat vaihtaneet kirjansa takaisin muual-
le eivätkä ole jättäneet senttiäkään paikkakunnalle ja ovat heikentäneet tätä paikallisten oi-
keutta metsästää sillä alueella. Tätä minä pidän sen takia erittäin pahana asiana, että sen jäl-
9



Pöytäkirjan asiakohta PTK 42/2017 vp
keen siinä on metsästystä laajennettu todella paljon, ja nyt jos tätä kotikuntalakia jatkossa-
kin käytetään väärin, niin sen jälkeen tapahtuu todellakin se, että se metsästys on säätele-
mätöntä sillä alueella. Paikalliset kyllä arvostavat ja kunnioittavat sitä, eli he eivät kovin
paljon metsästä eivätkä metsästä yli sen, mitä siellä pystyy metsästämään. Esimerkiksi
metsästysaikoja pystytään säätelemään hyvinkin tarkasti niin, että ei metsästetä liikaa sillä
alueella.

Myöskin kalastuspuolen asiasta käytiin keskustelua hyvin paljon. Siinähän kävi niin,
että paikalliset menettivät jonkin verran mahdollisuuksia kalastaa tietyissä järvissä, joissa
he ovat tottuneet kalastamaan, mutta niin kuin aikaisemminkin tuli esille, niin kansallis-
puiston rakentaminen on aina kompromissi, eli kaikki eivät voi olla missään tapauksessa
siinä voittajina.

Kansallispuistoista vielä sen verran, että meillä on vielä sillä rintamalla paljon töitä.
Muun muassa Pohjois-Karjalassa, tarkoitan, Etelä-Karjalan, Karjalan alueella, siellä ei ole
kansallispuistoja, elikkä pitäisi miettiä, että sinne... [Riitta Myller: Pohjois-Karjalassa on!]
— anteeksi, Pohjois-Karjalassa on, mutta etelämpänä Karjalan alueella, siellä ei ole kan-
sallispuistoja. — Elikkä meillä on kuitenkin ihan valkoisiakin alueita Suomessa, liikaakin,
vielä jäljellä. 

Mutta sitten tämä kansallispuistojen ylläpito. Nyt on todella huolestuttavaa se, että mää-
rärahat pienenevät, kansallispuistojen määrä on lisääntynyt. Samasta Metsähallituksen
momentista joudutaan maksamaan myöskin Metsähallitukselle siirrettyjen rakennusten,
koskien muun muassa Linnansaarta ja kaikkia tällaisia, ylläpito. Miten me jatkossa pys-
tymme pitämään yllä meidän hienon kansallispuistoverkoston kaikki mökit, pitkospuut, tu-
listelupaikat ja kaikki nämä? Miten me saamme yleisen turvallisuuden, siisteyden, poltto-
puut ja kaikki nämä pidettyä yllä? Meillä on todella paljon töitä siinä, että me todellakin
saamme huolehdittua näistä puistoista jatkossakin. 

Eli onnea vielä kerran sinne Hossan alueelle! Tehdään hieno kokonaisuus yhdessä, ja
ihanaa, että me kesällä saamme mennä porukalla avajaisiin juhlistamaan tätä Suomen sa-
tavuotista tekoa.

15.26 Mirja Vehkaperä kesk: Arvoisa puhemies! Hossan kansallispuisto on istuvan hal-
lituksen pääministeri Juha Sipilän kärkihanke. Se on myöskin Suomen satavuotisen histo-
rian juhlapäätös ja juhlakansallispuisto. Hossassa on erityisesti hienot luonto- ja kulttuuri-
arvot, jotka puolsivat tätä valintaa, eikä vähempiosaiseksi jää se, että Suomussalmen rooli
itsenäistymisprosessissa on suuri ja mittava.

Kyseessä on kolmen kunnan yhteishanke. Suomussalmen, Kuusamon ja Taivalkosken
kunnat ovat olleet erittäin yhteistyöhaluisia ja -kykyisiä tämän kansallispuiston perustami-
sen suhteen. Suomessa on 39 kansallispuistoa, ja puistojen kokonaistulo- ja työllisyysvai-
kutukset ovat satoja miljoonia euroja. Tässä Hossan kansallispuistossa on todellakin hieno
yhdistelmä luonnon ja kulttuuriperinnön vaalimista.

Kansallispuistoon esitetään sisällytettäväksi luontonsa ja maisemiensa ja kulttuuriker-
rostumiensa puolesta edustavin osa valtion omistamien Hossan ja Moilasenvaaran Natura
2000 -alueiden kokonaisuutta, joka todellakin on aluetta, jolla suurelta osin ollaan mänty-
valtaisella ja melko karunkin oloisella alueella mutta vaarojen ylärinteillä on kuusikoita
sekä painanteissa soita ja soistumia — erittäin erikoista aluetta. Hossa on kolmen vesirei-
tin kohtauspaikka, mistä johtuen alueella on paljon virtavesiä. Järviä ja lampia on noin 130.
Vesistöt ovat karuja ja kirkkaita, lukuun ottamatta tummia suolampia. Jääkauden jäljet
10



Pöytäkirjan asiakohta PTK 42/2017 vp
ovat Hossassa edelleen selvästi näkyvissä. Alueen läpi kulkee laaja useamman harjun muo-
dostelma, jossa on muun muassa suppia ja suppalampia. Hossan alue on vanhaa eräseutua,
johon liittyvät kalliomaalaukset, peuranpyyntikuopat ja kalastuksessa käytetyt vanhat liis-
tekatiskat. Värikallion kalliomaalaukset ovat ainakin 3 500 vuoden ikäisiä, ja vanhimmat
alueelta löydetyt asuinpaikat ovat lähes 10 000 vuotta vanhoja. On kyse siis historiallisesta
mutta erittäin rikkaasta ja monipuolisesta alueesta ja luonnosta.

Kansallispuiston rajaus on tehty metsästyksen ja kalastuksen ehdoilla. Alue on siis ra-
jattu niin, että näitä hyvin paljon metsästykseen ja kalastukseen kuuluvia alueita on otettu
poiskin tästä isosta alueesta. Poronhoitoa pitää pystyä harjoittamaan kuten tähänkin asti
tällä alueella, ja niin pystytäänkin. Mitä tulee metsästykseen, minusta se ratkaisu, jonka
ympäristövaliokunnassa saimme aikaan yhdessä, on tälle Hossan alueelle eduksi. Pidäm-
me huolta siitä, että siellä edelleenkin pystyvät metsästyslain 8 §:n mukaan kuntalaiset
metsästämään ja tämä oikeus säilyy, mutta se on tietyiltä osin rajattu, mikä pitää sen asian
kohtuullisena.

Hossan kansallispuisto on saanut jo merkittäviä rahoituksia, eli 2,5 miljoonaa euroa on
tälle kansallispuiston alueelle annettu jo etukäteen niin sanotusti tekemään olosuhteet ja
Hossan kansallispuiston jo etukäteisesti mahdolliseksi meille tänä juhlavuotena avata ja
myöskin ottaa käyttöön, ja se on meille kaikille sitten jo hyvin kunnostettuna ja laitettuna
esimerkiksi nuotio- ja leirintäkohteita ajatellen.

Hossan kansallispuiston ylläpitokustannukset tulevat olemaan noin 240 000 euroa vuo-
dessa ja kokonaistyöllisyysvaikutus 29 henkilötyövuotta. On tärkeää, että me saamme näi-
den kolmen kunnan, Suomussalmen, Kuusamon ja Taivalkosken, alueelle uuden hienon it-
senäisyysjuhlavuoden kansallispuiston, mutta erityisen hienoa se on suomalaisille retkei-
ly- ja kansallispuistokohteiden verkostossa, ja toivon, että tämä alue tulee erittäin hyväksi
retkeily- ja matkailukohteeksi myöskin rajojemme ulkopuolella. Matkailuvirtoja odote-
taan niin Itä- kuin Pohjois-Suomeen tämän Hossan kansallispuiston juhlapäätöksen päät-
teeksi.

15.32 Riitta Myller sd: Arvoisa puhemies! Myöskin minä haluan sosiaalidemokraattien
puolesta sanoa sen, että olemme erittäin tyytyväisiä siihen, että meillä on uusi, korkeata-
soinen kansallispuisto Suomessa tämän lain hyväksymisen jälkeen, ja myös sen, että pää-
osin erittäin hyvässä hengessä yksimielisesti alueen ihmisten aloitteesta lähtenyttä kansal-
lispuistoa olemme täällä eduskunnassa voineet tukea. On muistissa sellaisiakin tilanteita,
että aina nämä eivät niin sopuisia ja yksimielisiä ole. Olletikin kun meillä on nyt kysymys
Suomen 100-vuotisjuhlavuoden kunniaksi perustetusta puistosta, oli äärimmäisen tärkeää,
että löysimme yhteisen sävelen valiokunnassa siitä, miten tätä asiaa viedään eteenpäin.

Niin kuin täällä on jo tullut todetuksi, ihmiset tulevat kansallispuistoon nimenomaan sen
luonnonarvojen takia, ja sen vuoksi meidän on pidettävä huoli, että ne kansainväliset kri-
teerit, jotka kansallispuistoille on olemassa, täyttyvät aina myös Suomen kansallispuistois-
sa. Kun täällä oli hieman epäselvyyttä, onko Pohjois-Karjalassa kansallispuistoja, niin ker-
ronpa, että siellä on Kolin kansallispuisto ja siitä käytiin aika räväkkäkin keskustelu aika-
naan. Siellä on Patvinsuon kansallispuisto, Petkeljärven kansallispuisto, aivan ihania aluei-
ta, sekä retkeilyalueena Ruunaan kosket ja sitten Kolvananuuron alue. Myöskin luonnon-
puisto siellä on, Koivusuon luonnonpuisto.

Itse kävin Hossan alueella ensimmäisen kerran 11-vuotiaana ja ihastuin täydellisesti sii-
hen paikkaan. Sen jälkeen olen myöskin näissä Pohjois-Karjalan sekä luonnon- että kan-
11



Pöytäkirjan asiakohta PTK 42/2017 vp
sallispuistoissa hyvinkin paljon retkeillyt. Ymmärrän varsin hyvin sen, minkä vuoksi Suo-
meen tullaan, mitä matkailijat haluavat, kun he ensisijaisena kriteerinä tänne tullessaan
katsovat, missä on kansallispuistoja ja millaisia kansallispuistoja on.

Kun täällä kannettiin huolta siitä, että pääsy alueelle ei ole aina helppoa, olen samaa
mieltä siitä, että meidän on varmistettava se, että myöskin julkisilla liikennevälineillä ret-
keilyalueelle kansallispuistoalueelle päästään, mutta sitten siellä itse kansallispuistoalueel-
la on pidettävä huoli siitä, että on merkityt reitit, on riittävästi niitä retkeilyyn sopivia aluei-
ta ja muita palveluja, jotta myöskin ne luonnonarvot, joiden vuoksi nämä kansallispuistot
on nimetty, turvataan.

Todellakin on erinomaisen hyvä, että Hossan alueelle saatiin kansallispuisto. Luonnon-
arvot ovat tulleet tässä moneen otteeseen esille. Itse olen myöskin sitä mieltä, että kun näi-
tä upeita, luontoarvoltaan erinomaisia alueita on myös muualla kuin sillä alueella, joka on
nyt nimetty tämän lain mukaisesti kansallispuistoksi, niin on hyvin avaralla mielellä myös-
kin mietittävä sitä, onko sitten tulevaisuudessa sellaisia alueita, joita voidaan liittää tähän
alueeseen, ja myöskin sitä vuorovaikutusta, joka on tämän kansallispuistoalueen ja niiden
muiden luontoarvoltaan hyvien alueitten välillä, millaisia toimintoja näissä voidaan suorit-
taa ja millaisia palveluja ylipäätänsä alueella tarjotaan siellä kävijöille.

Nyt on noussut esille kysymys ulkopaikkakuntalaisten metsästysoikeudesta. On todella-
kin ihan hyvä laittaa se niihin raameihin, että tällä hetkellä 1 prosentti sille alueelle tulevis-
ta tulee sinne metsästyksen takia, eli siis 99 prosenttia tulee muista syistä. Kun metsästyk-
seen soveltuvia alueita on todella paljon siellä ympärillä, niin pidetään tämä kansallispuis-
ton alue sellaisena, että se myöskin todella täyttää nämä kaikki kansainväliset luokitukset.

15.38 Silvia Modig vas: Arvoisa puhemies! Tämä on todella hienoa, että satavuotiasta
Suomea juhlitaan ja kunnioitetaan perustamalla Hossan kansallispuisto Kainuun upeisiin
maisemiin. Hossa on niin luonnon, kulttuurikerrostumien kuin maiseman kannalta aivan
erinomainen valinta. Tällä kansallispuistolla on paikallisten vahva tuki. Kaikki alueen kun-
nat tätä kannattavat.

Ympäristövaliokuntahan vieraili Hossassa jo viime vuonna, ja tapasimme silloin alueen
toimijoita, myös luonto- ja matkailualan yrittäjiä, ja kyllä näissä tapaamisissa ja keskuste-
luissa oli aistittavissa semmoinen positiivinen ja innostunut ilmapiiri, jossa kansallispuisto
selkeästi nähtiin hankkeena, joka mahdollistaa alueelle paljon positiivista. Kävijämäärät-
hän ovat, niin kuin kaikissa kansallispuistoissa, myös Hossassa nousussa jo ennen kuin
kansallispuisto on perustettu, ja varmaan tämän paikalliset kunnat myös näkivät, koska ku-
ten täällä on todettu, Metsähallitus on laskenut, että kansallispuistoihin sijoitettu euro tulee
jopa kymmenkertaisena takaisin. Tämmöisessä tapauksessa se voi olla jopa isompi, joten
tämän vaikutus paikallistalouteen on erittäin positiivinen.

Metsästyksestä on puhuttu paljon, mutta haluan todeta siitä vain sen, että 1 prosentti kä-
vijöistä on ilmoittanut Hossaan tulonsa syyksi metsästyksen, joten se ei ole se suurin veto-
voimatekijä eikä se, joka mahdollistaa paikallistaloudelle nämä mahdollisuudet.

On ilo ja kunnia saada olla omalta osaltani mukana tekemässä tätä päätöstä, kun Suo-
meen perustetaan 40. kansallispuisto. Juuri näin me voimme ja meidän pitää meidän itse-
näisyyttämme juhlia. Tässä me voimme juhlistaa niin Suomen historiaa kuin Suomen luon-
toa — aivan toisin kuin juuri julkaistu uusi juhlaraha, jossa Suomen tarinaa päätettiin kun-
nioittaa kuvilla teloituksista ja joukkomurhista. Uuden kansallispuiston perustamalla me
12



Pöytäkirjan asiakohta PTK 42/2017 vp
taas takaamme, että tulevat sukupolvetkin pääsevät nauttimaan Kainuun upeista maisemis-
ta ja sitä kautta Suomen historiasta.

15.40 Mari-Leena Talvitie kok: Arvoisa puhemies! On tosiaan ilo käsitellä tätä hallituk-
sen esitystä juuri Hossasta. Juhlistamme siis tänä vuonna Suomi 100 -juhlavuotta monin eri
tavoin, ja yksi niistä on nyt tämä eduskunnan päätös Suomen 100-vuotiskansallispuistosta,
ja siksikin on ilo, että käsittelemme hallituksen esitystä nimenomaan Hossan kansallispuis-
tosta. Kiitokset ympäristövaliokunnan puheenjohtajalle edustaja Hassille ja koko valio-
kunnalle tästä käsittelystä ja prosessista. Tutustuimme eduskunnan ympäristövaliokunnan
kanssa alueeseen jo itse asiassa syksyllä 2015 eli toissa vuonna, ja aurinkoisissa merkeissä
saimme silloin kuulla paikallisten toimijoiden sitoutumisen ja vahvan tahtotilan Hossan
nostamiseksi kansallispuistoksi. Kuten edustaja Parviainen nosti esiin, niin kun jotain uut-
ta luodaan ja rakennetaan, jostain vanhastakin on kyettävä luopumaan, ja edustaja Parviai-
nen toi hyvin esiin asiat liittyen metsästyslupiin. 

Arvoisa puhemies! Hossan luontoarvot ovat ylivertaiset ja kauniit, ja se alue ilmentää
suomalaista luontoa erinomaisesti. Hossan kansallispuistoksi esitetty alue kuuluu jo nyt lä-
hes kokonaan EU:n Natura 2000 -verkostoon, ja valtaosa siitä on valtion retkeilyaluetta ja
Pohjois-Suomen vanhojen metsien suojeluohjelmakohdetta, ja Hossan alue myös kuuluu
suomalais-venäläistä luonnonsuojelu- ja kulttuuriyhteistyötä varten muodostettuun Kale-
valapuiston luonnonsuojelualueiden toiminnalliseen kokonaisuuteen. Kuten olemme jo tä-
nään kuulleet, alue on mäntyvaltaista, siellä on soita ja soistumia, järviä ja lampia on noin
130, mutta myös jääkauden jäljet näkyvät Hossassa edelleen selvästi. Alueen läpi kulkee
laaja useamman harjun muodostelma, ja siellä on myöskin aivan uskomattoman kauniita
kalliomaalauksia, peuranpyyntikuoppia ja kalastuksessa käytettyjä vanhoja liistekatiskoja. 

Mitä tulee sitten näihin talous- ja työllisyysvaikutuksiin, kansallispuistoista on muodos-
tunut sekä kansallisesti että kansainvälisesti erittäin merkittävä matkailun vetovoimateki-
jä. Kansallispuiston status takaa luontomatkailulle kestävät ja pysyvät puitteet, joiden va-
raan voidaan luoda kannattavaa ja pitkäjänteistä yritystoimintaa. Hossan retkeilyalueella
vuoden 2015 tilastojen mukaan kävi reilu 50 000 eli 53 300 kävijää, joten aluetaloudelli-
siksikin vaikutuksiksi on laskettu yli 2 miljoonaa, noin 2,4 miljoonaa, ja kokonaistyölli-
syysvaikutukseksi 26 henkilötyövuotta, ja toivottavasti tulevina vuosina moninkertaisesti. 

Tätä hanketta on tosiaan valmisteltu juhlavuoden teeman mukaisesti yhdessä. Toimin
itse eduskunnan partioparlamentaarikkojen puheenjohtajana, ja lukuisilla kouluvierailuil-
la viimeisen vuoden aikana tuolla meidän alueella niin Kainuussa kuin Pohjois-Pohjan-
maalla olen koululaisia haastanut tekemään tulevina vuosina vierailuja Hossan kansallis-
puistoon.

Loppuun ajattelin lukea Hossan kansallispuiston sivulta tällaisen lyhyen kutsun: "Kuu-
letko erämaan rauhoittavan hiljaisuuden? Hossa tuntuu jo ensiaskeleelta kotoisan tutulta.
Rentouttava hiljaisuus säestää maisemia, jotka tekevät Hossan erämaasta lempeän. Pehme-
ät polut johdattavat retkeilijää eteenpäin. Tyynet vedet kannustavat melojaa jatkamaan laa-
vulta toiselle. Vuolaiden virtojen äärellä kalastaja iloitsee saalistaan, voimakkaasti taistel-
leesta harjuksesta. Myös tantereella telmivät karhunpennut tuntuvat tietävän, että täällä
Hossassa on kaikki juuri niin kuin pitääkin. Aavistus Hossan tuttuudesta tuntuu vain voi-
mistuvan Värikallion mystisiä maalauksia ihaillessa. Kaipuu Hossan mahtaviin maisemiin
lieneekin sytytetty meihin jo vuosituhansia sitten, ikiaikaisia viestejä piirrettäessä." — Kii-
tos. 
13



Pöytäkirjan asiakohta PTK 42/2017 vp
15.45 Reijo Hongisto ps: Arvoisa herra puhemies! Suomen satavuotista itsenäisyyttä
kunnioitetaan ja juhlistetaan monin tavoin. Tämä perustettava Hossan kansallispuisto on
vain yksi tapa paaluttaa näitä kunniakkaita vuosia ja tätä merkkivuotta.

Maamme itsenäisyyteen liittyy monta piirrettä ja monta tarinaa. Yksi keskeisin piirre on
se, että kansakuntamme on vuosien saatossa kaikin tavoin pyrkinyt tasavertaisuuteen ja ta-
sapuolisuuteen kansalaisten keskuudessa. Olemme maailman johtavia maita nimenomaan
tasa-arvon edistämisessä. Tämä tasa-arvonäkökohta huomioiden minä hieman hämmäste-
len, että nyt tässä maamme merkkivuoden kunniaksi perustettavassa kansallispuistossa on
tasa-arvonäkökohta sivuutettu lähes kokonaan. Minun mielestäni nyt jos koskaan, tässä jos
missään meidän pitää edistää tasa-arvoa niin, että kansallispuistoa voivat hyödyntää tasa-
arvoisesti kaikki ihmis- ja harrastajaryhmät.

Valitettavasti kuitenkin näyttää käyvän niin, että jälleen kerran metsästyksen harrastajat
luokitellaan B-luokan kansalaisiin, joiden harrastusmahdollisuudet heikentyvät kansallis-
puiston alueella. Olen erityisen huolissani, ja uskallan sanoa, että olen myös surullinen, sii-
tä, että tätä kastijakoa vielä tehdään metsästysharrastajien keskuudessakin jakamalla hei-
dät paikallisiin ja ulkopaikkakuntalaisiin. Jaon perusteella heille määritellään erilaiset oi-
keudet hyödyntää kansallispuiston maisemia harrastuksensa yhteydessä. Ei riitä, että tänä
yhdenvertaisuuden ja tasa-arvon aikana asetetaan metsästäjät harrastusryhmänä vähempi-
arvoiseen asemaan muiden kansallispuistoa käyttävien kanssa, vaan kaiken lisäksi vielä
metsästäjien ryhmäkin jaotellaan asuinpaikkakuntansa mukaan, voisiko sanoa, että vuo-
hiin ja lampaisiin. Tämä on useissa puheenvuoroissa tullut tämän päivän aikana esille. Pu-
hutaan asuinpaikkakunnasta.

Arvoisa puhemies! Hallituspuolueen edustajana en tietenkään äänestä tätä lakiesitystä
vastaan, sillä tämä on hyvä lakiesitys muutoin ja tässä on paljon hyvää ja kunnioitettavaa.
Mutta tällä puheenvuorolla haluan tuoda oman mielipiteeni julki koko Suomen kansalle
siinä, että metsästysharrastajia ei saa kohdella toisen luokan kansalaisina kansallispuistoja
perustettaessa. Tänä päivänä on käynyt ilmi, että vaikkapa vain 1 prosentti kansallispuis-
toon tulevista harrastaa metsästystä, minun käsitykseni mukaan jonkinlainen oikeus on
myös tällä yhdellä prosentilla. Nimenomaan kun puhutaan Suomen juhlavuodesta, niin täl-
löin olisin suonut, että jokainen kansalainen, myös tämä 1 prosentin osuus, olisi ollut tasa-
vertaisessa asemassa. — Kiitoksia.

15.49 Markku Eestilä kok: Arvoisa puhemies! Yksi suurimpia syitä tyytymättömyyteen
tässä maassa on se, että ihmiset kokevat, että heitä kohdellaan epäoikeudenmukaisesti. Mi-
nun mielestäni eduskunta on merkittävä paikka monessa mielessä, ja ainakin eduskunnas-
sa tähän asiaan pitää kiinnittää huomiota, että ihmisillä on oikeuksia. Kun Suomi on oi-
keasti tasa-arvon ja yhdenvertaisuuden maa — ja minä ylpeänä olen siitä puhunut monissa
eri paikoissa, jopa ulkomailla — niin sen takia tämä puheenvuoro on tärkeä: Ei mennä sel-
laiselle linjalle, että aletaan tekemään päätöksiä siltä pohjalta, että vain tunne on oikein.
Meidän täytyy ymmärtää, mitä juridiikka tarkoittaa ja mitä oikeudet tarkoittavat.

Tässä tapauksessa tämä kansallispuisto perustetaan meidän kaikkien omistamalle maal-
le, me kaikki olemme maanomistajia. Minulle tämä Hossa ei sinänsä ole niin iso asia, kos-
ka minä en siellä tule koskaan todennäköisesti käymään, eikä tämä metsästyskään sinänsä
ole iso asia. Tämä näkökulma, minkä takia minä täällä pidän tämän puheen, ei ole se, että
pitäisi päästä metsästämään sinne, ei suinkaan, vaan asialla on vähän syvällisempi ja suu-
rempi merkitys: mitä enemmän tässä yhteiskunnassa tullaan ihmisten oikeuksia jakamaan
14



Pöytäkirjan asiakohta PTK 42/2017 vp
asuinpaikkakunnan perusteella, sitä enemmän ongelmia ja sitä enemmän riitoja meillä tu-
lee olemaan — ja niitä on jo nyt nähtävissä aika merkittävissä määrin.

Arvoisa valiokunnan puheenjohtaja! Me ajattelemme näin rakentavasti maa- ja metsäta-
lousvaliokunnassa: te pyydätte meiltä lausunnon, meidän valiokunnassa on jonkunmoista
asiantuntemusta metsästyksestä, vastuullisesta metsästyksestä ja metsästyksestä, jossa riis-
takantoja suojellaan, ja myös saaliskiintiöt ovat aina merkittävässä asemassa. Metsästyk-
sen luonne on muuttunut kymmenien vuosien aikana aivan oleellisesti, ja sitä vanhaa sään-
töä, metsästyslain 8 §:ää, että paikallisuuteen perustuen voidaan saloilla metsästää, minä-
kin kunnioitan ja, päinvastoin kuin täällä salissa on vähän annettu ymmärtää, ehkä vihjail-
tu, en missään nimessä ole tätä metsästyslain 8 §:ää pois keneltäkään ottamassa. Mutta se
täytyy ymmärtää, että tämä metsästyslain 8 § ei tarkoita sitä, että kansallispuistosta, joka
rakennetaan erillislainsäädännöllä, pitäisi sen 8 §:n takia ajaa ikään kuin muut omistajat
pois ja muut oikeudet mitätöidä. Ei niin voi menetellä.

Itse asiassa, arvoisa puheenjohtaja, jos te olisitte halunnut ottaa maa- ja metsätalousva-
liokunnan lausunnon huomioon, niin te olisitte huomannut — ehkä, jos olisitte halunnut
vähän kysellä asian perään — että paikallisesti, mitä täällä on korostettu, on jo olemassa
toimiva ratkaisu, miten tämä metsästys pitäisi Hossan kansallispuiston alueella hoitaa.
Suomussalmelta löytyy, arvoisa valiokunnan puheenjohtaja, esimerkki, kuinka tämä asia
pitäisi hoitaa. Suomussalmen Martinselkosen luonnonsuojelualueelle joutuvat paikalliset
metsästäjät hakemaan maksuttoman luvan Metsähallitukselta. Tällä suojelualueella lupa-
metsästäjät, ulkopaikkakuntalaiset ja paikalliset, metsästävät Metsähallituksen luvalla.
Tämä on se ratkaisu, mitä me ehdotimme teille, koska se on jo tällä hetkellä paikallisesti
hyväksi todettu ja hyväksytty. Metsästys olisi tällöin ollut kontrolloitua, suunniteltua ja
saalispalautteen piirissä. Tarjosimme teille, arvoisa valiokunnan puheenjohtaja, tätä mal-
lia, joka olisi taannut sen, että kansallispuiston alueella metsästyspaine tunnetaan ja voi-
daan varmistaa sen kestävyys. Sitä minä vähän ihmettelen, että tämä ei ole käynyt teille,
koska nyt te olette itse asiassa kannattamassa ja tuomassa eduskuntaan sellaista mallia,
joka takaa vapaan metsästyksen, joka ei ole kontrolloitua eikä ole saalisilmoituksen piiris-
sä. Edustaja Hongisto, joka on ilmeisesti metsästäjä, voi todistaa: onko sellainen metsästys
teidän mielestänne nykyaikaa jopa kansallispuiston ulkopuolella, ettei tiedetä, kuka met-
sästää, milloin metsästää, eikä tee saalisilmoitusta? Jos se on, niin sitten minä olen käsittä-
nyt koko metsästyskulttuurin, mikä tänä päivänä vallitsee, väärin.

Sitten vielä sen verran, kun puhutaan tästä kulttuurista, että metsästyshän kuuluu tälle
alueelle. Se on vahvaa itäsuomalaista ja kainuulaista metsästyskulttuuria. Kun täällä esite-
tään, että kyseessä on vain 3 prosenttia maista, ja ilmeisesti se pätee myös paikallisiin, että
heillä on 97 prosentin mahdollisuus metsästää muualla, niin miten se voi niin pyhä asia olla
kaikille? Kun täällä tarjotaan yhteistä kompromissia maa- ja metsätalousvaliokunnan kaut-
ta, koska tämä on Hossan kansallispuisto — yhdessä — niin nythän tästä tulee epätasa-ar-
von ja oikeuden polkemisen kansallispuisto. Nämä pitäisi ottaa vakavasti, jos asiantuntija-
lausunto teille antaa jonkunmoisen vinkin. Jotenkin tässä tulee sellainen tunne, että kun
hallituspuolueet tämän asian näin sopivat, että me teemme niin, että Metsähallitus virka-
vastuulla määrittelee metsästyksen kansallispuiston tarkoitusta vaarantamatta ja niitä arvo-
ja vaarantamatta, niin sehän olisi johtanut siihen, että jos siellä kävijämäärät todella kasva-
vat, niin niillä reuna-alueillakin metsästys olisi lopetettu. Teidän mallissanne näin ei voi
tehdä, kun te pidätte vain oikeuksista, harvojen oikeuksista, kiinni.
15



Pöytäkirjan asiakohta PTK 42/2017 vp
Minun mielestäni tässä on tapahtunut joku ihmeellinen asia. Minä en muuta voi enää kä-
sittää, kun jokainen on ilmeisesti ymmärtänyt, mikä olisi järkevin ratkaisu. Ilmeisesti tässä
on arvovalta tullut esteeksi tehdä oikea ratkaisu. Nyt te olette saaneet käyttää sitä valtaa,
mikä kansanedustajalle ja valiokunnalle kuuluu, ja totta kai tästä näköjään ei äänestystä tu-
le.

Hossan kansallispuistoa pidän erityisen hyvänä ja niitä luontoarvoja. Se, että se on pe-
rustettu, on hieno asia, ja kannatan. Mutta se tapa, millä te olette hoitaneet tämän metsäs-
tyksen, ei vastaa nykyaikaista tapaa eikä se vastaa nykyaikaista kulttuuria eikä se vastaa
nykyaikaisia oikeudenhoidon tapoja.

15.56 Reijo Hongisto ps (vastauspuheenvuoro): Arvoisa puhemies! Edustaja Eestilä ky-
syi puheenvuorossaan minulta, minut nimeltä mainiten, mitä mieltä minä olen siitä, että
metsästellään vähän siellä ja täällä ja tuolla, vähän vapaasti, ja kukaan ei oikein ole kont-
rolloinut sitä. Esitettyyn kysymykseen, arvoisa puhemies, lyhyt vastaus, että metsästyksen
harrastajana ja poliisina en voi millään tavalla hyväksyä sitä, että metsästys on vapaata.
Kyllä sen täytyy olla tarkkaan säänneltyä ja tarkkaan kontrolloitua. — Kiitos.

15.56 Eeva-Maria Maijala kesk (vastauspuheenvuoro): Arvoisa herra puhemies! Sa-
maan asiaan: Olen metsästäjä. Perheessäni metsästävät kaikki henkilöt, kuljemme siellä
metsässä. Ja me kyllä säätelemme itse sitä metsästystä, sillä emme me todellakaan ala sitä
viimeistä koppeloa ampumaan, emme todellakaan, vaan onhan se säänneltyä, koska met-
sästysaika on rajoitettu hyvin tarkasti — koska se on olemassa. Paikalliset seurat pystyvät
vielä tarkemmin ohjeistamaan, ja kyllä niitä paikalliset vain noudattavat erittäin paljon, ja
kyllä se on tarkkaa siinä hommassa.

Minä en todellakaan tykkää siitä, että kun minä pääsen metsälle — niitä harvoja asioita,
mihin meidän alueella on erityisoikeuksia — niin minun pitäisi alkaa kysymään lupa, mil-
loin minä pääsen metsälle, saanko minä alkaa niitä ampumaan, koska eivät ketkään muut
kuin paikalliset tiedä kuitenkaan, mikä on se luonnon paras kantokyky metsienkin osalta.

Toinen varapuhemies Arto Satonen: Vielä vastauspuheenvuoro, edustaja Eestilä, ja sen
jälkeen puhujalistaan.

15.57 Markku Eestilä kok (vastauspuheenvuoro): Arvoisa puhemies! Minusta on syytä
mainita, että tässä hallituksen esityksessä on pimitetty tietoja ja tosiasioita. Näiden kolmen
kunnan alueella on 7 000 ihmistä oikeutettu metsästämään kansallispuiston alueella. Suo-
mussalmen riistanhoitoyhdistyksessä näitä jäseniä oli muistaakseni 3 800, joista 2 000:lla
on oikeus metsästää metsästysaikana milloin sattuu ja miten sattuu kansallispuiston alueel-
la — kulkemalla varmaan halutessaan samoja polkuja pitkin kuin retkeilijät. Tämä on ehkä
sanottu vähän kärjistäen, mutta sen minä halusin sanoa, että minun mielestäni näissä halli-
tuksen esityksissä ja asiakirjoissa pitäisi olla kaikki asiaan vaikuttavat seikat eikä pitäisi
tuoda semmoisia asioita esille, jotka omaan tarkoitusperään sopivat. Tämä kansallispuisto
on ostettu väärällä rahalla. Se on ostettu sillä tavalla, että paikallisille luvataan, että muilta
kielletään metsästys. Monet ovat innoissaan, että hieno homma, me saamme ikään kuin
enemmän oikeuksia, kun ne otetaan muilta pois. Siitä tässä on kysymys. Toinen, mistä täs-
sä on kysymys, on se, että näin halutaan, että kansallispuisto laajenee ja metsästys kielle-
tään edelleen.
16



Pöytäkirjan asiakohta PTK 42/2017 vp
15.58 Ulla Parviainen kesk: Arvoisa puhemies! Edustaja Maijala otti tärkeän asian esille
liittyen puistojen hoitomäärärahoihin. Lisääntyvän virkistyskäytön seurauksena reitit ja ra-
kenteet kuluvat, joten todellakin kunnossapitoon rahaa tarvitaan.

Kuten edustaja Myller totesi, lähellä puistoa on mielenkiintoisia ja arvokkaita Metsähal-
lituksen suojelukohteita. Näihin kohteisiin liittyvien reittien rakenteisiin tarvittaisiin kyllä
kunnostusmäärärahaa, siellä ei ole kaikki hyvässä kunnossa. Meitä Kurvisen kyläläisiä
harmittaa erityisen kovasti se, että vanhojen metsien suojelualueelle Närängän erämaata-
loon johtavat Hyöteikönsuon ylittävät pitkospuut ovat huonokuntoisuutensa vuoksi nyt
käyttökiellossa. Näränkä on vain 20 kilometrin etäisyydellä uudesta puistosta, ja uskon,
että Närängän erämaatila tulee olemaan rinnakkainen kohde Hossan kansallispuistossa vie-
raileville. Olisi hyvä, että kaikki reitit, jotka johtavat Näränkään, olisivat meillä hyvässä
kunnossa. Se antaisi hyvän vaikutelman asioiden hoidosta.

15.59 Eeva-Maria Maijala kesk: Arvoisa poromies... Arvoisa puhemies! [Naurua] —
Alan nimittäin puhumaan porotaloudesta, niin sen takia sanoin vahingossa "poromies".

Porotalous on huomioitu tässä kyseisessä lakiesityksessä todella hyvin. Kansallispuisto-
jen ja luonnonpuistojen osalta on käyty keskustelua siitä, millä tavalla sieltä voidaan tar-
vittaessa poistaa vahinkoja aiheuttavia petoja. Tässä on nyt saatu todella hyvin laitettua
matkaan esitys niin, että luvat saa helposti ja järkevästi, ja siellä puiston alueella pystyvät
nyt sitten Hossa-Irnin kaikki osakkaat osallistumaan siihen petojen poistamiseen. Tämä on
todella hyvä asia, että se on valmisteltu todella järkevällä tavalla. Ja nyt kun me saamme
siihen vielä lisäyksen matkaan siitä, jos on ongelmallinen tapaus jonkun petoeläimen pois-
tamisessa, niin tarvittaessa voidaan käyttää erityistä apua muualtakin kuin paliskunnan
osakkaiden osalta. Kiitos tästä kokonaisuudesta, saatiin hoitumaan.

Meillä on useita suojelualueita, joiden osalta tätä petojen poistamisasiaa pitäisi vielä jär-
kevöittää. Esimerkiksi Oulangan puiston alueella on tilanne se, että siellä on hoitosuunni-
telmissa aikoinaan kirjoitettu vain, oliko se susi, vai — hetkinen — ainoastaan yksi peto-
eläimistä oli kirjattu sinne, ja kun sen jälkeen on huomattu, että esimerkiksi ilveksen aihe-
uttamia vahinkoja nykyään on todella paljon, niin sinne ei sitten saa ilveksen poistolupia
ollenkaan, vaikka niitä todellakin tarvittaisiin sillä alueella.

No, sitten vielä noihin metsästysasioihin. Koin todella loukkaavana sen, että ympäristö-
valiokunnan osalta sanottiin, että olisimme epätasa-arvoista lainsäädäntöä tässä nyt sitten
työstämässä ja tekemässä, sillä kyllä me olemme pyrkineet siihen, että me saisimme aikai-
seksi koko kansalle puiston, joka todella toisi kaikkia Suomen hienoja arvoja esille. Tasa-
arvon näkökohta on varmasti tässä huomioitu, se, kuinka paljon Suomen yhteiskunnassa
asioita pystyy hoitamaan. Siinä, että metsästys on kuulunut sen alueen kulttuuriin, katsot-
tiin, että se kulttuuri- ja metsästysasia saadaan turvattua sillä, että paikalliset siellä metsäs-
tävät. Eiväthän ne paikalliset paljoa sillä alueella kulje. Niissä kunnissa on niin paljon
asukkaita, että niillä melkein jokaisella on muut alueet, missä he kulkevat metsällä. Hyvin
harva sille alueelle tulee metsällä todellisuudessa kulkemaan.

Sitten, kun tuodaan esille se, onko metsästys säädeltyä: Tuossa aikaisemmassa puheen-
vuorossa toin esille sen, kuinka paikalliset hyvinkin pitävät huolen siitä, että lintuja esimer-
kiksi ei ammuta liikaa. Omalta osaltani on pakko kertoa tarina viime syksyltä, kun olin
metsällä mieheni kanssa ja koira alkoi haukkumaan koppeloa puuhun. Minä aloin katso-
maan sitä koppeloa, ja katsoin, ja katsoin, enkä minä ampunutkaan sitä, ja minun mieheni
kysyi, että mikset sinä ammu. Minä, että en minä ammu, kun se tekee keväällä viisi munaa
17



Pöytäkirjan asiakohta PTK 42/2017 vp
ja minulla on ensi syksynä kaksi metsonpoikasta, joita minä pystyn alkamaan ampumaan,
että eihän minun nyt kannata tuota ampua. Ja niin se koppelo lähti siinä komeasti lentä-
mään. Koiraahan siinä kyllä vähän harmitti, kun se joutui haukkumaan ja sen haukku meni
ihan hukkaan. Elikkä nyt sitten todellakin nämä metsästyspuolen asiat, kyllä ne säädeltyjä
tässä ihan nokko ovat.

Sitten se, onko kaikilla, jokaisella paikkakunnalla oltava samat oikeudet. Vaikka me
mitä tekisimme, niin emmehän me Suomessa kaikille ihmisille saa kaikkia oikeuksia. En-
hän minäkään Savukosken kirkolta 30 kilometriä eteenpäin asuvana henkilönä saa ooppe-
rapalvelua, enkä minä saa käyttää junaa enkä metroa, enkä montaa muutakaan asiaa pysty
käyttämään — hei, minä olen epätasa-arvoisessa tilanteessa. Meidän alueella on metsäs-
tysasia, minulla on paikallisten tiettyjä oikeuksia, ja meidän täytyy huomioida se, että
asuinpaikan ja ympäristön mukaan pitää olla mahdollisuus olla tiettyjä oikeuksia, ja tämä
paikallinen ratkaisu — vielä viimeisenä asiana tämä paikallinen ratkaisu. Tässä Hossan
puistossa olisi puhe siitä, että Martinselkosella on tämä paikallisten ja muitten metsästys
niin, että kaikkien tulee hakea maksuton lupa. Tätä me emme ottaneet tässä esityksessä sen
takia, että ainakin minä omalta osaltani katsoin, että tämähän heikentää paikallisten oi-
keuksia. Tämä on erilainen käytäntö, mitä on kansallispuistoissa olemassa, ja tässäkin olisi
pitänyt käydä ihan samalla tavalla pitkä lakiprosessi ja työstää tämä kyseinen Hossa-laki
sitten kokonaan uusiksi tiettyjen asioiden osalta. Muun muassa luonnonsuojelulain osalta
tämä olisi pitänyt käsitellä, luonnonsuojelulain käsittelyn jälkeen olisi pitänyt perustusla-
kivaliokunnasta kysyä siitä asiasta, maa- ja metsätalousvaliokunnasta uudestaan lausun-
not, eikä sitä Hossan puiston avaamista olisi missään tapauksessa kesäkuun puolivälissä
pystytty järjestämään.

Oli miten oli, minun mielestäni tämä laki on hyvä näin. — Kiitoksia.

16.05 Satu Hassi vihr: Arvoisa puhemies! Metsästyksestä muutama puheenvuoro on
ehkä antanut sellaisen mielikuvan, että ympäristövaliokunta on nytten omaksunut ja esit-
tämässä jotain aivan uudenlaista, mullistavaa käytäntöä. Näinhän asia ei ole, vaan ympä-
ristövaliokunta haluaa jatkaa sitä linjaa, jota metsästyksen osalta pohjoisimman Suomen
kansallispuistoissa on tähänkin asti noudatettu. Luonnonsuojelulain kyseiset pykälät on
säädetty vuonna 2009, ja kuten jo useampaan kertaan on todettu, perustuslakivaliokunta on
käsitellyt asian vuonna 2010 ja todennut käytännön perustuslain mukaiseksi, mutta sinän-
sä se käytäntö, että paikallisilla on kansallispuistoissa metsästysoikeudet pohjoisimmassa
Suomessa, on paljon nykyistä luonnonsuojelulakia vanhempi.

Mutta, arvoisa puhemies, varsinaisesti pyysin puheenvuoron tuodakseni esille Hossan
alueen ja seudun kulttuurihistoriallisen puolen, joka on ollut tärkeä kriteeri sille, että alue
on valittu nimenomaan Suomen itsenäisyyden 100-vuotisjuhlakansallispuistoksi. Useissa
puheenvuoroissa on jo todettu se, että Hossassa on upea, vanhoja kalliomaalauksia sisältä-
vä Värikallio, joka on arvioitu 3 500—4 000 vuotta vanhaksi. Näistä maalauksista ovat tut-
kijat, vähän tutkijasta riippuen, tunnistaneet 40—60 eri kuvaa, joiden tulkitaan liittyvän
metsästykseen ja šamanismiin. Mutta jälkiä vanhemmastakin asutuksesta on: esimerkiksi
Lounajan rannalta Lipposenniemestä on löydetty 7 000 vuotta vanha saviastian pala. 

Alueen nimistössä on jälkiä saamelaisista, karjalaisista ja suomalaisista. Alueelta löytyy
viikinki- ja ristiretkiajan hautoja. Suomussalmen itäraja seuraa rajalinjaa, joka vedettiin jo
1500-luvun lopulla. Se on yksi Euroopan vanhimmista edelleen voimassa olevista rajoista.
Alueella on useita satoja vuosia vanhoja pyyntikuoppia ja liistekatiskoja. Elinkeinoja
18



Pöytäkirjan asiakohta PTK 42/2017 vp
alueella on luontaistalouden lisäksi ollut jo varhain, talonpoikaista kulttuuria ja porotalout-
ta, ja 1900-luvun puolelta periytyy savottakämppiä.

Itsenäistymiseen ja suomalaisen kansallistunteen heräämiseen liittyen nämä seudut ovat
myöskin keskeisiä. Melko lähellä on alueita, joista on kerätty niitä kansanrunoja, joista on
aikoinaan Lönnrot koonnut Kalevalan. Vuonna 1834 Suomussalmella tehtiin päätös perus-
taa Suomen ensimmäinen aikakauslehti Mehiläinen, ja pääsiäislauantaina sata vuotta sit-
ten, vuonna 1917, Suomussalmella kokoontui kansalaiskokous, joka ensimmäisenä vaati
Suomen itsenäisyyttä. Suomen ensimmäinen presidentti K.J. Ståhlberg on syntynyt Suo-
mussalmella, ja kirjailija Ilmari Kianto, joka on kirjoittanut Suomen kirjallisuuden klassi-
koita itsenäistymisen ajan — tai tämän rajapyykin, aikakauden — molemmilta puolilta, oli
myös sieltä. Toisessa maailmansodassa, talvisodassa, yksi legendaarisimmista taisteluista
käytiin Raatteentiellä, joka myös on Suomussalmella. Eli tähän alueeseen liittyy erittäin
merkittäviä sekä historiallisia että kulttuurihistoriallisia arvoja, jotka ovat myöskin Suo-
men itsenäistymisen ja itsenäisyyden ylläpitämisen kannalta keskeisiä. Tämän asian halu-
sin vielä tässä keskustelussa tuoda esille, jotta ei liikaa painottuisi se 3 prosenttia metsäs-
tysmaista, jonka metsästysoikeuksista me olemme eri mieltä.

16.10 Markku Eestilä kok: Arvoisa puheenjohtaja! Täällä viitattiin siihen perinteeseen,
miten kansallispuistoja on Suomessa rakennettu, ja valitettavasti viittaus oli väärä, ilmei-
sesti nämä päätöksenteon muutkin elementit ovat vähän vääriä olleet. Näitä kansallispuis-
ton metsästysasioita säädetään erillislainsäädännöllä, mikä milloinkin koskee kutakin kan-
sallispuistoa. Selkämeren kansallispuistossa on luonnonsuojelulain 13 §:n rauhoitussään-
nöksellä estämättä sallittu harmaahylkeen metsästys, muualla on sallittu vesilintujen met-
sästys. Nämä ovat yksittäistapauksia. Eli ei voi vetää semmoista johtopäätöstä, että näitä
tehdään yleisen kaavan mukaan. Ilmeisesti, jos jokin asia on 30-, 40-, 50-luvulla ollut jo-
tenkin, niin se ei saa mitenkään muuttua.

Minun mielestäni tässä on puhtaasti juridiset perusteet, niitä minä itse tarkastelen, ja
muilta osin hallituksen esitys on hyvä. Minä haluan, että tämä Hossan kansallispuisto tulee
ja kaikki ne suunnitelmat, mitä siellä on, ja että luonto säilyy tietyllä tavalla koskematto-
mana jälkipolville ja myös ulkomaalaisille, mutta tätä minä en hyväksy, että metsästys teh-
tiin näin oikeuksia polkemalla. 

16.11 Timo V. Korhonen kesk: Arvoisa puhemies! Täytyy heti alkuun todeta se, että kai-
nuulaisena tämä Hossan kansallispuiston perustaminen hallitukselta on todella upea tapa
kunnioittaa Suomen satavuotista itsenäisyyttä. Hossan kansallispuistolla taas kunnioite-
taan tavattoman hienolla tavalla sitä huikeaa luontokokonaisuutta, mikä tuolla Hossassa
on, vanhaa kulttuurihistoriaa ja Suomussalmen merkitystä Suomen itsenäisyydessä. Edus-
taja Hassi hyvällä tavalla äskeisessä puheenvuorossaan kuvasi, mitä kaikkia merkityksiä ja
mitä kaikkea löytyy Suomussalmelta ja tuon kansallispuiston taustalta. 

Mutta on myös tärkeää huomata näissä hallituksen perustamispäätöksissä se, että perus-
tamiskokonaisuudessa korostetaan vahvasti myös elinkeinotoiminnan edistämisen merki-
tystä puiston perustamisessa. Eli totta on se, että Ylä-Kainuun, Koillismaan matkailun nä-
kökulmasta Hossan kansallispuistolla on ja tulee olemaan valtavan iso, iso merkitys. 

Niin kuin tänäänkin on huomattu, keskustelua ovat herättäneet metsästysoikeus ja kalas-
tusoikeus. Kalastusoikeuksien osalta on hyvä yhtyä maa- ja metsätalousvaliokunnan lau-
suntoon, jonka mukaan Hossan kansallispuiston alueelle on tärkeää tehdä kattava kalave-
19



Pöytäkirjan asiakohta PTK 42/2017 vp
sien hoito- ja käyttösuunnitelma. No, tämä metsästysoikeus tietysti on ongelmallinen. Ul-
kopaikkakuntalaisten osalta metsästysoikeutta rajoitetaan, ja itsekin alun perin olin sitä
mieltä, että tuo metsästysoikeus pitäisi säilyttää nykyisellään. Metsähallituksen lupakäy-
täntö ja lupien myöntämis... [Puhemies koputtaa] — Jaha. 

Toinen varapuhemies Arto Satonen: Edustaja voi tulla jatkamaan puheenvuoroa pöntös-
tä. 

Sopiiko niin, että jatkan hetken kuluttua paikaltani?

Toinen varapuhemies Arto Satonen: Sopii myös niin. — Edustaja Hassi.

16.14 Satu Hassi vihr: Arvoisa puhemies! Haluan nyt vain muistuttaa kaikkia kollegoita
siitä, että kansallispuistoissa pääsääntö on se, että metsästys on kielletty. Siihen voidaan
myöntää paikallisesti perusteltuja ja rajattuja poikkeuksia. Edustaja Eestilä luetteli yhdestä
kansallispuistosta näitä poikkeuksia, jotka ovat rajattuja ja paikallisesti perusteltuja. Poh-
joisen Suomen kansallispuistoissa on noudatettu sitä periaatetta jo pitkään, että paikallis-
ten metsästysoikeudet säilyvät.

Haluan vielä painottaa sitä, että alueen kunnat tukevat hallituksen esitystä myös tältä
osin ymmärtääkseni paljolti siitä syystä, että ne katsovat, että tämä on aluetalouden ja mat-
kailun kehittämisen kannalta paras ratkaisu.

16.15 Timo V. Korhonen kesk: Arvoisa puhemies! Jatkan tuosta äskeisestä, eli itsekin
olin alun perin sitä mieltä, että metsästysoikeus olisi pitänyt säilyttää nykyisellään, ja kat-
soin, että Metsähallituksen lupakäytäntöjen mukaan metsästys siellä alueella pystytään hy-
vin pitämään kontrollissa. Mutta itsekin olen päätynyt sitten siihen, että kun tämä esitys
vastaa täysin hankkeen käynnistäjän eli Suomussalmen kunnan ja näiden kuntien näke-
myksiä, niin kunnioitan sitä esitystä ja niitä näkemyksiä. Päätän oikeastaan tämän ajatuk-
sen siihen, että on valtavan hienoa, että tämä puisto nyt kaiken kaikkiaan Suomen satavuo-
tisen itsenäisyyden kunniaksi päästään perustamaan.

16.15 Markku Eestilä kok: Arvoisa puhemies! Vähän yleisempi näkökulma: Kalastus- ja
metsästysmatkailuhan pyörittää Suomessa jo satoja miljoonia. Kulttuurihan todella on
muuttunut viimeisten kymmenen vuoden aikana, ja nyt erämatkailu on hyväksyttävä mat-
kailuun liittyvä elinkeino, kuten kalastusmatkailu. Nyt tässä on tapahtunut sellaista, kun
meidän petokanta on aika paljon heikentänyt Itä-Suomessa metsästysmahdollisuuksia ni-
menomaan koiran kanssa, että ihmiset haluaisivat hakeutua sellaisille alueille metsästä-
mään, missä koiran kanssa metsästäminen on mahdollista, ja he tekevät sen riistakantoja
säästäen. Tästä on kysymys, ja minun mielestäni pitäisi rehellisesti sanoa, miksi tämä asia
on näin tehty. Se on sen takia, että paikallinen väestö ei hyväksyisi kansallispuistoa, jos
metsästys kielletään, ja silloin kun heille luvataan, että vain he saavat metsästää, se on kii-
hoke muodostaa kansallispuisto. Minulle, arvoisa puheenjohtaja, valitettavasti tulee sellai-
nen tunne, että en ole eduskunnan täysistunnossa vaan osto- ja myyntiliikkeen osto- ja
myyntitilaisuudessa.

Yleiskeskustelu päättyi.
20



Pöytäkirjan asiakohta PTK 42/2017 vp
Eduskunta hyväksyi hallituksen esitykseen HE 260/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
21


