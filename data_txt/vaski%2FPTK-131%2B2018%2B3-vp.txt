















































DEMBA56.tmp.xml


Pöytäkirjan asiakohta PTK 131/2018 vp
Pöytäkirjan asiakohta 

PTK 131/2018 vp

Täysistunto

Perjantai 14.12.2018 klo 13.00—13.28

3. Lakialoite laiksi sotilasvammalain 6 §:n muuttamisesta
Lakialoite LA 85/2018 vp
Valiokunnan mietintö StVM 26/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 26/2018 vp. Nyt pää-
tetään lakiehdotuksen sisällöstä.

Keskustelu

13.01 Krista Kiuru sd (esittelypuheenvuoro): Arvoisa puhemies! Käsittelyssä on sosiaa-
li- ja terveysvaliokunnan mietintö, joka koskee sotilasvammalain muutosta. Kysymys on
siis siitä, että vuosien 1939—45 sotien johdosta vahingoittuneille tai sairastuneille, joiden
sotilasvammalain mukainen työkyvyttömyysaste on vähintään 10 prosenttia, voidaan jat-
kossa korvata laitoksessa annettu huolto tai osa-aikainen huolto myös silloin kun sen tarve
johtuu muusta kuin korvatusta vammasta tai sairaudesta. Nykyisin tuo haitta-asteraja on
vähintään 20 prosenttia. Tässä taustalla on sosiaali- ja terveysvaliokunnan jäsenten ja va-
rajäsenten yhteistyössä yli puoluerajojen tekemä yhteislakialoite, joka oli käsittelyssä itse-
näisyyspäivän aattona.

Olemme tänään iloksemme kertomassa kollegoille, että näin tärkeä asia tullaan viemään
nyt kiireellä kuntoon, ja näin ollen on hyviä uutisia teille kerrottavaksi: mietintö lähtee nyt
siitä, että tämä esitys laitettaisiin voimaan 1.1. tai mahdollisimman pian.

Näin ollen totean valiokunnan jäsenten ja varajäsenten puolesta, että tässä on nyt hyvä
esimerkki siitä, miten tässä maassa sosiaali- ja terveysvaliokunta on kiireellä laittanut tär-
keän asian kuntoon. Kiitän kaikkia osapuolia tämän tärkeän asian edistämisestä.

Puhemies Paula Risikko: Kiitoksia esittelystä. Koska meillä on puoli tuntia aikaa ja toi-
von, että mahdollisimman moni saa käyttää puheenvuoron, lähdemme debatilla, ja siinä
järjestyksessä kuin olette puheenvuoron varanneet, mennään debattiin.

13.03 Timo Heinonen kok (vastauspuheenvuoro): Arvoisa rouva puhemies! Vielä kym-
menen vuotta sitten veteraaneja oli keskuudessamme lähes 100 000, vuosi sitten määrä oli
yli 17 000 ja tänään enää vajaa 12 000, ja arvioidaan, että ensi vuonna veteraanien määrä
putoaa tästäkin jo puoleen. Viimeinen iltahuuto kutsuu kunniakansalaisiamme nyt tiuhaan. 

Arvoisa puhemies! Tämä on erittäin hieno asia, että sosiaali- ja terveysvaliokunta on yh-
dessä ja puolueet ovat yhdessä tehneet tämän ratkaisun, jota on pitkään tavoiteltu, että so-
tilasvammalakia muutetaan niin, että sotainvalidien haitta-aste pudotetaan tuosta 20:stä 10
 Tarkistettu
4.0



Pöytäkirjan asiakohta PTK 131/2018 vp
prosenttiin, ja näin yhä useammat pääsevät näiden palveluiden piiriin. Jo korkea ikä, jo yk-
sin se, että nämä miehet ja naiset ovat keski-iältään jo 93-vuotiaita, on syy siihen, että he
tarvitsevat hoitoa. [Puhemies koputtaa] Kun miehet ja naiset ovat aikanaan lähteneet, niin
kannetaan heistä myös vastuu loppuun asti. — Kiitos paljon.

13.04 Johanna Karimäki vihr (vastauspuheenvuoro): Arvoisa puhemies! Meillä on vie-
lä pieni hetki aikaa kiittää sotiemme veteraaneja, kunniakansalaisia, ja tämä sotilasvamma-
lain muutos tuo kaikki sotainvalidit samaan asemaan palveluiden saatavuuden suhteen. On
tärkeätä, että myös lievimmin vammautuneet sotainvalidit saavat samat palvelut kuin
muutkin. Sotaveteraanit ovat henkensä uhalla turvanneet meille rakkaan isänmaamme, ja
sotainvalidit ovat vieläpä saaneet siitä itselleen elinikäisen vamman. Monella sotaveteraa-
nilla on myös sirpale sielussaan. Sotaveteraanien keski-ikä on 95 vuotta. He ovat hauraita,
he eivät ole kauan enää keskuudessamme. Haluan lämpimästi kiittää sosiaali- ja terveys-
valiokuntaa ja kaikkia eduskuntaryhmiä tästä yhteisestä tahdoneleestä ja halusta auttaa so-
tiemme veteraaneja.

13.05 Arja Juvonen ps (vastauspuheenvuoro): Arvoisa rouva puhemies! Tämä lakialoi-
te, jonka sosiaali- ja terveysvaliokunta nyt on tuonut ja jolla parannetaan sotaveteraanien
asemaa, on hyvä ja arvokas, ja toivon, että se tuntuu sellaiselta ja se myös koetaan sellai-
sena. Me haluamme kunnioittaa ja arvostaa niitä sotien veteraaneja, jotka ovat meidän puo-
lestamme siellä rintamalla taistelleet. Muistan itse, että omalla ukillani, omalla papallani
oli sirpale ihon alla, ja me pieninä tyttöinä sitten sitä ihmettelimme, että mitä kummallista
siellä onkaan voinut tapahtua. Paljon me emme kuulleet emmekä tienneet. Nyt me tiedäm-
me, millaista on ollut rintamalla.

Minä ajattelen, että jokainen sodan kokenut on jollakin tavalla sotaveteraani. Siellä on
pieniä lapsia, jotka ovat kokeneet sen sodan paukkeen ja pelon siitä, tuleeko oma isä takai-
sin rintamalta. Toivon, että näemme myös ne 40-luvulla syntyneet, kun me kehitämme tu-
levaisuudessa vanhustenhoitoa ja pidämme huolta siitä, että se toimii. Toivon kaikille so-
taveteraaneille ja heidän omaisilleen hyvää joulun aikaa.

13.06 Hannakaisa Heikkinen kesk (vastauspuheenvuoro): Arvoisa rouva puhemies!
Tämä sosiaali- ja terveysvaliokunnan, meidän yhteinen lakialoite koskee noin 440:tä so-
tainvalidia, ja se on hieno asia, että saimme tämän hyvin ripeällä aikataululla tehtyä tässä
joulun alla, itsenäisyyspäivän alla.

Asia on niin, että näillä sotainvalideilla on jokin näkyvä vamma, mutta varmasti me
kaikki suomalaiset tiedämme, että sodista ei yksikään selvinnyt niin, etteikö sielussa jon-
kinlaista sirpaletta ole. Sen takia kaikki toimenpiteet ja lakialoitteet ja työ, mikä yhteiskun-
nassa tehdään, että kaikki sodat käyneet saisivat samanarvoisen kohtelun palvelujärjestel-
mässä, ovat tärkeitä. Sen takia iloitsen myös siitä, että juuri tässä joulun alla päätimme sen,
että kaikki veteraanit tulevat saamaan vajaan vuoden päästä [Puhemies koputtaa] samat ko-
ti- ja avopalvelut kuin sotainvalidit.

13.07 Eero Heinäluoma sd (vastauspuheenvuoro): Arvoisa puhemies! Pyydän saada
myös liittyä niiden edustajien joukkoon, jotka haluavat tänä päivänä ilmaista suuren arvos-
tuksensa sotiemme veteraaneille, joille olemme niin paljon velkaa ja joiden työtä on tänä-
kin päivänä kiittäminen siitä, että voimme täällä rakentaa yhteiskuntaa rauhallisissa, turva-
2



Pöytäkirjan asiakohta PTK 131/2018 vp
tuissa oloissa. Tämä on hieno päätös, joka sosiaali- ja terveysvaliokunnassa on nyt tehty
esityksenä koko eduskunnalle, ja kertoo siitä, että valiokunnassa on aidosti mietitty invali-
dien tarpeita ja reagoitu siihen pitkäaikaiseen toiveeseen, joka heillä on ollut.

Sitten samalla on kyllä aihetta ilmaista myös yllätyksen piirre: Nimittäin noteerasin, että
tänään valtiovarainvaliokunta on vastaavasti hyväksynyt budjetin, jossa valtiovarainvalio-
kunta siunaa hallituksen esityksen leikata sotiemme veteraanien rintamalisää. Kaiken sen
keskellä, mitä me nyt näemme talouden kasvusta, valtiovarainvaliokunta ehdottaa, että rin-
tamalisää leikataan indeksileikkauksen muodossa ensi vuonna. Jään odottamaan, miten
tämä ehdotus sopii nyt käsittelyssä olevan asian henkeen.

13.08 Simon Elo sin (vastauspuheenvuoro): Arvoisa rouva puhemies! Muistan, kun lap-
sena ja nuorena Pohjois-Pohjanmaalla Pellon kunnassa kävin isoäitini ja isoisäni vanhassa
mökissä Kieksiäisniemessä, kaksi kuvaa nuorista miehistä, mustavalkokuvia seinällä, pa-
rikymppisiä miehiä. Koskaan en heitä tavannut, mutta paljon sain kuulla siitä, mitä he te-
kivät. Isoisäni kaksi veljeä kaatui sodissa, ja heidän kaltaistensa miesten ja naisten ansiosta
tänä päivänä me voimme täällä puhua tästä tärkeästä kysymyksestä, siitä velasta, minkä me
heille olemme velkaa.

Mikä on ollut hienoa, aina parlamentaarisesti ollaan näistä kysymyksistä voitu sopia ja
löytää rahat ja tukea näitä miehiä ja naisia. On todella hätkähdyttävää, niin kuin edustaja
Heinonen toi esille, että vielä viime vuonna oli 17 000 sotiemme veteraania, nyt 12 000
tänä vuonna ja ensi vuonna siitä puolet, 6 000. Tämä on todella viimeinen iltahuuto, ja nyt
on viimeiset hetket tehdä näitä tekoja, ja siinä mielessä edustaja Heinäluomankin huomio
oli erittäin tärkeä.

13.09 Antero Laukkanen kd (vastauspuheenvuoro): Arvoisa rouva puhemies! Myös
minä yhdyn näihin kiitoksiin. Tämä on hyvä esimerkki siitä, että silloin kun on hyvää tah-
toa, niin voimme yhdessä koko eduskuntana tehdä hyviä päätöksiä.

Yhdyn tähän edustaja Heinäluoman huoleen ja totean myös, että eivät nämä kyllä hyvin
sovi yhteen. Ehkä täällä salissa voisimme tämän vielä ensi viikolla jotenkin korjata, ja toi-
von, että hallituksenkin edustajat lähtisivät siihen mukaan, koska kyllä sotiemme veteraa-
nit ansaitsevat meidän ihan kaiken huomiomme ja tukemme ihan loppuun saakka.

13.10 Outi Alanko-Kahiluoto vihr (vastauspuheenvuoro): Arvoisa rouva puhemies! So-
siaali- ja terveysvaliokunta oli tässä esityksessään yksimielinen, ja olen hyvin iloinen siitä,
että olemme saaneet tämän päätöksen aikaan. Kuten tässä on tullut esille monissa hyvissä
puheenvuoroissa, sotiemme veteraanien määrä putoaa joka vuosi hyvin merkittävästi ja nyt
oli korkea aika tehdä tämä hyvä päätös.

13.11 Pia Viitanen sd (vastauspuheenvuoro): Arvoisa rouva puhemies! Myös minä ha-
luan sanoa, että olen hyvin iloinen siitä, että eduskunta pystyy nyt tämän velan sotiemme
veteraaneille maksamaan. Meidän kaikkien kunnioitusta varmasti nauttivat nämä henkilöt,
jotka ovat mahdollistaneet meille elämisen täällä turvallisessa Suomessa. Tämä oli kunnia-
asia ja hieno juttu, että saatiin näin.

Mutta haluaisin myös palata osaltani tuohon rintamalisään ja sen indeksileikkaukseen.
Mielestäni tässä on erittäin surullinen tilanne. Me olemme puhuneet tässä salissa siitä jo
aiemmin. Tämä laki on jo kerran äänestetty ykköskäsittelyssä, mutta kakkoskäsittely on
3



Pöytäkirjan asiakohta PTK 131/2018 vp
vielä ensi viikolla edessä. On surullista, jos tässä tilanteessa hallitus haluaa leikata rinta-
malisiä. Mielestäni se ei sovi tähän aikaan, ja vetoan hallituspuolueisiin siinä, että tämän
ehdotuksen voisi vielä perua. Sosiaali- ja terveysministeriön omissa laskelmissa säästö on
niin näennäinen, että sillä rivillä lukee 0,00 [Puhemies koputtaa] eli säästöä tästä ei synny.
Siksi ei pidä väen vängällä myöskään leikata. [Timo Kalli: Kannattaako politikoida?]

13.12 Krista Mikkonen vihr (vastauspuheenvuoro): Arvoisa rouva puhemies! Haluan
kiittää siitä, että me yhteisessä ymmärryksessä olemme vihdoin saaneet tämän asian kor-
jattua niin, että nyt sodassa palvelleet veteraanimme saavat palvelut viimeisille vuosilleen
riippumatta siitä, mikä on ollut se vamman haitta-aste. Tämä on todella tärkeä päätös.
Tämä tulee tarpeeseen. Kuten tässä moni edustaja on ennen minua todennut, se työ, mitä he
siellä rintamalla tekivät, oli tärkeää, ja meidän on syytä sitä kunnioittaa ja kiittää, ja tämä
nyt on vähintä, mitä me voimme tässä tilanteessa tehdä. Veteraanijoukko pienenee koko
ajan, ja todellakin nyt ollaan aika viime hetkellä tuomassa näitä palveluja kaikille, ja hyvä
niin.

Mutta toivon kyllä minäkin, että tämä sama yhteistyön henki jatkuisi niin, että voisim-
me perua nämä rintamalisään kohdistuvat indeksileikkaukset.

13.13 Mika Kari sd (vastauspuheenvuoro): Arvoisa rouva puhemies! Olen saanut tehdä
lähes 30 vuotta veteraanityötä sen eri muodoissa, ja on ollut hienoa eduskunnassa kansan-
edustajana toimittaa veteraanien asiaa myös lainsäädännön puolella. Olen iloinen ja jos-
sain määrin myös ylpeä sosiaali- ja terveysvaliokunnan yhteisestä ratkaisusta. Kun on tah-
toa ja halua, päästään myös asioissa eteenpäin, ja tässä puolueiden välisellä yhteistyöllä
saadaan nyt haitta-asteet laskemaan 20:stä 10 prosenttiin. Ratkaisu on viisas ja ennen kaik-
kea yhteinen tässä tasavallassa.

Mutta haluan kiinnittää huomiota maanantaina täällä keskustelussa olleeseen rintamali-
sän indeksileikkaukseen ja toivon sydämestäni, että hallitus kuulee tässä myös omantun-
tonsa äänen opposition äänen lisäksi. Edustaja Viitasen kanssa tätä maanantaina pidimme
täällä esillä, ja silloin vielä ei kaikua kuulunut, mutta toivottavasti kaiku kuuluu tämän kes-
kustelun jälkeen.

13.14 Marisanna Jarva kesk (vastauspuheenvuoro): Arvoisa puhemies! On varmasti yk-
simielisyyttä tämän esityksen hyväksymisen osalta laajasti eduskunnassa, ja kiitos kuuluu
tosiaan veteraaneille siitä, että olemme itsenäinen maa tällä hetkellä.

Näistä itse esityksistä: Todellakin on erittäin hyvä, että sotainvalideille nyt laajennetaan
näitä palveluita suuremmalle joukolle — tälle suuremmalle joukolle, joka ikävä kyllä tie-
tysti pienenee. Mutta mikä erityisesti tärkeää on huomata sitten toisen esityksen osalta, on
nimenomaan se, että laajalle rintamaveteraanijoukolle tulee jatkossa tämä lakisääteinen oi-
keus kotona asumista tukeviin palveluihin yhdenvertaisesti sotainvalidien kanssa, ja veljet
pääsevät näin samalle viivalle. On ikävää, että näitä tiettyjä leikkauksia tämän muutaman
kymmenen sentin osalta per kuukausi on jouduttu vielä tekemään, mutta onneksi nämä pal-
velut nyt laajenevat suuremmalle joukolle, mikä korvaa moninkertaisesti tämän heille, kun
autetaan heitä palveluiden saamisessa kotiin.

13.15 Päivi Räsänen kd (vastauspuheenvuoro): Rouva puhemies! Mieleeni on jäänyt ti-
lanne, kun muutamia vuosia sitten Pieksämäellä marketin pihalle poliittiseen tilaisuuteen
4



Pöytäkirjan asiakohta PTK 131/2018 vp
tullessani minua oli odottamassa yli 90-vuotias sotaveteraani, joka oli taksilla tullut paikal-
le, ja hänen asianaan oli juuri tämä, että hänen työkyvyttömyysasteensa ei ollut tätä vaadit-
tua 20:tä prosenttia, ja kyllä tuo jollakin tavalla riipaisi silloin mieltä. Todellakin näiden
henkilöiden, joita tämä lakiesitys nyt koskee, keski-ikä on yli 93 vuotta, ja siinä mielessä
tietysti edelleenkin tämä työkyvyttömyysasteesta puhuminen tuntuu aika oudolta, mutta
joka tapauksessa on hieno asia, että tätä joukkoa nyt laajennetaan. Tämähän koskee lähes
500:aa henkilöä. On hienoa, että myös tämä oikeus kotona asuvien kotiin vietäviin palve-
luihin laajenee.

13.16 Pekka Haavisto vihr (vastauspuheenvuoro): Arvoisa puhemies! Tämä on eduskun-
nalta tärkeä yhteinen päätös, jota nyt ollaan tekemässä. Kiitos tätä valmistelleille myöskin
valiokunnassa. Varmasti meillä kaikilla on tuttavapiirissä tai sukulaisten piirissä ihmisiä,
joita nämä asiat ovat koskeneet, ja ehkä tämän päivän maailmantilanteessa ymmärtää sen
merkityksen, mikä sillä on ollut, että oikealla hetkellä maata on puolustettu ja sen eteen
tehty työtä.

Haluan myöskin yhtyä tähän edustaja Heinäluoman esiin nostamaan huoleen, että toi-
saalla tapahtuu leikkauksia, ja toivon, että sen verran joulumieltä vielä löytyy, että sekin
asia saadaan korjatuksi.

13.17 Sari Sarkomaa kok (vastauspuheenvuoro): Arvoisa rouva puhemies! Olen erittäin
iloinen siitä, että tämä sosiaali- ja terveysvaliokunnan tärkeä aloite saatiin kiireellisesti yk-
simielisesti eteenpäin. Tämä aloite on todellakin kunnianosoitus heille, jotka olivat valmiit
antamaan kaikkensa yhteisen isänmaan hyväksi. On erinomaista, että tämä esitys parantaa
hyvin iäkkäiden sotainvalidien asemaa ja antaa heille mahdollisuuden Valtiokonttorin kor-
vaamaan hoitoon silloin, kun he eivät enää kotona pärjää. Meidän tehtävämme täällä edus-
kunnassa on yksimielisesti ja yhdessä huolehtia siitä, että ikääntyvät sotainvalidit saavat
palvelut ja huolehdimme kaikin tavoin heidän hyvinvoinnistaan. On sanottava, että Suomi
ei olisi näin hyvä paikka asua ja elää ilman sotiemme veteraanien ja ilman sotainvalidien
toimia.

Arvoisa rouva puhemies! Toivon, että tämä aloite saa koko eduskunnan yksimielisen
hyväksynnän. Sitä kautta osoitamme arvostuksemme heille ja myöskin toivotamme so-
tiemme veteraaneille ja sotainvalideille hyvää joulua.

13.18 Aila Paloniemi kesk (vastauspuheenvuoro): Arvoisa rouva puhemies! Yhdyn kii-
toksiin, joita täällä on esitetty laajasti liittyen veteraanien aseman parantamiseen. Itse olen
vuosikausia istunut rintamaveteraaniasioiden neuvottelukunnassa. Esimerkiksi siellä on
tästä haitta-asteen alentamisesta puhuttu joka vuosi, ja nythän tämä on tapahtunut eli so-
tainvalidit ja rintamaveteraanit pääsevät paljon tasa-arvoisemmin kotipalvelujen piiriin.
Kun tiedämme kaikki, että veteraanien keski-ikä on pitkästi yli 90 vuotta, nämä kotipalve-
lut ovat äärettömän olennaisia, samoin se, että hallitus on myös lisännyt kuntoutusmäärä-
rahoja. Me olemme saaneet budjettilisäyksiä kuntoutusmäärärahoihin verrattuna viime
vuoteen, ja se on myös erittäin tärkeä toimi näille vanhoille, ikääntyneille ihmisille, joista
osa on monisairaita.

Sitten minä haluan vielä kiittää kuntia. Kunnat ovat lähteneet paljon aktiivisemmin vii-
me aikoina tuottamaan ja järjestämään näitä veteraanipalveluita. Heidän pitäisi vain löytää
kuntien alueelta ne veteraanit, jotka palveluita todella tarvitsevat.
5



Pöytäkirjan asiakohta PTK 131/2018 vp
13.19 Mikaela Nylander r (vastauspuheenvuoro): Arvoisa puhemies! Olen tietysti hyvin
iloinen ja kiitollinen siitä, että voimme yksimielisesti viedä tätä asiaa eteenpäin. Nyt on to-
dellakin viimeinen hetki kiittää niitä, jotka ovat taistelleet itsenäisyytemme puolesta ja
ovat myös osallistuneet maamme jälleenrakentamiseen. Tämä on vaatinut valtavia uhrauk-
sia. Olen myös hyvin iloinen siitä, että me olemme parantaneet asioita kotiin vietävien pal-
veluiden osalta, koska veteraanien keski-ikä on todella korkea, joten kotiin vietävät palve-
lut ovat aivan keskeisessä asemassa.

Värderade talman! Jag är glad över att vi här enhälligt har fattat beslut om att på det här sät-
tet visa vår uppskattning för dem som stred för vår självständighet, och som också deltog i
återuppbyggnaden av vårt land. Det här har krävt enorma uppoffringar, så det känns bra
och det känns rätt att på det här sättet kunna tacka dem. Jag vill också visa min tacksamhet
för det att vi har förbättrat den service som riktas mot hemmen. Det är alldeles nödvändigt i
och med att veteranernas medelålder är hög.

Puhemies Paula Risikko: Täällä on nyt vielä näitä puheenvuoropyyntöjä, edustaja Rossi,
Ala-Nissilä, Kiljunen ja Talja. Jos ihmettelette, miksi otin tuolta puhujalistalta, niin tässä
on tavoitteena, että tämä saataisiin tasavallan presidentin esittelyyn ensi torstaina, ja siitä
syystä otetaan tällä. Mutta mikäli te haluatte jättää puheenvuoropyynnön sitten ensi viik-
olle, niin se on täysin mahdollista, mutta tämä oli se yritys. — Edustaja Rossi.

13.21 Markku Rossi kesk (vastauspuheenvuoro): Arvoisa puhemies! Eli suomennettu-
na: ne, ketkä ovat nyt puhuneet, toivottavasti poistavat nuo puheenvuoropyynnöt, jolloin
tämän asian käsittely ei Eduskuntatalossa sitten pitkity tai asia mene hitaammin eteenpäin.

Arvoisa puhemies! On ilo havaita se, että tänä vuonna ja eduskunnan keskustelussa ve-
teraaneilla on juuri oikea arvo. Veteraaneja arvostetaan. Aina yhteiskunnassa ei näin ole ol-
lut, mutta tällä hetkellä tilanne on erittäin hyvä. Se, että tällä haitta-astekysymyksellä pa-
rannetaan sotainvalidien asemaa, on ilman muuta yksi merkittävä asia. Kokonaisuutta täy-
tyy myös tarkastella siinä valossa, että ensi vuoden marraskuun alusta veteraanit pääsevät
myös kaiken kaikkiaan samalle tasolle kotiin vietävien palveluiden osalta. Se on se suuri
muutos, mikä tässä tapahtuu, ja meidän täytyy kyllä kaikkien arvostaa sitä ja antaa sille se
kunnia, mikä sille kuuluu. Se on myös taloudellinen ratkaisu, ja tässä suhteessa kyllä täy-
tyy tämä kokonaisuus veteraanipalvelujen ja heidän asemansa suhteen nähdä.

13.22 Anneli Kiljunen sd (vastauspuheenvuoro): Arvoisa rouva puhemies! Sotainvalidi-
en haitta-asteen laskeminen 10 prosenttiin on tärkeä kunnianosoitus sotainvalideille. Tämä
on merkittävä uudistus, joka mahdollistaa maksuttoman hoidon myös niille sotainvalideil-
le, joiden haitta-aste on ollut matalampi mutta joiden vaivat ovat ajan myötä myös lisään-
tyneet ja sitä kautta hoidon tarve kasvanut.

Tilanne on kuitenkin ristiriitainen nimenomaan siitä syystä, että hallituspuolueiden tah-
totila on ollut kuitenkin leikata rintamalisää. Tässä tilanteessa voimme kaikki kyllä todeta,
että kyse ei ole rahasta vaan kyse on arvoista, kunnianosoituksesta ja tahtotilasta, ja toivoi-
sin, että tämä asia voitaisiin korjata asiallisesti eduskuntakäsittelyn yhteydessä ja sitä kaut-
ta osoittaa laajaa yhteisymmärrystä sotainvalideja kohtaan.
6



Pöytäkirjan asiakohta PTK 131/2018 vp
13.23 Martti Talja kesk (vastauspuheenvuoro): Arvoisa rouva puhemies! Vietimme vas-
ta 79:ttä talvisodan syttymisen muistopäivää marraskuun lopulla ja sen jälkeen meillä on
ollut mahdollisuus viettää 101:stä itsenäisyytemme vuosipäivää. Nämä miehet ja naiset,
joista keskustelemme, mahdollistivat itsenäisyyden säilymisen ja juhlapäivän viettämisen. 

Se, että sotainvalidit ja rintamaveteraanit nyt yhdenmukaistetaan kotiin vietävien palve-
luiden osalta, on tällä hetkellä pienintä, mitä me voimme näistä uhrauksista maksaa jälki-
käteen, ja samoin se, että nyt myös yli 10 prosentin haitta-asteen omaavat sotainvalidit saa-
vat laitoskuntoutusta Valtiokonttorin hyväksymissä hoitolaitoksissa. Näkisin, että tulevai-
suudessa tämäkin haitta-aste tulisi poistaa.

13.24 Veera Ruoho kok (vastauspuheenvuoro): Arvoisa puhemies! Hienoja, sotaveteraa-
nejamme kunnioittavia puheita täällä on tänään jo kuultu. Kiitos niistä teille, arvoisat edus-
tajakollegat. Lakialoitteen yksimielisyys on myös osoitus siitä, kuinka meille kaikille on
arvokasta Suomen itsenäisyys.

Arvoisa puhemies! Esimerkiksi nämä kotiin vietävät palvelut ovat hyvin tarpeellisia
ikääntyville veteraaneillemme. En voi olla hämmästelemättä sitä, aina kun tapaa näitä vie-
lä elossa olevia sotaveteraanejamme, että kuinka vaatimattomia he ovat, ja onkin äärim-
mäisen tärkeää, että me pystymme edes jollain tavalla osoittamaan kunnioituksemme heitä
kohtaan.

Puhemies Paula Risikko: Kiitoksia keskustelusta. Siellä on vielä neljä varattua puheen-
vuoroa. Haluatteko jättää ne ensi viikolle? [Eduskunnasta: Ei!] Pieni hetki sitten odotel-
laan, että saatte ne sieltä pois. Mutta vielä korostan, että ensi viikolla saa puhua tästä, jos
haluaa. [Timo Kalli: No mutta sitten pitkittyy!] — Sitten pitkittyy. — Kiitoksia kaikille
joustavuudesta!

Yleiskeskustelu päättyi.

Eduskunta hyväksyi lakialoitteeseen LA 85/2018 vp sisältyvän lakiehdotuksen sisällön
mietinnön mukaisena. Lakiehdotuksen ensimmäinen käsittely päättyi.
7


