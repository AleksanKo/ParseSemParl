















































DEM1A87.tmp.xml


Pöytäkirjan asiakohta PTK 102/2018 vp
Pöytäkirjan asiakohta 

PTK 102/2018 vp

Täysistunto

Keskiviikko 17.10.2018 klo 14.01—18.42

4. Hallituksen esitys eduskunnalle sakon muuntorangaistuksen määräämistä koskevan 
sääntelyn muuttamiseksi

Hallituksen esitys HE 178/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään lakivaliokuntaan.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
eli 5. asiaan.

Keskustelu

14.47 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Oikeusvaltiossa toimitaan lain mukaan, ja jos lakeja rikkoo, siitä tulee jonkin-
laisia seuraamuksia. Oikeusjärjestelmän uskottavuus taas edellyttää, että rikoslaissa rikok-
seksi määritellystä teosta seuraa rangaistus.

Sakkorangaistuksen tarkoituksena on toimia lievempiin rikoksiin määrättävänä rangais-
tuksena. Sakkorangaistuksen uskottavuuden edellytyksenä on se, että rikoksentekijät mak-
savat heille määrätyt sakot. Ongelmalliseksi järjestelmä muodostuu sellaisissa tilanteissa,
joissa rikoksentekijä syyllistyy toistuvasti samanlaisiin tekoihin, jättää sakon maksamatta
eikä häneltä saada perittyä sakkoa ja hänelle ei tästä syystä aiheudu käytännössä seuraa-
muksia. Tällöin moni rikoksentekijä voi myös jatkaa rikoksia ilman tosiasiallista rangais-
tusta. Ongelmallista on, jos esimerkiksi bensavaras tai kaljavaras voi viikoittain tehdä teon
ilman minkäänlaisia asianmukaisia seuraamuksia. Yhteiskunnallinen luottamuskin edel-
lyttää sitä, että tällaisissa tapauksissa rangaistus seuraa rikollista toimintaa.

Tämän vuoksi olemme nyt tuoneet käsittelyyn esityksen sakon muuntorangaistuksen
määräämistä koskevan sääntelyn muuttamiseksi. Keskeinen ehdotus on se, että toistuvasti
samankaltaisiin sakkorikoksiin syyllistyvien sakkorikokset käsiteltäisiin tuomioistuimes-
sa. Toistuvuus tarkoittaisi seitsemää samankaltaista sakkorikosta vuoden sisällä. Tuomio-
istuimen määräämät sakot, joita ei saada perityiksi, ovat muunnettavissa vankeudeksi,
mutta poliisin määräämät sakot eivät. Näin tällaiset tuomioistuimen määräämät sakot oli-
sivat muuntokelpoisia, jos niitä ei makseta.

Tavoitteena on parantaa rikosoikeusjärjestelmän uskottavuutta erityisesti niissä tilan-
teissa, joissa toistuvasti rikkomuksiin syyllistyneet ovat välttäneet tosiasiallisen rangais-
tuksen maksukyvyttömyytensä vuoksi. Tällä hetkellä toistuvasti samankaltaisiin sakkori-
 Tarkistettu
4.0



Pöytäkirjan asiakohta PTK 102/2018 vp
koksiin syyllistyvät voivat tosiasiassa siis välttää rangaistuksen, jos sakkoa ei saada heiltä
perityksi. Nämä esitetyt muutokset korjaavat asiantilaa.

Esityksestä aiheutuu vankiluvun nousua. Päivittäinen kokonaisvankiluku nousee arviol-
ta 30 vangilla. Nousua pyritään tasapainottamaan sillä, että vaikka muuntorangaistukseen
tuomitaan entistä useampia henkilöitä, muuntorangaistuksen pituudet lyhenisivät kuiten-
kin hieman. Näin vankiluvun kokonaisnousu ei aiheuttaisi esitettyä suurempia kustannuk-
sia Rikosseuraamuslaitokselle.

Valmistelussa selvitimme myös yhdyskuntaseuraamusta sakon muuntorangaistuksena.
Selvityksessä on kuitenkin todettu ja havaittu, että se monimutkaistaisi järjestelmää enti-
sestään ja olisi hyvin todennäköistä, että vain hyvin pieni osa tuomituista ylipäätään kyke-
nisi suorittamaan yhdyskuntaseuraamukset.

On katsottu, että muuntorangaistuksen suorittaminen ulkopuolisena laitossijoituksena
nimenomaan päihdekuntoutukseen on toimivampi tapa saada muuntorangaistukseen tuo-
mitut suorittamaan muuntorangaistus muualla kuin vankilassa. Tällä esityksellä siis myös
parannetaan pääsyä päihdekuntoutukseen. Vankeuslaista kumottaisiin säännös, joka estää
muuntorangaistuksen täytäntöönpanon aloittamisen, jos tuomittu on päihdekuntoutukses-
sa. Tämän muutoksen tavoitteena olisi, että entistä useampien tuomittujen muuntorangais-
tukset voitaisiin panna täytäntöön ulkopuolisena laitossijoituksena nimenomaan päihde-
kuntoutuksessa.

Arvoisa puhemies! Tämän esityksen tarkoitus ja tavoite on vahvistaa rangaistusjärjes-
telmämme uskottavuutta. Jokaisesta rikoksesta tulee viime kädessä seurata rangaistus. Oi-
keusjärjestelmämme kannalta on tärkeää, ettei rikoksesta voi päästä ilman rangaistuksen
suorittamista. Tämä esitys on myös osa sitä uudistusten kokonaisuutta, jolla rikoksen uhri
nostetaan jatkossa vahvempaan asemaan suomalaisessa rangaistusjärjestelmässä.

Puhemies Paula Risikko:  Sitten mennään... [Vastauspuheenvuoropyyntöjä] Täällä on
muutama debattitarve. Otetaan joksikin aikaa debattia, ja sen jälkeen mennään sitten puhu-
jalistaan.

14.52 Ville Niinistö vihr (vastauspuheenvuoro): Arvoisa puhemies! Noin kymmenen
vuotta sitten hallituksessa myös kokoomuksen myötävaikutuksella tästä sakon muuntoran-
gaistuksesta luovuttiin, ja silloin sille oli useita perusteita. Yksi oli se, että oikeuspolitiikan
asiantuntijat ja köyhyysasiantuntijat pitivät sitä hyvin ongelmallisena, että varattomia, hy-
vin heikossa asemassa olevia ihmisiä laitetaan heidän muista elämänhallinnanongelmis-
taan johtuen vankilaan, vaikka heidän tekemänsä rikos ei ole sen tasoinen, että siitä vanki-
laan tulisi joutua. Näiden ihmisten ongelmat eivät sillä parane. Asiantuntijat suosittelivat
silloin, että tästä luovutaan. Samoin sillä ei ole ollut vaikutuksia merkittävästi näitten ri-
kosten uusimiseen, käytetäänkö muuntorangaistusta vai ei. Näyttää siltä, että hallitus me-
nee tämmöiseen mielikuva- ja symbolipolitiikkaan, josta tulee valtionhallinnolle vain kus-
tannuksia, eli sitten tarvitaan lisää vankilakapasiteettia.

Tämä näkemys oli silloin yhteinen. Myös kokoomus oli tätä mieltä silloin [Puhemies
koputtaa] ja valtiovarainministeri Katainen tätä linjaa ajoi. Nyt te olette muuttaneet mieltä,
koska te haluatte vain tätä pamppulinjaa näin periaatteessa, ilman faktoja. [Timo Heino-
nen: Höpsis!]
2



Pöytäkirjan asiakohta PTK 102/2018 vp
14.53 Timo Heinonen kok (vastauspuheenvuoro): Arvoisa rouva puhemies! On hyvä,
että tälle vihreälle kriminaalipolitiikalle nyt saadaan muutos ja ennen muuta palautetaan ri-
koksen uhri nyt keskiöön, niin kuin ministeri Häkkänen toi esille. Kyllä on oikein, että ri-
koksesta seuraa ihan jokaiselle tekijälle rangaistus, ja tämä vihreä kriminaalipolitiikka, jota
nyt kymmenen vuotta on tällä osa-alueella noudatettu, on jättänyt monet ilman rangaistus-
ta. Meillä on kauppiailla paljon valvontakamerakuvia, joissa kaljavarkaat vain naureskele-
vat valvontakameroille, kun he varastavat kaljaa kerta toisensa jälkeen tietäen, että he ei-
vät siitä vastuuseen ja rangaistukseen joudu, kuten eivät tähän päivään mennessä ole jou-
tuneet. Kaupan ala on menettänyt vuosittain noin puoli miljardia näiden myymälävarkauk-
sien myötä. On hienoa, ministeri Häkkänen, että te palautatte tällaisen vahvan, oikeuden-
mukaisen, oikeustajun mukaisen kriminaalipolitiikan tähän maahan.

14.54 Reijo Hongisto sin (vastauspuheenvuoro): Arvoisa puhemies! Kun edustaja Niinis-
tö tuossa puhui, että harrastetaan mielikuva- ja symbolipolitiikkaa ja palataan pamppulin-
jalle, niin itse luulen edustaneeni sitä jälkimmäistä vaihtoehtoa. En halua siihen millään ta-
valla palata, se ei ole kunniaksi kenellekään.

Otan kopin tuosta Niinistön mainitsemasta elämänhallinnan puutteesta. Mielestäni ih-
misen puutteet eivät oikeuta häntä tekemään rikosta eivätkä oikeuta ottamaan luvatta toi-
sen irtainta omaisuutta. Silloin kun syyllistyy rikokseen, niin silloin siitä tulee saada ran-
gaistus. Ja sen rangaistuksen täytyy olla sellainen, että se laitetaan toimeen. Ei voi olla niin,
että rangaistuksesta pääsee kuin koira veräjästä ihan vain sen takia, että vetoaa vain omaan
huonoon elämäntilanteeseensa.

14.55 Jani Mäkelä ps (vastauspuheenvuoro): Arvoisa puhemies! Asiat todellakin ovat
niin, ettei ketään elämänhallinnan vuoksi vankilaan laiteta vaan rikoksen tekemisen vuok-
si, ja tämä esitys sakon muuntorangaistuksen palauttamisesta on kannatettava yleisen oi-
keustajun toteutumisen kannalta. Ei voi olla niin, että varattomuus käytännössä vapauttaa
lain noudattamisesta. Jos rikoksesta ei seuraa sanktiota, tilanne on kestämätön.

Sellaista kritisoitavaakin tässä asiassa on, että tämä on venynyt aika paljon, vuosikausia,
hallituskauden alusta, vaikka asiasta ei liene minkäänlaista erimielisyyttä hallituksessa
eikä paljon oppositiossakaan. Miksi siis tätä asiaa käydään läpi vasta nyt syksyllä 18 eikä
jo pari vuotta aiemmin? Toisekseen, lakiesitystä on vesitetty siltä osin, että siinä puhutaan
kuudesta rikoksesta saman vuoden aikana. Onko tämä viesti nyt se, että tehkää vain kuusi
rikosta, vasta seitsemännestä joudutte vastuuseen?

14.56 Mikko Savola kesk (vastauspuheenvuoro): Arvoisa rouva puhemies! Kyllä se,
edustaja Niinistö, nyt vain niin on, että halaamalla ei kerta kaikkiaan rikoksentorjunta edis-
ty. Nämä henkilöt ovat sellaisia, jotka kerta toisensa jälkeen syyllistyvät rikokseen, varas-
tavat kauppiailta ja — kuten edustaja Heinonen mainitsi — pitävät näitä kauppiaita pilk-
kanaan. Jollei mikään rangaistus tästä uhkaa, niin välinpitämättömyys tässä yhteiskunnas-
sa kasvaa entisestään. Ja kun kymmenen vuotta sitten päädyttiin tällaiseen ratkaisuun —
eduskunta silloin päätyi tällaiseen ratkaisuun, että muuntorangaistus poistettiin — ja näitä
ongelmia lähti välittömästi tuon jälkeen seuraamaan, niin on tämä nyt jo kohtuullinen aika
palauttaa muuntorangaistus, palauttaa uskottavuus tälle meidän rikoslainsäädännöllemme
myös tältä osin. Ja ylipäätään, jos huomataan, että jokin ei meillä toimi, silloin se on muu-
tettava.
3



Pöytäkirjan asiakohta PTK 102/2018 vp
Tämä on hallitukselta äärimmäisen hyvä esitys ja tärkeä esitys. Hyvä, että se nyt etenee
tämän eduskunnan aikana.

14.57 Olli-Poika Parviainen vihr (vastauspuheenvuoro): Arvoisa rouva puhemies!
Tämä asia on kyllä ollut melkoista tempoilua, koska viimeksi kesäkuussa 2015 eduskunta
ehti jo hyväksyä lain, jossa muuntorangaistus olisi tullut voimaan, mutta sitten Sipilän hal-
litus tultuaan hallitukseksi kumosi tämän lain, ja nyt ollaan taas tultu toisiin aatoksiin. Ja
sitten täällä salissa syytetään vihreitä siitä, että tässä on ollut jotakin hässäkkää vuosien
varrella. [Timo Heinonen: Ei siitä ollut kyse!] Muistutan siitä, että valtiovarainministeri
Jyrki Kataisen, kokoomuksen, aikana kymmenen vuotta sitten otettiin käyttöön tämä tilan-
ne, jossa muuntorangaistusta ei ole. Sitä on tietenkin kokeiltu, ja me olemme sitä kannat-
taneet, että muuntorangaistusta ei ole, koska me haluamme huomioida tässä myös sellaisia
näkökulmia, että esimerkiksi pelkästään rahalla ei selviä. [Välihuutoja oikealta]

Joka tapauksessa minä korostaisin sitä, että kun te olette erittäin huolissanne kokoomuk-
sessa, kuten mekin olemme, poliisin resursseista ja siitä, miten me huolehdimme, että po-
liisi pystyy hoitamaan kaikki sille tulevat uudet vastuut, niin myös Poliisihallitus on tois-
tuvasti toivonut, että kun heille asetetaan uusia velvoitteita, niihin myös riittävästi vastat-
taisiin. Jälleen tulee uusia velvoitteita.

14.58 Pia Kauma kok (vastauspuheenvuoro): Arvoisa puhemies! On todellakin oikein,
että viimeinkin rikoksen uhri tulee keskiöön ja palautamme tämän sakon muuntorangais-
tuksen. Emme todellakaan voi halata kaikkia rikollisia vain sen takia, että heillä ei ole va-
raa maksaa näitä sakkoja. Jokainen joutuu kyllä kärsimään seuraukset niistä rikoksista, joi-
hin on syyllistynyt, ja siihen tällä juuri pyritään. Lisäksi on vielä merkkejä siitä, että nämä
eivät ole vain yksittäisiä henkilöitä, jotka varastavat esimerkiksi olutta tai joitain muita ta-
varoita kaupoista, vaan on merkkejä myöskin systemaattisesta ja järjestelmällisestä toi-
minnasta, johon tällä voidaan puuttua.

Tietenkin on niin, että voi pohtia, mikä on sitten niihin juurisyihin puuttumista parhaim-
malla mahdollisella tavalla. Tässä on nyt hyvä, että nämä henkilöt pääsevät myöskin päih-
dekuntoutukseen ja ehkä sitä kautta sitten saavat paremman hallinnan elämäänsä.

14.59 Ilkka Kantola sd (vastauspuheenvuoro): Arvoisa puhemies! Sakon muuntoran-
gaistus on asiana periaatteellisesti hyvin vaikea, ja sitä osoittaa tietysti se, että hallitukset
ovat tätä edestakaisin veivanneet vuosien mittaan. Yhtäältä on kysymys siitä, että on aika
valtavan suuri ero siinä, onko kysymys sakkorangaistuksesta vai sitten ehdottomasta van-
keudesta. Sakkorangaistuksen siirtäminen ehdottomaksi vankeudeksi on valtavan suuri pe-
riaatteellinen hyppy rangaistuksen ankaroittamisessa. Ja toisaalta on se periaatteellinen ky-
symys, että joku voi selvitä toistuvista rikoksista ilman mitään rangaistusta. Se on yhtä lail-
la tavattoman suuri periaatteellinen kysymys.

Hallitus selostaa mielestäni varsin hyvin esityksessään niitä ongelmia ja niitä vaikutuk-
sia, joita tällä on tai ei ole. Rangaistuksen käyttöönotto ei välttämättä vaikuta rikollisuuden
vähentymiseen, mutta näistä periaatteellisista syistä sitä viedään nyt eteenpäin. Minusta
hyvää tässä esityksessä on se, että nyt mahdollistuu se, että myös sosiaalisesti kuntoutta-
vassa laitoksessa, kuten päihdelaitoksessa, voi suorittaa tätä sakon muuntorangaistusta.
Tämä on tärkeä askel, ja minusta hallitus on tältä osin tehnyt hyvää työtä.
4



Pöytäkirjan asiakohta PTK 102/2018 vp
Puhemies Paula Risikko: Jatkamme vielä noin 15 minuuttia tätä debattia ja sen jälkeen
siirrymme puhujalistaan.

15.00 Ben Zyskowicz kok (vastauspuheenvuoro): Arvoisa rouva puhemies! Vankila ei
auta mitään, eikä vankila paranna ketään — tämähän on se vihreiden kriminaalipoliittinen
linja. Tästä tietysti poikkeus on naisiin kohdistuvat seksuaalirikokset, koska niissä vihreät
kannattavat rangaistusten koventamista, eli niissä ilmeisesti sitten vankila parantaakin jon-
kun.

Edustaja Olli-Poika Parviainen sanoi täällä, että vihreistä on väärin, että rahalla selviää
rikoksista. Tarkoittaako tämä sitä, että te haluatte romuttaa koko sakkojärjestelmämme?
Jos näin tehtäisiin, niin mitä te tekisitte niille tuhansille, jotka selviävät rikoksistaan rahal-
la eli maksamalla sakkoa? Pitäisikö ne ihmiset vapauttaa kokonaan, siitäkin rangaistukses-
ta, joka teille sopii, vai pitäisikö ne panna vankilaan, mikä teille ei sovi eikä varmaan sopisi
valtiovarainministerillekään?

Minun mielestäni on erittäin hyvä tämä periaate, mikä tässä hallituksen esityksessä on:
uhri ja seuraamus otetaan keskiöön ja myös tämä päihdekuntoutukseen pääseminen.

15.01 Markku Rossi kesk (vastauspuheenvuoro): Arvoisa rouva puhemies! Silloin kun
lainsäädännössä tehdään selkeästi virhe, niin kyllä eduskunnan tehtävä on se myös korjata.
Tässä suhteessa kyllä ministerille täydet pisteet, ja hallitukselle, tämän asian eduskuntaan
tuomisesta. 

Kun täällä puhutaan, että siirrytään pamppulinjalle, niin se on kyllä tietysti retoriikkaa,
mutta tästähän ei käytännössä ole kysymys. Kysymys on kaiken kaikkiaan siitä, millainen
on kansalaisten lain kunnioitus ja arvostus, ja jos se jollakin tapaa rapautuu — vaikka vain
yhdestä kohtaa, vaikka vain pienessä mittakaavassa — niin se rapauttaa koko lainsäädän-
töä ja lain kunnioitusta, ja sitä yhteiskunta ei voi hyväksyä. Aiemmin meillä oli esimerkik-
si jalkapuu kirkonmäellä, ja aika moni ihminen tuntiessaan sitten rangaistuksen häpeänä
ehkä noudattikin helpommin yhteiskunnan tiettyä ohjausta eteenpäin. Tällä asialla on kyl-
lä myönteinen vaikutus myös siinä mielessä, että ei ainakaan tehdä niin, että suurin piirtein
poliisin edessä revitään [Puhemies koputtaa] huomautukset ja määräykset.

15.02 Heli Järvinen vihr (vastauspuheenvuoro): Arvoisa rouva puhemies! Minusta on
kerta kaikkiaan kestämätöntä tämä kokoomuslaisten käsienpesu ja toisten syyttely. Jos
muistan oikein, edustajat Heinonen ja Zyskowicz, tekin painoitte vihreää nappia silloin
kymmenen vuotta sitten, kun päätettiin tämän muuntorangaistuksen kieltämisestä.

Mutta ymmärrän hyvin tämän ongelmavyyhdin eli kaikkia niitä kauppiaita ja bensan-
myyjiä ja niin edelleen, jotka joutuvat kohteeksi. Harmillisinta on sekä tässä esityksessä
että muuntorangaistusten kieltämisessä se, että hehän ovat jääneet ikään kuin osattomiksi.
Heidän kokemiaan rikoksia ja ikäviä tekoja ei ole kohdeltu oikein. [Ben Zyskowicz: Te ha-
luatte, että se jatkuu!] 

Rikosseuraamuslaitoksen mukaan tälläkään esityksellä ei ole ennaltaehkäisevää vaiku-
tusta rikollisuuteen, eikä se Kriminologian ja oikeuspolitiikan instituutin mukaan vaikuta
kokonaisrikollisuuteen, ja siksi haluisin kysyä ministeriltä: miksi laitatte yli 2 miljoonaa
euroa näihin kustannuksiin, kun rikoksia voitaisiin ennaltaehkäistä, tehostaa rikosten esi-
tutkintaa ja nopeuttaa syyteharkintaa, käsittelyaikoja lyhentää, käyttää raha siihen?
5



Pöytäkirjan asiakohta PTK 102/2018 vp
15.03 Timo Heinonen kok (vastauspuheenvuoro): Arvoisa rouva puhemies! Eivät tässä
kokoomuslaiset käsiä pese, vaan me nostamme käden ylös. Virhe on tehty, ja virhe on kor-
jattava, ja me haluamme tämän korjata. Sen takia ministeri Häkkänen on tuonut erilaisen
esityksen kuin silloinen vihreä oikeusministeri Tuija Brax toi. Silloin sakon muunto pois-
tettiin, ja edustaja Järvinen kuvasi hyvällä tavalla sitä, miten kauppiaat ja kaupat ovat jou-
tuneet tästä kärsimään. Puoli miljardia joka vuosi kauppa menettää näiden ammattinäpis-
telijöiden myötä. Kuka sen maksaa? Sen maksavat tavaran hinnassa, ruoan hinnassa ne re-
helliset asiakkaat, jotka kaupassa käyvät. [Heli Järvisen välihuuto] On oikein, että nyt teh-
dään toimenpiteitä sen eteen, että tällainen naureskelu valvontakameroille, kauppiaille ja
muulle kaupan henkilökunnalle loppuu, [Eduskunnasta: Ja poliiseille!] sillä nyt näpisteli-
jöillä on kuitenkin pelko siitä, että he joutuvat vastuuseen, niin kuin jokaisen [Puhemies
koputtaa] pitää joutua. Käsi on ylhäällä: teimme virheen, me korjaamme sen nyt.

15.05 Anders Adlercreutz r (vastauspuheenvuoro): Ärade talman, arvoisa puhemies!
Viime vaalikaudella eduskunta hyväksyi oikeusministeri Henrikssonin johdolla valmistel-
lun lain muuntorangaistuksen käytön laajentamisesta. Sipilän hallitus kuitenkin ensi töik-
seen perui tämän lain, eli nykyinen hallitushan sen perui. No, nyt te tuotte tämän asian tän-
ne uudelleen, samaa asiaa vain käsitellään uudelleen, ja hyvä niin, mutta, arvoisa ministeri
Häkkänen, eikö tämä toiminta kaiken kaikkiaan tunnu hieman epäjohdonmukaiselta? [Ben
Zyskowicz: Kyllä!] Miksi hallitus ensi töikseen peruutti edellisen hallituksen tekemän la-
kimuutoksen? [Ben Zyskowicz: Taloudellisista syistä!] Eikö kaikkein järkevintä tässä —
näin ehkä jälkiviisaana — olisi ollut se, että oikeusministeri Henrikssonin laki olisi pysy-
nyt voimassa ja se olisi ehditty panna täytäntöön ja toimeen aikaisemmin?

15.05 Katri Kulmuni kesk (vastauspuheenvuoro): Arvoisa rouva puhemies! Tämä on
kyllä sellainen asia, joka on varmasti jättänyt eduskunnalle mietittävää siitä lähes vuosi-
kymmenen takaisesta päätöksestä, ja toisaalta se on kyllä myös asia, mistä erittäin paljon
tulee huoltoasemayrittäjiltä, kauppiailta palautetta. Tilanne ei ole ollut toivotun kaltainen
sen vuosikymmenen takaisen lakimuutoksen jälkeen. Sikäli pidän erittäin hyvänä, että oi-
keusministeri nyt tuo muuntorangaistusesityksen, joka on mielestäni myös selvästi parem-
pi kuin aikaisemmat versiot, mitä on ollut olemassa. Tämä on erittäin tärkeä asia oikeusta-
jun kannalta, ja on erittäin tärkeää siinä vaiheessa, jos nämä henkilöt, keistä nyt on kysy-
mys — noin 900 henkilöä — syyllistyyvät vuosittain yli seitsemän kertaa toistuviin saman-
kaltaisiin rikoksiin, että tämä koskee heitä. Pidän tätä esitystä erittäin perusteltuna, myös
sen osalta, että tässä laajennetaan sitä myös päihdekuntoutuksen piiriin. Joten on hienoa,
että tämä esitys nyt tulee meidän käsittelyymme tänne, koska tilanne ei ole ratkennut sen
edellisen lakimuutoksen seurauksena.

15.07 Johanna Karimäki vihr (vastauspuheenvuoro): Arvoisa puhemies! Kritiikki tä-
män esityksen osalta kohdistuu erityisesti siihen, että esityksen hyödyt ovat vähäiset tai
olemattomat suhteessa siitä aiheutuviin haittoihin. Tämähän kohdistuu sellaisiin ihmisiin,
jotka ovat täysin varattomia, heiltä ovat menneet luottotiedot. [Keskustan ryhmästä: Mutta
ovat tehneet rikoksen!] Vankiloissa olisi päivittäin 30 vankia enemmän. On arvioitu, että
tämän kustannukset olisivat yli 10 miljoonaa euroa.

Arvoisa oikeusministeri Häkkänen, olemme jo pitkään keskustelleet oikeusvaltion peri-
aatteesta, sen murenemisesta, siitä, kuinka syyttäjälaitokselta, tuomioistuimilta on leikattu
6



Pöytäkirjan asiakohta PTK 102/2018 vp
todella paljon. Ne ovat ruuhkautuneita, poliisi ei ehdi tutkia tapauksia. Nyt olisi tosi kes-
keistä saada uhreille oikeutta ja saada oikeusvaltiomme toimimaan. [Ben Zyskowicz: Te
vastustatte sitä! — Keskustan ryhmästä: Kauppiaille oikeutta!] Nyt kun vankiloihin tulee
yhä enempi vankeja, jotka eivät saa päihdeapua, jota he aidosti tarvitsisivat, niin itse asias-
sa kukaan ei siitä hyödy mutta kustannukset kasvavat, puhumattakaan siitä, että poliisin,
syyttäjän ja tuomioistuintenkin työmäärä lisääntyy. [Ben Zyskowicz: Voidaan lakkauttaa
vankilat! Ne tulee kalliiksi yhteiskunnalle! Tiedättekö sitä, että vankilat on tosi kalliita?]

15.08 Sofia Vikman kok (vastauspuheenvuoro): Arvoisa puhemies! Oikeusvaltiossa on
toimittava lain mukaan, rikoksesta ei voi päästä suorittamatta rangaistusta. Kiitos oikeus-
ministeri Häkkäselle erittäin kannatettavasta ja hyvästä hallituksen esityksestä.

Sakko toimii rangaistuksena ainoastaan silloin, kun se maksetaan. Sakon muuntoran-
gaistus mahdollistaa taloudellisen sanktion muuntamisen henkilökohtaiseen vapauteen
kohdistuvaksi tilanteissa, joissa rikollinen toistuvasti laiminlyö sakon maksamisen. Pahim-
millaanhan tilanne on ollut jopa sellainen, että myymälävaras repii poliisilta saamansa sa-
kon tämän nenän edessä. Tämä on sitä vihreää rangaistuspolitiikkaa, joka nyt onneksi tällä
esityksellä korjataan, ja se korjaus on oikein myös rikoksen uhrien näkökulmasta.

Puhemies Paula Risikko:  Otetaan vielä neljä kappaletta, edustajat Niinistö, Hakkarai-
nen, Lohi ja Laiho.

15.09 Ville Niinistö vihr (vastauspuheenvuoro): Arvoisa puhemies! Se on hyvä, että tästä
nyt nousee periaatteellista keskustelua, ja sen takia mekin haluamme sitä tässä nostaa. Eikö
niin, että rikospolitiikan ja oikeusvaltion periaatteiden pitäisi lähteä siitä, että minimoi-
daan rikollisuutta ja vähennetään rikosten uusimista [Timo Heinonen: Ja rikoksesta seuraa
rangaistus!] ja turvataan sitä, että ihmiset, kauppiaat tässä tapauksessa, ovat turvassa?

Mutta kun me katsomme tämän asian faktoja, niin asiantuntijat arvioivat, että rikokset
eivät tule vähenemään tällä muutoksella, kauppiaiden asema ei parane. Sen sijaan joitain
ihmisiä, joilla on elämänhallintaongelmia, jotka ovat saaneet rikoksestaan rangaistuksen
mutta eivät pysty sitä maksamaan, laitetaan vankilaan. Siitä tulee valtiolle kustannuksia,
mutta vähentääkö se heidän rikollisuuttaan myöhemmin? [Ben Zyskowicz: No vähentää-
kö muut rangaistukset?] Asiantuntijat arvioivat, että ei vähennä. Tämä on mielikuvapoli-
tiikkaa.

Minä ymmärrän sen, että tämä vaikea asia. Mutta teidänkin pitäisi ymmärtää se, että pi-
tää miettiä, miten rikollisuutta voidaan vähentää. Sitähän meidän pitäisi tavoitella. Tässä
esityksessä hyvä puoli on se päihdehuolto. Ehkä ministeriltä toivon sellaista maltillista
pohdiskelevaa vastausta siihen, miten voidaan puuttua siihen, että tietyt ihmiset eivät ajau-
du tällaiseen kierteeseen. Tämä vankilaan laittaminen on toki ratkaisu, [Puhemies koput-
taa] mutta meillä on myös pantarangaistuksen mahdollisuus, välimuotoja. [Puhemies: Ai-
ka!] Voisiko tässä olla joku välitie, joka toimisi?

15.10 Teuvo Hakkarainen ps (vastauspuheenvuoro): Arvoisa puhemies! Tämä esitys on
hyvä, mutta minun mielestäni sen pitäisi olla vielä tiukempi.

Esimerkiksi: Huoltamoyrittäjä joutuu rikoksen kohteeksi. Rikollinen tankkaa auton siel-
tä. Päivän, jopa kahden päivän, tuotto on siinä, rikollinen vie sen pois. Kuusi kertaa vuo-
dessa hän voi sen tehdä, tankata auton täyteen, ja siitä ei tule seuraamuksia. Mutta jos men-
7



Pöytäkirjan asiakohta PTK 102/2018 vp
nään tuonne yrittäjäelämään, seuraamuksia muuten on. Meillä esimerkiksi lastattiin yli-
kuormaa rekka-autoon, ihan semmoinen inhimillinen virhe. Tuli lähettäjälle sakko, kuor-
man tekijöille sakko, kuljettajalle sakko — kolminkertainen rangaistus siitä olematto-
masta inhimillisestä virheestä. [Kari Kulmala: Ja ylikuormamaksu!] — Niin, ylikuorma-
maksu vielä päälle. — Onko tämä oikein? Ne, jotka tekevät tahallaan rikoksia, pääsevät
kuin koira veräjästä. Joka on rehellisellä työllä, tekee inhimillisen virheen, sitä rangaistaan.

15.11 Markus Lohi kesk (vastauspuheenvuoro): Arvoisa puhemies! Minusta tässä edellä
edustaja Hakkaraisen puheenvuorossa oli kyllä semmoinen totuuden siemen. Kun katso-
taan meidän rikosoikeusjärjestelmää, rangaistusjärjestelmää, niin siellä on pikkuisen täm-
möistä, sanotaanko, perkaamisen varaa siinä, vastaako aina rangaistus rikoksen moititta-
vuutta.

Mutta mitä tulee tähän esitykseen, niin itse kyllä tätä kannatan, vaikka tämä ei ole mis-
sään tapauksessa ongelmaton. Kysymys on ennen kaikkea siitä, mikä on meidän koko ran-
gaistusjärjestelmämme uskottavuus. Ei voi ajatella myöskään niin, että jos on varaton, ei
tarvitse rangaistusta kärsiä. Minusta köyhälläkin on varaa noudattaa lakia ja toimia kaidal-
la polulla. Sen takia tätä kriminaalipolitiikkaa ei voi tehdä talouspolitiikka edellä tai osana
talouspolitiikkaa. Pitää katsoa myös kokonaisjärjestelmää ja myös sitä, miltä tämä järjes-
telmä näyttää niistä kansalaisista, jotka itse ovat rehellisiä ja noudattavat lakia, jos toiset
vain jättävät ilman mitään seuraamusta noudattamatta näitä lain säännöksiä.

15.12 Mia Laiho kok (vastauspuheenvuoro): Arvoisa puhemies! Kannatan erittäin ilolla
hallituksen esitystä, jolla suitsitaan sarjanäpistysten kierrettä. Ei voi olla niin, että rikolli-
set viis veisaavat saamastaan sakosta ja loppupeleissä rehelliset kansalaiset ne maksavat.
Rangaistuksen on seurattava rikosta. Uudistus vahvistaakin rikosoikeusjärjestelmän uskot-
tavuutta, ylipäätänsä lain noudattamista ja yleistä lainkuuliaisuutta. Sakkojen maksamatta
jättäminen ei voi olla keino vapautua sanktioista.

Suurella osalla näistä, jotka syyllistyvät toistuviin näpistyksiin, on päihdeongelmia, tai
he ovat muuten syrjäytyneitä. Sen takia onkin erinomaista, että tässä lakiesityksessä on
myöskin huomioitu päihdehuoltoon ohjaaminen. Täytyy sanoa, että tämä voi olla jopa hei-
dän pelastuksensa, että he pääsevät palvelujen piiriin.

Puhemies Paula Risikko:  No niin, mennään puhujalistalle. Meillähän on aikaa tuohon
15.35:een, ja tietysti, ennen kuin lopetetaan, ministeri vielä vastailee. — Mutta nyt siis
edustaja Heinonen.

15.14 Timo Heinonen kok: Arvoisa rouva puhemies! On hyvä, että nyt rikoksen uhri, täs-
sä tapauksessa kauppias ja rehelliset kaupan asiakkaat, nostetaan vahvemmin esille. Jokai-
selle rikoksentekijälle pitää seurata rangaistus, niin kuin ministeri Häkkänen tässä esittää.
Kauppoja ja huoltoasemia on piinannut nyt jo noin kymmenen vuotta paheneva kaljavar-
kaiden ja näpistelijöiden mellestäminen [Arto Satonen: Ja bensavarkaiden!] — ja bensa-
varkaiden — ja tämän syy on siinä, että vuonna 2008 vihreiden oikeusministeri Tuija Bra-
xin johdolla poistettiin sakon muunto. Heti näpistykset kasvoivat merkittävästi, ja kaupan
ala menettää tänä päivänä yli puoli miljardia, 550 miljoonaa, myymälävarkauksien kautta.
Kauppiailta tulee lähes viikoittain viestiä, että heillä on valvontakamerakuvaa, heillä on
kassojen tuntemuksia ja näköhavaintoja siitä, miten kaljavarkaat naureskelevat valvonta-
8



Pöytäkirjan asiakohta PTK 102/2018 vp
kameroille varastaessaan kaupasta, sillä he tietävät, että rikoksesta ei ole seurannut heille
mitään rangaistusta.

Pidän myönteisenä sitä, että nyt sakon muuntorangaistuksen käyttöalaa laajennetaan, ja
tämä on siis osa ministeri Häkkäsen laatimaa rangaistusten kiristämisen pakettia. Hallitus
siis esittää sakon muuntorangaistuksen käytön laajentamista. Toistuvasti samankaltaisiin
rikoksiin syyllistyneen henkilön sakkorikos on jatkossa käsiteltävä tuomioistuinmenette-
lyssä, ja toistuvuus tarkoittaisi useampaa sakkorikosta vuoden sisällä. Tuomioistuimen
määräämät sakot, joita ei saataisi perityksi, on sitten jälleen muunnettavissa vankeudeksi,
eli tällä tavalla myös nämä ammattinäpistelijät joutuvat jatkossa jälleen vastuuseen teois-
taan.

Lakiuudistuksen tarkoituksena on siis ennen muuta vahvistaa meidän rangaistusjärjes-
telmämme uskottavuutta. Kyllä jokaiselle ihmiselle pitää seurata rikoksesta jonkinlainen
rangaistus, ja silloin on tarpeen tämäkin ottaa käyttöön. Vuosittain poliisille kirjataan itse
asiassa noin 10 000 sakkoa sellaisille, jotka syyllistyvät vähintään seitsemän kertaa saman-
laiseen rikokseen vuodessa, ja näistä sakoista noin 5 500 tulee poliisin tietojen mukaan nä-
pistyksistä eli lähinnä näistä kaljavarkauksista.

Esityksellä parannettaisiin myös edellytyksiä ohjata muuntorangaistusta suorittava van-
ki päihdekuntoutukseen, eli tässä esityksessä on tällainenkin hyvä puoli. Jokaiselle seuraa
tehdystä rikoksesta jatkossa rangaistus, mutta myös sitä rikoksen tekijää autetaan, sillä to-
siasia on sekin, että iso osa näihin sakkorikoksiin toistuvasti syyllistyvistä on päihdeongel-
maisia ja usein myös vakavasti syrjäytyneitä. Silloin he tarvitsevat apua, ja on hyvä, että
heille voidaan sitä tarjota ja heidät voidaan ohjata päihdekuntoutukseen.

Arvoisa puhemies! Pidän erittäin myönteisenä sitä, että jatkossa nämä ammattinäpiste-
lijät joutuvat vastuuseen. Toivottavasti tämä kaupan varkaus- ja näpistelyhävikki saadaan
minimoitua, sillä loppupelissä kauppias ja me kaupan rehelliset asiakkaat maksamme tä-
mänkin puoli miljardia niissä kaupan tuotteissa, joita me sieltä ostamme ja joita noin kym-
menen vuoden ajan ammattinäpistelijät ovat ottaneet naureskellen matkaansa.

15.18 Sofia Vikman kok: Arvoisa rouva puhemies! Oikeusvaltion uskottavuuden kannal-
ta on tärkeää, että toistuvat lainrikkojat eivät voi käytännössä jäädä rangaistusten ulkopuo-
lelle jättämällä sakot maksamatta. Pidänkin tarpeellisena sitä, että käsittelyssämme oleval-
la hallituksen esityksellä laajennetaan sakon muuntorangaistuksen käyttöalaa.

Esityksen mukaan toistuvasti samankaltaisiin rikoksiin syyllistyvien henkilöiden rikko-
mukset olisi jatkossa käsiteltävä tuomioistuinmenettelyssä. Toisin kuin poliisin määrää-
mät sakot, tuomioistuimen määräämät ja antamat sakot ovat muunnettavissa vankeudeksi.
Mahdollisuus muuntaa poliisin määräämät sakot vankeudeksi poistui vuonna 2008. On oi-
kein, että tämä kymmenen vuoden takainen päätös viimein korjataan, kun poliisille asete-
taan velvollisuus ohjata sakkorikos käräjäoikeuden käsiteltäväksi silloin, kun toistuvasti
sakkoja saaneen henkilön käyttäytyminen osoittaa piittaamattomuutta lain säännöksistä.
Toistuvaksi piittaamattomuudeksi katsotaan yli kuuden sakon saaminen vuoden sisällä.

Lakiuudistus vahvistaa rangaistusjärjestelmämme uskottavuutta ja puuttuu erittäin tar-
peellisella tavalla ammattinäpistelijöiden toimintaan, jonka tähän mennessä ovat tavalliset
kuluttajat maksaneet ostoksissaan, esimerkiksi myymälävarkaiden aiheuttamat vahingot
kauppiaille.

Kaiken kaikkiaan hyvä ja tarpeellinen lakiesitys, joka myös on tärkeä osa oikeusminis-
teri Häkkäsen lakipakettia, jonka kokonaisuus vahvistaa rikoksen uhrin asemaa Suomessa. 
9



Pöytäkirjan asiakohta PTK 102/2018 vp
15.20 Kari Kulmala sin: Arvoisa rouva puhemies! Esityksessä ehdotetaan muutettavaksi
sakon ja rikesakon määräämisestä annettua lakia ja rikoslakia. Toistuvasti sakkorikoksiin
syyllistyneille olisi mahdollista tuomita muuntorangaistus, jos sakkoa ei saada muuten pe-
rityksi. Tämä esitys on enemmän kuin odotettu.

Tällä hetkellä on voimassa tilanne, jolloin teosta ei seuraa rangaistusta kaikille tekijöil-
le, kuten kuuluisi olla. Ainakin minun mielestäni rangaistavasta teosta tulee seurata ran-
gaistus, asumme sentään oikeusvaltiossa. Tavoitteen tulee tietenkin olla, että sakoista mah-
dollisimman suuri osa maksettaisiin vapaaehtoisesti ja maksamatta jääneet sakot saataisiin
perityksi ilman muuntorangaistusmenettelyä tai muuntorangaistuksen täytäntöönpanoa.
Tällä hetkellä esimerkiksi lähes ammattimaiset näpistelijät ovat päässeet ilman rangaistus-
ta, mikäli heillä ei ole omaisuutta, mitä voisi ulosmitata. Varkaudet ovat merkittävä ongel-
ma ja hävikin aiheuttaja erityisesti kaupan alalla.

On selvää, että tämän lakimuutoksen jälkeen vankiloihin tulee enemmän vankeja, kuten
ministeri Häkkänen juuri äsken kertoi, arvio olisi noin 30 kappaletta. En kuitenkaan usko
kovin suuriin muutoksiin vankien määrässä. Jatkossa sakon muuntosuhdetta muutettaisiin
vain siten, että päiväsakoin määrätyissä sakoissa nykyisen kolmen päiväsakon asemasta
neljää maksamatonta päiväsakkoa vastaisi yhden päivän vankeus. Mielestäni se on varsin
vähän.

Harvaan asutulla alueella kauppiaat eivät enää ilmoita poliisille varkauksista, kun tietä-
vät, ettei tekijälle tule teosta mitään seurausta. Minusta se ei ole oikeusvaltiossa oikein.
Mielellämme toki tässä eduskuntasalissakin äänestämme tästä asiasta, mikäli joku puolue
tai joku haluaa tästä äänestettävän. Uskon, että pärjäämme tässä äänestyksessä.

Arvoisa puhemies! Mielestäni tämä lakimuutos tulee saattaa voimaan mahdollisimman
pikaisesti, ei vuoden 2021 lopulla, niin kuin takarajaksi on ajateltu. Tämä luo oikeudenmu-
kaisuutta sekä tasapuolisuutta, ja tämä on kansalaisten silmissä kaikin puolin hyväksyttävä
lakimuutos. 

15.22 Jani Mäkelä ps: Arvoisa puhemies! Tässä kysymyksessä rikosten ilmoittamatta
jättämisestä on kysymys myös siitä, että ensinnäkin poliisin resursseja on liian vähän, toi-
senakin ne on poliisin toimesta kohdistettu väärin, niin ettei poliiseja riitä selvittämään
kautta maan niitä pieniä omaisuusrikoksia, joita poliisin pitäisi selvittää, ja näin ollen ih-
miset eivät viitsi niistä enää edes ilmoittaa.

Täällä salissa on käyty periaatteellista keskustelua kriminaalipolitiikasta, ja omasta mie-
lestäni, kun tälle ideologiselle linjalle nyt lähdetään, onkin vain oikein, että vuosikymmen-
ten aikana tehdyt, punavihreän ideologian aikaansaamat virheet korjataan pieni askel ker-
rallaan. Täysivaltainen ihminen kuitenkin on vastuussa omista teoistaan, ja näin se asia
vain on.

Tähän näpistelyilmiöön liittyvät myös viimeaikaiset käsittämättömät oikeustapaukset,
joissa vaikkapa huoltoaseman omistaja on kuvannut bensavarasta ja kuvan julkaistuaan
onkin itse syytettyjen penkillä. Tällaiset tapaukset ovat räikeästi yleisen oikeustajun vas-
taisia. Kansalaiset ovat raivostuneet siitä, että yhteiskunta tekeekin uhrista rikollisen. Ky-
synkin ministeriltä: millaisia toimia voitaisiin kohdistaa siihen, että rikoksen tekeminen ei
nauttisi nykyisentapaista yksityiselämän suojaa?

15.23 Pia Kauma kok: Arvoisa puhemies! Pidän erittäin hyvänä tätä lakimuutosta, jossa
sakon muuntorangaistus palaa ja jolla nyt erityisesti sarjanäpistelijät saadaan kuriin. Tämä-
10



Pöytäkirjan asiakohta PTK 102/2018 vp
hän tarkoittaa siis sitä, että seitsemän samankaltaisen sakkorikoksen jälkeen tulee vankeus-
rangaistus, ja tästä tulevat hyötymään erityisesti päivittäistavarakauppiaat ja bensiinikaup-
piaat.

Tämä laki on osa rangaistustenkiristyspakettia, johon tulee liittymään vielä muitakin mi-
nisteri Häkkäsen esityksiä kuin tämä. On erittäin hyvä, että rangaistuksia nyt kiristetään,
koska ne vastaavat silloin paremmin kansalaisten oikeustajua. Niiden on oltava myöskin
oikeassa suhteessa tehtyihin rikoksiin. Siinä mielessä on myöskin hyvä, että nyt nostetaan
myös uhri keskiöön. Aikaisemminhan olemme puhuneet vain rikoksentekijöiden tilantees-
ta.

Kun täällä on nostettu esiin muun muassa sellainen kysymys, että yksi rangaistusjärjes-
telmän keskeinen piirre elikkä ennaltaehkäisevä vaikutus jäisi vähäiseksi, niin kysyisin nyt
ministeriltä sitä, millä tavalla päädyttiin nimenomaan siihen, että tässä on juuri seitsemän
sakkorangaistusta. Ja sitten toisaalta on myöskin se, että jotkut asiantuntijat ovat eri yhte-
yksissä puoltaneet yhteiskuntapalveluksen merkitystä, että sillä nimenomaan pystyttäisiin
puuttumaan näihin juurisyihin, niin että rikoksentekijät eivät rangaistuksen jälkeen palaisi
enää vanhalle polulle. Kysyisin: millä tavalla näitä on arvioitu tässä lainvalmisteluproses-
sissa?

15.25 Reijo Hongisto sin: Arvoisa puhemies! Hallituksen lakiesitys on rehellisten suo-
malaisten näkökulmasta tervetullut, sillä nyt palataan vanhaan aikaan ja vanhaan asiaan.

Esityksen perusteella toistuvasti pieniin rikoksiin syyllistynyt ja kiinni jäänyt ei enää
selviäisi pienellä päiväsakolla vaan joutuisi telkien taakse, jos jättää jälleen sakkonsa mak-
samatta. Muunnon ehtona on, että henkilö on saanut edeltävän vuoden aikana vähintään
kuusi sakkorangaistusta — kansankielellä sanottuna seitsemännestä häkki heiluu.

Esityksen tarkoituksena on edistää rikosoikeusjärjestelmän uskottavuutta, lain kieltojen
ja käskyjen noudattamista sekä yleistä lainkuuliaisuutta. Neljä maksamatonta päiväsakkoa
vastaisi yhden päivän vankeutta. Muuntorangaistuksen vähimmäispituus korotettaisiin
neljästä päivästä viiteen päivään ja enimmäispituus alennettaisiin 60 päivästä 40 päivään. 

Lain kiristys suuntautuisi erityisesti taparikollisten näpistyksiin, joista yleisimpiä liene-
vät polttoainevarkaudet ja niin sanotut juoksukaljat. Kun poliisi kirjoittaa sakon tai ran-
gaistusvaatimuksen, se saatetaan repiä poliisin edessä ja uhotaan vieläpä keskisormea hei-
luttaen, että toiminta jatkuu. Moni yrittäjä on ilmoittanut, ettei anna enää suostumusta ran-
gaistusmääräysmenettelyyn, jolloin juttu menee niin sanotusti pitkän kaavan mukaan esi-
tutkintaan ja syyteharkintaan. Aikaa kuluu, mutta näpistykset ja taparikollisen toiminta jat-
kuvat.

Lainmuutos lisää jonkin verran syyttäjien ja tuomioistuimien työtä sekä aiheuttaa lisä-
kuluja Rikosseuraamusvirastolle, niin kuin tässä on useissa puheenvuoroissa todettu, mut-
ta saattaa osaltaan vähentää vapaudenriistopelotteen vuoksi taparikollisuutta. Muutos
osoittaa yhteiskunnan suhtautumista lain noudattamiseen myös siinä, että rikkoja ei vältä
seuraamusta repimällä rangaistusvaatimuskaavakkeita kuin euron arpoja.

Poliisimiehenä olisin valmis kiristämään esitettyjä ehtoja. Mielestäni kuusi maksama-
tonta sakkoa vuoden aikana on aika paljon. Toivon, että valiokuntatyössä pelotevaikutusta
ja niin sanottua rangaistuksen yleisestävyyttä arvioidaan sen suhteen, toimiiko se myös
käytännössä. Hyvänä vertauskohteena pidän ylinopeusrikesakkoa: kortti lähtee kuivu-
maan muutamasta kahden vuoden aikana saadusta rikesakosta siitä huolimatta, että nämä
rikesakot on maksettu.
11



Pöytäkirjan asiakohta PTK 102/2018 vp
Arvoisa puhemies! Kannatan tätä lakiesitystä. 

Puhemies Paula Risikko: Täällä on neljä pyydettyä puheenvuoroa. Mikäli nämä ovat pai-
kalla pidettäviä puheenvuoroja, ne keritään kaikki tässä ottaa — joten katsotaan tilanne.

15.28 Ilkka Kantola sd: Arvoisa puhemies! Ensimmäisellä eduskuntakaudellani, vuodes-
ta 2007 lähtien, Vanhasen kakkoshallituksen aikana, jolloin tosiaan ministeri Brax oli oi-
keusministerinä ja Katainen valtiovarainministerinä, tehtiin kriminaalipolitiikkaa. Olin la-
kivaliokunnassa ja aloin ymmärtää sen, mitkä kaikki asiat vaikuttavat siihen, minkälaista
kriminaalipolitiikkaa tehdään. Yksi merkittävä asia oli valtiontalouden kehykset. Se oli
eräs keskeinen syy siihen, että pyrittiin vankimäärän pienentämiseen, ja tämä sakon muun-
torangaistuksen käytännön lieventäminen, sen käytön vähentäminen, oli yksi seuraus siitä,
että pyrittiin vankimäärää pienentämään. Siellä Rikosseuraamusviraston puolella kehys oli
tiukka, ja näin pystyttiin joitakin ongelmia ratkaisemaan. Ja vastaava peruste oli syynä sii-
hen, että Sipilän hallitus aivan alkutöikseen perui jo valmiin lakiesityksen, voimaan tule-
van lain. Nyt valtiovarainministeriössä ja hallituksen kehyspäätöksessä on varattu tähän 11
miljoonaa euroa vuosittain, näihin lisäkustannuksiin, mikä on tietysti viisasta, että nyt voi-
daan edetä tässä.

Vähän tässä keskustelussa, joka on muuten asiallista keskustelua, jää kaivelemaan se,
että kovin tunnevaltaisesti leimataan niitä tilanteita, joissa on näitä varkauksia ja joissa
nämä henkilöt sitten syyllistyvät toistuviin varkauksiin. En usko, että ”ammattinäpisteli-
jä”-nimistä joukkoa on olemassa, [Kari Kulmalan välihuuto] enkä usko, että kaikki, jotka
varastavat toistuvasti, heiluttelevat niitä lappujaan ja repivät niitä poliisin edessä. Osa var-
maan tekee näin, ja se antaa ikävän kuvan siitä toiminnasta, ja sen takia kaikkien oikeusta-
ju vaatii, että jokin seuraamus pitää tässä olla. Mutta toistan sen, mitä sanoin jo debattipu-
heenvuorossa, että minusta hallituksen esityksessä on käyty hyvin läpi se problematiikka,
joka tähän kokonaisuuteen liittyy, ja myös se, kuinka vähän tällä ehkä sitten loppujen lo-
puksi on vaikutusta ihmisten käyttäytymiseen — siitä me emme pääse mihinkään, että tut-
kimukset osoittavat, että kovin vähän. Mutta meidän oikeustajumme kannalta tämä on tär-
keää.

Ja se, mikä on tärkeää, on se, että tähän tulee nyt tämä sosiaalinen puoli mukaan, mah-
dollisuus olla kuntoutuksessa, mahdollisuus suorittaa samaan aikaan tätä muuntorangais-
tusta. Sitä taannoin jo oikeusministeri Johannes Koskinen oli ehdottamassa, jotakin tämän-
tyyppistä. Nyt päästään tässä asiassa eteenpäin.

15.30 Arto Satonen kok: Arvoisa puhemies! Ensinnäkin kiitokset ministeri Häkkäselle ja
hallitukselle siitä, että tämä esitys on tänne saatu. Kyllä tässä ennen kaikkea kyse on siitä,
että tämä on oikeustajumme mukainen. Eikö se ollut se vanha käräjätuomarin ohje, että se,
mikä ei ole oikeus ja kohtuus, ei voi olla lakikaan? Ja se ei kyllä ole oikeus ja kohtuus, että
voi varastaa järjestelmällisesti saamatta siitä koskaan minkäänlaista rangaistusta.

Kun olen itse ollut aikoinaan grillikioskiyrittäjänä ja sitä kautta tunnen paljon näitä ki-
oskinpitäjiä, kaupanpitäjiä ja huoltoasemanpitäjiä, niin olen saanut tästä asiasta todella pal-
jon palautetta. Näitä on täällä jo kerrottukin, mutta haluan myös itse kertoa pari esimerk-
kiä: Esimerkiksi maaseutuhuoltoasemalla, missä halutaan pitää myöskin mittari, lähinnä
vanhempien käyttäjien vuoksi, jossa ei ole automaattia, aivan tavallista on se, että siihen tu-
lee henkilö, joka tankkaa mutta ei maksa ja vielä morjestaa siihen valvontakameraan — ei
12



Pöytäkirjan asiakohta PTK 102/2018 vp
siis edes häpeile sitä tekoaan, minkä tekee. Tai meillä kaupunkien keskustoissa pienissä
kaupoissa moni kauppias on kertonut, että heillä on jatkuvasti henkilöitä, jotka useita ker-
toja viikossa varastavat säännöllisesti niin sanotun juoksukaljan, johon täällä jo edustaja
Hongistokin viittasi. Ei tällainen toiminta ole mistään kotoisin, ja se antaa myös väärän sig-
naalin kaikille niille ihmisille, jotka toimivat rehellisesti, ja ennen kaikkea myöskin nuori-
solle. Että tällä tavalla ei voida toimia, vaan siitä pitää seurata rangaistus. On erinomaisen
hyvä, että nyt korjataan se virhe, joka 2008 tehtiin, ja saadaan tämä asia vietyä järjelliselle
tolalle. Edelleen se rima on kohtuullisen korkealla, mutta olennaista on se, että se rima on
olemassa. Kiitos siitä.

15.32 Anders Adlercreutz r: Ärade talman! Tämä lakimuutoshan ei ole ilmainen, sen hy-
vin tiedämme. Poliisitarkastaja Simanainen kertoi, että tämä edellyttäisi 90 poliisin lisäys-
tä. Budjettiahan täällä käsitellään parhaillaan, ja siinä on käynyt hyvin selvästi ilmi, että
7 200 miestyövuoden tai naistyövuoden ylläpitäminen on kovan työn takana. Tilannetta ei
helpota se, että Senaatin kiinteistökulut ovat niin kuin automaattinen kustannuksia nostava
tekijä. Tilannetta ei helpota se, että poliisilla ict-kulut ovat nousemassa 5,6 miljoonaa ensi
vuonna. Pelkästään tieliikennelaki aiheuttaa 2,5 miljoonan investointitarpeen. Meillä on
myöskin edessämme EU-puheenjohtajavuosi, joka jo sinänsä edellyttää varmaankin toi-
senlaisia tarpeita kuin mitä normaali toiminta täällä Helsingissä on. Eli lisärahan tarve on
ilmeinen, ja kun nämä monet asiat kumuloituvat, niin voi kuvitella, että poliisin seuraavas-
ta vuodesta tulee varsin haasteellinen. Ymmärrän toki, että poliisin budjetti ei ole teidän
pöydällänne, mutta oletteko, ministeri Häkkänen, hallituksen sisällä käyneet näitä keskus-
teluja ja oletteko valmis näiltä osin sitten korjaamaan budjettiesitystä?

Puhemies Paula Risikko: Täällä tuli kaksi lisäpyyntöä. Nyt se on sitten ehdottomasti niin,
että tässä vaiheessa otetaan nämä, Kasvi, Kari ja Lohi, jos he ovat paikalta, mutta mikäli ei-
vät, niin sitten joudumme keskeyttämään tämän keskustelun.

15.34 Jyrki Kasvi vihr: Arvoisa puhemies! Tässä keskustelussa on särähtänyt korvaan se
oletus, että näpistykset ja myymälävarkaudet loppuvat siihen paikkaan, kun sakot voidaan
jälleen muuntaa vankeudeksi. Tilastojen mukaan muuntorangaistuksesta luopuminen ei
kuitenkaan lisännyt näpistyksiä käytännössä yhtään. Tuskin niiden palauttaminenkaan siis
niitä merkittävästi vähentää, ainakaan sen puolen miljardin euron edestä vuodessa, mihin
tässä on viitattu. Ehkä meillä itsellämme on parempi mieli, ja sekin on tietysti arvokasta.

Sinänsä on hyvä, että yhteiskunnassa aika ajoin keskustellaan eri rikosten tuomittavuu-
desta, niiden sopivista rangaistuksista, koska aika ja arvot ja arvostukset muuttuvat ja myös
lainsäädännön on pysyttävä siinä mukana. Sitä ei saa kuitenkaan unohtaa, että tärkeimpänä
tavoitteena on oltava rikosten määrän vähentäminen. Siinä työssä kovat rangaistukset ovat
osoittautuneet valitettavan tehottomaksi työvälineeksi. Itse asiassa näyttäisi siltä, että yh-
teiskunta, jossa suositaan kovia rangaistuksia, jostain syystä korreloi aina vakavan rikolli-
suuden yleisyyden kanssa. Eli niin helppo kuin on kovempia rangaistuksia lupaamalla ka-
lastella ääniä, niin täytyy aina muistaa, onko sillä vaikutusta vai ei.

15.36 Mika Kari sd: Arvoisa rouva puhemies! Olen itse henkilökohtaisesti tyytyväinen
siitä, että tähän sakon muuntorangaistusasiaan nyt tartutaan. Lakivaliokunnalle jää tieten-
13



Pöytäkirjan asiakohta PTK 102/2018 vp
kin valiokunnalle kuuluva rooli käydä tarkalla kammalla läpi hallituksen esitystä ja siinä
yhteydessä sitten tehdä arvioita lain vaikuttavuudesta.

Mutta haluaisin myös vähän samaan asiaan tarttua kuin edustaja Adlercreutz tuossa
edellä. Meidän poliisille on näiden viimeistenkin vuosien aikana tullut useita uusia tehtä-
viä. Kuitenkaan niiden lisääntyvien tehtävien myötä ei ole tullut poliisille rahoitusta tehtä-
vien hoitoon. Näen kyllä siinä ison epäkohdan osaltaan myös tähän lakiesitykseen liitty-
vän oikeustajun osalta. Meidän pitää voida luottaa, että viranomaisella on aidot toiminta-
edellytykset puuttua sellaiseen laittomaan toimintaan, jota yhteiskunnassa tapahtuu, mutta
tämän oikeustajun nimessä pidän tätä esitystä hyvänä. Ei voi olla myöskään sellaista oi-
keutta, että henkilö ei välitä niistä sakkotuomioista, joita rikollisesta toiminnasta tai laitto-
masta toiminnasta saa, ja pääsee niin sanotusti, kansanomaista ilmaisua käyttäen, kuin koi-
ra veräjästä. 

Toivon, että lakivaliokunta pystyy tähän täydellä innolla paneutumaan ja kuulemaan
asiantuntijoita, koska tässä yksi kulma, johonka on täälläkin viitattu, on tämä sosiaalisen
oikeudenmukaisuuden ja sosiaalityön merkitys. Pelkillä tuomioilla ei yhteiskuntaa raken-
neta, vaan niin kuin ministerikin on aikaisemmin useammassa yhteydessä sanonut, myös
oikeusjärjestelmä ja rikosseuraamustoiminta ovat laajassa kentässä isoa sosiaalityötä, jolla
yritetään vaikuttaa rikoksentekijöihin ja tässä tapauksessa usein myös rikoksenuusijoihin.

Puhemies Paula Risikko:  Edustaja Lohi, ja sen jälkeen ministeri vastaa.

15.37 Markus Lohi kesk: Arvoisa puhemies! En kyllä usko, että kukaan varmasti kuvit-
teleekaan, että tällä esityksellä lopetetaan tämäntyyppinen rikollisuus, vaikkapa näpistelyt
tai muut. Voi todeta niinkin, että jos ajatellaan rikollisuutta vähentää yleisesti ottaen, niin
varmasti paras keino on se, että me pidämme sosioekonomiset erot niin pieninä, että asui-
nalueitten ympärille ei turva-aitoja tarvitse rakentaa. Kun katsotaan isossa kuvassa, niin
vaikka meillä on rikollisuutta — ja aina voi sanoa, että liian paljon — Suomessa, niin silti
kyllä me olemme isossa kuvassa onnistuneet, ja tästä kertoo muun muassa se, että meillä ei
ole samanlaista rikollisuuden määrää kuin joissakin maissa, vaikka siellä olisi korkeam-
mat rangaistuksetkin. Mutta kysymys on laajemmasta kysymyksestä, tässä tapauksessa sii-
tä, että kaikki, myös lainkuuliaiset kansalaiset, uskovat tähän meidän rikosoikeusjärjestel-
määmme, siihen, että kyllä lain rikkomisesta seuraa aina joku rangaistus. Minusta tämä esi-
tys on ihan samaa sarjaa kuin tänään kohta käsiteltävä toinen asia, jossa puututaan ensiker-
talaisuussäännöksiin, ja kuin mitä hallitusohjelmassa on kirjattu vaikkapa ehdollisten van-
keustuomioiden tehostamismahdollisuuksista, joista on myös tulossa tänne esityksiä oi-
keusministeriltä. Ne ovat erinomaisia asioita. Tätä pitää ajatella kokonaisuutena ja
päivittää tätä järjestelmää, tehdä hienosäätöjä mutta myös semmoisia korjauksia, jotka vas-
taavat ihmisten oikeustajua.

On hyvä, että tällä hallituskaudella selvitettiin myös tätä, mitä ihmiset ajattelevat rikok-
sista ja oikeudenmukaisista rangaistuksista. Vielä parempi on se, että kun nämä selvitet-
tiin, niin myös toimitaan ja tuodaan tänne esityksiä. Tässä nämä hallitusohjelmakirjaukset
ovat kyllä myös hyvä selkänoja ministerille. Eli lopuksi haluan kiittää siitä, että näitä asioi-
ta tuodaan tänne eduskuntaan ja tehdään pieniä korjauksia oikeaan suuntaan.

Puhemies Paula Risikko: Sitten ministeri vastaa. Enintään 3 minuuttia.
14



Pöytäkirjan asiakohta PTK 102/2018 vp
15.40 Oikeusministeri Antti Häkkänen: Arvoisa puhemies! Kiitos siitä laajasta tuesta ja
hyvästä palautteesta, minkä tämä esitys sai. Vihreiden kannasta en ottanut vielä selvää,
mutta ehkä sekin jossain vaiheessa selkenee.

Tässä esityksessähän on viime kädessä kyse ennen kaikkea arvopoliittisestakin ratkai-
susta: tuetaanko lain kunnioittamista, lain noudattamista ja mahdollisia pieniäkin rangais-
tusjärjestelmän uskottavuutta lisääviä toimenpiteitä, jos se koetaan tärkeäksi. Tämä on iso
globaali kysymys tällä hetkellä. [Markku Rossi: Juuri niin!] Me näemme, että useissa eri
maissa luottamus ihmisten kesken ja luottamus oikeusvaltioon ja julkisiin instituutioihin
on romahtamassa. Suomessa yhteiskunnan pelisäännöt tehdään tässä salissa, ja olisi aika-
moinen viesti sanoa, että niitä pelisääntöjä ei tarvitsisi noudattaa.

Rangaistusjärjestelmän tehtävä on, totta kai, moniulotteinen. Täällä itse asiassa tuli
edustaja Niinistön puheenvuorossa erikoinen käsitys, että rangaistusten tehtävä olisi vain
ennaltaehkäistä tiettyjä rikoksia — eli sellaisista teoista ei säädettäisi rangaistusta, joita ei
voida ennaltaehkäistä. Vaikka mielenterveysongelmissa tehty murha: Voidaanko sitä en-
naltaehkäistä, vaikka olisi miten kova rangaistus? Ei välttämättä voida, mutta ei se ole pe-
ruste poistaa sitä rangaistusta rikoslaista. Eikä ole tässäkään peruste poistaa rangaistusta,
vaikka rikos tehtäisiin päihteiden vaikutuksen alaisena tai muuta, vaan oikea malli on se,
että jokaisesta rikoksesta seuraa rangaistus, olkoon henkilön syy sinänsä mikä tahansa.
Mutta toki tarvitsee esimerkiksi päihdehuoltoa ja kuntoutusta sitten vankeusaikana tarjota.
Eli elämänhallinnan ongelmat tai päihdeongelmat eivät oikeuta rikoksiin, eivät pieniin ei-
vätkä suuriin rikoksiin. Sen takia jäi pikkuisen vihreiden linja tässä hämmästyttämään.

Mitä tulee näihin historian tiettyihin ratkaisuihin kymmenen vuotta sitten: Valtiovarain-
ministeriö asettaa budjettiraamin, oikeusministeri tekee budjettiraamin sisällä arvopohjai-
sia esityksiä, miten se toteutetaan. Silloin vihreiden oikeusministeri päätyi esittämään, että
poistetaan sakon muuntorangaistus tietyiltä osin. Nyt se palautetaan.

Rangaistuksella on siis eri roolit. Sillä on ennaltaehkäisevä rooli, mutta sen yksi suuri
rooli on, että sen pitää sovittaa uhrin ja yhteiskunnan silmissä se teko. Teon sovittaminen
on hyvin pitkälti arvopoliittinen kysymys, eli rangaistusten ankaruudesta päättää tämä sali
viime kädessä asteikkojen puitteissa. Sen takia pelkästään ennaltaehkäisevyyttä ei pidä tui-
jottaa, vaan pitää katsoa kaikki eri vaikutukset, mitä rangaistuksilla on. Se on äärimmäisen
tärkeää. Rangaistuspolitiikassa tehdään nyt käännettä, jossa nimenomaan uhrin näkökul-
ma nostetaan voimakkaampaan asemaan [Ben Zyskowicz: Hyvä!] eli se, mikä on oikeu-
denmukainen rangaistus, jotta teko sovitetaan [Puhemies koputtaa] uhrin ja yhteiskunnan
silmissä.

Mitä tulee resursseihin, niin resurssit ovat tässä esityksessä mukana ja ne on kehysrii-
hessä turvattu, joten tämä voidaan hyvillä mielin toteuttaa.

Keskustelu päättyi.

Asia lähetettiin lakivaliokuntaan.
15


