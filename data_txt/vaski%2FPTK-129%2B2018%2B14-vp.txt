















































DEM75DB.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

14. Hallituksen esitys eduskunnalle laeiksi vieraslajeista aiheutuvien riskien hallinnasta an-
netun lain 8 ja 16 §:n ja metsästyslain muuttamisesta

Hallituksen esitys HE 286/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 14. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

18.46 Kari Kulmala sin: Arvoisa puhemies! Tässä hallituksen esityksessä ehdotetaan
muutettavaksi vieraslajeista aiheutuvien riskien hallinnasta annettua lakia ja metsästysla-
kia. Vieraslajeihin kuuluvien lintujen ja nisäkkäiden pyydystämiseen ja tappamiseen so-
vellettaisiin, mitä rauhoittamattomien eläinten pyydystämisestä ja tappamisesta säädetään
metsästyslaissa ja sen nojalla annetuissa säännöksissä.

Metsästyslakia esitetään viimeinkin muutettavaksi siten, että lakia ei enää sovellettaisi
muun muassa supikoiraan, joka on Euroopan unionin lainsäädännössä määritelty haitalli-
seksi vieraslajiksi. Metsästyslakia ei sovellettaisi enää myöskään minkkiin, joka on määri-
telty kansallisesti merkittäväksi haitalliseksi vieraslajiksi.

Arvoisa puhemies! Tein eduskunnassa 2.2.2016 toimenpidealoitteen Suomeen kuulu-
mattomien vieraspetojen pyynnin tehostamiseksi sekä 27.6.2017 kirjallisen kysymyksen
toimenpiteistä supikoiran vähentämiseksi luonnosta. Tein myös kirjallisen kysymyksen
14.3.2018 minkin osalta kysyen, millä tavoin minkki eroaa supikoirasta, koska kumpikin
ovat vierasperäisiä lajeja Suomessa, ja onko hallituksella aikomusta poistaa minkki jatkos-
sa riistaeläinten luettelosta ja rinnastaa se rauhoittamattomaan eläimeen, kuten supi-
koiraan. Nyt nämä asiat saadaan erinomaisiksi päätöksiksi.

Supikoira ja minkki rinnastuisivat siis rauhoittamattomaan eläimeen, mikä tarkoittaa si-
tä, että niiden pyydystämiseksi ja tappamiseksi ei tarvitse suorittaa metsästäjän tutkintoa
eikä maksaa riistanhoitomaksua. Lisäksi alueen omistajalla tai haltijalla on oikeus pyydys-
tää tai tappaa alueellaan oleva rauhoittamaton eläin. Tämä oikeus hänellä on silloinkin, kun
metsästysoikeus alueella on vuokrasopimuksella luovutettu toiselle. Mielestäni hallitus on
ymmärtänyt erinomaisesti supikoiran ja minkin haitallisuuden. Tuleva päätös molempien
osalta on tämän vuoden todellinen luonnonsuojeluteko, joka parantaa oleellisesti muun
muassa vesilintujen elinolosuhteita lintuvesillä sekä kosteikoilla. Minulle riittää hyvin, että
minkkejä ja supikoiria on jatkossa vain turkistarhoissa, kuten Suomen tavoitteenakin näyt-
 Tarkistettu
4.0



Pöytäkirjan asiakohta PTK 129/2018 vp
täisi olevan. Mielestäni erityisesti minkki on parhaimmillaan turkiksena, ja ainakin Suo-
mesta itään päin olevissa maissa tämä on ymmärretty erittäin hyvin.

Arvoisa puhemies! Esityksessä metsästyslaissa säädettyihin riistalajeihin esitetään lisät-
täväksi kultasakaali. Sääntelyllä varauduttaisiin lajin kannansääntelyyn sen mahdollisesti
levitessä Suomeen tulokaslajina erityisesti ilmastonmuutoksen vaikutuksesta. Mielestäni
tämä on erinomainen päätös, vaikka sakaalin metsästämiseen onkin vielä pitkä matka. Tein
eduskunnassa 24.2.2016 kirjallisen kysymyksen ministerille siitä, miten Suomeen kuulu-
mattoman vieraspedon eli sakaalin leviäminen Suomeen aiotaan estää — näitä kun sillä
hetkellä oli jo todettu Virossa. Ministeri Tiilikaisen vastauksessa kerrotaan muun muassa,
että sakaali on luontaisesti leviävä, kuten mikä tahansa laji, jolla on siihen potentiaalia. To-
dennäköisyys sakaalin saapumiselle Suomeen on kohtalaisen suuri, vaikkakin selvä leviä-
miseste on Pietarin seutu. Se luultavasti selviäisi etelä- ja lounaisrannikon tuntumassa. Va-
kiintumiseen ja yksilömäärään vaikuttanevat talvien ankaruus ja lumisuus. Ministerin vas-
tauksen mukaan Suomella ei ole mahdollisuutta estää lajin mahdollista luontaista leviämis-
tä vaan päinvastoin Suomella on velvollisuus turvata sakaalin suotuisa suojelun taso.

Mielestäni emme tarvitse Suomeen enää yhtään vierasperäistä lajia tuhoamaan lintuve-
siämme ja kulkemaan haaskoilla supikoiran tavoin. Sakaali on Suomeen levittäydyttyään
luonnonsuojelualueella rauhoitettu laji, ja sitä koskisivat rauhoitussäännökset. Tällä met-
sästyslainsäädännön muutoksella, mikä on tänään keskustelussa, voidaan sakaali säätää
riistalajiksi, jolloin kantaa voidaan säädellä metsästämällä, ja juuri näin olemme nyt teke-
mässä. Päätös on myös sakaalin osalta oikea.

18.51 Hanna Kosonen kesk: Arvoisa herra puhemies! Metsästyslain kautta voidaan
myös säännellä ja hoitaa luonnon monimuotoisuutta, ja nämä vieraslajit, jotka tässäkin hal-
lituksen esityksessä ovat mukana ja määriteltyjä haitallisten vieraslajien listoilta poistetta-
viksi, ovat juuri meidän monimuotoisuuttamme olleet kaventamassa. Ja kun tiedetään,
kuinka tälläkin hetkellä Suomenkin luonnossa on monimuotoisuuden suhteen tilanne se,
että se on varsin nopeaa vauhtia heikkenemässä, niin on erinomaista, että näitä toimenpi-
teitä sitten monelta kannalta mietitään ja toimitaan sitten sen mukaan myös lainsäädännös-
sä.

Tavarat ja ihmiset liikkuvat tässä maailmantilassa hyvin nopeata vauhtia, ja sitä kautta
meille tulee uusia kasveja, eläimiä, eliölajeja tänne meidän ulottuvuuksiimme, ja ne eivät
tänne Suomen luontoon välttämättä kuulu. Hallituksen esitys on hyvä. Kannansäätely
mahdollistuu näiden muutosten myötä pesukarhun, piisamin, rämemajavan, supikoiran ja
minkin sekä kultasakaalin osalta. Sitten päästään kannansäätelyssä paljon pidemmälle.

18.53 Eerikki Viljanen kesk: Arvoisa puhemies! Vieraslajien leviämisen torjuminen on
erittäin tärkeä asia. Vieraslajit ovat uhka useille meidän luonnonvaraisille lajeillemme, nii-
den lajien ekosysteemeille, niiden tulevaisuudelle, koko elinympäristölle. Nyt on kuiten-
kin ollut niin, että tällä hetkellä vieraslajien torjumista on rajoittanut moni tekijä, kuten lis-
taus riistalajiksi tai se, voiko kyseisen lajin hävittää tai voiko sitä torjua ilman metsästys-
lainsäädäntöön liittyviä rajoituksia.

Ehdotetulla lakimuutoksella ehdotetaan supikoiran, pesukarhun ja piisamin lisäämistä
haitallisten lajien listalle. Lisäksi minkin osalta on tarkoitus lopettaa metsästyslain sovel-
taminen. Näiden muutosten odotetaan helpottavan vieraslajien pyytämistä, torjumista ja
2



Pöytäkirjan asiakohta PTK 129/2018 vp
hävittämistä, mikä on erittäin tervetullut muutos Suomen luonnonvaraisten eläinten suoje-
luun ja vieraslajien torjuntaa helpottamaan.

18.54 Krista Mikkonen vihr: Arvoisa puhemies! Vieraslajit ovat iso ongelma, ja siitä tu-
lee vain koko ajan suurempi ongelma sen myötä, kun ilmastonmuutos etenee ja olosuhteet
täälläkin muuttuvat sellaisiksi, että tänne leviää uusia lajeja. Ja valitettavasti usein ne lajit,
jotka menestyvät, ovat semmoisia generalisteja, jotka sitten vievät tilaa alkuperäislajistol-
ta ja varsinkin sellaisilta lajeilta, jotka ovat erikoistuneet joihinkin tiettyihin olosuhteisiin.
Tämmöiset menestyvät vieraslajit uhkaavat ja usein hävittävätkin sitten alkuperäislajeja
merkittävästi, ja yksi uhanalaisuuden syy onkin vieraslajit.

Tässä lakimuutoksessa nyt muutettaisiin vain metsästyslakia ja puhutaan siis linnuista ja
nisäkkäistä, mutta on hyvä muistaa, että meillä on valtava joukko myös muuntyyppisiä vie-
raslajeja. Meillä on paljon kasveja. Kaikki varmasti tietävät jättiputken, jättipalsamin, jot-
ka ovat levinneet hurjaa vauhtia ja ovat todellinen ongelma monin paikoin. Meillä on eri-
laisia hyönteisiä, vaikka espanjansiruetana, joka on puutarhoissakin tuttu tuholainen. Ja to-
dellakin kaikissa lajiryhmissä on näitä vieraslajeja, jotka tänne tulevat ja muuttavat alku-
peräistä luontoamme.

Onkin syytä huolehtia, että me myös varmistamme, että resurssit ovat riittävät vierasla-
jien torjunnassa. Esimerkiksi jättiputkea ja jättipalsamia käytännössä usein vapaaehtois-
työllä ja talkootyöllä torjutaan. Ja meillä on myös aika heikko resursointi siinä, miten me
pystymme seuraamaan vieraslajien levittäytymistä, ja se olisi hyvin tärkeää taata, jotta pys-
tyisimme riittävän varhaisessa vaiheessa puuttumaan, koska tiedämme, että jos nämä ag-
gressiivisesti levittäytyvät lajit saavat riittävästi tilaa, niin sen vaikeampi niitä on sitten
myöhemmin kitkeä pois. Sen takia esimerkiksi Lukessa pitäisi varmistaa, että resurssit
ovat sellaiset, että voidaan seurata, kun vieraslajeja tänne saapuu, on sitten kyse kasveista
tai on sitten kyse erilaisista hyönteisistä, joissa on paljon joukossa myös tuhohyönteisiä.
Mitä aikaisemmin pystytään ne huomaamaan ja mitä aikaisemmin pystytään se kanta kit-
kemään, sen parempia tuloksia saadaan.

18.56 Hanna Halmeenpää vihr: Arvoisa puhemies! Tässä on käytetty hyviä puheenvuo-
roja siitä, kuinka vieraslajit luonnonvaraisten eläinten ja kasvilajien ja muiden osalta ovat
haitallisia. Harmi kyllä, me ihmiset itse olemme siihen aika pitkälti syyllisiä muutamien
tässäkin lakiesityksessä mainittujen eläinlajien kohdalla, kuten piisami, minkki ja supi-
koira, joita on istutettu Suomen luontoon ja joita on karannut turkistarhoilta aiheuttamaan
haittaa luonnonvaraisille eliölajeille.

Tämän lakimuutoksen jälkeen alueen tai rakennuksen omistajalla tai haltijalla on oikeus
pyydystää tai tappaa alueellaan olevia supikoiria ja piisameita ilman suoritettua metsästä-
jätutkintoa. Tämä herättää vain sen kysymyksen, että tulee varmaankin varmistua jollakin
tavoin siitä, että eläinten metsästys ja lopettaminen tapahtuvat kuitenkin asianmukaisella ja
mahdollisimman kivuttomalla ja ammattitaitoisella tavalla. Siitä en ole itse aivan varma,
miten siitä varmistutaan, jos ei metsästäjätutkintoa vaadita.

Ja toinen huomionarvoinen seikka, jota varmaan täytyy valiokuntakäsittelyssä hieman
selvittää: vuonna 2013 astui voimaan metsästysasetuksen muutos, jonka mukaan heti tap-
pavia rautoja voidaan käyttää maalla hillerin, kärpän, minkin, näädän, oravan ja eräitten
muittenkin lajien pyydystämiseen. Jos nyt supikoira siirretään rauhoittamattomaksi lajiksi,
3



Pöytäkirjan asiakohta PTK 129/2018 vp
niin tuleeko meillä näitä isokokoisia pyyntirautoja sitten lähelle asutusta ja mikä on niitten
mahdollisesti aiheuttama vaara lemmikkieläimille tai vaikka pienille lapsille?

Tällaisia yksittäisiä huomioita tästä havaitsin, mutta noin kokonaisuutena lakiesityksen
tarkoitushan on aivan oikea ja hyvä.

18.58 Kari Kulmala sin: Arvoisa puhemies! Tämä on siinäkin mielessä erinomainen la-
kialoite, että aikaisemmin, jos järvenrannalla on ollut useita kesämökkejä, ei ole pystynyt
siellä kesämökkien keskellä pyydystämään näitä vierasperäisiä lajeja, minkkiä ja supia,
mutta tämä mahdollistaa nyt senkin, että kun mökin omistajalla ei ole metsästysoikeutta
eikä metsästyskorttia, niin hän voi asettaa loukun omalle tontilleen, ja kun siihen supikoira
tai minkki menee, niin hän voi sitten ottaa yhteyttä sellaiseen henkilöön, joka pystyy sen
ammattitaitoisesti lopettamaan. Tämä on siinäkin mielessä erinomainen lakialoite.

Keskustelu päättyi.

Asia lähetettiin maa- ja metsätalousvaliokuntaan.
4


