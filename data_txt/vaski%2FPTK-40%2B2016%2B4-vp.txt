















































DEM93CA.tmpSave.xml


Pöytäkirjan asiakohta PTK 40/2016 vp

 Tarkistettu
4.1

Pöytäkirjan asiakohta 

PTK 40/2016 vp

Täysistunto

Keskiviikko 20.4.2016 klo 13.59—17.51

4. Hallituksen esitys eduskunnalle laiksi korkealaatuisen siemenperunan tuotantoalueesta
Hallituksen esitys HE 61/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään maa- ja metsätalousvalio-
kuntaan.

Keskustelu

17.24 Reijo Hongisto ps: Arvoisa rouva puhemies! Maantieteellisistä syistä Limingan ja
Tyrnävän alueella tuotetaan vuosittain siemenperunaa noin 17,5 miljoonaa kiloa. Tämä on
noin 70 prosenttia Suomen kaikesta siemenperunan tarpeesta. Alue on tärkeä kotimaisen
siemenperunan huollon ja myös yleisen huoltovarmuuden turvaamisen kannalta. Peruna
on tärkeä osa elintarvikkeiden huoltovarmuutta, sen me tiedämme ja tunnustamme kaikki. 

Voimassa olevassa laissa ei ole selkeästi määritelty siemenperunan tuotantoon käytettä-
viä siemenperunaluokkia tai muun perunan tuotantoon käytettäviä siemenperunaluokkia.
Tällä lakiesityksellä asia hoidettaisiin kuntoon. Lisäksi esityksessä nimetään Elintarvike-
turvallisuusvirasto valvontaa suorittavaksi viranomaiseksi ja säännellään tarkemmin peru-
nantuotannon edellytyksistä alueilla, tietojen säilyttämisestä, tiedonsaantioikeudesta ja tar-
kastusoikeudesta. Lakiehdotukseen on lisätty mahdollisuus kieltää perunan pitäminen kau-
pan tai käyttö ja lisäksi mahdollisuus toimenpiteisiin, joita voidaan tehdä korkealaatuisen
siemenperunan tuotantoalueen kasvinterveydellisen tilan säilyttämiseksi. Perunan korkea
laatu mahdollistaa myös sen laajemman viennin, jota tulisi lisätä nykyisestä 3—4 miljoo-
nasta kilosta kaksinkertaiseksi. Tämä takaisi meille entisestään huoltovarmuutta ja toisi
maaseudun viljelijöille töitä. 

Näin ollen, arvoisa rouva puhemies, lakiesitys on mielestäni erittäin kannatettava
maamme tärkeän peruselintarvikkeen, perunan, korkean laadun turvaamiseksi. — Kiitok-
sia.

Keskustelu päättyi.

Asia lähetettiin maa- ja metsätalousvaliokuntaan.


