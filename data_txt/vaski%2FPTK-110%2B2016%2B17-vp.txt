















































DEMA982.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

17. Hallituksen esitys eduskunnalle laiksi valtion televisio- ja radiorahastosta annetun lain 
3 §:n väliaikaisesta muuttamisesta

Hallituksen esitys HE 146/2016 vp
Valiokunnan mietintö LiVM 24/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 17. asia.
Käsittelyn pohjana on liikenne- ja viestintävaliokunnan mietintö LiVM 24/2016 vp. Nyt
päätetään lakiehdotuksen sisällöstä.

Keskustelu

21.42 Maria Tolppanen sd: Arvoisa puhemies! Tässä on kyseessä Yle-veron indeksin
jäädyttäminen vuosiksi 2017—2018, kuten juhannuksen alla Satosen johtamassa Ylen teh-
tävää ja rahoitusta pohtineessa parlamentaarisessa työryhmässä on sovittu. Indeksiä vuo-
delle 2019 tarkastellaan sitten myöhemmin. Henkilökohtaisesti en ole indeksien jäädyttä-
misen kannalla, koska se heijastuu journalismiin ja pelkään heijastuksia myös objektiivi-
seen tiedonvälitykseen, ja tiedän, että kun rahoitus on horjuvalla pohjalla, niin silloin työn-
tekijöilläkään ei ole hyvä olla, vaan paineet kasvavat. Mutta, kuten sanottu, asia on parla-
mentaarisessa työryhmässä tältä erää sovittu.

Mutta haluaisin nostaa kysymyksen Ylen rahoituksen siirtämisestä takaisin kehysten ul-
kopuolelle. Tästäkin on jo sovittu, ja asiasta on maininta valiokunnan lausunnon peruste-
luissa. Aikataulu näyttää kuitenkin venyvän. Lausunnossa on nyt maininta, että vuoden
2018 talousarvion yhteydessä tämä asia käsiteltäisiin. Aiempi tieto oli loppukesän budjet-
tiriihen kirjauksessa siten, että siirto Valtion televisio- ja radiorahastoon ja Yle-siirron siir-
täminen kehyksen ulkopuolelle käsitellään seuraavan julkisen talouden suunnitelman yh-
teydessä eduskuntapuolueiden hyväksymän linjauksen pohjalta. Käytännössä tämä tarkoit-
taa sitä, että asia pitäisi ratkaista kevään kehysriihen yhteydessä. Asiasta on parlamentaa-
rinen sopu olemassa, ja nyt ihmettelenkin, miksi hallitus ei pidä siitä kiinni vaan haluaa ly-
kätä täytäntöönpanoa aina ensi vuoden budjettiin.

21.43 Antti Kurvinen kesk: Arvoisa puhemies! Yleisradio, Yle, on varmasti meille kai-
kille tärkeä asia ja tärkeä instituutio. Erityisesti mielestäni Yleisradio tekee erittäin hyvää
työtä alueradioillaan, paikallisella uutistoiminnallaan, ja sillä on erittäin iso merkitys maa-
kuntien Suomen hyvinvoinnille, kehitykselle ja sille aineettomalle henkiselle buustille,
 Tarkistettu
4.0



Pöytäkirjan asiakohta PTK 110/2016 vp
mikä siellä on. On erittäin tärkeää, että kaikissa muutoksissa, mitä Ylen rahoitukselle teh-
dään, pidetään huolta siitä, että tämä kattava alueradioiden verkko säilyy.

Kuitenkin minusta on vähän ongelmallista, että täällä eduskunnassa kannetaan aina
enemmän huolta Ylen tilanteesta, Yleisradiosta, kuin sitten meidän kaupallisen, ikään kuin
villin ja vapaan median tilanteesta. Rohkenen sanoa, että siellä kyllä ollaan vielä tiukem-
milla kuin Ylellä tällä hetkellä. Tämä valtava digitalisaatiomuutos — sosiaalinen media,
valhemediat, joita nykyään mieluummin luetaan kuin omaa maakuntalehteä, ja se, että
mainostulot karkaavat tuonne kauas ulkomaille hakukonepalvelujen ja sosiaalisen median
sovellutusten kautta — kyllä on aika ahtaalle ajanut meidän maakuntalehdet, on ajanut ah-
taalle meidän paikallisradioita, jopa paikallislehtiä. Toivottavasti nyt sitten hallitukselta ja
myös tältä eduskunnan salilta löytyy virtaa miettiä sitä, mitenkä moniarvoinen, yksityises-
sä omistuksessa oleva media myös pidetään hengissä joka puolella Suomea. Kun meillä-
hän on tämä televisiotyöryhmäkin perustettu kaupallisen television osalta, niin ehkä tämä
nyt etenee.

Mutta, puhemies, minusta oleellista tässä asiassa on se, että tätäkään ei saisi tehdä.
Yleisradiolle annettaviin rahoihinkaan ei saisi tehdä mitään jäädytyksiä. Että kyllähän
tämä yleinen Suomen sisäpolitiikan ja talouspolitiikan linja on pikkusen sellainen, että me
hallituksessa yritämme laittaa Suomea kuntoon, saada Suomen nousuun, saada tasapai-
noon tämän meidän maan talouden, lopettaa velkaantumisen, mutta kun mistään ei saisi
säästää: Ei saisi säästää opintorahasta, siihen ei saisi tehdä mitään. Lääkekorvauksiin ei saa
tehdä mitään. Nämä ovat kipeitä juttuja. Mutta kai nyt Ylelle voi vähän jotakin pientä sääs-
töä laittaa. Onko sekin mahdoton ajatus opposition mielestä?

21.46 Maria Tolppanen sd: Arvoisa puhemies! Minusta on täysin ymmärrettävää, että
täällä puhutaan nimenomaan Yleisradiosta. Yleisradio on parlamentaarinen radio, se on
eduskunnan radio. On hyvä, että se ei ole hallituksen radio. Silloin se olisi aika huono asia.
Silloin olisi vähän niin kuin hallituksen sylikoirana koko Yleisradio. Nyt se kuitenkin pys-
tyy objektiiviseen tiedonvälitykseen. Tällä hetkellä parlamenttiin eivät tosiaankaan kuulu
yksityiset tiedonvälittäjät, ei Mainos-tv, ei Nelonen eivätkä myöskään kaupalliset lehdet.
Ne elävät mainostuloilla, ja mainostulot ovat sitä mitä ovat. Kyllä meillä näkyy vielä ole-
van noita lehtiä, ja toivotaan, että lehdet säilyvät digitalisaatiosta huolimatta. Digitalisaa-
tio on kyllä suurempi ongelma lehdille kuin Yleisradiolle. Digitalisaatio vie ihmisiä net-
tiin, ja mahdollisesti netistä ei tule sitten niin paljon mainostuloja kuin on tullut aikaisem-
min. Mutta henkilökohtaisesti voin sanoa, että minä pidän sanomalehden tuoksusta ja minä
pidän siitä, että voin aamulla lukea aamukahvini kanssa lehteä. Toivon, että se kasvaa.

Tälle salille kuuluvat Yleisradio ja Yleisradion toiminta, Yleisradion pysyminen, Yleis-
radion objektiivisena pysyminen, Yleisradion uutistoiminta, dokumenttitoiminta ja ennen
kaikkea aluetoiminta. Siitä on pidettävä huolta. Erittäin huolestuttavaa on se, että Yle ajoi
alas esimerkiksi Akuutti-nimisen ohjelman. Sille me emme mahtaneet mitään, koska se ta-
pahtui vähän niin kuin meiltä sivussa. Kukaan ei kiinnittänyt siihen huomiota. Mutta nekin
ovat niitä asioita, jotka kuuluvat tietysti jollakin tavalla myöskin Yleisradion itsemäärää-
misoikeuksiin. Mutta minusta on tärkeää, että me pidämme huolen siitä, että Yleisradion
työntekijät voivat olla varmoja siitä, että heillä on edes sen verran palkkarahoja talossa jäl-
jellä, että he voivat keskittyä siihen omaan työhönsä ja tehdä objektiivista, hyvää tiedon-
välitystä, mitä tähänkin saakka siitä talosta on tehty.
2



Pöytäkirjan asiakohta PTK 110/2016 vp
21.48 Krista Mikkonen vihr: Arvoisa rouva puhemies! Edustaja Kurvinen kyseli, että
mistä saa säästää. No, huomenna me puhumme siitä, mitkä ovat kunkin puolueen ehdotuk-
set siihen, mistä voi säästää, kun esittelemme vaihtoehtobudjettimme.

Itse pidän kyllä erityisen tärkeänä sitä, että me varmistamme Yleisradion riittävän rahoi-
tuksen, ja pidän myös erittäin tärkeänä sitä, että nämä Yleisradioon kohdistuvat muutokset
tehdään parlamentaarisesti, niin kuin tapana on ollut. Sen takia tietysti nyt, kun tämä esitys
on tullut siitä parlamentaarisesta työryhmästä, sitä on syytä kunnioittaa, mutta se olisi
myös syytä sitten toimeenpanna siinä aikataulussa, mitä siinä ryhmässä myös sovittiin.

Tässä nousi esiin maakuntaradioiden tärkeä rooli. Se on aivan totta, niillä on äärimmäi-
sen suuri merkitys alueilla, ja on varsin surullista, että maakuntaradiot ovat joutuneet myös
vähentämään toimintaansa ja lähetysaikaansa Yleisradioon kohdistuneiden säästöjen
vuoksi. On totta myös se, että kaiken kaikkiaan media elää aikamoisessa murroksessa, ja
varsinkin sanomalehdet ovat joutuneet supistamaan toimintaansa sen takia, että mainostu-
lot ovat vähentyneet ja niiden siirryttyä verkkoon siellä ei ole löytynyt sitten semmoisia uu-
denlaisia tapoja, miten kerätä mainostuloja.

Mutta kaiken kaikkiaan pidän tärkeänä, että me täällä yhdessä pidämme huolta Yleisra-
diosta, pidämme myös huolta siitä, että kaiken kaikkiaan mediakenttä on mahdollisimman
moninainen, ja sitten vielä koulutuspolitiikassa pidämme huolta siitä, että meidän lasten ja
nuorten medialukutaito kehittyy.

21.50 Antti Kurvinen kesk: Arvoisa puhemies! Tahdon tässä vielä todeta sen, että kyllä
minusta eduskunnan tehtävä on pohtia viestintäpolitiikkaa laajemminkin kuin siten, että
miten Yleisradio voi ja sitten ehkä on jotakin muutakin mediaa. Kyllä minusta länsimai-
seen yhteiskuntaan ja pohjoismaiseen yhteiskuntaan kuuluu se, että meillä on muitakin tie-
dotusvälineitä kuin vain valtion omistama media — vaikkei se mikään hallituksen radio
olisikaan. Ei se ole oikein terve tilanne mediakentässä ja viestinnän kentässä, jos ei ole mi-
tään muuta kuin yhteiskunnan omistamia tiedotusvälineitä. Joskus joissakin asioissa on —
ehkä sananvapaudessa on se asia myös — niin, että merkitystä ei ole vain sillä, miten asiat
ovat, vaan myös sillä, miltä ne näyttävät, ja kyllä se pahalta näyttää, jos käy niin, että täy-
sin kaupallinen media ja yksityisen sektorin omistama media meiltä katoaa. Mutta toivot-
tavasti näin ei käy, ja edelleenkin toivon, että hallitus tekee toimenpiteitä, että myös yksi-
tyinen media selviää, pääsee eteenpäin.

Muttei tämän enempää. Varmasti jatkamme keskustelua, voiko säästää vai ei. Siltä vai-
kuttaa, että mistään ei voi säästää, mutta silti pitäisi Suomi pitää kunnossa.

Mutta ehkä nyt on, arvoisa puhemies, teidän ja meidän kaikkien muittenkin aika mennä
nukkumaan.

Yleiskeskustelu päättyi.

Eduskunta hyväksyi hallituksen esitykseen HE 146/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


