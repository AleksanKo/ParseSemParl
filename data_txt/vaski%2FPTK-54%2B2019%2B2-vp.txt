















































DEM3658.tmp.xml


Pöytäkirjan asiakohta PTK 54/2019 vp
Pöytäkirjan asiakohta 

PTK 54/2019 vp

Täysistunto

Tiistai 22.10.2019 klo 14.00—16.55

2. Hallituksen esitys eduskunnalle laiksi kuluttajansuojaviranomaisten eräistä toimival-
tuuksista sekä laeiksi Kilpailu- ja kuluttajavirastosta annetun lain ja eräiden muiden la-
kien muuttamisesta

Hallituksen esitys HE 54/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 2.
asia. Puhemiesneuvosto ehdottaa, että asia lähetetään talousvaliokuntaan, jolle perustusla-
kivaliokunnan ja lakivaliokunnan on annettava lausunto.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.01 Oikeusministeri Anna-Maja Henriksson (esittelypuheenvuoro): Arvoisa puhe-
mies, värderade talman! Tämä nyt käsittelyyn tuleva hallituksen esitys on monella tapaa
tärkeä. Se on tärkeä, koska sillä vahvistetaan kuluttajien oikeuksien toteutumista. Se on tär-
keä, koska sillä turvataan rehellisten yritysten toimintaedellytykset ja edistetään tervettä
kilpailua. Lakiehdotukset perustuvat pääasiassa EU-asetukseen, jota aletaan soveltaa 17.
tammikuuta 2020. Sama päivä olisi myös lakien voimaantulopäivä.

Regeringens proposition som nu behandlas är viktig på många sätt. Den är viktig för att för-
verkliga konsumenternas rättigheter och den är viktig för att trygga ärliga företagares verk-
samhetsförutsättningar och främja hälsosam konkurrens. Förslagen baserar sig främst på
en EU-förordning som börjar tillämpas 17 januari 2020. Det är också dagen då dessa lagar
skulle träda i kraft.

Hallituksen esityksellä toteutetaan hallitusohjelman kirjausta, jonka mukaan kuluttajan-
suojalainsäädännön noudattamista tehostetaan uudistamalla kuluttajaviranomaisten toimi-
valtuuksia koskevaa sääntelyä. Esityksessä ehdotetaan, että viranomainen saisi muun
muassa oikeuden poikkeustapauksissa määrätä internetissä olevaa sisältöä poistettavaksi ja
viime kädessä määrätä itse sivusto poistettavaksi. Näiden uudenlaisten toimivaltuuksien
avulla voidaan nykyistä tehokkaammin valvoa kuluttajansuojasääntelyn noudattamista ja
puuttua lain rikkomuksiin myös digitaalisessa ympäristössä.

EU-asetusta sovelletaan vain EU:n jäsenvaltioissa ja vain tiettyihin rajat ylittäviin rik-
komuksiin. Emme kuitenkaan halua Suomeen tilannetta, jossa kuluttaja-asiamiehellä olisi
erilaiset toimivaltuudet riippuen siitä, onko yritys suomalainen vai esimerkiksi ruotsalai-
nen. Myös talousvaliokunta on kiinnittänyt tähän huomiota. Siksi ehdotetaan, että kulutta-
 Tarkistettu
3.3



Pöytäkirjan asiakohta PTK 54/2019 vp
ja-asiamiehellä olisi asetuksen mukaiset toimivaltuudet myös sellaisissa tilanteissa, joissa
suomalaisen kuluttajan oikeuksia rikkova yritys on suomalainen tai kolmannesta maasta
peräisin oleva. Täten kuluttaja-asiamies voisi puuttua esimerkiksi kiinalaisten nettikauppo-
jen lainvastaiseen menettelyyn.

Viranomaisilla on nyt ja vastaisuudessa aina ensisijaisesti velvollisuus neuvotella elin-
keinonharjoittajan kanssa. Tietyissä laissa yksilöidyissä vakavissa rikkomuksissa ehdote-
taan käyttöön otettavaksi myös seuraamusmaksu. Tämän tavoitteena on tehostaa valvon-
taa erityisesti silloin, kun neuvottelut kuluttaja-asiamiehen ja elinkeinonharjoittajan välillä
eivät tuota tulosta, vaikka lain rikkominen on selkeää. Tällä tavalla voidaan hillitä erityi-
sesti epäreilua kilpailua markkinoilla.

Målsättningen, värderade talman, med regeringens proposition är förutom att verkställa en
EU-förordning också att stöda laglig näringsverksamhet i Finland och att ge konsumenter-
na bättre skydd än de har för tillfället. — Kiitoksia, tack.

14.05 Pekka Aittakumpu kesk: Arvoisa herra puhemies! Kiitos ministeri Henrikssonille
selkeästä lakiesityksen esittelystä. Mielestäni ministeri kiteytti lakiesityksen taitavasti.
Esityksellä siis pyritään turvaamaan kuluttajan oikeudet, ja edistämään rehellisten, ahke-
rien yrittäjien työtä ja toimintaa. [Anne Kalmari: Ahkerien yrittäjien!]

Kun maailma muuttuu, myös erilaiset liiketoiminnan muodot muuttuvat ja uusiakin tu-
lee. Meille, keskustalle on erityisen tärkeää, että me huolehdimme sekä liiketoiminnan
edellytysten turvaamisesta että kuluttajan oikeuksista. Siksi on erittäin tervetullutta, että
kuluttajansuojalainsäädäntöä nyt päivitetään ministerin kertomalla tavalla. 

Tässä kyseisessä lakiesityksessä lähtökohtana on Euroopan parlamentin ja neuvoston
asetus. Pidän hyvin myönteisenä sitä, että nyt tämän esityksen myötä kuluttaja-asiamiehen
toimivaltuudet tulevat myöskin kotimaata koskevia tilanteita koskemaan, mutta myös ai-
van niin kuin ministeri kertoi, myöskin kolmansia osapuolia, eli unionin ulkopuolella toi-
mivien kauppojen ja toimijoiden tapauksia. Tällä hetkellä valitettavasti, niin kuin monet
ehkä omasta kokemuksestakin tiedämme, kuluttaja-asiamiehen valtuudet eivät ole aivan
riittävät, ja on hyvä, että kuluttaja-asiamiehen keinoja laajennetaan. Meidän tulee aina olla
tavallisen kuluttajan puolella, ja siksi tämän lainsäädännön uusiminen on aivan erinomai-
sen tärkeää. Nyt meillä tulee viranomaisilla olemaan paljon paremmat valtuudet valvoa ja
myöskin puuttua epäkohtiin, joita ilmenee, ja niin kuin tuossa lakiesityksessä todetaan, ku-
luttaja-asiamies voisi muun muassa tehdä valeostoja ja toimia valehenkilöllisyyden turvin
selvittääkseen ja valvoakseen ja poikkeustapauksessa hänellä on mahdollisuus myös sul-
kea kuluttajia huijaavia verkkosivustoja. 

On hienoa, että punamultahallitus nyt lähtee määrätietoisesti ja on lähtenyt määrätietoi-
sesti toteuttamaan hallitusohjelmaa, jossa todetaan juuri se, että kuluttajansuojaa ajanta-
saistetaan ja tehostetaan myöskin kuluttajansuojalainsäädännön noudattamista, uudista-
malla viranomaisten toimintavaltuuksia koskevaa säätelyä. Tämä lakiesitys on kaikin ta-
voin kannatettava.

14.08 Leena Meri ps: Arvoisa puhemies! Kiitos ministerille esittelystä. Laissa on paljon
hyvää. Kuten ministerin esittelyssä tuli esille, kuluttajaviranomaisten toimivaltuuksia lisä-
tään ja kuluttajien oikeusturvaa parannetaan, mutta tämä on myös, kuten ministeri esitti,
erittäin hyvä yrittäjien enemmistölle, koska he noudattavat huolellisesti kuluttajasäädök-
2



Pöytäkirjan asiakohta PTK 54/2019 vp
siä ja on tärkeää, että terveet markkinat säilyvät. Lisäksi lainsäädännössä huolehditaan
elinkeinonharjoittajien oikeusturvan kannalta siitä, että kuulemismenettely ja muutoksen-
hakumenettely ovat asianmukaisia. 

Myös kuluttaja-asiamiehen toimintaa tehostetaan siten, että kieltopäätökseen tyytymät-
tömän elinkeinonharjoittajan olisi vietävä asia markkinaoikeuteen. Nykyäänhän se rau-
keaa pelkällä väitteellä, joka tietysti altistaa helposti tilanteille, että sen asian kanssa jou-
dutaan sitten... joko vetkuttelutarkoituksessa tai muuten, ja se sitten heti raukeaa. On hyvä
tietysti huomata, että tässä on edelleen pohjalla se, että kuluttaja-asiamiehen tulee ensisi-
jaisesti neuvotella asiasta, ei lähteä heti hutkimaan, vaan totta kai ensin hyvän tavan mu-
kaisesti otetaan yhteyttä. 

Täällä on muutamia asioita, jotka haluaisin erityisesti nostaa esille. Sivulla 62 hallituk-
sen esityksessä on hyvin huomattu tämä tärkeä seikka, suhde rikosoikeudelliseen käsitte-
lyyn elikkä kaksoisrangaistavuuden kielto, joka tarkoittaa sitä, että kun tässä on mahdolli-
suus määrätä tämä seuraamusmaksu, niin sitä ei saa määrätä sille, joka on epäiltynä samas-
ta rikoksesta esimerkiksi esitutkinnassa — ja siellä on siis vireillä samaa rikkomusta kos-
keva syyteharkinta — tai asiassa, joka on edennyt tuomioistuimeen. 

Lisäksi tärkeänä asiana on tämä valeosto tai koeosto, joka on täällä lain 10 §:ssä ja josta
itse asiassa haluaisin ministeriltä kysyä. Täällä todetaan, että toimivaltaisella viranomaisel-
la on oikeus tehdä koeostoja valvontatehtävien hoitamiseksi ja käyttää jopa valehenkilöl-
lisyyttä, mutta sitten lain 3. momentissa tässä ehdotuksessa todetaan, että toimivaltaisella
viranomaisella on oikeus peruuttaa tuo 1. momentissa tarkoitettu sopimus — eli ymmär-
tääkseni on tilattu jotakin, ja sitten todetaankin, että peruutetaan se. Ymmärränkö oikein?
Tässä todetaan, että ”jollei se ole elinkeinonharjoittajan kannalta kohtuutonta”, ja oikeas-
taan kysyn, että jos tämmöisiä koeostoja tehdään, niin mistä tämmöisen rahoituksen on tar-
koitus tulla, ja sitten, jos se onkin kohtuutonta elinkeinonharjoittajan kannalta, että peruu-
tetaan tämä sopimus, jonka ymmärrän tässä tilaukseksi, koeostoksi, niin missä ratkaistaan
sitten se, tuleeko se maksaa, ja onko näihin koeostoihin nyt budjetoitu jotain rahaa, koska
jos minä nyt luen tämän oikein, niin tässä on jonkintyyppinen peruutusmahdollisuus. Ehkä
ministeri pystyy tätä selventämään, toivon mukaan, en itse sitä ihan tuosta auki saanut.

Tämä tulee tosiaan myös meille lakivaliokuntaan käsiteltäväksi, ja lupaan siellä huolel-
lisen ja hyvän käsittelyn siltä osin kuin tämä on lakivaliokunnan toimialaa, mutta tähän ha-
luaisin vastauksen näistä valeostoista. 

14.12 Jari Myllykoski vas: Arvoisa herra puhemies! Kiitoksia ministerille. Jokainen asia,
jokainen lainsäädäntö, joka turvaa ja suojaa kuluttajaa nykyistä paremmin, on aina terve-
tullut, ja se ilolla vastaanotetaan varmasti tässä täysistunnossa tänäkin päivänä. Kuitenkin
haluaisin muutaman asian nostaa ehkä siihen, missä henkilökohtaisesti koen vielä hieman
semmoista epäselvyyttä sen suhteen, että seuraamusmaksu tulee nyt uutena elementtinä
siihen repertuaariin, millä pyritään hillitsemään ja varmistamaan kuluttajan asemaa mutta
myös ehkäisemään epätervettä kilpailua.

Meillä on seuraamusmaksujärjestelmiä tässä maassa, esimerkiksi lähetettyjen työnteki-
jöiden osalta, ja me olemme voineet nähdä, että seuraamusmaksu on toimimaton eikä itse
asiassa pysty turvaamaan sitä lähetetyn työntekijän asemaa riittävän hyvin, vaan toimijat,
jotka harjoittavat epätervettä kilpailua ja pitävät alisteisessa asemassa työntekijöitä tässä
maassa, toimivat edelleen hyvinkin ponnekkaasti välittämättä seuraamusmaksuista, koska
ne ovat kuitenkin niin matalia. Kysynkin ministeriltä, onko seuraamusmaksun suuruutta
3



Pöytäkirjan asiakohta PTK 54/2019 vp
nyt pohdittu niin, että se toimii myös ehkäisevänä pelotteena, niin että kansainvälisiin toi-
mijoihin päästään käsiksi. Seuraamusmaksu varmasti on järkevämpi kuin se, että lähdem-
me käymään vaikkapa kiinalaista yritystä kohtaan oikeudenkäyntiä ja peräämään sitä kaut-
ta mahdollisia rikkomuksia. Se on varmasti valtio- ja kuluttajaviranomaisen kannalta kal-
lis polku, joten ehkä siinä mielessä riittävä seuraamusmaksun suuruus olisi huomattavasti
tehokkaampi toimenpide. Varsinkin pienten toimijoiden osalta se olisi oikea toimenpide.

Onko ministeriössä lakia valmisteltaessa pohdittu sitä, kuinka tämän lain vaikutuksia
seurataan jatkossa? En halua arvostella Kilpailu- ja kuluttajavirastoa tai sen paremmin ku-
luttaja-asiamiestä, mutta kun me tiedämme esimerkiksi pikavippien osalta, kuinka paljon
sen suitsimiseksi on, toki, tehty edellisen hallituksen aikana ja niin että tässä eduskunnassa
kahdella edellisellä vaalikaudella on korkoihin puututtu, mutta edelleen viranomaisten toi-
mesta on tehty pikavippejä koskevia selvityksiä — tälläkin hetkellä on menossa selvityk-
siä, kuinka me voimme suitsia tätä kirousta, joka Suomessa on pikavippien olemassaolosta
— niin kuinka tämä laki mahdollistaa kilpailu- ja kuluttajaviranomaiselle, kuluttaja-asia-
miehelle ponnekkaamman tarttumismahdollisuuden, niin että näitä asioita tällä sektorilla,
mihinkä tämä ministerin nyt esittelemä laki liittyy, voidaan tehokkaammin vielä edistää?

Yrittäjien aseman parantaminen tässä ansaitsee kyllä vielä erinomaisen plussan, kuten
tuossa edustaja Meri omassa puheenvuorossaan toi esille. On oikein, että meillä yritykset
tässä maassa ovat tasavertaisessa kilpailuasetelmassa, ja se on yksi osa sitä, että kuluttajien
ja rehellisten yrittäjien asemaa voidaan edelleen parantaa.

14.16 Antero Laukkanen kd: Arvoisa herra puhemies! Internet tarjoaa lähes rajattoman
ostamisen maailman, mutta ei juuri minkäänlaista suojaa, vaan suoja on lähes yksinomaan
käyttäjän osaamisen varassa. Tämä esitys tuo nyt hyvin laajan lakien muuttamisen kirjon.
Esityksessä todetaan näin: ”Esityksessä ehdotetaan säädettäväksi laki kuluttajansuojavi-
ranomaisten eräistä toimivaltuuksista. Lisäksi muutettaisiin Kilpailu- ja kuluttajavirastos-
ta annettua lakia, oikeudenkäynnistä markkinaoikeudessa annettua lakia, Finanssivalvon-
nasta annettua lakia, sakon täytäntöönpanosta annettua lakia, tuomioistuinmaksulakia, ku-
luttajansuojalakia, asuntokauppalakia, saatavien perinnästä annettua lakia, maksupalvelu-
lakia, korkolakia, matkapalveluyhdistelmistä annettua lakia, palvelujen tarjoamisesta an-
nettua lakia, sähköisen viestinnän palveluista annettua lakia, liikenteen palveluista annet-
tua lakia sekä maksulaitoslakia.”

Ministeri Henriksson, esitys on varsin kattava ja tervetullut, ja esityksen perusajatus on
hyvä: kuluttajan turvan suojaaminen. Tässä esityksessä myös ehdotetaan seuraamusmak-
sua ikään kuin sellaisena tiedossa olevana uutena toimenpiteenä, jolla varmasti syntyy sel-
lainen henkinen pelote, että tekemisistä joutuu myös vastuuseen. Asetuksen tavoitteena on
ollut ottaa käyttöön moderneja, tehokkaita ja tuloksellisia kuluttajansuojayhteistyötä kos-
kevia mekanismeja, ja kun tämä nyt sitten valiokuntiin menee, niin toivotaan, että käsittely
on sillä tavalla huolellista, että tämä tavallaan on myös sisällöllisesti niin selkeä ja yksin-
kertainen, että kuluttaja voi ymmärtää, että hänen oikeutensa merkittävästi tässä nyt kas-
vavat. Usein on niin, että kun me lainsäätäjät sitten lopulta saamme sen lain valmiiksi, niin
se jää kuluttajalle aika etäiseksi. Mutta tässä tapauksessa perusviestin ja sitten myös niiden
soveltavien mekanismien pitäisi olla selkeät, että näissä asianomaisissa viranomaisissa ja
niissä, joita tämä koskee, olisi nyt selkeät ohjeet tämän käyttämiseen — tähän tulisi val-
mistautua.

Mutta vielä kerran kiitos tämän esityksen tuomisesta.
4



Pöytäkirjan asiakohta PTK 54/2019 vp
14.19 Arja Juvonen ps: Arvoisa herra puhemies! Tiedustelisin ministeriltä myös liittyen
näihin pikavippeihin ja erityisesti ryhmäkanteeseen.

Kuluttaja-asiamies Katri Väänänen tiedotti tällä viikolla, oliko eilen, että hän harkitsee
ryhmäkanteen nostamista kahden kohtuuttoman kalliin kulutusluoton takia. Nyt etsitään
sitten näitä tiettyjä luotonottajia, ja tämän ryhmäkanteen perusteluna ja mahdollisuutena on
se, että tulee ilmoittautua riittävä määrä kuluttajaryhmää elikkä ihmisiä, jotka ovat näitä
luottoja ottaneet. Ja sitten kuluttaja-asiamies myös kertoo, että tällaista vastaavaa ryhmä-
kannetta ei ole koskaan aikaisemmin ilmeisesti nostettu. Kysyisin teiltä, ministeri, ottaako
tämä esitys jollakin tapaa kantaa nyt näihin ryhmäkanteisiin ja helpottaisi tavallaan asioi-
den eteenpäinviemistä ja toki myös sitä, että tavalliset kuluttajat ja kansalaiset uskaltaisi-
vat myös kertoa, kun ovat kokeneet jotakin sellaista, että olisi syytä tehdä kannetta tai
nousta valittamaan — millä tavalla tämä lakiesitys tähän asiaan suhtautuu? Tämä on erit-
täin tärkeä asia. Kuluttaja-asiamies on kyllä kuluttajaa varten, ja välttämättä ihmiset eivät
aina tiedäkään, että sellainen henkilö on olemassa, ja yhteydenottoja kuitenkin olisi tarve
tehdä ja myös valituksia. — Kiitos.

14.20 Sheikki Laakso ps: Arvoisa herra puhemies! Kysyisin ministeriltä, millä tavalla
vaikka esimerkiksi kiinalaisen verkkokaupan toimiessa väärin pystytään tällainen seuraa-
musmaksu asettamaan ja millä tavallaan pystytään varmistamaan, että sitä seuraamusmak-
sua saadaan sitten myös perittyä.

14.21 Sari Essayah kd: Arvoisa puhemies! Silloin kun Suomi aikanaan liittyi EU:hun,
niin meillähän yksi isoja huolenaiheita oli se, miten kansallisen kuluttajansuojalainsäädän-
nön kanssa käy ja eihän vaan suomalaista kuluttajansuojaa olla heikentämässä. Siinä tilan-
teessa haluttiin erityisesti välttää sitä, että olisi tullut sentyyppistä EU:n laajuista maksimi-
sääntelyä, mikä olisi tavallaan dumpannut meidän hyvää kuluttajansuojatasoamme alas-
päin. No, nyt ollaan sitten onneksi siinä tilanteessa, että EU:n laajuisesti ollaan etsimässä
enemmänkin tällaista minimisääntelyä elikkä halutaan nostaa tiettyjä sääntelyn tasoja eri-
tyisesti siinä, mikä liittyy nettikauppaan ja on rajat ylittävää, ja se on tietysti aivan välttä-
mätöntä, että siinä löytyy myöskin yhteistä, rajat ylittävää sääntelyä. Siellä ollaan lähdetty
liikenteeseen ja tällä tavalla halutaan nostaa kuluttajansuojan tasoa varmasti monissa mais-
sa ja sitten myöskin nimenomaan näihin rajat ylittäviin tilanteisiin puuttua.

Täytyy sanoa, että tässä esityksessä on erittäin hyviä avauksia, mutta muutamien koh-
dalta täytyy miettiä sitä, pystytäänkö näillä ihan oikeasti tarttumaan näihin ongelmiin.
Tuossa edustaja Laakso nosti esimerkiksi nämä internetkaupat, jos ajatellaan, että voidaan-
ko kolmanteen valtioon ulottaa tätä valvontaa. Kun tiedetään, että tänä päivänä esimerkik-
si rikollisen aineiston levittäminen sellaiselta serveriltä, joka sijaitsee jossakin kolmannes-
sa maassa, saattaa olla äärimmäisen vaikeaa saada estetyksi, ja jos harhaanjohtavaa mark-
kinointia käytetään tai kenties huijataan täysin näillä tuotteilla, niin pystytäänkö tällaisissa
kaupallisissa tilanteissa ihan oikeasti näitä sivustoja sulkemaan? Tätä olisin ministeriltä
kysynyt.

Toinen asia nousi täällä myöskin esille, tämä pikavippien suitsiminen, eli pystytäänkö
nyt näillä lainsäädännön muutoksilla paremmin tähän asiaan puuttumaan? Meillä viime
keväänä taisi olla keskustelua siitä, että Suomeen olisi yritetty rantauttaa jopa sellaista mal-
lia — ja liekö onnistuttukin — jossa luottotietonsa menettäneen henkilön sukulaisia saatet-
taisiin ottaa vastuuseen näistä pikavipeistä, jos heidän allekirjoituksiaan olisi saatu näihin
5



Pöytäkirjan asiakohta PTK 54/2019 vp
papereihin tai niihin internetlomakkeisiin. Tämä vaikutti kyllä todella järkyttävältä, että jos
ihminen on jo muutenkin taloudellisessa kurimuksessa, niin myöskin hänen lähipiirinsä
sitten mahdollisesti joutuisi näihin ongelmiin.

Tässä todellakin on hyvää se, että on myöskin mahdollisuus viedä markkinaoikeuteen
näitä asioita kotimaisista tarpeista lähtien — tämä on parannus kotimaiseen kuluttajansuo-
jaan, lähtenyt kansallisesta tarpeesta — ja myöskin sitten nämä seuraamusmaksujen mää-
räämiset.

Mutta näihin pariin kysymykseen toivoisin ministeriltä vastausta.

Puhemies Matti Vanhanen: Ministeri saa puheenvuoron kahden seuraavan puheenvuo-
ron jälkeen.

14.24 Anne Kalmari kesk: Arvoisa herra puhemies! On hienoa, että tämä hallitus jälleen
kerran on pienen ihmisen ja rehellisen yrittäjän asialla. Ei ole helppoa suitsia petoksia, sik-
si että ne siirtyvät entistä enemmän nettiin. Ja kuten edustaja Essayah tuossa edellä nosti esi
sen, että moni toiminta tapahtuu ulkomailta käsin, ja luulen, että tässäkään tapauksessa ei-
vät oikein kynnet sinne puolelle pidä. On siksi tärkeää, että kansainvälisillä foorumeilla, ai-
van kuten olemme toimineetkin, sekä groomingiin että tällaiseen epärehelliseen yrittämi-
seen koetetaan saada sopimusta, niin ettei esimerkiksi peliyrittämistä Maltalta jatkossa teh-
dä suomalaisin voimin, kuten on nykypäivänä tehty.

Mutta varsinainen kysymykseni oikeastaan liittyy meillä maa- ja metsätalousvaliokun-
nassa oleviin elintarvikelainsäädännön muutoksiin, jotka myös liittyvät elintarvikepuolen
petoksiin. Ovatko ne kytkennässä tähän lainsäädäntöön, kuluttajansuojaan? Onko näitä
asioita koordinoitu? 

Siellä on asioita, jotka ovat meillä nyt jo käsittelyssä, mutta elintarvikelainsäädännön
kokonaisuudistus tulee myöhemmin. Elintarvikepetokset ovat maailmalla todella suurimit-
takaavaisia, ja meillekin kasvinsuojeluainejäämiä virtaa osin tämän kautta, ja alkuperämer-
kinnät on joskus tietoisesti hämärrytetty tai yksinkertaistettu. Esimerkiksi torilta jää kiinni
joka vuosi iso määrä mansikanmyyjiä, jotka myyvät kotimaisena ulkomaista mansikkaa.
Tämän tyyppiset asiat, jotka osin eivät ole niin vakavia yksittäisen ihmisen kannalta mutta
jotka suuren kokonaisuuden kannalta ovat todella merkittäviä ja polkevat sitä tavallista
yrittäjää. Edustaja Laukkanen tuossa luetteli ison määrän, mutta elintarvikelainsäädännön
kytkentää ei tässä kohtaa ollut. Miten se hoidetaan?

14.26 Sandra Bergqvist r: Värderade talman, arvoisa puhemies! Det är bra att vi får en
uppdaterad lagstiftning som tar fasta på problem som uppstår just precis i dag. Jag har ändå
tre frågor till ministern.

Hallituksen esityksessä ehdotetaan, että seuraamusmaksun suuruus olisi enintään 4 pro-
senttia yrityksen liikevaihdosta. Kysyisin ministeriltä: Minkälaiseksi arvioitte käytännön
muodostuvan? Kuinka usein arvioitte, että markkinaoikeus määräisi 4 prosentin seuraa-
musmaksun?

Toiseksi: Hallituksen esityksessä painotetaan, että tällä hetkellä kuluttaja-asiamies voi
hakea tietyn toiminnan nimenomaista kieltoa ja vaatia uhkasakkoa. Onko niin, että selvästi
laitonta toimintaa harjoittavalle yritykselle ei siis tällä hetkellä ole mitään muita sanktioita
kuin toiminnan kieltäminen, mikä sekin on pitkä prosessi?
6



Pöytäkirjan asiakohta PTK 54/2019 vp
Kolmanneksi: Elinkeinoelämä on paikoin suhtautunut kriittisesti tähän esitykseen. Eri-
tyisesti on sanottu, että yritysten pitäisi nyt erityisesti varautua tähän seuraamusmaksuun,
mistä tulisi valtavan kallista. Siksi pyytäisin vielä ministeriä selventämään, muutetaanko
tässä yhteydessä myös yrityksiin kohdistuvia velvoitteita, vai onko niin, että jo olemassa
olevat säännökset pysyvät ennallaan ja ainoastaan niiden valvontaa tehostetaan. — Kiitos.

14.28 Oikeusministeri Anna-Maja Henriksson: Arvoisa puhemies! Arvoisat kansan-
edustajat! Kiitos oikein hyvistä ja relevanteista kysymyksistä. Aloitan ehkä siitä, mihin
edustaja Bergqvist lopetti. On varsin selvää, että tällä uudistuksella ei kajota nyt itse kulut-
tajansuojalainsäädäntöön. Se sama kuluttajansuojalainsäädäntö on edelleen, mikä siis kos-
kettaa meidän yrityksiä. Nyt puututaan siihen, mitkä ovat ne työkalut, joita kuluttajaviran-
omaisilla on käytettävissä. Ja siinä tulee nyt parannusta niin, että kuluttajien asemaa paran-
netaan, ja tämähän tarkoittaa sitä, että tästäkin hyötyvät rehelliset yrittäjät, ja niitähän meil-
lä on Suomessa paljon.

Yritän käydä myös näitä kysymyksiä yksityiskohtaisemmin, tässä nyt läpi. Edustaja
Meri kysyi tästä valeostoksesta: Sehän on uusi tapa nyt tämän uuden lain myötä myös ku-
luttaja-asiamiehelle toimia silloin, kun hän pelkää tai on odotettavissa, että jossain yrityk-
sessä tapahtuu jotain, mitä siellä ei pitäisi saada tapahtua, ja silloin tämmöistä valeostosta
voi harjoittaa. Lähden siitä, että tätä varten on budjetoitu määrärahaa myös kuluttajaviran-
omaisten omassa budjetissa. Varmasti tämä on asia, jota teidän kannattaa myös lakivalio-
kunnassa käydä sitten tarkemmin läpi. Mutta kyllähän myös tämä laki lähtee siitä, että toi-
mivaltainen viranomainen ei voi koeostoja tehdessään millään lailla esimerkiksi yllyttää
elinkeinonharjoittajaa lainvastaiseen tekoon, ja näin ollen tässä laissa ei tarkoituksena ole
se, että elinkeinonharjoittaja olisi maksajana, jos tällaista valeostosta tehdään. Ja jos hän
toimii rehellisesti, niin kyllä hänen pitää saada maksunsa myös siitä tavarasta, siitä minä
lähden.

Sitten, edustaja Myllykoski, tämän seuraamusmaksun suuruus, ja sen ennaltaehkäisevä
vaikutus: Olemme lähteneet siitä, että tällä maksulla on myös ennaltaehkäisevä vaikutus.
Ja tämä seuraamusmaksun suuruus, tämä myös edustaja Bergqvistille vastauksena, perus-
tuisi kokonaisarviointiin, ja sitä määrättäessä tulee ottaa huomioon muun muassa rikko-
muksen laajuus ja vakavuus. Elikkä sehän ei lähde siitä, että aina, jos tapahtuu joku rikko-
mus, niin se maksun suuruus on 4 prosenttia liikevaihdosta, vaan ensin neuvotellaan, ja sit-
ten vasta, jos ei neuvottelussa päästä eteenpäin, niin silloin kuluttaja-asiamiehellä on tämä
mahdollisuus, mutta 4 prosenttia liikevaihdosta on kuitenkin niin iso summa, että harva
yrittäjä haluaa maksaa sellaisen summan. Omnibus-direktiivi, joka on myös tulossa tässä
tulevina kuukausina päätökseen Euroopan ministerineuvostossa, tulee edellyttämään vä-
hintään tämän suuruista seuraamusmaksun enimmäismäärää, ja sen takia se on tässäkin se
4 prosenttia korkeintaan. 

Sitten totta kai on niin, että tätä tullaan seuraamaan. Ja nyt kun annetaan kuluttaja-asia-
miehelle ja viranomaisille useampi työkalu, niin kyllä, on tarkoitus, että se myös vaikuttaa
niin, että kuluttajansuoja tästä vahvistuu.

Sitten oli kyse tästä ryhmäkanteesta, edustaja Juvonen kysyi siitä. Tässä esityksessä ei
oteta kantaa ryhmäkanteeseen. Meillähän on jo ryhmäkanne olemassa, ja mitä tulee nyt tä-
hän Helsingin Sanomissa julkaistuun juttuun, niin en tietenkään voi kommentoida yksit-
täistä asiaa, mutta yleisellä tasolla voin todeta, että kuluttaja-asiamiehellä on ryhmäkanne-
lain mukaan mahdollisuus panna kantajana vireille ryhmäkanne ja käyttää siinä asianosai-
7



Pöytäkirjan asiakohta PTK 54/2019 vp
sena puhevaltaa. Elikkä semmoinen mahdollisuus on. Meillä toki ei ole ollut sellaista tilan-
netta aikaisemmin tässä maassa, ja sen takia näitä tuomioita ei ole.

Sitten näistä kiinalaisista yrityksistä. Tässähän lähdetään siitä, että nettisivuihin ja verk-
kotunnuksiin liittyvien toimenpiteiden kynnys on korkea. Nettisivustot voitaisiin poistaa
lähinnä, jos olisi kyseessä petoksellista toimintaa. Silloin pitää tietysti käydä läpi, millä ta-
valla se kiinalainen yritys markkinoi itsensä Suomeen. Jos se tekee sen suomen kielellä,
yrittää täällä myydä tavaraa suomalaisille, niin silloin se markkinointi kohdistuu tähän, ja
silloin tämä antaa mahdollisuuksia myös puuttua siihen. Mutta tämä on aika kompleksinen
juttu, ja tässä myös on kyse siitä, miten tehdään muissa maissa, ja juuri sen takia näissä ta-
pauksissa on myös yhteistyö EU:n sisällä tärkeä. Elikkä aina arvioidaan tapauskohtaisesti,
mikä on kussakin tilanteessa paras tekninen tapa puuttua, mutta jos suoraan yritetään myy-
dä täällä suomen kielellä tavaraa, niin kuluttajansuojalaki suojelee kyllä myös sellaisia
loukkauksia vastaan. — Kiitos.

14.34 Jari Myllykoski vas: Arvoisa herra puhemies! Neljän prosentin niin sanotusta seu-
raamusmaksusta olisin vielä halunnut kysyä. Oletettavaa on, että me emme pysty ehkäise-
mään sitä, että on niin sanottuja tuotteen valmistajaemäyrityksiä, jotka sitten pilkkovat eh-
käpä tuotekohtaisesti sitä markkinointia, jolloin näitten pienten ketjussa olevien yritysten
liikevaihto on aika pientä siihen nähden, mitä on sitten tämä iso kokonaisuus siellä taustal-
la. Saammeko joitakin välineitä siihen, vai olisiko pitänyt pohtia vielä sitä, että määrätään
suoranainen toimintakielto välittömästi, kunnes neuvottelut ollaan saatu käytyä? Eli toi-
minta keskeytettäisiin ja neuvoteltaisiin sitten, kuinka pitää edetä, sillä voihan olla ja var-
masti niin on usein, että siellä on ymmärtämättömyydestä ja tietämättömyydestä kysymys,
jolloin sitten toimintaa voidaan oikaista.

Edustaja Essayahin kysymykseen, jonka hän esitti: Ministeri ei siihen vielä kerinnyt ot-
taa kantaa näitten pikavippien osalta. Jos oikein ymmärsin, niin markkinoille tuotiin tuote,
joka mahdollisti sen, että maksuhäiriömerkinnällä varustettu kuluttaja saa pikavipin mer-
kinnästä huolimatta, kun se yritys, joka myöntää sen pikavipin, ottaa taloudellisen vas-
tuun. Olisin vähän kysynyt, että ei kai tällaista nyt ole rantautunut, että lähdetään hake-
maan niin sanotusti lähisukulaisilta niitä pikavippisaatavia, koska sehän silloin tarkoittaa,
että hän on tavalla taikka toisella takaamassa sitä pikavippiä. Eli jos tähän vyyhtiin saisi
jonkinnäköisen selvityksen ministeriltä.

14.36 Mika Niikko ps: Arvoisa puhemies! Hallituksen esitys on varmasti hyvin tervetul-
lut niille monille pikavippejä ottaneille henkilöille, jotka alkavat nähdä toivoa siinä, että
kun heitä on ensin kiskottu vuosia, he voivat saada oikeutta sitä kautta, että yritykset alka-
vat parantaa toimintatapojansa tällä uhalla, että seuraamusmaksu voi olla 4 prosenttia lii-
kevaihdosta sanktiota, jos toimii petollisella tavalla. Se ei tosin poista tätä ongelmaa vielä
pitkään aikaan, en usko siihen, vaan se tarkoittaa kuluttaja-asiamiehen kannalta ja myös
lainsäädännöllisesti useita muitakin toimia.

Kuten varmasti ministeri tietää, kuluttaja-asiamieshän on huomenna pitämässä tiedotus-
tilaisuuden siitä, että aikoo nostaa ryhmäkanteen ja kerää mukaan niitä henkilöitä, tuhansia
ihmisiä mielellään haluaa saada sinne ryhmäkanteen nostamiseen. Hänhän julkaisee saa-
mani tiedon mukaan, kun eilen kysyin asiaa häneltä, huomenna semmoisen nettilomak-
keen, jonne kaikki voivat ilmoittautua ja täyttää sen. Tämä koskee nimenomaan niitä ve-
8



Pöytäkirjan asiakohta PTK 54/2019 vp
lallisia, joilla on alle 5 000 euron luottovelka ja jotka kokevat, että se korko on ollut koh-
tuuton.

Tämä historiahan on jo niin pitkä, kun 2013 vasta saatiin — jotka täällä ovat istuneet,
niin muistavat — eduskunnassa laki säädettyä siitä, että yritykset voivat ottaa korkoa enin-
tään sen 50 prosenttia, jos luoton määrä on alle 2 000 euroa. Mutta välittömästi, kun laki oli
tuore, yritykset keksivät, että he rupesivat myöntämään yli 2 000 euron luottoja, jolloin ne
saivat edelleenkin periä niitä kymmenien ja jopa satojen prosenttien vuosikorkoja kulutta-
jilta.

Nythän syyskuussa 2019 tätä lakia on ymmärtääkseni jollakin tavalla muutettu siten,
että korko pudotettiin 20 prosenttiin jälleen näistä yli 2 000 euron luotoista. Mutta kysy-
mys on [Välihuuto] — alle 2 000 euron luotoista, korjaan — mutta kysymys on edelleen
se, että kun näitä korkoja pystytään kiertämään erilaisilla vippaskonsteilla, niin mitä halli-
tus aikoo tehdä, että yritykset ymmärtäisivät, että ei ole moraalisesti eikä millään tavalla
hyväksyttävää, että näitä ennestään velkaantuneita ihmisiä saadaan kurittaa näillä koroilla
ja periä kohtuuttomia kustannuksia heiltä vuosikausia?

Toinen asia on vielä se, miten nämä kuluttajat selviävät siitä, että kun he ensin maksa-
vat, lyhentävät niitä luottojaan, niin — olen ymmärtänyt näin — yritykset pystyvät sitten
korolle hakemaan myös koron päälle korkoa, kun ne perivät näitä kustannuksia. Miten tä-
hän pystytään puuttumaan?

Vielä viimeisenä, arvoisa puhemies, haluan sanoa näistä postimaksuista nettiyrityksille.
Elikkä nyt vaikka sieltä Kiinasta tai Suomesta tai mistä tahansa tulee tuote, joka ei vastaa
sitä, mitä yrittäjä on myynyt tai mitä asiakas on olettanut ostaneensa, niin hyvin monissa ta-
pauksissa se tuote jää palauttamatta sen takia, että kuluttaja ei halua maksaa postimaksua
palauttaakseen sitä tuotetta. Useat yritykset eivät anna mahdollisuutta, että sen tuotteen saa
palauttaa rahtivapaasti. Onko tässä mitään, mitä laki sanoo tähän asiaan: onko kuluttajalla
oikeus palauttaa tuote ilman, että hän itse sen ensin maksaa — tai ylipäätänsä saada takai-
sin [Puhemies koputtaa] — siitä palautetusta tuotteesta maksetun postikulun, koska useas-
sa tapauksessa se voi olla kymmeniä euroja, kun se menee ulkomaille saakka?

14.39 Sheikki Laakso ps: Arvoisa puhemies! Tässä koko jutussa vähän aavistuksen tun-
tuu jotain sellaista ongelmallista minun mielestäni, koska nyt jos esimerkiksi perustetaan
joku yritys, minkä ajatuksena on vain se, että se toimii huijaten, niin mehän nyt kaikki tie-
dämme, että tänä päivänä netissä tieto menee niin nopeasti, että ennen kuin täällä missään
viranomaiset pystyvät asiaan reagoimaan, niin se kauppa on jo tyrehtynyt sen takia, että
asiakkaat sen tietävät. Nyt sitten taas vastapuoleisesti jos näitä seuraamusmaksuja ja tä-
mäntyyppisiä juttuja tehdään vain niille yrityksille, mitkä pääsääntöisesti toimivat oikein,
niin silloinhan käytännöllisesti katsoen ne suurimmat syyt ovat yleensä siinä, että on ym-
märretty väärin tai jotain muuta vastaavaa, ja silloin näitä seuraamusmaksuja ei ole oikein
relevanttia edes luodakaan. 

Puhumattakaan nyt tietenkään sitten tässä tilanteessa siitä jutusta, niin kuin ministeri äs-
ken itsekin sanoi kierrellen ja kaarrellen sen, minkä rivien välistä sai luettua, että kiinalai-
sia ei saada millään tavalla mukaan näihin seuraamusmaksuihin. Vaikka ajatus on hyvä,
kun ajatellaan, että rehelliset yritykset pääsisivät hyötymään tästä asiasta, niin voiko tässä
nyt loppupeleissä olla kuitenkin vähän se ongelma, kun me näitä vaatimuksia lisäämme,
että se käytännöllisesti katsoen vaikeuttaa näitten hyvin toimivien yritysten toimintaa ja
9



Pöytäkirjan asiakohta PTK 54/2019 vp
niitten riskejä näihin seuraamusmaksuihin, koska näitä ei sitten kuitenkaan sieltä kolman-
sien maitten yrityksiltä saada perittyä?

Puhemies Matti Vanhanen: Myönnän puheenvuoron ministeri Henrikssonille, ja sen jäl-
keen aiemmin sovitulla tavalla tämä keskustelu keskeytetään ja sitä jatketaan päiväjärjes-
tyksen muiden asioiden käsittelyn lopuksi.

14.42 Oikeusministeri Anna-Maja Henriksson: Arvoisa puhemies! Mitä tulee näihin
pikavippeihin nyt, niin tilannehan on se, että on tullut tämä 20 prosentin korkokatto, joka
on astunut voimaan tänä syksynä, ja sitä nyt seurataan, miten se tulee toimimaan käytän-
nössä. Ja yksi hyvä asia, joka myös on tapahtumassa ja joka on myös tämän uuden halli-
tuksen ohjelmassa, on se, että pikaluottoyritysten valvonta tullaan siirtämään myös Finans-
sivalvonnan alaiseksi. Odotan itse, että se tehostaa tätä valvontaa kaikilta osin ja olisi hyö-
dyksi koko tälle kentälle, että se toimisi paremmin kuin tänä päivänä, totta kai niin, että kai-
kin tavoin meidän pitää välttää sitä, että ihmiset ylivelkaantuvat ja että ihmisiä viedään har-
haan. Sen takia hallitus myös on linjannut sen, että mikäli edelleen havaitaan puutteita täs-
sä sääntelyssä, niin ryhdytään toimenpiteisiin sääntelyn tehostamiseksi ja
kuluttajaluottojen markkinoinnin sääntelyn tiukentamiseksi, eli sekin on vielä siinä työka-
lupakissa, jos sitä tarvitaan.

Sitten, mitä tulee tähän kysymykseen, minkä muun muassa edustaja Laakso ja joku muu
esittivät, että miten tässä yritysten käy: Tilannehan on se, että ne yritykset, jotka toimivat
lainsäädännön mukaisesti, hyötyvät tästä laista. Kuluttajat hyötyvät tästä. Tämähän vah-
vistaa kuluttajansuojaa koko EU:ssa, ja se on hyvä asia. Ja kuinka moni suomalainen tänä
päivänä, kun ostaa tavaraa netistä, ostaa sen suomalaiselta yritykseltä? Kuinka moni ostaa
sen joltakin yritykseltä, jolla on toimipaikka Euroopassa tai lähimaissa? Uskon, että ne
ovat aika suuria ne määrät meistä, jotka kuitenkin ostavat sen täältä eurooppalaiselta lähi-
piiriltä. Tietenkin on myös niin, että kuluttajan itse pitää olla valveilla siinä, kun tekee os-
toksia netissä, ja miettiä, onko tämä turvallista ja onko tämä yritys semmoinen toimija, jo-
honka voi luottaa, ja niin edelleen. Mutta tämä lainsäädäntöhän vahvistaa kuluttajan ase-
maa. Tämän lainsäädännön tarkoitus on vahvistaa juuri kuluttajan tilannetta tänä päivänä
mutta myös hyödyttää rehellisiä yrityksiä. Kaikki ne yritykset, jotka toimivat pelisääntö-
jen mukaisesti, hyötyvät myös tästä, ja siitä olen aivan varma.

Sitten tässä muun muassa edustaja Kalmari kysyi tästä elintarvikelainsäädännöstä. Mi-
nulla ei ole tarkkaa tietoa siitä, mutta jos yrität myydä muunmaalaisia mansikoita suoma-
laisina, niin se nyt ei varmasti ole semmoinen tapaus, jossa heti tulee joku maksu, mutta ai-
nakin se keskustelu kuluttaja-asiamiehen ja tämän yrittäjän välillä ja neuvottelu siitä, että
näin ei saisi toimia, aktualisoituu kyllä myös tämän lainsäädännön puitteissa. Mutta mitä
muuten tulee siihen, että yritetään myydä elintarviketta jonakin muuna elintarvikkeena,
niin siitä en tiedä, millä tavalla se keskustelu on ollut mukana tässä hankkeessa.

Ylipäänsä on tärkeätä se, että Euroopan unionissa nyt halutaan vahvistaa kuluttajien ase-
maa, ja se on syy myös siihen, että tämä asetus on nyt ajankohtainen, ja tämä on esimerkki
siitä, minkälaista hyötyä meillä suomalaisilla on siitä, että olemme EU-jäsenmaa. Tämä on
myös konkreettinen esimerkki siitä, että Euroopasta ja EU:sta tulee myös hyvää lainsää-
däntöä.

Elikkä kaiken kaikkiaan, arvoisa puhemies, tässä kuluttajan asema paranee, rehellisten
yrittäjien asema paranee, ja tämä on kaiken kaikkiaan hyvä uudistus, jota hallitus nyt on
10



Pöytäkirjan asiakohta PTK 54/2019 vp
lähtenyt ajamaan ja jossa myös on tärkeätä, että tietysti lakivaliokunnassa kuullaan asian-
tuntijoita ja paneudutaan näihin yksityiskohtiin. — Kiitos.

Keskustelu päättyi.

Asia lähetettiin talousvaliokuntaan, jolle perustuslakivaliokunnan ja lakivaliokunnan on
annettava lausunto.
11


	2
	14.01
	14.05
	14.08
	14.12
	14.16
	14.19
	14.20
	14.21
	14.24
	14.26
	14.28
	14.34
	14.36
	14.39
	14.42


