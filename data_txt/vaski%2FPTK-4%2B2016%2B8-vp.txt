















































DEM248.tmpSave.xml


Pöytäkirjan asiakohta PTK 4/2016 vp
Pöytäkirjan asiakohta 

PTK 4/2016 vp

Täysistunto

Tiistai 9.2.2016 klo 14.01—19.29

8. Hallituksen esitys eduskunnalle laeiksi vuosilomalain, merimiesten vuosilomalain ja sai-
rausvakuutuslain muuttamisesta

Hallituksen esitys HE 145/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan, jolle perustuslakivaliokunnan on annettava lausunto.

Keskustelu

17.28 Oikeus-  ja  työministeri  Jari  Lindström  (esittelypuheenvuoro): Arvoisa puhe-
mies! Käsittääkseni tämän kyseessä olevan hallituksen esityksen käsittely on jo aloitettu
valiokunnassa eli TyVissä — ja oliko PeVissä.

Tässä esityksessä ehdotetaan muutettavaksi merimiesten vuosilomalakia ja sairausva-
kuutuslakia hallitusohjelman kirjausten mukaisesti. Vuosilomalain työssäolon veroista ai-
kaa ja merimiesten vuosilomalain työssäolopäivien veroisia päiviä koskevia säännöksiä
ehdotetaan muutettavaksi siten, että äitiys-, isyys- ja vanhempainvapaalta vuosilomaa ker-
tyisi enintään kuuden kuukauden ajalta. Sairausvakuutuslain säännöstä työnantajien oikeu-
desta vuosilomakustannuskorvauksiin ehdotetaan muutettavaksi siten, että oikeus korva-
uksiin olisi vain lakisääteisen vuosiloman ajalta.

Lisäksi vuosilomalakia ehdotetaan muutettavaksi siten, että työntekijän, virkamiehen tai
viranhaltijan tullessa sairauden tai tapaturman vuoksi työkyvyttömäksi vuosilomansa aika-
na kuusi ensimmäistä työkyvyttömyyspäivää olisi omavastuupäiviä, jotka eivät oikeuttaisi
lomapäivien siirtoon. Työntekijälle, virkamiehelle tai viranhaltijalle, joka on lomanmää-
räytymisvuoden aikana ansainnut vähintään neljän viikon vuosiloman, turvattaisiin oma-
vastuupäiväsääntelystä huolimatta kuitenkin aina oikeus vähintään neljän viikon vuotui-
seen vuosilomaan.

Näitten lakien on tarkoitus tulla voimaan 1. huhtikuuta 2016.

17.30 Li Andersson vas: Arvoisa puhemies! Viime vuonna Suomessa syntyi 55 040 las-
ta. Tätä vähemmän lapsia syntyi viimeksi 1860-luvun nälkävuosina. Syyt syntyvyyden las-
kuun ovat varmaan moninaiset: perhekoko on vuosien saatossa pienentynyt, kaikki eivät
halua hankkia lapsia, ja monissa perheissä lasten hankkiminen lykätään työuran takia myö-
häisempään vaiheeseen. Perheiden tilanteeseen heijastuvat kuitenkin myös heikot tulevai-
suusnäkymät ja työelämän epävarmistuminen. Epävarmuus omasta toimeentulosta ja työl-
lisyystilanteesta vaikuttaa monen ihmisen halukkuuteen perustaa perhe. Naisten työmark-
kina-aseman vahvistaminen, työelämän tasa-arvon parantaminen ja perhevapaajärjestel-
 Tarkistettu
4.0



Pöytäkirjan asiakohta PTK 4/2016 vp
män uudistaminen ovat siksi tärkeitä päämääriä niin sukupuolten välisen tasa-arvon edis-
tämiseksi kuin perhepolitiikan saralla.

Tämä hallitus valitettavasti näyttäisi nyt tekevän päinvastoin. Monet hallituksen työ-
markkinapoliittisista esityksistä tulevat entuudestaan lisäämään naisten työmarkkina-ase-
man epävarmuutta ja kasvattamaan sukupuolten välistä palkkakuilua. Mikäli pakkolait to-
teutuvat, iskevät nämä erityisen kovaa julkisella sektorilla töissä oleviin naisiin. Naiset
ovat miehiä useammin töissä määräaikaisissa työsuhteissa, joten he kärsivät myös määrä-
aikaisten työntekijöiden aseman heikentämisestä.

Tämän lisäksi hallitus on nyt tämän lakiesityksen myötä lyhentämässä vuosilomien ker-
tymistä äitiys-, isyys- ja vanhempainvapailta. Koska naiset tällä hetkellä käyttävät yli 90
prosenttia vanhempainvapaista, tulee tämä esitys leikkaamaan nimenomaan naisten ja äi-
tien etuja. Tässä hallituksen esityksessä todetaan, että tällä hetkellä voimassa oleva sään-
tely, joka takaa vapaalla olevalle työntekijälle vuosiloman kertymisen ja toisaalta myös
työnantajalle korvaukset tästä koituvista kustannuksista, on toiminut tavoitteidensa mukai-
sesti. Tästä huolimatta hallitus on nyt esittämässä tämän järjestelmän muuttamista ainoana
tavoitteenaan säästöjen aikaansaaminen. Jatkossa vuosilomaa kerryttävää aikaa äitiys-,
isyys- ja vanhempainvapaalta rajoitetaan kuuteen kuukauteen molempien vanhempien
osalta. Tähän asti naisten äitiys- ja vanhempainvapaan ajalta on keskimäärin kertynyt lo-
maa kymmeneltä kuukaudelta. Ehdotettu muutos perhevapaalta kertyviin työssäolopäiviin
lyhentäisi keskimääräistä äitien perhevapaa-ajalta karttuvan vuosiloman pituutta hieman
vajaat 40 prosenttia.

Arvoisa puhemies! Mitä tästä muutoksesta sitten seuraa? Siitä seuraa se, että perheva-
paalla olleiden naisten vuosiloma lyhenee ja että sukupuolten välinen palkkakuilu uhkaa
kasvaa. Se tarkoittaa myös sitä, että kuntatyönantajat asetetaan epäedullisempaan asemaan
yksityisen sektorin työnantajiin nähden. Julkisella sektorilla vuosiloman kertymisestä on
säädetty työ- ja virkaehtosopimuksissa. Nämä eivät lain muutoksen myötä muutu, mutta
korvauksia työnantajalle maksetaan jatkossa vain lakisääteisen kuuden kuukauden maksi-
min mukaan. Tästä syystä on hyvin mahdollista, että myös säästövaikutukset koko julkis-
taloudelle jäävät pieniksi.

Kaikista oudointa on, että hallituksen mukaan tällä lakimuutoksella edistettäisiin perhe-
vapaiden tasaisempaa jakautumista ja miesten hoitovapaalle jäämistä. Tämän argumentin
logiikka on ilmeisesti se, että kun naisten vuosiloman kertymistä rajataan puoleen vuoteen,
kannustaisi se miehiä käyttämään oman puolen vuoden osuutensa perhevapaista, jotta per-
heen yhteenlaskettu vuosilomakertymä pysyisi mahdollisimman muuttumattomana. Tämä
osoittaa hyvin vähäistä ymmärrystä Suomen nykyisen perhevapaajärjestelmän ongelmis-
ta, joista yksi on perhevapaiden kesto. Perhevapaiden keston pysyessä samana ei ole toden-
näköistä, että isät yhtäkkiä jäisivät nykyistä useammin perhevapaille vain vuosiloman kar-
tuttamisen takia. Pidentämällä isyysvapaata eli sitä aikaa, jolloin isät voivat jäädä ansiosi-
donnaisen rahan turvin kotiin hoitamaan lasta, parannettaisiin merkittävästi isien mahdol-
lisuuksia jäädä kotiin hoitamaan lapsiaan. Vasemmistoliitto kannattaa siirtymistä malliin,
jossa molemmilla vanhemmilla olisi käytössä puolen vuoden jakso sekä perheellä yksi
puolen vuoden jakso, jonka käytöstä se voisi vapaasti päättää.

Lopuksi, arvoisa puhemies: Perhevapaiden tasaisempi käyttö on yksi tärkeimmistä kei-
noista edistää naisten työmarkkina-asemaa ja sukupuolten tasa-arvoa Suomessa. Valitetta-
vasti tämä hallitus vaikuttaa tasa-arvopolitiikan saralla vain tyytyvän hallitusohjelman to-
teamukseen siitä, että naiset ja miehet ovat tasa-arvoisia.
2



Pöytäkirjan asiakohta PTK 4/2016 vp
17.35 Satu Taavitsainen sd: Arvoisa puhemies! Hallituksen esitys vuosilomalain ja sai-
rausvakuutuslain muuttamiseksi ei ole hyvä ja reilu. Vaikutus naisten ja miesten tasa-ar-
voon on negatiivinen. Nykyään kaikki perhevapaat kerryttävät vuosilomaa. Nyt lakia muu-
tetaan siten, että äitiys-, isyys- ja vanhempainvapaalta vuosilomaa kertyisi enintään kuu-
den kuukauden ajalta. Pienten lasten vanhemmilta lomien leikkaaminen 40 prosentilla on
aivan kohtuutonta, lapsiperheiden tiedetään olevan jo ennestään kovilla. Esitys perheva-
paalla kertyvien lomapäivien rajoittamisesta toteutettaisiin naisten etuja heikentämällä,
minkä lisäksi palkkaeriarvoisuus lisääntyisi sukupuolten välillä. Palkkaeriarvoisuuden
kasvattaminen on perustuslain tasa-arvopäämäärien vastaista. Myös Euroopan sosiaalisen
peruskirjan 20 artikla kieltää sukupuoleen perustuvan syrjinnän. Esitys kohdistuisi eriar-
voistavasti myös yksinhuoltajaperheisiin.

Mielestäni Suomea ei saada kuntoon heikentämällä lapsiperheiden voimavaroja. Lapsi-
perheitä on arvostettava ja tuettava. Vain sillä tavalla saamme Suomessa syntyvyydenkin
nousemaan.

Ihmettelen myös vasta vuonna 2013 voimaan tulleen lain muuttamista siitä, että jos
työntekijä sairastuu vuosilomansa aikana, on hänellä oikeus siirtää lomapäivät myöhem-
mäksi. Laista ei ole vielä ehditty tekemään edes vaikutusarviointia, eikä ole olemassa näyt-
töä siitä, että laki olisi aiheuttanut merkittävää ja olennaista rasitusta työnantajille. Ei ole
myöskään näyttöä väärinkäytöksistä. Omavastuun muuttaminen kuuteen päivään lisää yri-
tyksissä myös hallinnollisia kustannuksia. Tämän esityksen ei pitäisi olla täällä nyt vaan
työmarkkinajärjestöjen neuvottelupöydässä. Luottamuksen aikaansaamiseksi pitäisi kaik-
kien työelämään liittyvien asioiden olla yhdessä korissa osapuolten neuvoteltavissa. Näin
edistettäisiin sovun löytämistä.

17.38 Antti Kurvinen kesk (vastauspuheenvuoro): Arvoisa herra puhemies! Täällä va-
semmisto-oppositio käy aika voimakkaasti tämän esityksen kimppuun, ja haluan nyt jon-
kun näkökohdan ottaa esille. Varmasti hallitus—oppositio-rajat ja eduskuntaryhmärajat
ylittää tämä huoli lapsiperheitten köyhyydestä ja ongelmista ja myös huoli syntyvyyden ti-
lanteesta. Kyllähän se on tietynlainen indikaattori siitä, minkälaisia tunnelmia nuorilla ja
nuorilla aikuisilla tällä hetkellä on.

Haluan kuitenkin ottaa esille monia hyviä asioita, mitä hallitus on tehnyt perheitten
eteen ja tekee perheitten eteen. Viime vaalikaudella, kun sekä sosialidemokraatit että va-
semmistoliitto olivat hallitusvastuussa, ei ryhdytty konkreettisiin toimiin lapsiperheitten
ongelmien juurille, siihen pahoinvointiin, epävarmuuteen, elämänhallintaan. Nyt hallituk-
sen yksi kärkihankkeista on perheiden palvelut ja perheiden auttaminen, ja se on selkeästi
vastuutettu valtioneuvostossa tietylle ministerille.

Nyt täällä on otettu esille myös tämä kilpailukykypaketti, jonka hallitus luonnosteli — ja
jota toivon mukaan ei tarvitse laittaa (Puhemies koputtaa) käyntiin. Siellähän on sellainen
tekijä, että ensimmäisen kerran työnantaja, jolla on nainen perhevapailla, saa siitä korvauk-
sen.

17.40 Li Andersson vas (vastauspuheenvuoro): Arvoisa puhemies! Täällä edustaja Kur-
vinen puhui pahoinvoivista perheistä, ja on erittäin hyvä, että hallitus on tarttumassa toi-
miin näiden perheiden aseman parantamiseksi. Mutta on kuitenkin syytä pitää mielessä,
kun arvioidaan hallituksen perhepolitiikkaa kokonaisuudessaan, että tässä ollaan tekemäs-
sä erittäin paljon heikennyksiä, jotka kohdistuvat kaikkiin suomalaisiin lapsiperheisiin.
3



Pöytäkirjan asiakohta PTK 4/2016 vp
Tämä esitetty muutos, mitä tulee vuosiloman karttumiseen, on yksi, päivähoitomaksujen
nostaminen on toinen, päivähoidon laadun heikentäminen on kolmas, iltapäivä- ja aamu-
päivätoiminnan maksujen korottaminen on neljäs, lapsilisien indeksisidonnaisuuden pois-
taminen on viides, ja näiden lisäksi vielä tulevat nämä työmarkkinaratkaisut. Kyllä minun
mielestäni hallituksella on aika paljon näytettävää vielä, jos aidosti ollaan sitoutuneita sii-
hen, että halutaan kaikkien suomalaisten lapsiperheiden asemaa parantaa.

Ensimmäinen varapuhemies Mauri Pekkarinen: Viimeinen vastauspuheenvuoro, edus-
taja Taavitsainen.

17.41 Satu Taavitsainen sd (vastauspuheenvuoro): Arvoisa puhemies! Toivoisin, että,
edustaja Kurvinen, voisitte konkretisoida sen, mikä on se tämän hallituksen hyvä lapsiper-
hepolitiikka, sillä olette tainnut unohtaa myös sen, että se oli edellinen hallitus, joka lisäsi
tätä lapsiperheiden kotipalvelua, joka nyt sitten tämän hallituskauden aikana toteutuu, elik-
kä sekin hyvä päätös oli edellisen hallituksen aikaansaama.

17.41 Leena Meri ps: Arvoisa puhemies! Korjatkaa, ministeri Lindström, jos olen ym-
märtänyt väärin. Täällä on puhuttu nyt pakkolaeista, ja kun minä katson tätä lakiehdotuk-
sen 30 §:ää, niin näistähän saa sopia työehtosopimuksilla toisin ja työntekijän asemaa pa-
rantavilla tavoilla. Ainoa asia, mistä ei saa sopia toisin, on itse asiassa työnantajalle huono,
elikkä tässähän työnantaja ei tule saamaan kuin kuuden kuukauden ajalta sen korvauksen.
Sen haluan nyt tarkistuttaa tässä, koska minä olen ymmärtänyt, että tämä ei ole pakkolaki.
Täällä ovat nyt voimassa TESit ja VESit, joita noudatetaan, vaikka tämä laki tulisi voi-
maan — ettei anneta väärää kuvaa. Itse olen kyllä sitä mieltä, että kun tämähän on henki-
lökohtainen, tämä 6 ja 6 kuukautta, niin hyvinkin voi olla mahdollista, että se kannustaa
vanhempia jakamaan sitä. Minä en löydä tästä syrjivää elementtiä. Totta kai sen voi joku
löytää, jos näin haluaa, mutta minä en löydä. Mutta nyt minä haluan tähän keskusteluun sa-
noa, että unohdetaan tästä sana "pakkolaki", koska tämä ei ole pakkolaki.

17.42 Li Andersson vas: Arvoisa puhemies! En tiedä, kuinka tarkkaan edustaja Meri
kuunteli esimerkiksi minun käyttämääni puheenvuoroa, mutta viittasin pakkolakeihin sii-
nä yhteydessä, kun puhutaan siitä, miten hallituksen työmarkkinapolitiikka kokonaisuu-
dessaan vaikuttaa naisten asemaan, ja minä näen, että tämä esitys on yksi osa sitä. Tämä ei
suoranaisesti siihen kokonaisuuteen liity.

Sitten, mitä edustaja Meri sanoi näistä TESeistä, niin kuin minä itsekin totesin, esimer-
kiksi julkisella puolella tästä on tällä hetkellä säädetty TESeissä, mutta ongelma on se, että
näitä korvauksia työnantajille ei enää tulla maksamaan kuin tämän lakisääteisen maksimin
mukaan, mikä tarkoittaa sitä, että säästöjä tässä koituu yksityiselle sektorille, ei julkiselle.

17.43 Antti Kurvinen kesk: Herra puhemies! Tahdon vielä kommentoida tuota vähän ai-
kaisempaa keskustelua ja tätä lakihanketta. Mikä on paras tapa laittaa lapsiperheitten asiat
kuntoon? Kyllähän se paras tapa on se, että me saamme Suomen julkisen talouden terveel-
le tolalle, se, että me saamme Suomessa yritykset työllistämään, saamme työpaikkoja niil-
le nuorille isille ja äideille. Tämä on se tehtävä, mistä väännettiin keväällä 2015 eduskun-
tavaaleissa. Siinä väännössä nykyiset hallituspuolueet saivat kansalaisten luottamuksen.
Itse asiassa muun muassa sosialidemokraattinen puolue omalla ohjelmallaan ei ollut uskot-
4



Pöytäkirjan asiakohta PTK 4/2016 vp
tava tässä. Neljä vuotta oli mahdollisuus laittaa näitä asioita kuntoon. Nyt ollaan tässä ti-
lanteessa, että leikataan ja nipsitään ja napsitaan joka puolelta.

Ja haluan kommentoida edustaja Anderssonille, jota suuresti arvostan: Kun olette nyt
tällä hetkellä vasemmistoliiton puheenjohtajaehdokas ja merkittävä työväenliikkeen vai-
kuttaja, niin toivon, että omalta osaltanne autatte työmarkkinaosapuolia ja viestitätte, että
sopikaa, niin silloin ei tarvitse näitä kilpailukykypakettilakeja viedä eteenpäin. Toivon, et-
tä, arvoisa edustaja Andersson, vaikutatte tähän, että voidaan nämä työmarkkina-asiat hoi-
taa fiksusti (Puhemies koputtaa) sopimalla niin kuin aina ennenkin.

Ensimmäinen varapuhemies Mauri Pekkarinen: Ministeri Lindström paikalta, 1 mi-
nuutti.

17.44 Oikeus-  ja  työministeri  Jari  Lindströ (vastauspuheenvuoro): Kiitos, arvoisa
puhemies! — Vastaan suoraan kysymykseen. Eli edustaja Meri kysyi, vaikuttaako tämä
esitys työehtosopimusten sisältöön. Ei vaikuta millään lailla. Ylipäätään, sitten kun tässä
tavoitellaan niitä säästöjä — kuten sanoin, tämä on hallitusohjelmaan kirjattu — niitten
säästöjen suuruus riippuu täysin siitä, miten ne menevät näihin alakohtaisiin työehtosopi-
muksiin. Tämä isompi säästötavoite eli 150 miljoonaa on täysin riippuvainen siitä, miten
ne alakohtaiset työehtosopimukset tästä eteenpäin menevät.

Ensimmäinen varapuhemies Mauri Pekkarinen: Ja vielä edustaja Andersson.

17.45 Li Andersson vas: Arvoisa puhemies, kiitos! Haluan vielä vastata edustaja Kurvi-
selle, kun hän tässä suoraan minun suuntaani oman puheenvuoronsa suuntasi.

Kyllähän oppositio on koko ajan halunnut olla mukana edistämässä nimenomaan yhteis-
kuntasopimuksen syntyä, koska me näemme sen huomattavan paljon parempana vaihtoeh-
tona kuin tämän pakkolakikokonaisuuden, mitä hallitus on ajanut. Niissä esityksissä, mitä
me olemme tehneet, mitä me olemme hallituksenkin suuntaan yrittäneet viestiä, on se, että
kannattaisi nimenomaan jäädyttää se valmistelu niiden pakkolakien osalta tai vetää se ko-
konaisuus kokonaan takaisin, jolloin se myöskin antaa työmarkkinaosapuolille signaalin
siitä, että hallitus on tosissaan ja hallituskin haluaa tosissaan edistää yhteiskuntasopimuk-
sen syntyä.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan on an-
nettava lausunto.
5


