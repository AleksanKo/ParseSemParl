















































DEM149D.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

6. Hallituksen esitys eduskunnalle laiksi sosiaali- ja terveystietojen toissijaisesta käytöstä 
sekä eräiksi siihen liittyviksi laeiksi

Hallituksen esitys HE 159/2017 vp
Valiokunnan mietintö StVM 37/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.42 Pekka Puska kesk: Arvoisa rouva puhemies! Tämä on merkittävä tapahtuma.
Meillä on toisessa käsittelyssä laki, jota on hyvin kauan odotettu. Edellisessä käsittelyssä
puhuin jo asiasta, joten nyt tässä vain hyvin lyhyesti: kysymys on siitä, että meillä on erit-
täin arvokkaat terveys- ja sosiaalipuolen rekisteriaineistot, ja on tärkeää, että niitä kansal-
lisesti voitaisiin hyödyntää.

 On hyvin monenlaisia intressejä näitten hyödyntämiselle, ja se on osittain hidastanut tä-
män lain valmistelua ja myöskin käsittelyä täällä. Tätä aineistojen käsittelyä tarvitaan ter-
veysalan tutkimukseen, sosiaali- ja terveyspalvelujen ohjaukseen ja sitten erilaiseen inno-
vaatiokehittelyyn. Tätä valmistelua on todella monimutkaistanut se, että tässä on useampi
ministeriö myöskin mukana. Valiokuntahan käsitteli tätä puolitoista vuotta, ja on sanotta-
va, että tämän käsittelyn kuluessa tämä tavattomasti parani. 

Eräs hidastava kysymys on ollut se, että tässähän on kysymys ihmisten hyvin arkaluon-
toisista henkilötiedoista ja terveystiedoista, sosiaalitiedoista, ja sen vuoksi tämä tietotur-
vallisuus pitää ehdottomasti varmistaa. Tällä hetkellähän meillä tilanne on, ja se tulee
myöskin pysymään niin, että näitä rekisteriaineistoja on eri tahoilla: THL:ssä, Kelassa,
Väestörekisterikeskuksessa, Tilastokeskuksessa. Näin tulee pysymään. 

Mutta nykyongelma on ollut se, että tutkijat joutuvat pyytämään eri tahoilta näitä tietoja
ja sitten yhdistelemään ja käsittelemään niitä. Tämä on ollut tavattoman hidasta, käsittely
on kestänyt kovin kauan, ja nyt sitten, kun tämä uusi systeemi merkitsee sitä, että tulee
THL:n yhteyteen yksi käyttölupaviranomainen, joka sitten tutkijoiden toiveiden mukaan
hankkii ne tiedot ja ammattitaitoisesti yhdistelee ja anonymisoi, niin tietoturvallisuuden
kannalta tämä on tavattoman paljon parempi. Eli hienoa, että ollaan näin pitkällä ja tämän
eduskunnan aikana tämä laki saadaan hyväksyttyä.

13.45 Krista Kiuru sd: Arvoisa puhemies! Tämä toisiolaki on kyllä vaikea juttu, valio-
kunnan käsittelyn pohjalta se on nyt heti tähän alkuun todettava. Nimittäin toisiolaki on ol-
 Tarkistettu
4.0



Pöytäkirjan asiakohta PTK 174/2018 vp
lut tässä talossa käsittelyssä jo viime vuodesta lähtien, anteeksi, toissa vuodesta lähtien, ja
se silloin budjettilakina eduskuntaan tullut esitys on näiden vuosien aikana kovasti muut-
tunut. Valiokunnassa on tehty hyvää työtä tämän toisiolain sisällön saattamiseksi sille ta-
solle, että nämä arkaluontoiset potilastiedot olisivat jatkossakin turvassa. Tarkoituksena on
siis käyttää näitä tietoja toissijaisiin tarkoituksiin, ja tältä osin valiokunta on kyllä jumpan-
nut tätä esitystä monelta osin kuntoon. Näistä alkuperäisistä pykälistä voi jo näppituntu-
malla sanoa, että kaksi kolmasosaa on tainnut mennä tämän prosessin aikana uusiksi.

Arvoisa puhemies! Nyt omana henkilökohtaisena mielipiteenäni esitän ilon siitä, että
me pystymme jatkossa tämän toisiolain kautta hyödyntämään — erityisesti monien vaka-
vien sairauksien tutkinnassa — sitä yhteiskunnan rekistereihin kertynyttä tietoa. Mutta sa-
maan aikaan on muistettava, että kun on kysymys hyvin arkaluontoisista potilastiedoista,
on tärkeää, että me huolehdimme siitä, että nämä tiedot ovat aina ja kaikkialla turvassa.
Ratkaisut, joita valiokunnassa tämän vuoden puolella tehtiin, ovat oikeansuuntaisia. 

Itse olisin varmistanut näiden arkaluontoisten tietojen säilymisen turvallisissa käsissä
niin, että tämä perustettava uusi tietolupaviranomainen olisi saanut astetta laajemmat val-
tuudet siihen, että tämä arkaluontoinen tieto, jota sitten voisi tietyissä tapauksissa luovut-
taa, olisi tosiasiassa vain ja ainoastaan luovutettavissa täältä tietolupaviranomaisen tahol-
ta. Näiltä osin tämä muutos ei valitettavasti ollut mahdollinen, vaan haluttiin pitää kiinni
siitä, että kaikki yhteiskunnan rekisterinpitäjät voisivat tosiasiassa tätä toisiotietoa vielä
luovuttaa niillä ehdoin, jotka tämä lakiehdotus sisältää. Pidän sitä arveluttavana sen takia,
että valiokunta nimenomaan toteaa, että näiden arkaluontoisten tietojen pitäisi olla tieto-
teknisesti suojatussa ympäristössä käytettäviä tietoja, ja kun tällainen suojaus, joka näille
sitten anonymisoitumisen kautta tehtäisiin, vaatisi tosiasiassa tätä saman tietolupaviran-
omaisen toimintaa, niin tuntuu erikoiselta, että tietolupaviranomaisen tekemä työ voitai-
siin luovuttaa kenelle tahansa rekisterinpitäjälle taas takaisin. Sitä kautta tullaan sitten sii-
hen, että miksi ihmeessä tällainen vaihe tähän jää. 

Eli tässä on aika paljon byrokratiaa, tieto liikkuu moneen suuntaan ja vähän oudolla ta-
valla liikkuukin. [Puhemies koputtaa] Siltä osin olisi pitänyt tehdä tähän vielä muutoksia.

13.48 Ilmari Nurminen sd: Arvoisa puhemies! Tästä käytiin edellä hyvää keskustelua, ja
otin puheenvuoron vain sitä varten, että varmistan, että mikäli valiokunnassa esitetään vas-
talause, niin esitän, että tämän vastalauseen mukaisesti toimitaan.

13.48 Aino-Kaisa Pekonen vas: Arvoisa puhemies! Tämänkään esityksen valmistelusta
ei hallitukselle voi täysiä pisteitä antaa. Asia on käsitelty valiokunnassa huolella, ja kuten
täällä salissa on todettukin, se on muuttunut valiokunnan käsittelyssä parempaan suuntaan.
Tähän esitykseen liittyy kuitenkin edelleenkin ongelmia, joista keskeisimpänä näen sen,
että terveystietojen käsittelyyn liittyvä riskien hallinta on hämärän peitossa, eikä valiokun-
ta saanut riittäviä vastauksia riskien hallintaa koskeviin kysymyksiin, kuten esimerkiksi
siihen, millaiset riskiarviot syntyvästä tilanteesta on tehty ja miten näihin riskeihin varau-
dutaan.

Puhemies! Kannatan edustaja Nurmisen tekemää esitystä.

13.49 Martti Talja kesk: Arvoisa rouva puhemies! Tällä hetkellä terveystietoja käyte-
tään johtamiseen, niitä käytetään tutkimukseen, niitä käytetään innovatiiviseen tuotekehi-
tykseen — siis toisin sanoen isoilla alueilla sen selvittämiseen, miten terveyspalvelut olisi
2



Pöytäkirjan asiakohta PTK 174/2018 vp
tarkoituksenmukaista tuottaa. Paitsi että se on hallinnollista tietoa, se on myös tutkimustie-
toa.

 Kun ammattilaisena katsoo nyt käsiteltävänä olevaa lakiehdotusta, niin itse asiassa se
tulee jäykistämään saatavuutta nykyisestä. Sinne tulee uusia elementtejä, jotka arvioivat
sen tiedon käytettävyyttä. Sinne tulee keskitetty viranomainen, joka huolehtii siitä, että jo-
kaisella tutkimuspyynnöllä, päinvastoin kuin täällä on esitetty, on myös peruste. Ja jos teh-
dään tieteellistä tutkimustyötä, niin eettisen toimikunnan tulee arvioida se tilanne, tutki-
muksen aiheellisuus, ja itse asiassa tätä samaa menettelytapaa voidaan käyttää myös niin
sanotussa innovatiivisessa toiminnassa. Innovatiivisen selvittelyn ja tutkimustyön väli-
maasto on aivan kuin veteen piirretty viiva, ja näen, että tämä lakialoite nyt edellyttää in-
novatiivisessa toiminnassa samankaltaista tutkimusasetelmaa, siis samankaltaista korkea-
ta eettistä tasoa.

Tietoja ei myöskään voida siirtää innovoinnin ja analysoinnin jälkeen minne hyvänsä
tietojärjestelmään, vaan kaiken aikaa, kun tietolupaviranomainen on tehnyt päätöksensä,
että tietoja voidaan luovuttaa, se edellyttää, että niitä käytetään sitten huipputurvallisessa
ympäristössä, päinvastoin kuin tämänhetkinen lainsäädäntö ei sano asiasta mitään.

Näen, että tämä lakiesitys on selkeä parannus nykytilanteeseen nähden.

13.51 Timo Harakka sd: Arvoisa puhemies! Olen tehnyt julkisen aloitteen siitä, että seu-
raavassa hallituksessa tulisi olla digiministeri tai tietotalousministeri, jonka tehtävänku-
vaan kuuluisivat juuri tämänkaltaisen lainsäädännön ja monien muitten — kymmenien, el-
lei satojen — lakien ajantasaistaminen tulevaisuuden tietotalouden tarpeisiin sekä julkisen
hallinnon tietovarantojen ja yksityisten tietovarantojen sekä sitten tällaiseen tietotalouteen
liittyvän liiketoiminnan edistäminen. Sanoisin, että tämän lakiesityksen valmistelu ja kä-
sittely valiokunnassa ovat korostaneet tällaisen erityisministerin tarvetta: paitsi että se on
Suomen taloudelliselle tulevaisuudelle aivan keskeinen toiminta-alue, myöskin siksi, että
julkisen hallinnon digitalisaatio, tietokäytännöt sekä myös kansalaisten tietoturva ovat var-
mistettuja. 

Itselleni asiantuntijat ovat herättäneet monia kysymyksiä ja huolia, joihin lyhyesti viit-
tasin ensimmäisessä käsittelyssä, siitä, minkälaisia puutteita tähän lakiesitykseen liittyy
vielä tässä vaiheessa, jotka perustelisivat sinällään sen hylkäystä, mutta ehkä keskeisin asia
on se, että tässä nämä sinänsä tarpeelliset palvelut olisi mahdollista toteuttaa keskittämättä
käsittelyä yhdelle toimijalle tai viranomaiselle. 

Nimenomaan toimivassa ja turvallisessa tietoympäristössä sähköisillä palveluilla on
vastuullinen ylläpitävä taho. Ne näyttäytyvät hakijoille yhtenäisinä yhden luukun palvelui-
na mutta ovat siitä huolimatta aidosti yhteiskäyttöisiä. Esimerkiksi lupapalvelun kautta
voisi hakea yhdellä hakemuksella luvat kaikkiin aineistoihin, joita hankkeessa tarvitaan, ja
kukin viranomainen tai rekisterinpitäjä myöntäisi luvat omiin aineistoihinsa. Niillä olisi
käyttöliittymät, palveluja voisi hoitaa lupakäsittelyjärjestelmässä ja antaa päätökset haki-
joille tiedoksi järjestelmän kautta. Etu tällaisesta järjestelmästä tähän lakiesitykseen näh-
den on tietenkin se, että se palvelisi hakijoita yhtä lailla, haettiinpa yhdeltä tai useammalta
viranomaiselta, mutta täyttäisi tiukemmin eurooppalaiset tietoturvasäännökset ja olisi
myöskin tiedon omistajalle turvallinen. Lisäksi tiedon omistajan oikeudet tulisi turvattua
kaikissa tapauksissa.

Olisi toisin sanoen siis edullista se, että kukin substanssivaliokunta olisi tämäntapaises-
sa digitalisaatiolainsäädännössä lausunnonantamisvaliokunta eikä päätöksentekovaliokun-
3



Pöytäkirjan asiakohta PTK 174/2018 vp
ta, [Puhemies koputtaa] kun ymmärrettävästi sosiaali- ja terveysvaliokunnallakin tässä on
ollut niin sanotusti muita kiireitä.

13.54 Krista Kiuru sd: Arvoisa puhemies! Ensinnäkin voi todeta tämän lain valmistelus-
ta, että paremminkin olisi voitu pärjätä tässä lainvalmistelussa. Puolitoista vuotta on kor-
jattu tämän lain puutteita, kun tämän sääntelyn valmistelu on osoittautunut matkan varrella
erityisen puutteelliseksi. Hallituksen esitys tuotiin 2017 lokakuussa kovalla kiireellä edus-
kuntaan ja budjettilakina se raukesi, koska näitä yksityiskohtia ei saatu silloin hiottua riit-
tävällä tavalla selkeiksi. Työtä on jatkettu sitten vuoden 2018 puolella, ja tosiasiassa myös
valiokunnan kuulemat asiantuntijat osoittivat, että tietosuoja ja -turva eivät olleet tässä esi-
tyksessä alkuun riittävällä tasolla. Ongelmat jäivät korjattavaksemme sekä hallituksen val-
mistelun piirissä että myöhemmin valiokuntakäsittelyssä. Uusi, korjattu vastine tuli silloin
loppuvuodesta 2018, ja useita kymmeniä pykäliä laitettiin valiokunnassa vielä uusiksi.
Kun katsotaan tätä versiota, joka tänään on käsittelyssä salissa, verrattuna siihen vuoden
2017 kiireellä valmisteltuun budjettilakiehdotukseen, voidaan sanoa, että eduskunta on
tehnyt tässä todella todella ansiokasta työtä. 

On syytä siis korostaa, että tässä on varmistettava ihmisten tietosuoja, ja tietosuojaa kos-
kevat vaatimukset ovat tämän esityksen sisällössä merkittävästi muuttuneet. Nyt suostu-
mukseen ja tietojen anonymisointiin perustuvan tietojen luovuttamisen kehittämis- ja in-
novaatiotoimintaan ei voi ollenkaan enää katsoa olevan tietosuoja-asetuksen kansallisen
liikkumavaran piirissä. Näin on tehty aika iso ratkaisu, joka tukee sitä, että nämä tiedot
ovat jatkossa turvassa. Lisäksi lähtökohta on tässä esityksessä ollut tässä se, että ollaan ha-
luttu kaikkien näiden muutosten jälkeen luovuttaa kehittämis- ja innovaatiotoimintaan sel-
laista aggregoitua tilastotietoa, joka tosiasiassa on todella pitkällä siitä, mitä alun perin esi-
tettiin. Tämä rajaus, jonka valiokunta on tehnyt, on mielestäni kannatettava. Tietoa ei siis
voi enää luovuttaa aikaisemman hallituksen esityksen mukaisesti, vaan on tunnustettu se,
että tämä tieto saattaa sisältää jäännösriskin, jolloin anonymisoitu tieto voi olla tunnistet-
tavissa ja murrettavissa teknologian kehittymisen myötä ja tekoälyn käytön yleistyessä, ja
tämä johtaa siihen, [Puhemies koputtaa] että nyt sitten tutkimuskäyttöön voidaan luovut-
taa näitä materiaaleja vain tietoturvallisessa ympäristössä.

13.57 Martti Talja kesk: Arvoisa puhemies! Kannatan mielihyvin edustaja Harakan esit-
tämää tietoturvaministeritointa. Koska meillä on nyt valtava määrä tietoa hyödynnettävis-
sä, niin se, miten sitä käytetään integroidusti, ettei sitä samaa asiaa tutkita useampaan ker-
taan, on äärimmäisen tärkeää nimenomaan meidän yhteiskuntamme toimivuuden kannalta
— se, että eri ministeriöt eivät enää katso sitä omaa sektoria vaan meillä on yhteinen pal-
veluväyläajattelu tässä kokonaisuudessa. Sen sijaan en ole samaa mieltä edustaja Harakan
kanssa siitä, pirstoutuuko nytten tämä luvanhallinta. Meillähän tutkija — jos ajatellaan täl-
laista tieteellistä työtä — tekee tutkimussuunnitelman ja jos sinne sitten tarvitsee yhdistää
eri viranomaisten tietoja, niin itse asiassa siinä yhteydessä lupaviranomainen Valvirassa tai
THL:n puolella tällä hetkellä arvioi sen, saadaanko väestörekisteritietoa yhdistää kliinisiin
potilastietoihin, ja tässä käytetään vielä sitten hyväksi tietosuojavaltuutetun lausuntoa.
Elikkä prosessi on hyvin hankala tällä hetkellä. 

Uuden lainsäädännön mukaisesti tietosuojaviranomainen on juuri tämmöinen kaiken
tiedon yhdistävä viranomainen, joka tuo sitten eri viranomaisilta tutkijan arvioimat tiedot
samaan matriisiin, yhteen kokonaisuuteen, jolloin tutkija voi yhdistellä tietoja eri tavalla
4



Pöytäkirjan asiakohta PTK 174/2018 vp
siinä, etsiä lainalaisuuksia, mitä näiden välillä on, ja toisaalta hän saa ainoastaan erillisellä
luvalla tähän lisätietoja yhdistettäväksi. Kaiken kaikkiaan silloin, kun tutkija jättää tämän
tietopyyntöanomuksen tietoturvaviranomaiselle, hänen on vielä tehtävä suunnitelma siitä,
miten tulokset tullaan julkistamaan, minkä kaltaisilla malleilla, ja tietoturvaviranomaisen
tulee edelleenkin arvioida se, onko tämä tutkimussuunnitelma näiltä osin, siis tiedon jul-
kistamisen osalta, validi, ja kun tiedot ovat valmiita, hänen tulee myöskin vastata siitä —
tarkistaa ja arvioida — että kenenkään yksityisyyttä ei ole loukattu tietojen julkistamisen
yhteydessä. Näette, että tämä prosessi on hyvin turvallinen tällä hetkellä. Se tuo tällä het-
kellä sen yksilönsuojan, jota tarvitaan. Se itse asiassa, niin kuin aiemmin totesin, jopa jäy-
kistää nykyistä tutkimusta.

14.00 Timo Harakka sd (vastauspuheenvuoro): Arvoisa puhemies! Vielä tarkennan siis
sen verran, että olen samaa mieltä edustaja Taljan kanssa siitä, että tämä esitetty tietolupa-
viranomaismalli on kankea ja oikeastaan vähän turhanaikainenkin. Se tuo turhaa, ylimää-
räistä henkilötietojen käsittelyä eikä ole siis tämän tietoturva-asetuksen 5 artiklan tietojen
minimointiperiaatteen mukainen. Siis pitäisi olla semmoinen vaihtoehtoinen malli, jossa
kukin viranomainen poimisi luvassa pyydetyt tiedot, pseudonymisoisi ne muiden samaan
hakemukseen liittyvien viranomaisten kanssa samalla tavalla, ja sitten kukin luovuttaisi ai-
neistonsa suoraan luvanhakijalle tietoturvalliseen käyttöympäristöön. Tällainen hajautta-
minen ja tällainen keskittämisen välttäminen on se ainoa tie, jolla voidaan sekä päästä jous-
tavaan tapaan käsitellä näitä valtavia datamassoja että myöskin huolehtia siitä, että ne eivät
keskittymisen takia aiheuta tietoturvaongelmaa.

14.01 Krista Kiuru sd: Arvoisa puhemies! Tässä esityksessä haastetta luo se, että esitys
olisi tosiasiassa pitänyt näiden valtavien pykälämuutosten jälkeen kirjoittaa kokonaan uu-
siksi sellaiseen sujuvaan muotoon, jossa kaikki asiat olisi sitten ehditty tarkkaan harkita.
Seuraava hallitus tullee korjaamaan tätä toisiolakia vielä myöhemmin sen sisältöön jäänei-
den ratkaisulinjojen vuoksi.

Hallituksen esityksessä tälle lain toimeenpanolle annetaan erittäin lyhyt aika. Tosiasias-
sa lait tulisivat voimaan jo huhtikuun alusta, ja tältä osin voi sanoa, että muutamassa vii-
kossa ollaan tilanteessa, jossa tämä esitys tulee voimaan, mutta samaan aikaan on haastetta
saada kaikki rekisteritieto hyväksikäytettyä niin, että on myöskin mahdollisuus siirtää yh-
teiskunnan tiedostoihin jääneitä asioita mukaan tähän uuteen järjestelmään. Samaan ai-
kaan neuvontapalvelu alkaa hyvin nopeasti vuoden lopulla, ja hyvin nopeasti myöskin se
asettaa sen kysymyksen, onko sosiaali- ja terveydenhuollon toimijoilla, niin kunnilla kuin
muilla nykyisillä sosiaali- ja terveydenhuollon rekisterinpitäjillä, tosiasiallista mahdolli-
suutta näissä määräajoissa tätä työtä tulla jatkossa tekemään. Tässähän annetaan mahdol-
lisuus 15 päivän kuluessa pyynnön saapumisesta antaa tällaista aggregoitua tilastotietoa
tietopyynnön mukaisesti käyttöön. Näin ollen näyttää siltä, että siinä, millä tavalla se kom-
pensoidaan ja millä tavalla nämä ratkaisut tehdään, on vielä paljon parantamisen varaa.

Kaiken kaikkiaan tämä keskitetty tietolupaviranomainen aloittaisi siirtymäajan jälkeen
vasta vuonna 2020, joten olisi ollut aikaa myöskin kokeilla tämän lain toimeenpanoa
alueittain ja mahdollisesti siirtymäajoilla ja kokeilusta hankkia parhaat mahdolliset käytän-
teet, mikä olisi sitten taannut sen, että tämä korkeatasoinen tietosuoja ja tietoturvaosaami-
nen olisi pystytty tässä hyödyntämään. Nyt ollaan tosiasiassa tilanteessa, että me joudum-
me pohtimaan, onko tämä korkean asiantuntemuksen tehtävän omaava tietolupaviran-
5



Pöytäkirjan asiakohta PTK 174/2018 vp
omainen edes riittävällä tavalla resursoitu ja onko sillä sellaiset kokoonpanoon ja voima-
varoihin liittyvät asiat kunnossa, että se tulee tehtävästään selviytymään. Tarkemmat mää-
räykset myös tältä osin puuttuvat, niin kuin myös eettinen toimikunta linjaamaan niitä vai-
keita ratkaisuja, joita siellä varmasti joudutaan tekemään. [Puhemies koputtaa] Näin ollen
on todettava, että tässä on riski. [Puhemies koputtaa] Toivottavasti riski ei kuitenkaan rea-
lisoidu.

Keskustelu päättyi ja asian käsittely keskeytettiin.
6


	6
	13.42
	13.45
	13.48
	13.48
	13.49
	13.51
	13.54
	13.57
	14.00
	14.01


