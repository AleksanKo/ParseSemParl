















































DEM83D2.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

2.4. Suullinen kysymys päivystysuudistuksesta (Anna-Maja Henriksson r)
Suullinen kysymys SKT 58/2016 vp

Suullinen kyselytunti

Puhemies Maria Lohela: Seuraava kysymys, edustaja Henriksson.

Keskustelu

16.51 Anna-Maja Henriksson r: Värderade fru talman, arvoisa puhemies! Regeringen
har i dag offentliggjort sitt förslag till jourförordning, och det är ingen trevlig läsning. Full
dygnet runt-jour kommer att koncentreras till 12 sjukhus i landet, och bland annat är inte
Vasa centralsjukhus ett av dem. Det här är någonting som vi i svenska riksdagsgruppen inte
kan acceptera.

  Hallitus siis julkaisi tänään päivystysuudistuksensa, ja nyt saatiin mustaa valkoisella siitä,
että keskustan johdolla keskitetään armottomasti ja ajetaan alas sairaaloita ympäri maata.
Tämä on ilmeisesti keskustan uusi aluepolitiikka. Perustuslakivaliokunta on aiemmin käy-
tännössään selkeästi todennut, että kun tehdään isoja hallinnollisia uudistuksia, niin pitää
myös tehdä perusteellinen kielellisten vaikutusten arviointi. Ja ministeri Rehula, teiltä ei-
len kysyin useamman kerran tässä salissa, onko näitä kielellisten vaikutusten arviointeja
nyt tehty, ja vastaus on ilmeisesti, ettei ole. (Puhemies koputtaa) Eli nyt on pakko sanoa,
että tämä on ja näyttää erittäin huonolta lainvalmistelulta. Kotiläksyt ovat jääneet tekemät-
tä. Onko tehty kielellisten vaikutusten arviointia vai ei?

16.53 Perhe-  ja  peruspalveluministeri Juha Rehula  (vastauspuheenvuoro): Arvoisa
rouva puhemies! Ensinnäkin kysyjältä ovat nyt jääneet lukematta ne asiakirjat, jotka tä-
nään on saatettu julkisuuteen.

Ensinnäkin, sosiaali- ja terveysministeri on julkistanut ehdotuksensa siitä, miten tässä
maassa päivystyksen kokonaisuus jatkossa rakennetaan.

Toisekseen, meillä on edelleen voimassa oleva perustuslaki, joka edellyttää, että äidin-
kielellä pitää palveluja saada.

Kolmanneksi, voimassa oleva lainsäädäntö ei tulle — en tiedä, miksi tulisi — muuttu-
maan siitä, että jatkossakin äidinkieli on yksi peruste, jolla palvelut saatavilla ovat. Tämä
koskee myös päivystystä.

Nyt vähintään yhtä tärkeää kuin se, että te kysytte, onko kielellisten vaikutusten arvioin-
ti tehty, on ruotsinkielisellä Pohjanmaalla ja laajemminkin ruotsinkielisen väestön osalta
se, että nyt mietitään siellä omalla alueella, Pohjanmaalla, miten mahdollisimman korkea
palvelutaso on mahdollista ylläpitää ja säilyttää.
 Tarkistettu
4.0



Pöytäkirjan asiakohta PTK 55/2016 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.54 Anna-Maja Henriksson r (vastauspuheenvuoro): Värderade fru talman! Fortsätt-
ningsvis fick vi ju inte ett klart svar, och det här är nog en svaghet nu i regeringens hand-
lande. Man kan inte nonchalera de språkliga grundrättigheterna på det här sättet.

  Eikä ole ainoastaan kyse nyt yhteistyöstä. Nyt on kyse siitä, että jotta palvelut toimisivat
myös ruotsiksi, tarvitaan henkilökuntaa, joka puhuu sitä kieltä. Ja silloin pitää ottaa huo-
mioon, että lainsäädäntö on sellainen, että me pystymme myös tulevaisuudessa hoitamaan
potilaita Pohjanmaalla sillä tavalla kuin heitä tänä päivänä hoidetaan.

  Nå, nu verkar det också som att man ännu gör andra saker.

  Elikkä vaikuttaa siltä, että alueellisille sairaaloille tulee myös aika voimakas alasajo. Mi-
ten on tämän asian laita, mitä tulee tapahtumaan alueellisille sairaaloille esimerkiksi Pie-
tarsaaressa, Porvoossa, Turunmaalla ja niin edelleen? Voisitteko kertoa tämän nyt suoraan
meille ja kansalaisille?

16.55 Perhe- ja  peruspalveluministeri  Juha Rehula (vastauspuheenvuoro): Arvoisa
puhemies! Noilta osin, kun kysytte aluesairaaloiden tulevaisuutta, pitää odottaa vähintään
3,5 kuukautta. Minulta on tänään lähtenyt kirje, jolla ei ole suoraa toimivaltaa, mutta tie-
dän, että ainakin joissakin maakunnissa ja joittenkin sairaanhoitopiirien sisällä ollaan kii-
tollisia siitä, että ministeri esittää nyt toiveen kentälle: istukaa samoihin pöytiin, rakenta-
kaa päivystyksen kokonaisuuksia 1) sairaanhoitopiirien sisällä, 2) sairaanhoitopiirien vä-
lillä ja tukeutuen yliopistolliseen sairaanhoitoon. Tämä on aivan avainasia.

En juokse osaltani karkuun sitä vastuuta, joka ministerillä on valmistelun osalta, mutta
vähintään yhtä tärkeää on se, että nyt rakennetaan päivystyksen ketjuja. Tästä on hyviä esi-
merkkejä pohjoisesta Suomesta, missä ollaan jo hyvin pitkällä siinä, mitä tarkoittaa työn-
jako eri sairaaloitten välillä. Tämä tämmöinen toiminta, jota on tehty esimerkiksi pohjoi-
sella erva-alueella, pitäisi nyt saada Turun erva-alueelle myös.

16.56 Maria Tolppanen ps (vastauspuheenvuoro): Arvoisa rouva puhemies! Se on tosi-
asia, että Pohjanmaa on 51-prosenttisesti ruotsinkielinen, 46-prosenttisesti suomenkieli-
nen ja loput ovat sitten muunkielisiä. Nyt kannan erityisesti huolta varsinkin psyykkisen
puolen sairauksien osalta siitä, miten niiden hoito tullaan turvaamaan meidän puhekielel-
tään enemmistölle eli ruotsinkielisille. Sielun asioita ei puhuta väärällä kielellä, niin sano-
tusti. Siinä täytyy saada käyttää omaa äidinkieltään.

Sitten haluan kysyä ministeriltä, mitä tapahtuu Vaasan keskussairaalan sydänleikkauk-
sille ja erittäin hyvälle, ihan valtakunnallisestikin arvostetulle, onkologian osastolle. Tuos-
sa hätäisesti kun näitä papereita katsoin, näytti siltä, että keskittäminen tapahtuisi myös
niiltä osin Seinäjoen keskussairaalaan. Käykö näin, vai säilyvätkö ne toimet, joita meillä
on? Tiedän, että olette sanonut, että sinne voidaan ottaa lisätoimia, jos halutaan. Mutta
kuka antaa rahat niille lisätoimille näille vähempiarvoisille sairaaloille?
2



Pöytäkirjan asiakohta PTK 55/2016 vp
16.57 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Mielenterveys kun järkkyy, se on yksi osa tilannetta, jossa omalla äidin-
kielellä pitää pystyä kommunikoimaan. Niin tulee olemaan myös jatkossa.

Mutta siitä, millaisia erityisalojen päivystyksiä missäkin keskussairaalassa on — huom.
jatkossakin jokaisessa nykyisessä keskussairaalassa päivystetään ympärivuorokautisesti:
— Ei niistä tule samanlaisia koko maassa. Ei meillä tänäkään päivänä ole sitä tilannetta,
että sairaalassa A ja sairaalassa B ovat yksi yhteen ne erityisalat, joissa päivystetään. Poh-
janmaa vaatii oman räätälöintinsä, moni muu maakunta vaatii oman räätälöintinsä.

Toisekseen näitten erityisalojen siitä laajuudesta ja yhdessä tekemisestä, sen johtopää-
töksen tekemisestä, että nyt joku menee tältä paikkakunnalta toiselle paikkakunnalle, minä
olen ymmärtänyt, että Vaasassa on vahva tahto olla Turun suuntaan se yhteistyösuunta,
mitä siellä ollaan haluttu ja valmiit tekemään. (Puhemies koputtaa) En näe mitään estettä,
etteikö näin olisi jatkossakin.

16.58 Kristiina Salonen sd (vastauspuheenvuoro): Arvoisa puhemies! Rauman aluesai-
raala sai silloiselta ministeri Huoviselta poikkeusluvan, ja olemmekin eläneet viime ajat
hyvin tarkkaan seuraten sitä, millaisia linjauksia täältä nyt sitten tulee jatkon osalta. Tämä
on myöskin kysymys, jolla on aluepoliittinen vaikutus. Esimerkiksi Rauman seudulla Ol-
kiluodon ydinvoimala, satamat, teollisuus ovat sellaisia asioita, jotka toivottavasti vaikut-
tavat myöskin sitten siihen kokonaisratkaisuun, joka tullaan tekemään.

Kysyisin ministeriltä: Mediasta on saatu nyt lukea, että esimerkiksi Salo saisi suoraan
luvan jatkaa aluesairaalan toimintoja, mutta sitten kuitenkin toisaalta ymmärrän niin, että
muilla aluesairaaloilla pitäisi olla tällainen poikkeuslupamahdollisuus, jos tulee yhteinen
ja yksimielinen päätös siellä alueella. Pitääkö tämä paikkansa? Onko tässä jo tehty suoria
linjauksia joidenkin kaupunkien osalta ja joidenkin osalta vaaditaan tällaista yhteistä pää-
töstä?

17.00 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Meillä on olemassa nyt ministeriön virkavalmistelusta syntynyt pohjaeh-
dotus säädöksiksi, jotka lähtevät 3,5 kuukauden lausuntokierrokselle. Kun kysyitte, onko
tehty valmiit linjaukset Helsingissä Meritullinkadulla, ei ole. Minulta on lähtenyt sairaan-
hoitopiirien johtajille tänään kirje, jossa toivon sitä, että sairaanhoitopiirien johtajat ja
muut vastuuhenkilöt istuvat lähiviikkojen ja -kuukausien aikana samoihin pöytiin pohti-
maan esimerkiksi alueellisia räätälöityjä ratkaisuja.

Arvoisa rouva puhemies! Kaiken keskellä viime viikkoinakin on ollut joitakin positiivi-
sia viestejä eri puolilta Suomea, ja yksi positiivisimpia viestejä on ollut se, että Satakunnan
kuntapäättäjät ovat ryhtyneet rakentamaan Satasotea, joka tarkoittaa muun muassa sitä,
että se palveluverkko katsotaan siellä yhdessä, ja kun se katsotaan siellä yhdessä, niin se tu-
lee tarkoittamaan sitä, että myös erikoissairaanhoitotasoiset palvelut katsotaan yhdessä.
Minun odotukseni Satakunnan osalta ovat hyvin korkealla sen suhteen, että Helsingin
päästä ei tarvitsisi puuttua millään lailla (Puhemies koputtaa) siihen, mitä te siellä teette.

17.01 Carl Haglund r (vastauspuheenvuoro): Arvoisa rouva puhemies, fru talman! Vir-
heistä pitää aina oppia ja ottaa opiksi. Viime vaalikaudella, niin kuin ministeri Rehula
muistaa, sote-uudistus kaatui muun muassa siihen, että ei kuunneltu perustuslakiasiantun-
tijoita hyvissä ajoin. Poimittiin niin, että väkisin ajettiin uudistusta eteenpäin, vaikka tie-
3



Pöytäkirjan asiakohta PTK 55/2016 vp
dettiin, että oli perustuslaillisia ongelmia. Nyt, arvoisa ministeri, te olette tekemässä aivan
saman virheen. Te luettelitte erittäin ansiokkaasti tässä näitä kielellisiä oikeuksia, ja niihin
on helppo yhtyä teidän kanssanne, mutta kaikki viittaa siihen, että näitä ei ole millään ta-
valla huomioitu etukäteen, kun olette tätä valmistelleet. Ja johtopäätös on se, että tässä käy
taas samalla tavalla kuin viime vaalikaudella.

  Fru talman! Det är tyvärr så att regeringen tänker upprepa misstag man har gjort tidigare.
Det är tragiskt och det visar på att också om man tycks kunna grundlagen där i minister-
båset så verkar det som man inte sedan skulle bry sig när man faktiskt behöver bereda re-
formen. Det här såg vi också i tiden när man försökte göra om regionförvaltningen 2008.
Då gav grundlagsutskottet tummen ned. Nu kommer ni att göra samma misstag, herr mi-
nister.

17.02 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Tämä 3,5 kuukauden, melkein 4 kuukauden lausuntokierrokselle lähtevä
säädöspaketti tulee eduskuntaan budjettilain aikataulussa tänä vuonna. Se tarkoittaa sitä,
että kun te sotkette nyt, että viime vaalikaudella koko sote kaatui perustuslaillisiin ongel-
miin, niin kaatui, mutta tämä laki kulkee nyt omaa polkuaan. Eduskunta tulee ottamaan tä-
hän kantaa myös perustuslain osalta.

Toisekseen esitätte väittämän, että tässä vaiheessa valmistelua ei olisi otettu perustus-
laillisia näkökohtia huomioon. (Carl Haglund: Siltä vaikuttaa!) — Siltä vaikuttaa, mutta te
juuri, edustaja Haglund, sanoitte, että ministeri luetteli tekijöitä, joista tässä asiassa pitää
ottaa ne näkökulmat. Ne on otettu, ja tätä valmistelua toki jatketaan. Meillä on ministeri-
össäkin tästä hetkestä vajaa neljä kuukautta aikaa mennä näiltä osin eteenpäin.

Kysymyksen käsittely päättyi.

Kyselytunti päättyi.
4


