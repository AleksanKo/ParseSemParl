















































DEMA3C3.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.4. Suullinen kysymys asiakasmaksulainsäädännön uudistuksesta (Li Andersson vas)
Suullinen kysymys SKT 32/2018 vp

Suullinen kyselytunti

Puhemies Paula Risikko: Seuraavaksi vasemmistoliiton eduskuntarymän kysymys, edus-
taja Andersson.

Keskustelu

16.37 Li Andersson vas: Arvoisa puhemies! Vuonna 2016 lähes 400 000 sosiaali- ja ter-
veydenhuollon asiakasmaksua päätyi ulosottoon. Kasvua edelliseen vuoteen on lähes 20
prosenttia, ja asiantuntijat arvioivat sen johtuvan muun muassa hallituksen tekemistä leik-
kauksista. Se kertoo karulla tavalla siitä, kuinka vähävaraisilla suomalaisilla ei ole varaa
sairastaa tämän päivän Suomessa. Liian korkeat asiakasmaksut ovat keskeinen suomalai-
sen hoidon epätasa-arvoa lisäävä tekijä. Siksi on meidän mielestämme äärimmäisen eri-
koista, että hallituksen valmistelema asiakasmaksulainsäädännön kokonaisuudistus toteu-
tetaan eri aikataulussa kuin sote-uudistus. Ministeri Saarikko, miksi tämä asiakasmaksu-
lainsäädännön uudistus tuodaan eduskuntaan muusta sote-uudistuksesta irrallisena vasta
syksyllä, vaikka se on aivan keskeisesti sote-uudistukseen ja suomalaisen hoidon tasa-ar-
voon vaikuttava kysymys?

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos vasemmistoliitolle tämän asian esiin nostamisesta. On aivan selvää en-
sinnäkin todeta se kokonaisuus. Sote-uudistuksessa ja meidän kaikkien yhteisesti verora-
hoin rahoittamilla sosiaali- ja terveydenhuollon palveluilla on isoin osuus käytännössä kai-
kesta siitä, mitä verorahoillamme toteutetaan. Puhumme yli 20 miljardista.

Asiakasmaksuilla kerätään tuloja näiden yhteisten palvelujemme järjestämiseen noin
1,4 miljardilla. Meidän kaikkien isoin rahoitustapa järjestelmään on veronmaksu. Asiakas-
maksut ovat paljolti tällä hetkellä kuntien käsissä, ja lainsäädäntö, joka sitä sääntelee, sa-
nelee asiakasmaksuille maksimimäärän, jota voidaan säätää.

Mitä tulee siihen, että asiakasmaksulaki uudistetaan perässä, oleellista on se, että se as-
tuu voimaan yhtä aikaa koko uudistuksen kanssa, ja vielä oleellisempaa on hallituksen lin-
jaus: me olemme todenneet, että suomalaisia palveluita ei ole jatkossa tarkoitus rahoittaa
voimakkaammin asiakasmaksujen kautta, vaan se kokonaissumma pidetään tuossa mitta-
kaavassa, noin 1,4 miljardia.
 Tarkistettu
4.1



Pöytäkirjan asiakohta PTK 23/2018 vp
Puhemies Paula Risikko: Myönnän tässä vaiheessa vastauspuheenvuoron suoraan kysy-
myksen esittäjälle, koska sosiaali- ja terveydenhuoltouudistuksesta olemme eilen illalla
keskustelleet ja jatkamme siitä myöhemmin.

16.40 Li Andersson vas (vastauspuheenvuoro): Arvoisa puhemies! Syy, minkä takia ha-
luttiin jatkaa tästä aiheesta, on se, että ne vastaukset, mitä eilen saatiin liittyen asiakasmak-
sulainsäädännön uudistamiseen, eivät tyydyttäneet vasemmistoliiton eduskuntaryhmää.

Kun huomioidaan asiakasmaksujen lisäksi myöskin omavastuut, on tämä kokonaissum-
ma kyllä huomattavan paljon suurempi kuin 1,4 miljardia. Puhutaan melkein 15 prosentis-
ta sosiaali- ja terveydenhuollon kokonaisrahoituksesta. Hallituksen sote-matematiikka ei
vakuuta. Me olemme nyt siirtymässä järjestelmään, jossa palveluiden markkinaehtoistami-
nen osaltaan nostaa sosiaali- ja terveydenhuollon kustannuksia. Kustannuksia nostaa
myöskin se, että verorahoitteisten palveluiden piirissä olevien suomalaisten määrä kasvaa,
kun tällä hetkellä yksityisiä palveluita omaan laskuun käyttävät suomalaiset jatkossa käyt-
tävät näitä yksityisiä palveluita veronmaksajien piikkiin. Miten sitten, ministeri Saarikko,
on mahdollista sanoa, että asiakasmaksujen osuutta rahoituksesta ei aiota korottaa? Voit-
teko vakuuttaa kaikille pienituloisille suomalaisille, [Puhemies: Aika!] että kenenkään
omavastuut tai asiakasmaksut eivät nouse tämän sosiaali- ja terveydenhuollon uudistuksen
myötä?

16.41 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Asiakasmaksujen osalta on kaksi merkittävää reunaehtoseikkaa, jotka pitää
tunnistaa ja ollakin eduskunnan tiedossa, kun tätä isoa uudistusta käsitellään.

Niistä ensimmäisen totesin: Hallituksella ei ole tavoitteita jatkossa jotenkin vahvistaa
tätä meidän sosiaali- ja terveydenhuollon järjestelmän rahoitusta keräämällä ihmisiltä
enemmän maksuja. Se nykyinen maksutaso, noin 1,4 miljardia, halutaan pitää sellaise-
naan, se osuus, mitä kerätään vaikkapa käynneillä terveyskeskuksessa, ja niistä maksuista
jotkut kunnat ovat aivan perustellulla tavalla tiettyjä väestönosia, kuten vaikkapa veteraa-
nikansalaisia tai työttömiä, vapauttaneet.

Toinen osuus on se, mistä huomasin, että eilisessä keskustelussa muodostui ehkä väärä
käsitys joistain käyttämistänne puheenvuoroista. Meni ihminen yksityiselle tai julkiselle
palveluntuottajalle — niihin palveluihin, joihin laki antaa hänelle oikeutuksen — asiakas-
maksut ovat samat, ja asiakasmaksun kerää maakunta, ei yksityinen firma. [Suna Kymä-
läinen: Kuka päättää?]

Kysymyksen käsittely päättyi.
2


	3.4
	16.37
	16.38
	16.40
	16.41


