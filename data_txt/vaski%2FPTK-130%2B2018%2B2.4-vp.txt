















































DEM7EF6.tmp.xml


Pöytäkirjan asiakohta PTK 130/2018 vp
Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.4. Suullinen kysymys pienituloisten tukien leikkauksista (Li Andersson vas)
Suullinen kysymys SKT 201/2018 vp

Suullinen kyselytunti

Ensimmäinen varapuhemies Mauri Pekkarinen: Nyt seuraaviin kysymyksiin varataan
vähän vähemmän aikaa kuin näihin äsken käytyihin. Ja seuraava kysymys on edustaja An-
derssonilla.

Keskustelu

16.42 Li Andersson vas: Arvoisa puhemies! Joulu lähestyy kovaa vauhtia, mutta joulu-
mieli on kyllä kaukana, kun lukee viimeaikaisia surullisia uutisia leipäjonojen kasvusta ja
pienituloisten eläkeläisten köyhyydestä. 

Minkälaisen joululahjan tämä hallitus on antanut suomalaisille pienituloisille? Eilen te
päätitte jälleen leikata suomalaisten perusturvaa ja jättää indeksikorotukset tekemättä pe-
rusturvaetuuksiin. Hallituskauden aikana te olette leikanneet peruspäivärahaa 24 euroa,
kansaneläkettä 22 euroa ja asumistukea 23 euron edestä. Opintorahasta veitte melkein sa-
tasen. Myös vammaisetuuksia, rintamalisiä ja lapsiperheiden tukia on supistettu. 

Ministeri Mattila, nämä rahat eivät ole pieniä pienituloisille suomalaisille. Miten te voit-
te perustella leikkausten jatkamista toimeentulon [Puhemies koputtaa] rajalla painiville
suomalaisille pienituloisille ja eläkeläisille? [Eduskunnasta: Kun talous on kasvussa!]

16.43 Sosiaali- ja terveysministeri Pirkko Mattila (vastauspuheenvuoro): Arvoisa her-
ra puhemies! Tämä indeksijäädytys on varmasti yksi hallituksen kipeistä päätöksistä, joka
on tehty hallitusohjelmaneuvotteluissa ja kehyspäätöksen mukaisesti julkisen talouden ta-
sapainottamisen vuoksi. 

Samalla haluan nostaa esiin myös sen, että jokaisessa budjettiriihessä on pystytty teke-
mään niin sanottuja täsmätoimia pienituloisten eteen. On myös pystytty korottamaan pie-
nimpiä takuueläkkeitä ja pienimpiä päivärahoja, Yle-vero on poistunut pienituloisilta,
ynnä esimerkiksi lääkekaton lasku. 

Mitä jouluun taas tulee, ajattelen, että kaikilla meillä on nyt hyvä tilaisuus toivottaa hy-
vän joulun odotusta ja joulumieltä ja samalla muistaa läheisiämme. 

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.44 Li Andersson vas (vastauspuheenvuoro): Arvoisa puhemies! Taloustilannehan on
parantunut huomattavasti siitä hetkestä kun hallitusohjelmaa kirjattiin. Siitä huolimatta
 Tarkistettu
3.0



Pöytäkirjan asiakohta PTK 130/2018 vp
hallitus edelleen leikkaa pienituloisilta eikä ole ollut valmis korjaamaan linjaansa tältä
osin. Siitä huolimatta, että jopa pääministeri julkisuudessa on vihjaillut siihen suuntaan,
että ehkä tuli leikattua liikaa. 

Toinen ajankohtainen esimerkki siitä, kuinka hallitus ei ole valmis korjaamaan linjaan-
sa epäonnistumisista huolimatta, on aktiivimalli, josta saimme tuoreita tietoja tänä aamu-
na. Ne osoittavat taas kerran, kuinka surkeasti tämä laki on epäonnistunut. Se on leikannut
erityisesti iäkkäiden työttömien perusturvaa. Alennettua etuutta saavien määrä on noussut,
eikä se ole onnistunut sen tehtävässä. Se ei ole myöskään aktivoinut erityisesti pitkäaikais-
työttömien tai alentuneen työkyvyn omaavien työttömien tilannetta. 

Yhteisvaikutus työttömille on suuri, kun indeksijäädytyksillä ensin leikataan työttö-
myysturvasta ja sen päälle tulee vielä tämä aktiivimalli, jolla leikataan lähes 5 prosenttia.
[Puhemies koputtaa] 

Ministeri Lindström, te olette kerta toisensa jälkeen sanonut, että korjaatte, jos ongelmia
esiintyy. Eikö nyt olisi korkea hetki todeta, että tuli epäonnistuttua ja surkeasti? [Pia Vii-
tanen: Kivi pois pullasta!]

16.46 Työministeri Jari Lindström (vastauspuheenvuoro): Arvoisa puhemies! Kyllä
olen myöntänyt, että aktiivimallissa on vikoja, ja niitä vikoja korjataan. Viimeksi olen tä-
nään allekirjoittanut asetuksen, jolla tuodaan kuuden kuukauden opiskelu työttömyystur-
valla yhdeksi aktiivitoimeksi. Minusta se on hyvä asia ja tämä eduskunta ansaitsee kiitok-
sen, koska se käsiteltiin täällä nopeasti. Sen lisäksi STM:n puolella on asetus menossa näis-
tä täydentävistä toimista, joista ministeri Mattila vastaa, ja myös listausta siitä, mitkä ovat
niitä aktiivisia toimenpiteitä, jotta yksiselitteisesti voidaan kertoa työttömälle, mikä toimi
on aktiivimallin mukaista. Kyllä näitä toimia tehdään. Muistutan myös siitä, että tämä on
menossa kolmikantaiseen valmisteluun uudelleen, minkä jälkeen ollaan sitten varmaan
paljon viisaampia. 

16.47 Anneli Kiljunen sd (vastauspuheenvuoro): Arvoisa herra puhemies! Hallituksen
aktiviimalli jättää kaikkein vaikeimmassa asemassa olevat nuoret heitteille. Hallitus ha-
luaa ajaa työpajat alas Suomessa. Työpajoissa työskentelee noin 20 000 nuorta, jotka tar-
vitsevat tukea arjen asioissa, elämänhallinnassa ja koulutuksessa ja tarvitsevat valmennus-
ta työelämään. Työpajat ovat tehneet vaikuttavaa työtä. Noin 80 prosenttia nuorista siirtyy
työpajajakson jälkeen joko koulutukseen tai työelämään.

Nyt te kommentoitte tänä aamuna Ylen aamutelevisiossa ja totesitte, että ette ota vastuu-
ta asiasta vaan että maakunnat päättävät, kuinka työpajat tulevaisuudessa toimivat. [Va-
semmalta: Eikä maakuntia ole olemassakaan!] Hämmästelen näkemystänne, sillä te olette
itse päättänyt, etteivät kunnat eivätkä kuntasidonnaiset työpajat saa tuottaa palveluja enää
tulevaisuudessa. Elikkä ei edes maakunta voi tulevaisuudessa päättää enää siitä, miten työ-
pajat toimivat tulevaisuudessa. [Puhemies koputtaa] Näin te jätätte nuoret heitteille. Miksi
te ajatte työpajatoiminnan alas?

16.48 Työministeri Jari Lindström (vastauspuheenvuoro): Arvoisa herra puhemies!
Hyvä, että kysyitte tämän, koska nythän te laitatte sanoja minun suuhuni. Hallitus ei ole
ajamassa työpajatoimintaa kasvupalvelu-uudistuksella alas. Ei. [Välihuutoja sosiaalide-
mokraateista] Ne tulevat edelleen olemaan jatkossakin kuntien hoidettavissa. Kunnat voi-
2



Pöytäkirjan asiakohta PTK 130/2018 vp
vat tämän ottaa, ja maakunnat voivat olla tässä mukana, esimerkiksi allianssin kautta, ja me
suorastaan kannustamme tähän. 

Siellä on työpajatoiminnassa sellainen ongelma, että siellä on hyvää työpajatoimintaa ja
jotkut toiminnat eivät välttämättä ole niin vaikuttavaa kuin haluttaisiin. Työpajatoiminnal-
la on tulevaisuutta kasvupalvelumaailmassa, mutta sinne pitää saada myös vaikuttavuutta,
ja siitähän me olemme yhdessä käymiemme keskustelujen osalta ymmärtääkseni olleet sa-
maa mieltä, että myös työpajatoimintaan pitää saada vaikuttavuutta lisää. Siellä on paljon
esimerkiksi sataprosenttisella palkkatuetulla työllä tehtävää työtä, ja tekin olette tunnusta-
nut sen, että ei se aina ole onnistunutta. Sillä on tulevaisuutta, ja tuo on aivan väärää todis-
tusta, että hallitus olisi ajamassa työpajatoimintaa alas.

Kysymyksen käsittely päättyi.
3


