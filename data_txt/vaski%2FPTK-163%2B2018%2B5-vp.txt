















































DEM3716.tmp.xml


Pöytäkirjan asiakohta PTK 163/2018 vp
Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

5. Hallituksen esitys eduskunnalle laiksi osakesäästötilistä ja laiksi Finanssivalvonnasta an-
netun lain 40 §:n muuttamisesta

Hallituksen esitys HE 279/2018 vp
Toimenpidealoite TPA 21/2017 vp
Valiokunnan mietintö TaVM 36/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on talousvaliokunnan mietintö TaVM 36/2018 vp.
Nyt päätetään lakiehdotusten sisällöstä.

Keskustelu

18.59 Pia Viitanen sd: Arvoisa rouva puhemies! Tässä on siis kysymys osakesäästötileis-
tä ja talousvaliokunnan mietinnöstä asiassa. Itse kuulun valtiovarainvaliokunnan verojaos-
toon, jossa parhaillaan sama asia on myös toisen lain yhteydessä käsittelyssä. Katselin täs-
sä tätä meidän talousvaliokuntaryhmän... tähän mietintöönhän on sosiaalidemokraatit jät-
täneet oman vastalauseensa, jossa lopulta päädytään esittämään hylkyä. Ja varmasti edus-
taja Ihalainen täällä myöhemmin puhuu sitten tarkemmin [Lauri Ihalaisen välihuuto] tästä
valiokunnan näkemyksen mukaan, mutta itse kyllä halusin tulla sanomaan, että tässä vas-
talauseessamme on ihan asiallisia kysymyksiä nostettu esiin. 

Täällä nimittäin ensinnäkin todetaan se, että tämän esityksen myötä, joka on varsin ky-
seenalaista, että onko tällä niitä niin sanottuja myönteisen kansankapitalisimin kannalta oi-
keasti edistäviä vaikutuksia vai hyödyttääkö tämä vain sellaista väestönosaa, joka nytkin
harrastaa aktiivista sijoitustoimintaa. Tässä kuitenkin kuulkaa todetaan, että veromenetyk-
set saattaisivat liikkua siinä 160 miljoonan tienoilla, ja kyllä näinä päivinä haluaisin sen sa-
noa, että kun me täällä parhaillaan pohdimme sitä, että hallitus neljännen kerran jo leikkaa
kaikkein heikoimmilta, esimerkiksi indeksejä, perusturvaa leikataan, pienituloisille eläk-
keensaajille ei riitä rahaa, almanakassa hallituksella ei riitä koskaan pienituloisille, hei-
kompiosaisille ihmisille tilaa, leikkauksia ainoastaan, niin onko todellakin varaa luoda ky-
seenalainen uusi muoto, ikään kuin uusi veropohjaa kaventava muoto siten, että se saattaa
sitten yhteisestä kassastamme lohkaista jopa semmoisen 160 miljoonaa, ihan oikeasti. [Ee-
ro Heinäluoma: Hirveä summa!] 

Me puhumme täällä tänä päivänä hyvin vakavasti esimerkiksi tilanteesta vanhusten hoi-
van suhteen. Me tarvitsemme lisää henkilökuntaa vaikkapa vanhusten hoivaan. Täällä on
ollut todella sydäntä särkeviä esimerkkejä siitä, millaisessa tilanteessa esimerkiksi nämä
asiat ovat tämän päivän Suomessa, jonka pitäisi olla hyvinvointiyhteiskunta. Ja ei oikein
haluaisi nähdä sitäkään, että kun tarvitsemme voimavaroja tähän yhteiseen hoivaan tai hei-
 Hyväksytty
1.0



Pöytäkirjan asiakohta PTK 163/2018 vp
kompiosaisten ihmisten perusturvaan, niin silloin sanotaan, että rahaa ei ole, ja sitten kui-
tenkin löytyy tämänkaltaisiin instrumentteihin uutta rahaa.

Sinänsä minä kannatan terminä kansankapitalismia ja minusta on ihan hyvä sitä edistää,
mutta tällä esityksellä todennäköisesti kävisi niin, että sen pienen ihmisen, jolla ihan hie-
man sijoitettavaa olisi, ilmeisesti ei edes kannattaisi tätä osakesäästötiliä käyttää.

Puhemies! Tuolla Ruotsissahan on vastaavantyyppinen käytössä, joka on jopa huomat-
tavasti huokeampi etuineen kuin tämä suunniteltu, ja siellä on käynyt kuitenkin kokemus-
ten mukaan niin, että osakesijoittajien määrä ei ole kasvanut. Se ei ole kasvanut, se on vä-
hentynyt, ja osakkeet ovat keskittyneet vain harvemmille. Eli tässä on myöskin tämä vaara.

Ja kun katsoin tätä meidän sosiaalidemokraattien vastalausetta, niin tässä aika hyvin ku-
vataan sitä, että tämä siis kaventaa veropohjaa ja antaa mahdollisuuden välttää veroja. Eli
voi olla niin, että tämä ei houkuttele uusia sijoittajia mukaan ja toimii lähinnä verovältte-
lyyn kannustavana elementtinä. Nimittäin tässähän on mahdollista se, että tämä vero ei
koskaan realisoidu maksettavaksi voitoista semmoisissa tilanteissa, joissa esimerkiksi tu-
lee perintöä tai sitten jos siirretään omaisuus hetkeksi vaikka ulkomaille. Ja jos näin käy,
niin silloin arvioidaan, että todellakin näitä pysyviä veromenetyksiä voi tulla vaikka kuin-
ka paljon.

Puhemies! Ajattelen niin, että näillä perusteilla ilmoitan jo etukäteen, että kannatan sitä,
mitä edustaja Lauri Ihalainen tulee esittelemään — tältä pohjalta omalta osaltani.

19.04 Eero Suutari kok: Arvoisa puhemies! Tämä hallituksen esitys uudesta osakesääs-
tötilistä on erittäin kannatettava. Se kannustaa suomalaisia aktiiviseen säästämiseen ja si-
joittamiseen. Tämä on positiivinen asia. Samalla se parantaa myös suomalaisten yritysten
mahdollisuuksia kasvaa ja saada toimintansa laajentumiseen rahoitusta ja rahoittaa näin
uusia investointeja. Osakesäästötilejä tulevat tarjoamaan pankit sekä sijoituspalveluyrityk-
set, ja tilille saa sijoittaa aina 50 000 euroon asti. Varoja voi ja kannattaa tietysti riskin pie-
nentämiseksi käyttää sekä kotimaisten että ulkomaisten pörssiosakkeiden ostamiseen. 

Eduskunnan hyväksyessä lain pääsee tilejä avaamaan vuoden 2020 alusta. Itse olisin
mieluummin aikaisemminkin tämän toteuttanut, mutta näin on päätetty. Tilin vahvuus pii-
lee siinä, että sijoitusten tuotoista ja osingoista tarvitsee maksaa veroa vasta siinä vaihees-
sa, kun tililtä nostaa rahaa. Näin piensijoittajakin pääsee hyödyntämään korkoa korolle -il-
miötä, kun ei tarvitse jokaisesta myynnistä maksaa erikseen myyntivoittoveroa vaan koko
tuoton voi sijoittaa uudestaan, ihan samalla tavalla kuin rahastoissa tapahtuu tänä päivänä. 

Uudistuksen myötä osakkeisiin sijoittavat piensijoittajat tulevat samalle viivalle suursi-
joittajien ja rahastosäästäjien kanssa. Osakesäästötili ei vapauta verojen maksusta, vaan
siirtää sen vasta varojen nostohetkeen. Valtio saa aina lopulta omansa. Tämän on tarkoitus
kannustaa yhä useampia suomalaisia sijoittamaan pitkäjänteisesti, mikä myöhemmin tuot-
taa hyötyä sekä suurempana verotulona että tavallisen suomalaisen taloudellisen aseman
kohentumisena, kuten esimerkiksi Ruotsissa on jo tapahtunut.

Tili on herättänyt vasemmistopuolueessa kritiikkiä. On vaikea ymmärtää, miksi vasem-
misto vastustaa uudistusta, jolla nimenomaan parannetaan tavallisen suomalaisen piensi-
joittajan asemaa ja helpotetaan kotimaisten yritysten rahoituksen saantia. Jo tämä tuo arvi-
oidun veronmenetyksen, 160 miljoonaa, takaisin. Esimerkiksi Ruotsissa ja Norjassa vas-
taavat tilimallit ovat olleet suosittuja sekä lisänneet ihmisten kiinnostusta sijoittamista ja
omaa taloudenpitoa kohtaan.
2



Pöytäkirjan asiakohta PTK 163/2018 vp
Piensijoittaminen on yleistymässä, ja osakesäästötili vahvistaa tätä positiivista kehitys-
suuntaa edelleen. Olemme siirtymässä Suomessa muiden Pohjoismaiden vanavedessä koh-
ti aitoa kansankapitalismia, jossa yhä kasvava joukko tavallisia suomalaisia hyötyy sijoi-
tustuottojen kautta kotimaisten yritysten menestyksestä maailmalla. Juuri nyt on hyvä aika
alkaa etsimään hyviä sijoituskohteita, sillä osakkeiden hinnat ovat laskussa ja viimeistään
vuoden päästä lienee suunta jo nousussa. Menestyneimmät sijoittavat ovat aina osanneet
ostaa halvalla ja pitää sijoitusta pitkään. Osakesäästäminen on viimeisen sadan vuoden ai-
kana ollut paras tapa sijoittaa omaisuuttaan. — Kiitos. 

19.07 Jani Mäkelä ps: Arvoisa puhemies! Lähetekeskustelussa, kun tästä kansankapita-
lismiin rohkaisevasta esityksestä puhuttiin pitkästi, itse ainakin talousvaliokuntaan kuulu-
mattomana jäin mielenkiinnolla odottamaan mietintöä, mitä valiokunta on kenties nähnyt
tässä esityksessä tarpeelliseksi muuttaa ja mitä korjata. Silloinhan siinä keskustelussa tuo-
tiin esille huomioita, että tämähän on itse asiassa kuin sijoitusrahasto, jota piensijoittaja nyt
sitten itse voi hallita. Eli rahaston sisällä voidaan siirtää omaisuutta ilman välittömiä vero-
seuraamuksia, ja nyt sen voi tehdä sitten sijoittaja itse eikä pelkästään se pankki tai sijoi-
tusyhtiö, jolta on rahasto ostettu. Pidin itse silloin hyvänä, että ainakin periaatteellisella ta-
solla Suomessa siirryttäisiin pois tällaisesta kädestä suuhun elämisestä kohti jonkinlaista
kotimaista omistamista.

Sitä en oikein ymmärrä vieläkään, mistä verojen välttelystä nyt sitten vasemmistopuo-
lueet puhuvat tässä vastalauseessaan ja näissä puheenvuoroissaan, koska eihän tässä ole
kysymys verojen välttelyn mahdollisuudesta. Sitten kun ne voitot kotiutetaan sieltä rahas-
tosta, niin verothan täytyy maksaa. Eli verot kenties siirtyvät myöhempään ajankohtaan,
mutta ne kuitenkin on viime kädessä voitoista maksettava. Tuo, että jos rahastoon voi lait-
taa enintään 50 000 euroa, ei nyt kovin suurta taloudellista keinottelua kyllä mahdollista
ylipäänsäkään.

Ihmettelen erityisesti sitä, että tässä on lähdetty hylkäysesityksen linjalle. Eikö sieltä so-
siaalidemokraattien ryhmäkansliasta nyt olisi löytynyt sen verran asiantuntemusta, että tä-
hän olisi kirjoitettu jonkinnäköisiä pykälämuutosesityksiä edes jonkinnäköiseksi silmänlu-
meeksi? Jos esityksessä on epäkohtia, niin eikö ne voisi yrittää korjata, vai onko tarkoitus
vain ideologisesti vastustaa kateuspohjalta kaikkea mahdollista?

19.09 Hanna Sarkkinen vas: Arvoisa puhemies! Sosiaalidemokraatit, vasemmisto ja
vihreät todella esittivät valiokunnassa lakiesitysten hylkäämistä, sillä esityksestä aiheutui-
si merkittäviä veromenetyksiä, mutta sen hyödyt ovat epävarmoja, joten vastaanpa tuossa
äsken edustajakollegan esittämiin kysymyksiin.

Lakiesityksen perustelutekstin, siis hallituksen esityksen mukaan veronmenetykset voi-
vat olla jopa yli 150 miljoonaa euroa. Tilille kertyneet arvonnousut jäävät kokonaan verot-
tamatta, jos osakesäästötilille kertyneet varat siirtyvät perinnöksi. Sijoitusvakuutusten esi-
merkin kautta, jossa siis tämän tyyppinen verokohtelu jo on, tiedämme, että merkittävä osa
osakesäästötilille kertyvästä arvonnoususta jää verottamatta. Veropohjavuotoa aiheuttaa
myös se, ettei tilille kertyviä osinkoja veroteta, jos tilinhaltija on ulkomaalainen tai jos suo-
malainen haltija muuttaa ulkomaille.

Arvoisa puhemies! Siinä siis myös hallituksen omassa perustelutekstissä oleva selitys
sille, kuinka kyse ei ole ainoastaan verotuksen lykkäämisestä, vaan tämä aiheuttaa myös
veropohjaan pysyviä aukkoja ja verojen saamattomuutta.
3



Pöytäkirjan asiakohta PTK 163/2018 vp
Arvoisa puhemies! Esitystä perustellaan sillä, että sillä edistetään sijoitusmuotojen ve-
rokohtelun neutraaliutta. Kuitenkaan uusien aukkojen tekeminen veropohjaan ei ole toi-
vottava suunta, vaan tulisi rajata olemassa olevien sijoitusinstrumenttien, kuten sijoitusva-
kuutusten olemassa olevia veroetuja ja verovälttelymahdollisuuksia. Eli eri sijoitusmuoto-
jen verokohtelun neutraaliutta ei tulisi tavoitella luomalla uusia aukkoja, vaan poistamalla
olemassa olevat aukot.

Arvoisa puhemies! Jotta näin suuret veronmenetykset olisivat perusteltuja, tulisi hyöty-
jen olla vastaavasti merkittäviä. Näin ei kuitenkaan välttämättä tule olemaan. Osakesääs-
tötili tuskin merkittävästi lisää sijoittamista tai hyödyttää kansantaloutta. Toki todennäköi-
sesti käy niin, että osa sijoitusvarallisuudesta siirtyy osakesäästötilille, aivan kuten Ruot-
sissa on käynyt, mutta piensijoittamista tämän instrumentin kautta tuskin merkittävästi tul-
laan lisäämään. Piensijoittamisen esteenä on usein joko se, että ihmisellä ei ole varaa, mitä
sijoittaa, tai sitten on osaamispuutetta tai haluttomuutta sijoittaa. Sen lisäksi piensijoitta-
jien kannalta tämän instrumentin houkuttelevuutta voi vähentää myös todennäköisesti hal-
linnollisten kulujen kertyminen.

Arvoisa puhemies! Ruotsissa on tätä anteliaampi osakesäästötili, siis vielä houkuttele-
vampi sijoittajan ja verokohtelun näkökulmasta. Se on aiheuttanut valtiontalouden näkö-
kulmasta mittavat veronmenetykset, mutta osakesijoittajien määrä kokonaisuudessaan ei
ole kasvanut. Toistan: sijoittajien määrä ei ole kasvanut. Eli olemassa olevat sijoittajat ovat
muuttaneet käyttäytymistään niin, että he ovat siirtyneet suorasta omistuksesta, siirtäneet
omistuksiaan näille osakesäästötileille, missä on näitä veroetuja, mutta sijoittamista koko-
naisuudessaan se ei ole lisännyt. Ei ole siis oikein uskottavia perusteita olettaa, että Suo-
messa kävisi merkittävällä tavalla toisin ja että tämä osakesäästötili, vastoin kuin Ruotsis-
sa, yhtäkkiä lisäisi paljon sijoittamista.

Arvoisa puhemies! Näillä perusteilla tulen kakkoskäsittelyssä kannattamaan hylkäysesi-
tystä.

19.14 Sami Savio ps: Arvoisa puhemies! Käsittelyssä on tosiaan hallituksen esitys osake-
säästötilistä, jonka käyttöönotto mitä ilmeisimmin kasvattaa kansankapitalismin edellytyk-
siä ja parantaa tavallisen suomalaisen mahdollisuuksia sijoittaa palkasta käteen jäävistä tu-
loista osakkeisiin, ja erityisesti kotimaisiin osakkeisiin. Lakiesitys on varsinkin tässä valio-
kunnan korjaamassa muodossa mielestäni omiaan lisäämään suomalaisten ymmärrystä ta-
loudesta, varsinkin jos he esityksen myötä innostuvat kartuttamaan varallisuuttaan suoran
osakesäästämisen avulla — ja puhun nyt tarkoituksellisesti osakesäästämisestä, en sijoitta-
misesta. 

Tässä täytyy nyt todeta, että suomalainen kansankapitalismi on verrattain heikkoa esi-
merkiksi länsinaapuriimme Ruotsiin verrattuna. Meillä jopa yli 80 miljardin euron arvosta
kansalaisten varallisuutta makaa jokseenkin tehottomasti ja tuottamattomana pankkitileil-
lä. Mielestäni se ei ole lainkaan järkevää kansalaisvarallisuuden ylläpitoa varsinkaan näin
matalien korkojen aikana.

Arvoisa puhemies! Osakesäästötilin toteutumisen myötä suorat osakesijoitukset tulevat
houkutteleviksi paitsi tilisäästämiseen myös esimerkiksi kalliita hallinnointipalkkioita ve-
loittaviin osakerahastoihin verrattuna. Samalla tavalliset osakesäästäjät pääsevät verotuk-
sellisesti nykyistä huomattavasti lähemmäs esimerkiksi osingot verotta nostavien suursää-
tiöiden kohtelua, ja tämä on mielestäni vähintäänkin oikeus ja kohtuus. Lyhyesti sanottuna
tämä esitys antaa monelle tavalliselle ihmiselle huomattavasti nykyistä paremman mahdol-
4



Pöytäkirjan asiakohta PTK 163/2018 vp
lisuuden kasvattaa omaa varallisuuttaan, joka voi osakesäästämisen avulla kasvaa pienes-
täkin pesämunasta säännöllisellä säästämisellä vuosien myötä melko mukaviin summiin.

Arvoisa puhemies! Minun on myös välttämättä ihmeteltävä tätä vihervasemmiston teke-
mää vastalausetta, jossa esitetään tämän koko hyvän lakiesityksen hylkäämistä. Mielestäni
tämä hylkäysesitys ei ole järkevä tai riittävästi perusteltu, varsinkin kun otetaan huomioon,
että tähän lakiesitykseen sisältyy 50 000 euron rajoitus osakesäästötilille tehtyjen sijoitus-
ten tai talletusten osalta. Tämän kyllä pitäisi varmistaa se, että hyötyjiä tästä lakiesitykses-
tä ovat ennen kaikkea keskituloiset, [Puhemies koputtaa] tavalliset ihmiset eivätkä suur-
pääoman edustajat.

19.17 Lauri Ihalainen sd: Arvoisa puhemies! Käsillä on nyt siis todella esitys, jossa sää-
detään uudesta osakesäästötilistä, joka mahdollistaisi osakesäästötilien perustamisen ja
käyttämisen sijoitustoiminnassa. Talousvaliokunta on laatinut nyt käsillä olevan mietin-
nön, ja siihen liittyy myös vastalause, joka perustuu ennen kaikkea valtiovarainministeriön
asiantuntijatyöryhmien, yritysverotusta ja osakesijoittamista koskevien työryhmien, teke-
miin analyyseihin ja arvioihin eikä mihinkään tuulentupiin.

Ensinnäkin on tärkeätä havaita, että nämä menetykset ja hyödyt eivät ole tasapainossa.
Tämä riski siitä, että sijoittajien määrä ei välttämättä kasva vaan käy kuten on käynyt Ruot-
sissa, on yksi tärkeä havainto. Se on totta, että osakesäästötiliin voidaan enintään siis
50 000 euroa laittaa, mutta se, mihin me olemme halunneet kiinnittää huomiota, on siis se,
että tämä johtaa siihen, että tämä puhkaisee meidän veropohjaa. Ja se puhkaisee sitä sen ta-
kia, että osakesäästötilin verotuksesta annetusta lakiesityksestä käy ilmi, että esitys kaven-
taisi merkittävästi veropohjaa ja antaisi mahdollisuuden välttää veroja. Tämä tietysti joh-
tuu siitä, että osakesäästäjille kertyviä osinkoja ja myyntivoittoja ei veroteta. Sitten kun nii-
tä nostetaan, se verotus on sitten pääomaverotukseen pohjautuvaa. Tästä on siis hallituk-
sen esityksen perusteissa arvioitu aiheutuvan noin 100 miljoonaa valtiolle menetyksiä. Ja
kun sitten näitä kertyviä osinkoja ei veroteta, jos tilinhaltija on ulkomailta, niin tästä taas
seuraa semmoinen 56 miljoonaa valtiolle lisää menetyksiä.

Tässä mielessä valtiovarainministeriön eri sijoitusmuotojen verokohtelua arvioinut työ-
ryhmä suhtautui kielteisesti siihen, että osakesäästötilin verovapautta sovellettaisiin myös
osinkoihin hallituksen esittämällä tavalla. Tähän olemme myöskin halunneet nojautua. Tä-
män lisäksi on merkille pantavaa, että valtiovarainministeriön asiantuntijaryhmä, joka on
pohtinut yritysverotusta, raportissaan on päätynyt samoihin johtopäätöksiin: pienten osin-
kojen verovapautta koskevilla säännöksillä ei olisi ilmeistä tai välitöntä merkitystä koti-
maisen talouskasvun eli sitä kautta työllisyyden ja kotitalouksien taloudellisen aseman
vahvistumisen kannalta. Muun muassa näillä perusteilla me katsoimme, että tämä esitys ei
ole puoltamisen arvoinen, ja olemme sitä mieltä, että tämä esitys pitää hylätä.

19.20 Simon Elo sin: Arvoisa puhemies! Viime vuoden elokuussa hallitus esitteli budjet-
tiriihessään esityksen siitä, että jatkossa suomalaiset yksityishenkilöt saavat sijoitussäästö-
tilit, eli tämä tulisi vuodesta 2020 lähtien voimaan. Tämä on merkittävää, että osakesääs-
tötilille voi tallettaa rahaa ja näillä rahoilla ostaa pörssiosakkeita siten, että myyntivoittoja
ja osinkoja ei veroteta tilin sisällä vuosittain. Vero menee vasta, kun varoja nostaa tililtä
ulos, eikä ajallisia rajoituksia nostoille ole.

Hallitus ja lakiesityksen valmistelijat ovat kyllä mielestäni toimineet hyvin siinä, että
varoja nostettaessa suhteellisen voiton osuus verotetaan jo nollasta eurosta lähtien. Myös
5



Pöytäkirjan asiakohta PTK 163/2018 vp
edellä mainittuja sijoitusvakuutuksia, mitkä täällä joskus ovat nousseet keskustelussa esiin,
eli vakuutuskuoria on tarkoitus verottaa tällä samalla periaatteella jatkossa, kun tähän asti
niistä on voinut nostaa ensin sijoitetun pääoman osuuden verotta ja jättää voiton osuuden
sitten muhimaan. Kaiken järjen mukaan tämä uusi osakesäästötili kyllä lisää sitä paljon pu-
huttua kansankapitalismia.

Hallituksen päätökseenhän sisältyy myös tämä 50 000:n raja talletettavalle pääomalle,
joka täällä myös on mainittu. Onneksi se on kuitenkin sen verran korkea, vaikkakin mal-
tillinen, että se ei haittaa aloittelevia osakesäästötilin käyttäjiä eikä edes jo nyt tässä vai-
heessa jonkin verran asiaan harjaantuneita säästäjiä. Ja tietysti sitten sijoitustilillä tuotto
saa nousta yli tämän 50 000:n, eli kyllä nyt ihan merkittävästä kysymyksestä puhutaan,
myös kustannuksiltaan sinänsä, niin kuin täällä on tullut esille, mutta tietysti haastan op-
positiota siltä osin, että mikä on esitys siihen, mitä sitten on se kansankapitalismi, josta tun-
tuu, että siihen tukea löytyy sekä oikealta ja vasemmalta laidalta että keskeltä täällä salissa,
ellei sitten jokin tämäntyyppinen ratkaisu, jolla kuitenkin minun nähdäkseni saadaan juuri
niitä vaikutuksia, joita on haettu. Eli tällä hetkellä kuitenkin kymmeniä miljardeja euroja
suomalaisten varoja makaa tileillä ilman mitään järkevää käyttökohdetta, saa pientä kor-
koa, mutta niillä ei suurta merkitystä tietenkään kansantaloudellisesti ole. Suuri merkitys
kansantaloudellisesti on nimenomaan sillä, että ne vain makaavat siellä tileillä. Ne pitää
saada sijoitettua, ne pitää saada tuottamaan, ja tämä on siihen minun nähdäkseni hyvä vä-
line.

19.23 Toimi Kankaanniemi ps: Arvoisa puhemies! Täällä on esitetty hyviä perusteita
tälle hallituksen esitykselle ja mietinnölle, ja yhdyn niihin. Ihmettelen aika tavalla tätä pu-
navihreitten vastustusta. Tämähän on kädenojennus suomalaiselle duunariperheelle ja elä-
keläiselle, jolla on pankkitilillä muutama kymmenentuhatta euroa rahaa, niin kuin aika mo-
nella on, koska meillä muistaakseni on noin 90 miljardia pankkitileillä, sanoisinko, pää-
osin laiskana olevaa rahaa. Ja nyt ne voi panna sieltä nollakorolta tuottamaan. [Eero Hei-
näluoma: Saa nytkin laittaa!] Ja jos esimerkiksi kansa panisi 10 miljardia tähän sieltä pank-
kitileiltä, niin 2 prosentin korolla siitä tulisi 200 miljoonaa, joka korvaisi nämä veromene-
tykset, mitä edustaja Ihalainen esitti — 156 miljoonaa taisi olla hänen esittämänsä luku.
Tämä minun mielestäni parhaimmillaan vahvistaa suomalaista yrittäjyyttä, yritysten toi-
mintaedellytyksiä ja työllistämisedellytyksiä. Ja ainakin meidän perussuomalaisten aivan
keskeinen tavoite on vahvistaa suomalaista yritysmaailmaa, elinkeinoelämää ja työllisyyt-
tä. Tarvetta on edelleen, vaikka tiedämme, että on ongelmiakin paljon, kun on saatu kas-
vua aikaan. Tässä mielessä esitys on varsin hyvä. 

Sosiaalidemokraatit olivat kyllä valmiita alentamaan suuryrityksiä palvelevaa yhteisö-
veroa rajusti viime kaudella mutta toisaalta taas vastustivat yrittäjävähennystä ja nyt vas-
tustavat tätä. Mikä on se punainen lanka [Pia Viitasen vastauspuheenvuoropyyntö] — kun
teillä on punainen väri, niin mikä on se punainen lanka? — teidän tässä tällaisessa talous-
politiikan erittäin tärkeässä lohkossa, mitä tämä koskettaa? Se jää kovin, kovin epäselväk-
si. Opposition tehtävä totta kai on vastustaa kaikkea, [Eero Heinäluoma: Ei suinkaan!]
mutta kyllä vastustamisessa kannattaa järkeäkin käyttää. Ja silloin kun esitys hallitukselta
on sellainen, että se on perusteltavissa järkevästi [Simon Elon välihuuto] kansan, maan
edun mukaisesti, niin silloin sitä on syytä kannattaa, ja me olemme valmiita kannattamaan
tätä esitystä, koska pidämme sitä varsin [Eero Heinäluoma: 160 miljoonaa Kankkulan kai-
voon!] hyvänä, varsinkin näin kokeiluna. 
6



Pöytäkirjan asiakohta PTK 163/2018 vp
Sitten täällä taisi joku mainita veropohjan aukot. No periaatteessa tässä saattaa pieni
aukko tulla, mutta välilliset vaikutukset tässä [Puhemies koputtaa] ovat ymmärtääkseni
niin hyvät, että ne suuret aukot löytyvät tuolta suurten säätiöiden ja vastaavien osalta, jotka
tekevät myös bisnestä. 

19.26 Eero Heinäluoma sd: Arvoisa puhemies! Täytyy sanoa, että kyllä tämä keskustelu
ja tämä hallituksen esityksen kehuminen on aikamoista egotrippiä. Siis sijoittaminenhan
on hyvä asia, ja jokainen, jolla on ylimääräistä rahaa, voi sitä tehdä, mutta sitten tulee ky-
symys, onko tämä se alue, johon kannattaa veroeuroja käyttää. [Timo Heinonen: Rinne
kannatti tätä!] Tämäkö on se epäkohta, joka suurimmillaan nyt tällä hetkellä meitä kohtaa,
että ihmisille, joilla on ylimääräistä rahaa sijoitettavaksi, pitää antaa ylimääräinen verovä-
hennys? [Olavi Ala-Nissilä: Suomessa on liian vähän pääomaa!] Politiikka on todellakin
arvovalintoja, ja tässä tehdään yksi konkreettinen arvovalinta. Ne rahat, jotka tässä käyte-
tään, nämä 160 miljoonaa per vuosi tulevina... [Olavi Ala-Nissilän välihuuto] — No, val-
tiovarainministeriön arvion mukaan, ja uskon, että valtiovarainministeri Orpo vahvistaa
omien virkamiestensä arviot tullessaan saliin. — 160 miljoonaa on valtaisa summa, hyvät
kollegat. [Toimi Kankaanniemi: Se tulee takaisin!] Se on valtaisa summa per vuosi, ja joku
rahoittaa nämä verovähennykset.

Täällä on aina se periaate, kun käydään yleistä verokeskustelua, että kannatetaan näitä
hyvän veropolitiikan periaatteita eli laaja veropohja ja matalat verokannat. Mutta sitten kun
tulee se houkutus, että ruvetaan tekemään sitä reikää sinne lähelle omaa intressipiiriä, niin
jopa vain unohdetaan se laaja veropohja. Kaikki nämä verovähennykset, joita tämä hallitus
on tehnyt — ja vielä yrittää tehdä viime töinään — tulevat jonkun toisen maksettavaksi.
Tämänkin maksavat tavalliset eläkkeensaajat ja palkansaajat, jotka tarvitsevat ne rahat jo-
kapäiväiseen elämiseen. Kyllähän meillä on eläkeläisiä ja meillä on palkansaajiakin, joilla
voi olla 10 000 tai 20 000 tilillä rahaa, mutta harva heistä uskaltaa niitä kaikkia laittaa osa-
kepeliin, edes teidän sijoitustilille, koska he pitävät niitä rahoja siltä varalta, että heille tu-
lee tarve niiden käyttämiseen, vaikkapa terveyden tarpeita.

Tämä on tehty hallitusohjelman ulkopuolelta, ja hallituksen ministerit usein täällä veto-
avat siihen, että nyt ei voida tehdä mitään, kun ei ole hallitusohjelmassa sovittu, mutta jo-
pas vain löytyi tämmöinenkin 160 miljoonaa, joka voidaan tehdä hallitusohjelman ulko-
puolelta. Ex tempore tempaistaan ja tuodaan tänne ja tehdään 160 miljoonan reikä seuraa-
valle vaalikaudelle per vuosi. [Simon Elo: Ihan ex tempore budjettiriihessä!] — Ex tempo-
re budjettiriihessä. Siniset ja perussuomalaiset ovat vihdoinkin löytäneet yhden asian, jos-
ta ne ovat samaa mieltä: 160 miljoonaa per vuosi käytetään tänne.

Me olemme täällä samassa salissa muutama päivä sitten kuulleet, miten ei mitenkään ole
rahaa hoitajamitoitukseen, että se on niin kallis, että ei, ei sitä voida nyt tässä tällä tavalla
päättää. Palautan vain mieleen, että tämä summa on aika lähelle sitä, mitä olisivat tämän
hoitajamitoituksen kustannukset. Jos se hoitajamitoitus on vähän päälle 200 miljoonaa ja
tämä on lähes 200 miljoonaa, niin ero ei ole suuren suuri. Nämä ovat politiikan arvovalin-
toja, mitä täällä parhaillaan tehdään.

Pidetään suurempana sitä, että niille, joilla on ylimääräistä rahaa, tehdään tämmöinen
verovähennys, kuin sitä, että pantaisiin hoitajamitoitusta koriin. Seuraavaksi nämä samat
henkilöt tulevat tänne saliin ja valittavat, kuinka holtittomasti Suomi velkaantuu. Kyllä on
hirveätä, kun velkaannutaan — että eikö olisi vastuullista, että velkaa vähennettäisiin sen
sijaan, että otetaan velkaa lisää? Tämähän lisää ensi vaiheessaan suoraa velanottoa ja vä-
7



Pöytäkirjan asiakohta PTK 163/2018 vp
hentää meidän mahdollisuuksiamme huolehtia niistä kaikkein köyhimmistä. Se on politii-
kan arvovalinta, edustaja Kankaanniemi. 

Ja perussuomalaiset tässä joukossa mukana — rohkenen ihmetellä. Kun minä tapaan pe-
russuomalaisten äänestäjiä Hakaniementorilla, ei ole kyllä vuosien aikana kukaan tullut
valittamaan, [Sami Savio: Ei ne sinne tule muutenkaan!] että se epäkohta on se, että jos si-
joitan osakkeisiin, niin en saa verovähennystä, että saisin verovapaasti käyttööni näitä li-
sätuloja. Tavatkaa näitä sijoittajaneuvojia, mitä he neuvovat. He tulevat neuvomaan teille
useamman tavan, jolla näistä veroista pääsee aikanaan eroon — useamman tavan, jolla
näistä veroista pääsee aikanaan eroon — niin että sen sanominen, että tämä olisi kustan-
nusneutraali... Ei tule toteutumaan.

Meidän olisi pitänyt toisinpäin, niin että ne otetaan verotuksen alle, joissa nyt on tätä tu-
lonmuodostusta, joka ei ole verotuksen piirissä — kuten vakuutuskuoret. Nyt reikiä teh-
dään lisää, ja lopputuloksena on, että tavalliset palkansaajat ja eläkeläiset, joilla ei ole mah-
dollisuutta järjestellä tulojaan pääomatuloiksi ja jotka tarvitsevat ne rahansa jokapäiväi-
seen kallistuvaan elämään, vaikkapa esimerkiksi hintojen nousun, asumiskustannusten
nousun ja muiden vastaavien menojen osalta, joutuvat sitten maksumiehiksi. Tavalliset
eläkkeensaajat ja palkansaajat maksavat nämäkin hövelit lupaukset, mitä täällä tehdään.

Tämä on sitten kuitenkin eri asia kuin se, onko sijoittaminen hyvä. Totta ihmeessä, jos
on ylimääräistä rahaa, saa sijoittaa myös pörssiosakkeisiin. Se on ihan hyvä asia. Mutta äl-
kää unohtako, hyvät kollegat, Kari S. Tikan edelleenkin mestarillista neuvoa: laaja vero-
pohja, matalat verokannat. Jos katsotaan, että veroja kertyy mahdollisimman tasapuolises-
ti erilaisista toiminnoista ja on mahdollisimman monta maksajaa, verotus pysyy kohtuulli-
sena, mutta kun näitä reikiä tehdään milloin milläkin perusteella — joita täällä on salissa jo
kuvattu aikaisemmin — niin lopputuloksen maksaa tavallinen eläkkeensaaja ja palkansaa-
ja. Se henkilö, joka ei pääse karkuun ja jolla ei ole pussissa sitä ylimääräistä, jonka uskal-
taisi sijoittaa, sehän tässä on maksumiehenä. Ei tämä ole ilmainen uudistus, ja ne dynaami-
set vaikutukset on aikoja sitten nähty, mitkä näissä ratkaisuissa ovat lopputuloksena. Tämä
lasku tulee maksuun tavallisille kansalaisille. Politiikka on arvovalintoja, ja tässä hallitus
tekee oman arvovalintansa jälleen kerran.

19.32 Timo Heinonen kok: Arvoisa rouva puhemies! Edellä puhui entinen valtiovarain-
ministeri Eero Heinäluoma, ja sosiaalidemokraattien aikana tämä vastaavanlainen käytän-
tö sallittiin suursijoittajille. Nyt tämän hallituksen toimesta tämä sallitaan myös tavallisille
pienituloisille, keskituloisille suomalaisille, [Eero Heinäluoma pyytää vastauspuheenvuo-
roa] niin että myös heille tulee mahdollisuus säästää ja sitä kautta vaurastua. Osakesäästö-
tili tulee siis käyttöön vuonna 2020, ja tilille tulee siis sijoitusrahastojen verokohtelu, eli
veroa maksettaisiin myös näiden tavallisten suomalaisten pienten sijoittajien sijoituksista
vasta tuotoista silloin, kun säästöjä nostetaan tai varoja nostetaan tuolta tililtä. Osingot saa
siis sijoittaa tämän osakesäästötilin sisällä uudelleen ilman, että välissä joutuisi maksa-
maan veroa. Näille varoille on asetettu tässä 50 000 euron katto, mutta toki tuo tuotto voi
sen päälle tulla. 

Itse asiassa tämä osoittaa kyllä tältä hallitukselta arvovalintaa, arvovalintaa siitä, että
hallituksella on halu kannustaa ihan tavallisia suomalaisia säästämään ja sijoittamaan.
Tämä ei vaadi, niin kuin edustaja Harakka joskus on tuonut esille — hän ei nyt ole tällä-
kään kertaa täällä salissa — [Pia Viitanen: Yleensä on kyllä!] että pitäisi olla 50 000. Tä-
hän malliin ja tähän järjestelmään voi sijoittaa pieniä summia kerrallaan ja sitä kautta ryh-
8



Pöytäkirjan asiakohta PTK 163/2018 vp
tyä sijoittamaan jokainen suomalainen vaikkapa viidenkympin, satasen tai jonkun muun
summan kautta.

Nyt siis annetaan myös tavallisille suomalaisille samanlainen mahdollisuus, joka aiem-
min on ollut vain suursijoittajilla. Itse asiassa kun katsoin, niin 30. elokuuta SDP:n puheen-
johtaja Antti Rinne totesi, että hän ei tyrmää osakesäästötiliä. Nyt tietysti kun hän ei ole
valvomassa täällä vasemmisto-oppositiota, hiiret hyppivät pöydälle, kun kissa ei ole pai-
kalla, niin täällä annetaan täystyrmäys osakesäästötileille eli sille, että ihan tavalliset suo-
malaiset pääsisivät mukaan nauttimaan niistä eduista, jotka sosiaalidemokraattien aikana
on sallittu vain suursijoittajille.

Arvoisa puhemies! Olen varma, että entinen valtiovarainministeri Eero Heinäluoma tie-
tää sen, että tämä 160 miljoonaa ei ole mitään menetettyä rahaa vaan kyse on siinä nimen-
omaan siirtyvästä verotuotosta, joka itse asiassa tämän järjestelmän kautta tulee sitten
isompana takaisin. Eli tätä kautta kun tavallisetkin suomalaiset voivat pikkuhiljaa vauras-
tua, mikä hallituksen mielestä on hyvä asia, niin tämä tuotto tulee dynaamisesti takaisin.

Toinen varapuhemies Tuula Haatainen: Myönnän vastauspuheenvuoron, minuutti.

19.36 Eero Heinäluoma sd (vastauspuheenvuoro): Arvoisa puhemies! Edustaja Heino-
nen on mestari menemään erilaisten näennäisrakennelmien taakse.

Puheenjohtaja Rinne on ennakkoluuloton poliitikko, niin kuin pitää olla. Hän on valmis
kuuntelemaan hallituksen esityksiä ja niiden perusteluita. [Timo Heinonen: Ei löytynyt tyr-
mäystä!] Hän on kuunnellut nämä teidän esityksenne ja todennut, että ne ovat tämän laajan
veropohja-ajatuksen vastaisia, ne tulevat maksettavaksi meille muille, [Timo Heinonen:
Sellaista ei löydy!] jotka emme ole tässä tätä etua käyttämässä. Ei ole ilmaisia etuja, kun te
teette verovähennyksiä. — Odottakaa, kun hän tulee. Kyllä hän kertoo, että se, mitä SDP
täällä on esittänyt talousvaliokunnan mietinnössä, on hänen kantansa. Lupaatteko te, että te
muutatte oman kantanne, jos Rinne on päätynyt siihen, että tämä teidän ehdotuksenne on
huono? Ette taida luvata. [Timo Heinonen: No ei tietenkään!] 

Samaten tämä teidän juttu, jota te usein käytätte, että te hallituksessa estätte erilaista oi-
keudenmukaista politiikkaa — te saatte sen muun muassa pääministeripuolueen asemalla
tehtyä — ja sitten te syyllistätte ne, jotka ovat yrittäneet toimia toisin. Kun me olemme toi-
mineet johdonmukaisesti tämän laajan veropohjan puolesta, jotta se tavallinen palkansaaja
ja tavallinen eläkeläinen eivät joutuisi maksamaan kohtuuttomasti, [Timo Heinonen pyy-
tää vastauspuheenvuoroa] te ajatte näitä verovähennyksiä milloin millekin ryhmälle ja oi-
kein ajattelette, [Puhemies: Aika!] että niillä ostatte kannatusta. Se on kestämätön tie, kos-
ka joku nämä verot kuitenkin maksaa.

Toinen varapuhemies Tuula Haatainen: Edustaja Heinonen, vastauspuheenvuoro, ja sit-
ten mennään puhujalistaan.

19.37 Timo Heinonen kok (vastauspuheenvuoro): Arvoisa puhemies! Kysyisin edustaja
Eero Heinäluomalta, entiseltä valtiovarainministeriltä, että kun te sosiaalidemokraatit olet-
te sallineet tämän tyyppisen verokohtelun ja järjestelyn suursijoittajille, niin miksi te vas-
tustatte sitä, että tämä tuodaan nyt ihan tavallisten suomalaisten käyttöön, eli annettaisiin
myös esimerkiksi keskituloisille perheille mahdollisuus hivenen säästää, sitä kautta pikku
hiljaa vaurastua. Miksi te vastustatte sitä ja olette sallineet tämän saman järjestelmän suur-
9



Pöytäkirjan asiakohta PTK 163/2018 vp
sijoittajille? Ja eikö se näin ole, että tätä 160:tä miljoonaa ei menetetä mihinkään, vaan se
on nimenomaan siirtyvää verotuottoa?

19.38 Olavi Ala-Nissilä kesk: Arvoisa puhemies! Mitä me Suomessa tarvitsemme? Tar-
vitsemme totta kai yrittäjyyttä. Me tarvitsemme välttämättä lisää suomalaista sijoittamista,
suomalaista pääomaa, myöskin ulkolaista pääomaa, mutta pääasiassa suomalaista pää-
omaa. Meidän pitää siihen kannustaa, myöskin tavallisia ihmisiä sijoittamaan. Sosiaalide-
mokraattinen veropolitiikka†— valitan sitä, että se on mennyt nyt populismin ja pölhöpo-
pulismin puolelle. Aikanaan, todella niin kuin edustaja Heinonen totesi, demarit olivat pu-
dottamassa 4,5 prosenttiyksikköä yhteisöverotuloja, mutta eivät sitä anna toiminimille ei-
vätkä tavallisille henkilöyhtiöille. 

Edustaja Heinäluoma, te olitte poistamassa varallisuusveroa aikanaan. Se oli sinällään
minusta ihan oikea toimenpide, koska se oli niin epäonnistunut vero, mutta olitte kuitenkin
siinä silloin mukana. [Eero Heinäluoma: No oliko se nyt väärin vain oikein? Koettakaa nyt
päättää!]

Nyt minä olen havainnut, että sosiaalidemokraattisella puolueella on ollut täällä jo neljä
veropaperia. Hyvin tempoilevaa veropolitiikkaa, josta yrittäjät ovat varsin huolissaan. Täl-
lä vaalikaudella hallituksen linja on ollut hyvin vakaa, johdonmukainen veropolitiikka ko-
konaisuutena, ja se on ollut linjakasta. Todellakin se, että ihmisille annetaan tässä 50 000
euron ylärajaan saakka tehdä sijoituksia — siis tämä on sitä kansankapitalisimia, oikeuden-
mukaisuutta, se on hyvä asia. 

Minä ymmärrän, että sosiaalidemokraatit, onko se kateutta vai mitä, vaalien alla haluaa
ihmisiä harhauttaa tässä asiassa, mutta todella toivoisin, että kun puhutaan siitä, että pitää
olla matala verokanta, laaja veropohja, niin sehän Suomessa on. Meillä on ollut hyvin joh-
donmukaista ja vakaata veropolitiikkaa, ja nyt sitä ei pidä lähteä tempoilemaan. Minä tie-
dän useampia yrittäjiä, jotka ovat huolissaan ja toteavat sen, että kyllä Viroonkin voi muut-
taa aika helposti, jos Suomessa verotus lähtee sille tielle, eikä täällä ole kotimaisia pää-
omia riittävästi yrityksille. 

19.40 Jani Mäkelä ps: Arvoisa puhemies! Nyt kun tähän veropohjakeskusteluun lähdet-
tiin, niin muistuipa tässä mieleeni eräs tapaus, kun autoveroa meinattiin laskea, ja lasket-
tiinkin hallituksen toimesta, niin oliko se niin, että sosiaalidemokraattien mielestä siinä tuli
200 miljoonan suuruinen aukko veropohjaan, mutta sitten kun autokauppa kiihtyikin, niin
tulikin 20 miljoonaa lisää veroja. Eli kyseenalaistaisin hieman sitä, että onko tämä 160 mil-
joonan oletettu menetys, joka kenties olisikin vain lykkäys, kuitenkin enemmänkin speku-
latiivinen. Sisältyykö siihen mahdollisuus myös mahdollisiin kerrannaisvaikutuksiin ja
hyötyihin ja perustuuko se siihen oletukseen, että tämä osakesäästötili ylipäänsä tulisi ole-
maan kovinkaan suosittu. Eli eihän sellaisia veromenetyksiä voi tulla, ellei tähän osake-
säästötiliin innostuta kansalaisten toimesta laajalti. Ei edes periaatteessa voi tulla verome-
netyksiä, ellei tätä käytetä. Onko tämä niin houkuttelevaa, että tätä käytetään? Me emme
varmaan kukaan tiedä tähän vastausta. 

Mutta edustaja Kankaanniemi toi puheenvuorossaan esille hyvän näkökohdan näistä
pankkitilillä makaavista varoista Suomessa, joka on varsin suomalainen ilmiö. Suomalai-
set aika heikosti uskaltavat lähteä sijoittamaan, ja mielestäni näiden rahojen liikkeelle saa-
miseen ja tuottamaan saamiseen pitäisi kyllä rohkaista, että suomalaiset uskaltaisivat läh-
10



Pöytäkirjan asiakohta PTK 163/2018 vp
teä näitä rahojaan sijoittamaan ja päästäisiin pois siitä kädestä suuhun -mallista kohti sel-
laista jonkinnäköistä omistamista, ja tämä esitys sitä ehkä rohkaisee.

Edustaja Ihalainen toi puheessaan esiin, että osakesäästötilin osinkoja pitäisi verottaa.
Mutta verotetaanko nytkään sijoitusrahastojen osinkotuottoja, jos ne pääomitetaan mu-
kaan sijoitusrahastoon? Sitähän verotetaan, jos sijoitusrahasto on tuottotyyppinen, eli siitä
tuloutetaan ulos niitä vuosittaisia osinkoja, niin niistä maksetaan pääomaverot. Mutta jos
se tuotto kerryttää sen rahaston pääomaa, niin nyt en ole varma, verotetaanko niitä tällä het-
kellä, ja jos niitä ei veroteta, niin silloinhan tässä ainoastaan vietäisiin pienet osakesäästö-
sijoitukset samalle tasolle, samoihin oikeuksiin näiden sijoitusrahastojen kanssa. Minulta
jää nyt ymmärtämättä, miksi tämä olisi SDP:n mielestä huono asia, että näitä kahta erilais-
ta piensijoittamisen instrumenttia kohdeltaisiin samalla tavalla.

19.42 Pia Viitanen sd: Arvoisa rouva puhemies! Kun tuossa äskeisessä puheenvuorossa
muisteltiin autoiluun liittyviä kantoja, niin kyllä minua vieläkin ihmetyttää kovasti se, että
perussuomalaiset liki ensitöikseen, kun hallitukseen tulivat — perussuomalaisethan ovat
siis olleet hallituksessa tässä — niin nostivat bensaveroa. Bensaveroa täytyi nostaa. Taval-
linen autoilija ja kansa maksavat, jotta sitten ilmeisesti nämä, keillä on varaa sijoittaa, voi-
sivat saada verohelpotuksia. Että kannattiko, perussuomalaiset, nyt sitä bensaveroa nostaa,
jotta te voitte toisaalla antaa verohelpotuksia niille, keillä siellä pankkitileillä sattuu se
50 000 olemaan? Monella ei ole, puhemies. [Sami Savio: Nyt on kyllä laveaa tulkintaa!]

Täällä on niin kamalasti jollain tavalla, minä tulkitsen sen, vähän niin kuin pilkattu, että
tämä on jotain sosiaalidemokraattista kateutta tai muuta, mutta täällä kyllä kannattaisi kat-
soa tätä meidän vastalausettamme. Täällä kerrotaan muun muassa siitä, että lainsäädännön
arviointineuvosto katsoo, että osakesäästötili lisää sijoittamiseen liittyviä kustannuksia, eli
ei ole edes ollenkaan selvää, että osakesäästötili hyödyttäisi edes sitä yksityistä sijoittajaa.
Kaiken kaikkiaan me tiedämme, että esimerkiksi tuottojen nostot tältä osakesäästötililtä
joutuvat jopa korkeamman verokohtelun alle kuin mitä esimerkiksi suorien sijoitusten ve-
rokohtelu on — minkä seurauksena epäillään sitä, että itse asiassa näitä osakesäästötilejä
käytettäisiin lähinnä vain siinä tarkoituksessa, että voitaisiin tietyllä tavalla harjoittaa ve-
rosuunnittelua, mikä tarkoittaa vaikka perintötilannetta tai muuta. Mikä tarkoittaa taas
osaltaan sitä, että koskaan tätä tuottoa, tätä veroa, ei tultaisi maksamaan.

Samoin, kun täällä on vähän syytelty sosiaalidemokraatteja, niin täällä myös valtiova-
rainministeriön oma työryhmä on lausunut näistä tileistä sen verran, että ”pienten osinko-
jen verovapautta koskevalla säännöksellä ei olisi ilmeistä ja välitöntä merkitystä kotimai-
sen talouskasvun, suomalaisten kotitalouksien taloudellisen aktiivisuuden ja sijoitusaktii-
visuuden parantamisen kannalta”. Ja kun täällä epäiltiin, että tällä on kauheasti kaikkia
työllisyys- ja talousmerkityksiä [Lauri Ihalaisen välihuuto], niin tässähän nyt valtiovarain-
ministeriön työryhmä toteaa juuri toisinpäin. — Mitä, edustaja Ihalainen, sanoitte? — Ei-
vät nämä nyt mitään tuulesta temmattuja asioita ole, vaan nämä ovat ihan hallituksen omis-
ta papereista ja taustamuistioista lainsäädännön arviointineuvoston arvioita, mihin nojaam-
me tämän oman näkemyksemme. Ja puhemies, nojaamme sen erityisesti tänä päivänä siitä
näkökulmasta, että muualla me sanomme, että rahaa ei ole. Näin aina, kun kysymys on pie-
nestä ihmisestä. Ollaan tehty julmia leikkauksia, ja tämän hallituskauden alussa ja tähän
päivään asti joka vuosi on leikattu perusturvaa, jäädytetty indeksejä, eläkkeensaajien kuk-
karoon on jäänyt miinusmerkki tässä suhteessa. [Puhemies koputtaa] Puhemies, ei tämä ole
ollut oikea arvovalinta.
11



Pöytäkirjan asiakohta PTK 163/2018 vp
19.45 Toimi Kankaanniemi ps: Arvoisa puhemies! Todellakin syksyllä 2005 edustaja
Heinäluomasta tuli valtiovarainministeri, ja likipitäen ensimmäisenä asiana te esittelitte
tuosta pöntöstä varallisuusveron poistamisen. Sen tuotto oli toistasataa miljoonaa euroa
vuodessa, [Eero Heinäluoma: 75 miljoonaa!] eli kun nyt lasketaan, niin lähes 15 vuodessa
puolitoista miljardia ovat Erkot ja muut saaneet puhdasta taskuihinsa. Se oli teidän linjan-
ne. Sitten vuonna 2012 ministeri Urpilainen, silloinen sosiaalidemokraattien puheenjohta-
ja, valtiovarainministerinä esitteli yhteisöveron alentamisen 4,5 prosenttiyksiköllä, ja se
meni läpi teidän tuellanne. [Eero Heinäluoma: Ja mitäs perussuomalaiset teki, kun olitte
hallituksessa?] Ja näin sitten annettiin suuryhtiöille todella suuri verokevennys. 

Ja nyt te moititte siitä, että me puolustamme tavallista pientä suomalaista perhettä, jolla
on pankkitilillä makaamassa täysin tuottamattomana kymmeniä miljardeja pääomaa, [Ee-
ro Heinäluoma: Aika erikoinen perhe, jos noin paljon!] että me otamme ne sieltä tai pyrim-
me siihen, että ihmiset vapaaehtoisesti sijoittaisivat ne suomalaiseen yritystoimintaan ja
työllisyyteen. Ja varmasti tämä tuottaa. Voi olla, että siellä ovat professorit lausuneet, mitä
lausuneet, mutta kyllä se niin on, että aktiiviraha tuottaa, ei passiiviraha. Ja näin ollen tämä
on aivan viisas asia.

Arvoisa puhemies! En malta olla muistuttamatta myös siitä, mistä olen tässä viime ai-
koina aika paljon täällä muistuttanut: Keväällä 2015 Suomi oli tavattomassa syöksyssä.
Korot — eivät korot, koska ne on säädelty tuolta Frankfurtista. [Eero Heinäluoma: Kiitos
euron!] — Kiitos euron, jota pidetään keinotekoisesti pystyssä, joka romahtaa alta aikayk-
sikön, [Eero Heinäluoma: Ja maailmanloppu tulee ensi viikolla!] mutta se on eri asia, eri
saarnan aihe. — Mutta 2015 keväällä työttömyys oli noussut neljän vuoden aikana sadal-
latuhannella, velkaa oli tullut valtavasti valtiolle ja kunnille, ja Suomi oli kriisissä niin, että
luottoluokittajat olivat pudottamassa Suomen huonompaan asemaan, mikä olisi ollut siinä
julkisen velan tilanteessa katastrofi, kun korot olisivat lähteneet nousuun ja muuta sellaista. 

Eli meillä oli kriisi päällä vuoden 2015 keväällä sosialidemokraattisen valtiovarainmi-
nisterin toiminnan jälkeen, nelivuotiskauden jälkeen, [Pia Viitanen: Voi, voi!] ja oli pakko
korjata niillä toimenpiteillä, joita tehtiin. Nyt ei ole pakko, [Eero Heinäluoma: Edustaja ei
usko itsekään tuota!] nyt on mahdollisuus parantaa ihmisten perusturvaa. [Puhemies ko-
puttaa] Sitä hallitus ei nyt tee. Tämä esitys on aivan paikallaan, koska tämä vahvistaa Suo-
men taloutta.

19.49 Simon Elo sin: Arvoisa rouva puhemies! On ilo kuunnella kyllä edustaja Kankaan-
niemeä siinä mielessä, että vanha tuttu Kankaanniemi vuosilta 2015—2017 on palannut ta-
kaisin. [Eero Heinäluoma: Kyllä, uudestisyntynyt!] Siinä mielessä on ilahduttavaa, että
kun perussuomalaiset täällä salissa useiden eri esitysten kohdalla viime aikoina liittyen ta-
louspolitiikkaan ovat olleet punavihreän puolella, niin tässä ei, hyvä niin. Tervehdin sitä
ilolla.

Toisaalta täytyy ihmetellä sitä, että tänään kyselytunnilla perussuomalaisten edustaja
Tavio sanoi, että tämä hallitus on ”myynyt” Suomen ja tehnyt ”likaisia uudistuksia”. [Toi-
mi Kankaanniemi: Se on totta sekin!] — sama puolue oli hallituksessa, hallitusohjelmaa
hyväksymässä 2015 ja uudelleen 2017. Nyt annetaan ymmärtää, että tämä hallitus on teh-
nyt hyvää työtä ja pelastanut Suomen talouden. Olen siitä samaa mieltä, mutta eivät nämä
kaksi asiaa oikein yhteen mene. [Sami Savio: Kaksi vuotta meni ihan kohtuullisesti!]

Mutta otan myös esille tietysti kunnioitetun edustaja Heinäluoman. Sanoitte, että ex
tempore olisi osakesäästötilistä päätetty budjettiriihessä. [Eero Heinäluoman välihuuto] —
12



Pöytäkirjan asiakohta PTK 163/2018 vp
Se on totta, että hallitusohjelmassa sitä ei ollut, olette siinä aivan oikeassa. — Mutta kyllä
hallitus tässä harkintaa on käyttänyt, niin kuin kaikissa päätöksissä, mitkä budjettiriihessä
tehtiin: lisää poliiseja, lisää virkoja armeijaan, ajoneuvoveron alentaminen, mitä pidimme
niistä erityisen hyvänä asiana, Lex Lindströmin jatko pitkäaikaistyöttömille, iäkkäimmille
pitkäaikaistyöttömille. Monia hyviä asioita tuli budjettiriihessä, joista yksi hyvä asia mei-
dän mielestämme on myös tämä osakesäästötili. Ja hallituksen sisällä, kun tästä päätettiin,
siniset olivat nimenomaan sitä mieltä, että se yläraja täytyy laittaa tähän 50 000 euroon.
Miksi? Koska silloin sitä hyvällä omallatunnolla voi myös kutsua nimenomaan piensijoit-
tajan osakesäästötiliksi.

Täällä edustaja Viitanen sanoi, että asiantuntija-arvioissa on ollut ajatusta, että tämä ei
tuottaisi välittömästi tai ei olisi ilmeistä, että tulisi niitä tuloksia, mitä me haluamme. En
minäkään väitä, että tämä välittömästi tuottaa niitä tuloksia, vaan vuosien aikana, vuosien
aikanahan ne tulokset tulevat. 

Ja lopuksi täytyy vielä sanoa, että yhteisöverotuksen keventäminen vuonna 2014, 4,5
prosenttiyksikköä, oli merkittävä päätös. Erityisesti jälkikäteen voi sanoa, että se oli oikea
päätös — nimittäin verotulot ovat kasvaneet sadoilla miljoonilla euroilla yhteisövero-
tuoton osalta siitä huolimatta, että tätä veroa laskettiin. Minä väitän, että osittain ne ovat
nousseet juuri siksi, että veroa laskettiin, koska se on lisännyt taloudellista toimeliaisuutta.
Uskon, että sama logiikka pätee myös tämän osakesäästötilin osalta eli ihmiset rupeavat
osakesäästötiliä käyttämään ja sitä kautta tulee niitä hyötyjä, mitä me uskomme.

Ja kun täällä on viitattu valtiovarainministeriöön, heidän asiantuntemukseensa, niin he
ovat linjanneet, että ensi kaudella pitäisi taloussopeutuksia tehdä 2 miljardilla. Epäilen, että
sosiaalidemokraattien kanssa olemme siitä samaa mieltä, että tätä ei pidä ottaa taivaasta
tulleena totuutena ja suoraan tehdä niin kuin valtiovarainministeriö sanoo, vaan vaaleissa
me, itse kukin puolue, esittelemme ne ratkaisut ja sen taloudellisen linjan, [Pia Viitasen vä-
lihuuto] mitkä me haluamme. Eli ei se valtiovarainministeriökään ole tietenkään valtio val-
tiossa tai hallitus hallituksessa, joka kertoo, miten asioita [Puhemies koputtaa] tehdään.
Kuuntelemme heidän asiantuntemustaan, mutta [Puhemies koputtaa] poliittiset päätökset
tehdään kansanedustajien toimesta.

19.52 Hannu Hoskonen kesk: Arvoisa rouva puhemies! Tämä uusi hallituksen esitys,
joka on tullut talousvaliokunnan mietintönä tänne suureen saliin, on mielestäni hyvä ja erit-
täin vahvalla pohjalla, kun katsotaan Suomen tulevaisuutta.

Kun suomalaisten yritysten tämänhetkistä tilannetta katsoo, niin ensimmäinen totuus-
han on se, että näistä 140 000 uudesta työpaikasta, jos oikein muistan prosentin, 80 pro-
senttia on syntynyt nimenomaan pieniin yrityksiin. Ja mikä on pienten yritysten suurin on-
gelma? Tällä hetkellä suurin ongelma on ihan varmasti se, että niillä on erittäin suuri pää-
omapula. Ne investoisivat uusiin koneisiin, laitteisiin, uusiin tuotantorakennuksiin, mutta
pääoman saanti pankeista jostain kumman syystä vaatii valtavia vakuuksia, ja monelle pie-
nelle yrityksellä tällaisen pääoman saanti on jopa liian kallista, niin että sitä investointia ei
koskaan tule. Elikkä siinä mielessä tämä osakesäästötilistä tehty uusi laki ja talousvalio-
kunnan mietintö siitä hallituksen esityksestä ovat erittäin hyviä ja perusteltuja.

Tämä on syytä muistaa kaikkien meidän, katsoopa sitten himoverottajan lasien läpi, niin
kuin näistä puheenvuoroista olen voinut päätellä, että joidenkin mielestä ainoa oikea tapa
valtion ja julkisen talouden hoitoon on valtava verojen lisäys. No, sitä nyt lienee tässä
maassa kokeiltu aivan tarpeeksi. Sen vaikutukset me kaikki tiedämme, että ne ovat talous-
13



Pöytäkirjan asiakohta PTK 163/2018 vp
elämälle kaikista pahinta myrkkyä, mitä olla voi. [Eero Heinäluoman välihuuto] — Edus-
taja Heinäluoma, jos te joskus malttaisitte kuunnella. Ymmärrän, että se kirpaisee, kun to-
tuuden sanoja kuulee, mutta joskus se on totuuskin kuultava. [Eero Heinäluoman välihuu-
to] Ulkoministeri Soini sanoi kerran: jos kuuntelisitte, niin saattaisitte oppia jotakin. 

Nimittäin juttu on niin, että jos pienille... [Välihuutoja] — Arvoisa puhemies! Saanko
jatkaa? Täällä on jatkuvaa häirintää havaittavissa. — Kun nämä pienet yritykset todellakin
ovat suunnittelemassa investointeja, niin niille se pääoman saanti on todella vaikeaa, ja se
on hyvin monelle pienehkölle yritykselle laajentumisen este. Omassa tuttavapiirissäkin
näitä yrityksiä on lukuisia. Kyllähän meidän pitää tätä pääomasysteemiä tässä maassa ke-
hittää, niin että nämä pienet yritykset pääsevät kasvamaan.

Jos joku tässä maassa kuvittelee vielä, että julkisen talouden kautta voidaan työllistää ih-
misiä virkamiehiksi valvontaa hoitamaan tai jotakin muuta tämmöistä byrokratian toimin-
taa tekemään, niin pikkuisen väärällä tiellä on kuitenkin, koska nämä yritykset, jotka tällä
hetkellä investoivat esimerkiksi biotalouteen, metsätalouteen, sanotaan nyt tyypillinen
suomalainen metsäkoneyritys, joka investoi uuteen koneeseen, ostamalla uuden monitoi-
mikoneketjun työllistävät puolenkymmentä ihmistä heti. Se on valtava pääomasijoitus,
mutta se vaatii pääomia, koska niitä ei monesti pankista saa. Tämän takia tämä esitys on
erittäin kannatettava, ja varsinkin, jos investointi suuntautuu tuotannolliseen talouteen, jol-
loin parhaimmillaan se tuote viedään Suomen rajojen ulkopuolelle, silloin ollaan, arvoisa
rouva puhemies, erittäin terveellä pohjalla. 

En haluaisi tällaista keskustelua kuulla, että uuden rakentaminen ja uuden luominen tä-
hän maahan on väärin. Minusta se on ihailtavaa tekoa, ja kunnioitan suuresti yrittäjiä, [Pu-
hemies koputtaa] jotka sen tien ovat valinneet.

19.55 Eero Heinäluoma sd: Huomaan, että edustaja Kankaanniemi on vahvasti täällä his-
toriaosastolla jälleen kerran, ja hän on parhaimmillaan, kun hän käy tätä historiankirjoitus-
ta. Siinähän on yksi yhteinen piirre kaikissa hänen esiintymisissään täällä kaikkina näinä il-
toina ja välillä päivälläkin: silloin kun hän oli hallituksessa ministerinä tai hallituspuolu-
een edustajana, maan asiat olivat erittäin hyvin ja menivät vielä parempaan suuntaan. Kaik-
kein paras aika tietenkin oli Ahon hallitus. Sehän oli aivan loistavaa aikaa, kun työttömyys
ei ollut kuin puoli miljoonaa ja valtion velkaantuminen sitä suuruusluokkaa, että oltiin jou-
tua ulkomaisten instituutioiden, kuten maailman valuuttarahaston, haltuun, ja jolloin vero-
tus oli ennätyskorkealla. Koskaan ei ole verotus ollut niin korkealla kuin Esko Ahon halli-
tuksen aikana. Se on siis se ennätys, jota ei ole toistaiseksi rikottu. Sen jälkeen verotusta on
kohtuullistettu, mitä tulee esimerkiksi palkka- ja eläketulojen verotukseen, niin kuin oi-
kein on. Mutta se on rekordi. Se on rekordi, ja siihen ei nyt ole päästy.

Varallisuusverokeskustelua olemme käyneet erittäin monta kertaa, ja muistan, että vii-
meksikin nämä luvut käytiin lävitse: 75 miljoonaa oli varallisuusveron tuotto. Vanhasen
ykköshallitus teki erittäin hyvän ja perustellun verouudistuksen, kun se toi osingot verolle.
Silloinhan kokoomus ilmoitti, että se on heille hallituskysymys, jos osingot tulevat verolle.
He eivät missään tapauksessa hyväksy osinkojen verottamista. No, tikulla sitä silmään,
joka vanhoja muistelee. Onneksi osingot tulivat verolle, koska ne olivat poikkeama tästä
Kari S. Tikan oikeasta ja ainoasta hyväksyttävästä periaatteesta, joka on laaja veropohja.
Kun mahdollisimman moni maksaa, kenenkään verorasitus ei muodostu kohtuuttomaksi.
Tuo osinkojen verolletulon tuotto oli siis 500 miljoonan euron vuosiluokkaa, ja se oli aika
hyvä oikeudenmukaisuutta lisäävä uudistus, jonka Vanhasen ykköshallitus teki.
14



Pöytäkirjan asiakohta PTK 163/2018 vp
En ole myöskään huomannut, että perussuomalaiset tullessaan hallitukseen ja edustaja
Kankaanniemen painaessa täällä vihreätä nappia olisivat laittaneet ehdoksi yhteisöveron
nostamisen — en ole huomannut — enkä myöskään sitä, että perussuomalaiset olisivat
laittaneet ehdoksi varallisuusveron. Huomioiden perussuomalaisten suuren menestyksen
viime vaaleissa olen ihan varma, että jos te olisitte panneet ehdoksi varallisuusveron, niin
kyllä keskusta ja kokoomus olisivat teidät niin paljon halunneet, että olisi saatu sekin vero
takaisin, vaikka siitä maailmalla yleisesti on luovuttu. 

Historiaa voidaan käydä, mutta tänä päivänä käsittelyn kohteena on kuitenkin se, teh-
däänkö verotukseen jälleen yksi uusi aukko, joka tulee maksamaan noin 160 miljoonaa lä-
hivuosina ja joka tulee muille maksuun — niille tavallisille suomalaisille, jotka eivät pysty
järjestelemään verotustaan. Kyllä tällekin voidaan lausua lukemattomia hyviä perusteita.
Yksi erityisen mielenkiintoinen on jälleen tänään kuultu, ja se on tämä kannustaminen. Se
on kuulkaa mielenkiintoista, että aina kun pitää kannustaa, niin ketä kannustetaan? Heitä,
joilla menee aika hyvin. Heille annetaan näitä veroetuja. Heille, joilla on ylimääräistä ra-
haa. Kaikki kunnia heille, hieno juttu, ja monella se tulee ahkerasta työstä, hieno juttu.
Mutta jotta he eivät laiskoja pääomia makuuttaisi siellä pankissa, annetaan veroetua. Ja mi-
täs tehdään, kun tulevat nämä pienituloiset — ne perussuomalaistenkin äänestäjät — jotka
ovat joutuneet työttömäksi? Mitäs heille tarjotaan? Aktiivimalli. Keppiä tulee. Heitä, joilla
menee hyvin, kannustetaan veroeduilla, on se sitten esimerkiksi se erittäin suuriin metsäti-
loihin tehty ylimääräinen verovähennys, joka oli suurituloisille täsmäetu, tai apteekkarivä-
hennys, joka toi 15 000 euroa vuodessa monelle apteekkarille. 15 000 euroa vuodessa ei
ole ihan pieni summa alalla, joka on säädelty ja jolla kilpailu on estetty ja jolla tulonmuo-
dostus on täysin varmaa ja ennakoitavaa. 15 000 euroa oli tämän veropolitiikan tulos. Mui-
takin voisin tässä luetella, mutta koska niistä nyt jo on päätetty, en mene siihen, vaan me-
nen tähän filosofiaan. Onko todellakin niin, että aina kun halutaan kannustaa pienituloisia
johonkin asiaan, se on keppiä, ja sitten kun on tämä ylimääräistä rahaa omaavien osuus,
niin ollaan tilanteessa, että tarvitaankin sitä veroporkkanaa. Minusta aika moni alkaa näh-
dä lävitse tämän keskustelun ja kysyä, onko tämä oikeudenmukaista politiikkaa, mitä tässä
tehdään. 

Kyllähän sijoittaa voi tälläkin hetkellä täysin vapaasti. Täällä kokoomus sanoi oikein
mehevästi, että kun suurituloisilla on tämmöinen etu ollut — mutta juuri sen poistamista-
han me olemme esittäneet. Tämä koko keskusteluhan lähti näistä vakuutuskuorista liik-
keelle tämän vaalikauden alussa — silloin vielä kun perussuomalaiset olivat juuri ehtineet
painaa vihreätä nappia hallitusohjelmalle — niin, että on vakuutuskuoria, jota kautta voi
välttää verotusta ja käyttää tätä hyväkseen, ja se koski käsittääkseni, ellen nyt väärin ihan
muista julkista keskustelua, myös hallituksen ministereitä, mikä antoi aika runsaasti lisää
vauhtia tähän keskusteluun. Nyt tällä järjestelyllä maksetaan suolarahoja ja yritetään osoit-
taa, että ei pidäkään puuttua näihin suurrikkaiden etuoikeuksiin. Verrattuna siihen Kari S.
Tikan erittäin järkevään periaatteeseen, että laaja veropohja eli verotetaan kaikkien todel-
lista tuloa, tässä kuljetaan juuri väärään suuntaan, ja kun kuljetaan väärään suuntaan, las-
kut tulevat maksettaviksi, ja sitten ne näkyvät joko velanottona tai tavallisten ihmisten kor-
keampana verotuksena tai sekä että. Sen takia tätä esitystä ei mitenkään voi kannattaa. Ei
mitenkään voi kannattaa. 

Ja siitä, mitä me olemme nähneet valtiovarainministeriön lausunnosta, sanon vielä enti-
senä ministerinä, että tämähän on aivan poikkeuksellista. En kyllä muista, että olisi halli-
tuksen esityksiä — sote-uudistusta lukuun ottamatta — jossa esitykseen olisi jo kirjattu
15



Pöytäkirjan asiakohta PTK 163/2018 vp
useita keskeisiä heikkouksia, minkä takia kaikki eivät voineet pitää niitä esityksiä järkevi-
nä. Se, mitä VM:n virkakunta on tässä tehnyt, on tietysti palvelus totuudelle, mutta kyllä-
hän se on rumaa luettavaa, että näistä puheena olleista työllisyysvaikutuksista, joiden ni-
miin täälläkin on vannottu, virkakunnan arvio on, että niitä ei ole. [Hannu Hoskosen väli-
huuto] — No, se nyt on tosiasia, jonka voi lukea, kun lukee hallituksen esityksen peruste-
lut ja valtiovarainministeriön muistiot asiasta. — VM:hän kannattaa ihan järkevin perus-
tein laajaa veropohjaa ja on tehnyt siihen liittyen esityksiä myös näiden verovapaiden osin-
kojen osalta, jotka eivät hallitukselle maistu, koska ne ovat liian lähellä teidän
taustatahojanne. 

Näin ollen, jos oikeudenmukaisesti toimitaan, niin toimitaan talousvaliokunnan opposi-
tion esittämän vastalauseen mukaisesti ja hylätään tämä esitys ja palataan siihen ilman tätä
veroratkaisua, joka tulee tavalliselle kansalaiselle maksettavaksi.

20.02 Jani Mäkelä ps: Arvoisa puhemies! Edustaja Heinäluoma antoi tuossa äskeisessä
puheenvuorossaan parikin väärää todistusta perussuomalaista. Ne korjaan ensimmäisenä.

Eli eivät perussuomalaisten äänestäjät mitenkään leimallisesti ole pienituloisia tai työt-
tömiä, vaan itse asiassa meidän kannattajissamme on tutkimusten mukaan kaikkein eniten
vakituisessa työssä olevia ihmisiä. Ja se, että olisimme kannattaneet aktiivimallia, ei pidä
paikkaansa, vaan perussuomalaisten ryhmä äänesti ryhmänä aktiivimallia vastaan. [Pia
Viitanen: Silloin olitte valmistelemassa itse! — Sami Savio: Ei ole oltu!]

Kun nyt tuli ylipäänsäkin puhetta perussuomalaisten linjauksista näissä talouspolitiikan-
kin asioissa, niin nyt täytyy huomata sellainen asia, että kun perussuomalaiset siirtyivät
niin sanotusta timokraattisesta ajasta demokraattiseen aikaan, niin siinä tapahtui puoluees-
samme kokonaisuudessakin sellainen positiivinen muutos, että asiat voidaan katsoa asioi-
na ja mennä oman linjan mukaan eikä kysellä lupia muilta. Voimme kannattaa sitä, minkä
hyväksi näemme, eli vaikkapa kansankapitalismia. Voimme vastustaa sitä, mitä me emme
näe hyväksi, eli vaikkapa kansallisomaisuutemme polkumyyntiä — välittämättä sen enem-
pää Hakaniemen kuin Etelärannankaan mielipiteistä tai että meidän tarvitsisi myydä vai-
kutusvaltamme halvalla jonkun henkilön henkilökohtaisen uran turvaamiseksi.

20.03 Hannu Hoskonen kesk: Arvoisa rouva puhemies! Ihmettelen edelleen tätä keskus-
telua seuraavana: kun edustaja Heinäluoma käytti äsken puheenvuoron, että Eskon Ahon
hallitus otti velkaa kaikista eniten ja kauheassa tilanteessa, niin voisi sanoa, että, edustaja
Heinäluoma, jos lähdette Euroopan suurille pääomamarkkinoille, tuonne Euroopan parla-
mentin jäseneksi — jos mahdollisesti vaaleissa hyvin käy — toivottavasti ette tätä tietoa
nyt kovin suurelle porukalle levitä. Se saattaa herättää hilpeyttä niissä porukoissa, jotka
Suomea silloin pitivät pystyssä.

Varmaan muistatte, minkä takia silloinen hallitus joutui siihen tilanteeseen, joka oli ai-
van kamala tilanne. Ei varmaan kukaan talouspolitiikkaa ymmärtävä henkilö väitä, että
Esko Ahon hallitus ei ottanut velkaa sen tautta, että oli pakko. No totta kai se oli pakko ot-
taa, kun konkurssipesää hoidettiin, vai olisiko pitänyt jättää eläkkeet maksamatta, koulut
panna kiinni, terveyskeskukset panna kiinni, mennä tähän Amerikan malliin, että pannaan
valtionhallinto seis, kun ei ole rahaa? Se oli vaihtoehto. Oli kaksi vaihtoehtoa, ja piti valita
se pienempi, ja pienempi vaihtoehto oli saada luototuksia ulkomailta ja viimeisiä... Muis-
tan Iiro Viinasen yhden puheenvuoron, kun hän televisiossa sanoi, että hän lähtee Kaukoi-
tään hakemaan rahaa, että saadaan valtionhallinto pyörimään ja eläkkeet maksettua. On-
16



Pöytäkirjan asiakohta PTK 163/2018 vp
neksi silloin riitti rohkeutta näillä poliittisilla päättäjillä ja Holkerin / Erkki Liikasen / Mat-
ti Louekosken konkurssipesää hoidettiin silloin tällä tavalla. Ja jos te siitä syytätte Esko
Ahoa, että se oli Esko Ahon vika, niin kannattaa hieman syvällisempiä talouspoliittisia kir-
joja lukea ja eduskunnan pöytäkirjoja, koska jos teidän poliittinen ambitionne on tuolla ta-
solla, niin hieman epäilen menestyksen mahdollisuuksia. Mutta totta kai kateelliset voivat
tämänkin kääntää toisin päin, että se oli Esko Ahon vika.

Mutta muistakaa, mitä tapahtui silloin: merkittävä uudistus. Silloinhan tehtiin tämä pää-
omaverouudistus ja luotiin yhtiöveron hyvitysjärjestelmä, avoir fiscal -järjestelmä, joka loi
sen, että yritykset alkoivat kerätä yrityksiin pääomaa. Tämä avoir fiscal -järjestelmä mah-
dollisti sen, että yritysten taseet vahvistuivat, ja sillä luotiin järjestelmä, joka mahdollisti
yritysten taseen vahvistumisen kautta tilanteen, että laman aikana yritykset pystyivät ihmi-
siä pitämään töissä ja odotettiin seuraavaa nousukautta ja kaikki oli hyvin. Tänäkin päivä-
nä tätä järjestelmää muuten vielä kiitetään, ja se tehtiin silloin aikanaan tilanteessa, jolloin
oli pakko toimia. Vaihtoehdot olivat vähissä. Olimme joutumassa Kansainvälisen valuut-
tarahaston huomaan, ja miten meille olisi käynytkään, jos sinne olisimme joutuneet? En us-
kalla edes kuvitella.

Toivoisin tältä keskustelulta hieman korkeampaa tasoa, ettei tarvitsisi tällaisia väitteitä
kuulla, että Esko Ahon se vika oli. Se on aivan sama asia kuin se, että kun talo on tulessa ja
palokunta menee sammuttamaan, niin sitten syytetään palokuntaa, että te sytytitte sen tuli-
palon. Toivon, että keskustelun taso on hieman parempi. [Mika Kari: Alkaisiko nyt? —
Eero Heinäluoma: Paranee!]

20.06 Pia Viitanen sd: Arvoisa puhemies! En nyt oikein tiedä, mitä tähän sanoisi, koska
minusta edustaja Heinäluoma käytti erinomaisen puheenvuoron, ja mitä hän on viitannut
aiempiin hallituksiin, hän on kertonut, miten asiat ovat olleet. [Eero Heinäluoma: Juuri
näin!] Ja se on kyllä hieman toista kuin tässä edellinen puhuja yritti kuvata, mutta tässä sa-
lissa aina silloin tällöin tottuu kaikenlaiseen.

Puhemies! Ehkä sen verran vielä, kun tässähän on idea, että tämä on sitten ensi vaalikau-
den juttuja, ja kun täällä aiemmin muun muassa edustaja Hoskonen sanoi, että nyt sitten
näyttää siltä, että ensi vaalikaudellakin joudutaan elämään vähän niukan taloudenpidon
tiellä, niin silloinhan jos koskaan nämä arvovalinnat ovat varsin tärkeitä. Jos ihan oikeasti
nyt jo ennustetaan, että talous ei välttämättä enää kasva, alkaa kasvu hiipua ja haasteita on,
[Teuvo Hakkaraisen välihuuto] niin onko meillä todellakin varaa, ihan vakavasti kysyen,
luopua noin 160 miljoonasta verotuottoja ja vielä suhteellisen hyväosaisille ihmisille, heil-
le, joilla on kuitenkin sen verran rahaa, että pystyvät sijoittamaan, 50 000 tilillä vaikka?
[Sami Savio: Keskituloisia ihmisiä!] Eli onko meillä todellakin varaa?

Jos kuuntelitte tarkkaan, niin edustaja Heinäluoma sanoi aiemmin tässä myös sen, että
tämähän on mittasuhteiltaan suurin piirtein samaa luokkaa kuin olisi se, että pistetään se
hoitajamitoitus kuntoon. Ja kun me olemme aika vakavien kysymysten ja periaatteellisten
arvovalintojen edessä, niin kumman — käsi sydämelle — silloin kun rahaa on niukalti, te
valitsette: tämän 160 miljoonaa, vai sen, että pistetään se 160 miljoonaa meidän vanhuk-
siemme hoivaan? [Sami Savio: Sitä on kysyttävä kokoomukselta!] — Niin, mutta tehän
olette kannattamassa, perussuomalaiset kannattavat nyt tätä arvovalintaa. Perussuomalai-
set kannattavat tätä arvovalintaa täällä yhdessä hallituksen kanssa, te olette nyt paras apu-
puolue hallitukselle. Välillä kun tätä kuuntelee, niin voisi kuvitella, että nyt loppui se pe-
russuomalaistenkin oppositiokausi, että nyt ollaan taas hallitukseen siirrytty.
17



Pöytäkirjan asiakohta PTK 163/2018 vp
Eli tästä on kysymys. Me olemme sellaisten kysymysten äärellä, että jos me kyseenalais-
tamme näitä ratkaisuja, esityksiä, mitä hallitus on tehnyt, mielestäni me siksi ainakin an-
saitsemme selkeän keskustelun emmekä vain tyyliin [Puhemies koputtaa] pilkanhuutoja
sieltä oikealta puolelta.

20.09 Eero Heinäluoma sd: Arvoisa puhemies! Olen eri keskusteluissa moneen kertaan
sanonut, että en usko arkeologisiin kaivauksiin sinällänsä, mutta eihän sitä voi niinkään
tehdä, että kun tämä viedään tänne historiaosastolle, [Pia Viitanen: Pitää puolustautua!]
niin historiasta kerrotaan yksi tulkinta siitä, mitä Suomen SS-miehet tekivät, vaan kyllä
täytyy sitten katsoa nämä eri tulkinnat lävitse. 

Minähän en ole täällä syyttänyt Esko Ahoa yhtään mistään. Olen kertonut, mitkä olivat
olosuhteet ja tilanne Esko Ahon hallituksen aikana, eli oli jättityöttömyys, vakava velkaan-
tuminen ja sitten lisäksi erittäin korkea verotus, jota sen jälkeen on laskettu. Palkansaajan
ei tarvitse maksaa lähellekään niitä veroja, mitä Esko Ahon hallituksen aikana oli. Ja nämä
ovat tosiasioita.

Kun edustaja Hoskonen puhuu siitä, millaisen konkurssipesän Ahon hallitus peri, niin
tulee kyllä mieleen, muistiko edustaja Hoskonen ollenkaan tätä finanssikriisin jälkeistä
konkurssipesää, jonka vuoden 2011 hallitus peri. Mikäs pesä se mahtoi olla, joka 2011 tuli
vastaan, kun meidän kansantuotteemme tippui suuruusluokassa 10 prosenttiyksikköä yh-
dessä vuodessa? Sitten tultiin vuoteen 2011, ja kaikki tämä velkaantuminen oli päällä. En
ollut siinä hallituksessa. Sen takia uskallan sanoa jotain senkin hallituksen työn liikkeel-
lelähtökohdista, ja ne eivät olleet kauhean hyvät.

Tietysti mielelläni tätä historiankirjoitusta kyllä muistelen, koska kun oikein ryhdyn
muistia virkistämään, niin tulee mieleen sekin, että olen viimeinen valtiovarainministeri,
joka on esitellyt tälle eduskunnalle runsaasti ylijäämäisen budjetin. Kaikki budjetit sen jäl-
keen ovat olleet alijäämäisiä, myös tämä ensi vuoden budjetti. [Teuvo Hakkarainen: Se oli
Nokia silloin!]

Sitten voi kysyä senkin perään, millä perusteella tämä ehdotus tehdään niin, että se as-
tuu voimaan vuonna 20. Tietenkin sen takia, ettei alijäämää enää lisätä tälle vuodelle yh-
tään lisää. Se siirretään seuraavan hallituksen piikkiin.

Toivoisin, että salissa olisi joku talousvaliokunnan jäsen, joka voisi vähän avata meille,
minkälaisia osakesijoituksia tämän uuden veroedun piiriin tulee. Talousvaliokunnassahan
tähän varmasti on paneuduttu. Kun edustaja Hoskonen viittasi pieniin yrityksiin, joille
tämä nyt esitettävä sijoitustili avaa aivan uusia näkökohtia, niin mielellään kuulisin, kun ei
yhtään ministeriä ole paikalla, että mites tämä nyt on, arvoisat talousvaliokunnan jäsenet.
Minkälaisiin yrityksiin sijoittamisella tämän veroedun voi saada? Onko edustaja Hosko-
nen oikeassa, kun hän kertoo meille, että tämä on siis pienille yrityksille räätälöity tuki, vai
tulemmeko siihen tilanteeseen, että tämä tulee koskemaan nimenomaisesti suuria yrityk-
siä, pörssilistattuja yrityksiä, joita koskee arvopaperimarkkinalainsäädäntö ja jotka tätä
kautta saavat yhden veroedun lisää niiden kaikkien muiden veroetujen lisäksi, ja samanai-
kaisesti tästä saadaan syy sille, ettei puututa niihin aikaisempiin vakuutuskuorijärjestelyi-
hin? 

On selvää, että finanssipuolella moni on tätä toivonut, koska tämä tarkoittaa heille li-
sääntyvää bisneksen mahdollisuutta. Ja niin kuin aikaisemmin tiedetään vaikkapa näistä
ostoeläkkeiden veroeduista, niin nehän johtivat siihen, että kun oli veroetu näille yksityi-
sesti ostetuille eläkkeille, niin nämä hinnat olivat erittäin kalliita tavalliselle kuluttajalle.
18



Pöytäkirjan asiakohta PTK 163/2018 vp
Ikävä kyllä moni tämmöinen veroetu kapitalisoituu sinne hintaan ja ne, jotka niitä myyvät,
ottavat siitä veroedusta omansa pois. Se häviää sinne suurten toimijoiden taskuun, ja vain
pieni osa tulee tavallisille henkilöille.

Mutta ennen kuin keskustelu päättyy, niin rohkenen toivoa, että hallituspuolueiden
edustajista, jotka tätä esitystä puolustavat, tai perussuomalaisista, jotka tätä myös kannat-
tavat, joku kertoisi, että ketkäs tämän edun oikein saavat. Minkälaiseen yritykseen pitää si-
joittaa, jotta tämän edun saa? Onko niin kuin edustaja Hoskonen sanoi, että se pienen pieni
yritys, johon sijoitan, saa täältä sitten lisää pääomia ja minä saan siitä merkittävän ve-
roedun lähivuosille? Rohkenen uskoa, että tähän kysymykseen tulee vastaus ennen kuin
keskustelu päättyy.

20.13 Sami Savio ps: Arvoisa puhemies! Edustaja Viitanen tässä nyt edellä väitti, että pe-
russuomalaiset — tai ainakin rivien välistä olin lukevinani, taisi se sieltä tulla ihan selväs-
tikin — toimisivat jonkinlaisena hallituksen apupuolueena. [Pia Viitanen: Siltä se nyt vai-
kuttaa!] No, siitä nyt ei tietenkään ole kysymys, vaan toimimme niin kuin eduskunnassa
mielestäni kuuluukin toimia, varsinkin, kun oppositiossa ollaan: järkeviä hallituksen esi-
tyksiä kannatetaan, huonoja vastustetaan — ei täällä oikein muutoin kannata tehdä. 

Mitä tulee sitten tähän hoitajamitoitukseen, jota sivusitte, niin rinnastitte sen tavallaan
tämän esityksen aiheuttamiin mahdollisiin veronmenetyksiin — kukaanhan ei tiedä, tulee-
ko niitä todellisuudessa, ja jos tulee, niin minkä verran — mutta koko perussuomalaisten
eduskuntaryhmä on ensinnäkin allekirjoittanut lakialoitteen, jossa esitetään sitovan hoita-
jamitoituksen kirjaamista lainsäädäntöön. Se todettakoon tässä, samoin se, että tätä van-
hustenhoidon sitovaa hoitajamitoitusta vastustaa puolueista ainoastaan kokoomus. Mistä
me sitten säästäisimme? Sekin lienee aika hyvin kansalaisten tiedossa, ainakin toivottavas-
ti. Meidän pääasiallinen linjamme on se, että säästöjä tulee saada aikaan ensisijaisesti ul-
komaille suuntautuvista menoista, kuten muun muassa kehitysavusta ja myös maahanmuu-
ton varsin korkeista kokonaiskustannuksista. 

Sitten täällä keskusteltiin siitä, keitä tämä esitys toteutuessaan hyödyttäisi. Siihen lienee
selkeä vastaus, varsinkin, kun tässä on tämä talletuksille asetettu 50 000 euron kokonai-
syläraja. Sehän tarkoittaa sitä, että tämä esitys hyödyttää aivan ennen kaikkea keskituloisia
suomalaisia palkansaajia, joilla on säästöön kertynyt muutama tuhat euroa varallisuutta. Ei
tietenkään tarvitse olla sitä koko 50 000:ta euroa, varsinkaan heti alkuun. Pienemmällä
summalla voi lähteä liikkeelle, ja sitten vuosien myötä voi sijoittaa hieman lisää, jos hy-
väksi tämän näkee. 

Vertaisin tätä uutta osakesäästötiliä myös pitkäaikaissäästämistiliin eli tähän eläkesääs-
tötiliin, jolla tavallaan korvattiin nämä vanhat eläkevakuutukset. Näissähän on vielä pa-
remmat veroedut. Saa 30 prosentin tai parhaimmillaan jopa 34 prosentin verohyödyn sijoi-
tettaessa. Toki nämä PS-tilit ovat sitten paljon pidempiaikaiseen säästämiseen tarkoitettu-
ja, mutta yhtä kaikki, periaate on pitkälti samankaltainen. 

Sitten vielä tähän, että mitä hyötyä näistä on näille kohdeyrityksille: kannattaa ehkä ot-
taa huomioon tai muistaa, että esimerkiksi Nokian kohtalo olisi hyvinkin saattanut olla täy-
sin erilainen — näin luulen — jos 2010-luvun alussa siellä olisi ollut paljon suomalaisia
piensijoittajia [Puhemies koputtaa] yrityksen omistajina eikä pelkästään [Puhemies koput-
taa] näitä ulkomaalaisia säätiöitä, jotka eivät kyllä Suomen kansallista etua paljon ajaneet.
[Eduskunnasta: Ei tullut oikeeta vastausta!]
19



Pöytäkirjan asiakohta PTK 163/2018 vp
20.17 Eero Heinäluoma sd: Arvoisa puhemies! En nyt saanut vastausta siihen, millaisiin
yrityksiin sijoittaminen antaa mahdollisuuden sijoittaa tälle osakesäästötilille. Se on kai
aika olennainen tekijä, kun edustaja Hoskonen täällä puhui siitä, että nämä pienen pienet
yritykset, jotka ovat hyvin sympaattisia, joita kaikki kannattavat, ne ovat tässä hyötyjiä.
Mutta ihan kysyn, että ovatko ne hyötyjiä? Kyllä kai täällä nyt joku, joka tätä esitystä kan-
nattaa, pystyy tähän kysymykseen vastaamaan. Vai onko niin, että te kannatatte jotain sem-
moista, mistä te ette tiedä, mitä te kannatatte? Että onko edustaja Hoskonen oikeassa, vai
lausuuko hän jotain semmoista, joka ei vastaa sitä, mitä tämä hallituksen lakiesitys on. 

Tämä veroetu on kuitenkin aika merkittävä, ja on selvää, että myös näille yrityksille, jot-
ka ovat tässä sijoittamisen kohteena, voihan heillekin sitten tulla joku hyöty. Tosin sitten se
on selvää, että se 160 miljoonaa, niin maksuunhan se tulee, koska hetken päästä täällä tul-
laan kauhistelemaan tätä velkaantumista. [Pia Viitanen: Niin, aivan!] Ja sitten taas, että nyt
kyllä velkaantuminen pitää lopettaa, ja sitten todetaan, että rahat muuten loppuivat: Ei ole
sinne hoitajamitoitukseen rahaa, koska nyt meillä on tämä velkaantuminen. Me emme voi
enää velkaantua, ja meidän edellinen eduskunta ehti hyväksyä tämän osakesäästötilin ja tä-
män suurten metsätilojen omistajien ylimääräisen vähennyksen ja sen apteekkarivähen-
nyksen ja mitä kaikkea siellä muuta onkaan. 

Mutta rohkenen uskoa, tässä on vielä aikaa, että joku hallituspuolueen edustajista tai pai-
kalla olevien perussuomalaisten edustajista kertoo, että mihin osakkeisiin, minkälaisten
yritysten osakkeisiin sijoittamalla voin sijoittaa tälle sijoitustilille. Sitten tämä ympyrä al-
kaa sulkeutua, kun tämä vastaus saadaan. 

20.18 Pia Viitanen sd: Arvoisa rouva puhemies! Kyllähän se asia kuitenkin, arvoisat pe-
russuomalaiset, niin on, että ensi kaudella varmasti me joudumme tekemään tietynlaisia ar-
vovalintoja. Emmehän me nyt taas kerran voi ajatella niin, että joku puolue, esimerkiksi
perussuomalaiset, tekisi niin sanotusti perussuomalaiset, eli menisivät vaaleihin ja lupaisi-
vat kaikille kaiken. Ja sitten, kun tosipaikka tulisi, niin tehtäisiinkin kaikki päinvastoin.
Niinhän [Sami Savion välihuuto] valitettavalla tavalla kävi viimeksi. Ensimmäiseksi teh-
tiin Soini ykkönen eli Kreikkaan tukipakettia, ja sitten leikattiin köyhimmiltä indeksit ja
nostettiin bensaveroa, ja mitä kaikkea siinä sitten tapahtuikaan.

Eli nyt voisin edellyttää ja toivoa kaikilta puolueilta sitä sitoutumista, että se, mitä pu-
humme ennen vaaleja, tietyt painopisteet ja tavoitteet, mitkä kerromme, että ne myös pi-
dämme sitten vaalien jälkeen. Siksi minä olen äärimmäisen huolissani, koska tiedän, että ei
sieltä ilmasta yhtäkkiä vaikeina aikoina löydy 160 miljoonaa taas ylimääräistä, vaan tällä
matematiikalla sehän on jostain pois, eikö niin? Se on jostain pois, ja tämän tyyppisillä ra-
hasummilla, ne ovat jo merkittäviä, me puhumme esimerkiksi siitä, että me voisimme tätä
hoitajamitoitusta hoitaa kuntoon. Tai sitten, kun puhuimme niistä rahasummista, mitä nyt
tällä kaudella on leikattu, esimerkiksi juuri näitten indeksijäädytysten suhteen ihmisten pe-
rusturvasta, pienistä eläkkeistä, työttömyysturvaa, kaikkea on leikattu, niin ne ovat tämän
kokoisia summia suurin piirtein, missä liikutaan. Niin kyllä nyt pienen pieniä arvovalinto-
ja luulisi tämänkin salin tässä vaiheessa tekevän. Varsinkin kun me päätämme tulevaisuu-
den puolesta, siis siitä, mitä ensi kaudella tulee tapahtumaan, kun tämä laki säädetään. Sii-
tähän tässä nyt on myös kysymys, ja siksi toivon rehellisyyttä tähän keskusteluun. 
20



Pöytäkirjan asiakohta PTK 163/2018 vp
20.20 Jani Mäkelä ps: Arvoisa puhemies! Edustaja Viitaselle kommenttina: Perussuoma-
laiset kylläkin lupasivat ennen vuoden 2015 vaaleja 2—3 miljardin menoleikkaukset.
Tämä on todennettavissa oleva asia meidän vaaliohjelmistamme. 

Mutta hyvät uutiset: Sosiaalidemokraatit lupasivat paljon suuremmat menoleikkaukset.
Lupasivat ne niistä asioista, jotka hallitus on toteuttanut, mutta paljon suurempina kuin hal-
litus on toteuttanut. Nyt kuitenkin sosiaalidemokraatit ovat oppositiosta haukkuneet kaikki
nämä leikkaukset vuoron perään, jotka olisitte itse tehneet, jos olisitte olleet hallituksessa. 

Eli peräisin hieman rehellisyyttä tähän keskusteluun. 

20.21 Mika Kari sd: Arvoisa rouva puhemies! Ihan mielenkiintoinen keskustelu kaikki-
neen. Tässä tuli vähän tämmöinen jakolinja, jossa puolustettiin laajaa veropohjaa ja vas-
taavasti tällaista veromallia, josta ikään kuin poimitaan ne rusinat, joskaan ei sitten osoite-
ta, millä katetaan sitä veropohjaa, josta näitä leikkauksia esitetään. 

Vähän vaikeata on seurata tällaista keskustelua — vähän katse kääntyy tuonne perus-
suomalaisten suuntaan — jossa unohdetaan se oma, vähän reilun kahden vuoden hallitus-
taival, jonka aikana tehtiin niitä isoja ratkaisuja, joilla toisaalta ehkä lähdettiin hakemaan
valtiontalouteen vakautta tietyllä ratkaisulla, mutta saman aikaan heikennettiin monien
palkansaajien ja ihmisten etuja. Ja ne olisi ihan rehellistä tuoda tässäkin esiin. Viime kä-
dessä meillä valtionkassan vartijoina on vastuullamme se, että meillä palvelut toimivat,
palvelut ovat oikeudenmukaisia ja kohtuullisia, ihmisillä on töitä, toimeentuloa, hyvin-
vointia. Ja ennen kaikkea silloin, kun valtiolla on johonkin rahaa laittaa, niin ne pyrittäisiin
nyt laittamaan niihin todellisiin kohteisiin. Eikä samaan aikaan voi lähteä siitä, että teh-
dään veronalennuksia, ja samaan aikaan pitäisi yrittää palveluita kattaa, kuten nyt vaikka
Esperi Care -esimerkki kertoo. Rahantarve olisi kyllä siellä palveluiden puolella enem-
män, kuin tällaisilla verohelpotuksilla jo valmiiksi, en sano rikkaille, mutta varakkaille ih-
misille. Mutta onko niin, perussuomalaiset, että sitä saa, mitä tilaa? 

20.22 Pia Viitanen sd: Arvoisa rouva puhemies! Niin, tuo edellinen kysymys on pelotta-
van hyvä, koska viime vaalien allahan kansa luuli tilaavansa esimerkiksi sitä, mitä Timo
Soini silloin kertoi näyttävästi. Perussuomalaiset ilmoittivat silloin Soinin suulla, että kaik-
kein pienituloisimmilta, kaikkein heikoimmilta, ei saa eikä voi eikä pidä mennä leikkaa-
maan. Kyllä sitten ihmetys oli kova, kun siellä uusi hallitus pistettiin kasaan ja perussuo-
malaistenkin allekirjoittama hallitusohjelma tuli voimaan ja heti ensi töikseen tehtiin leik-
kaukset kaikkein pienituloisimmilta, joilta siis ei saanut eikä voinut eikä pitänyt millään ta-
valla leikata. Näin siinä kävi. Ja juuri siksi, koska meillä on tämä historia, me olemme näh-
neet tämän, minä pelkään, puhemies, hieman sitä, että me olemme jo valmiiksi näiden esi-
tysten myötä tekemässä saman kaltaisia arvovalintoja, että meidän veropohjaamme tulee
uusia aukkoja ja me menetämme verotuloja, kun me kuitenkin päinvastoin tarvitsisimme
yhteisiä voimavaroja siihen, että voisimme ne räikeimmät epäkohdat, mitä meillä yhteis-
kunnassamme valitettavasti on, pistää kuntoon.

20.24 Sami Savio ps: Arvoisa puhemies! Vastaan nyt ensin tähän — oliko se nyt edustaja
Heinäluoma vai kuka, joka kysyi tästä — mihin voi sijoittaa. Täällä nyt tietysti on käyty
keskustelua, ovatko nämä pieniä vai suuria yrityksiä, mihin voi sijoittaa. Kyllähän pörssis-
täkin löytyy alle 10 miljoonan euron markkina-arvoisia yrityksiä suuri liuta. Ne voivat ha-
kea sieltä tarvittaessa osakeanneilla lisää pääomaa. Esimerkiksi näihin voi kyllä aivan hy-
21



Pöytäkirjan asiakohta PTK 163/2018 vp
vin sijoittaa. En näe kyllä mitään ristiriitaa sen suhteen, etteikö tällä voitaisi pientenkin yri-
tysten tasetta vahvistaa. [Eero Heinäluoma: Jotka ovat pörssissä!] — No, en minä nyt kat-
soisi, että pörssissä oleminen tekee yrityksestä sen parempaa tai sen huonompaa. [Eero
Heinäluoma: En minäkään!] 

Oli miten tahansa, perussuomalaisten linja on kyllä varmasti aika paljon monessa asias-
sa erilainen kuin sosiaalidemokraattien. Me emme puolusta suurpääomaa, mutta emme
kyllä halua lisätä Suomeen sosialismiakaan, siitäkin on aika huonot näytöt. [Eero Heinä-
luoma: Eikä kansallissosialismikaan ollut hyvä!] — No, ei sekään ollut hyvä, mutta ei täs-
sä nyt siitä ole minkäänlaista pelkoakaan, eiköhän ne ole haudattu sinne aika kauas men-
neisyyteen.

Sitten täällä nyt sanottiin, että viime vaalien alla on luvattu kaikenlaista, eikä aivan kaik-
ki ole toteutunut. Näin varmasti on ollut. Sama toki koskee seuraaviakin vaaleja. Kyllä mo-
nilta, tai ainakin joiltakin puolueilta — nimi jääköön tässä mainitsematta — on tullut aika
kovia eläkelupauksia, joita sitten on jo hyvissä ajoin alettu peruuttaa. Jos tämä sama kysei-
nen puolue on hallituksessa, niin voi olla, että täällä ensi vaalikauden lopussa käydään sit-
ten keskustelu, että toteutuivatko nämä eläkelupaukset vai eivät, mutta en halua mennä
asioiden edelle. Ne henkilöt sitten täällä keskustelevat, jotka ovat kansan valitsemina pai-
kalla.

20.26 Teuvo Hakkarainen ps: Arvoisa rouva puhemies! Perussuomalaisia on nyt hau-
kuttu hallitustaipaleesta, ja täytyy tunnustaa, että meidän osaltamme hyvin epäonnistunut
taival. Se on tunnustus. [Eero Heinäluoma: Rehellistä!] — Aina on oltava rehellinen. —
Mutta jos mennään siihen ministeriryhmään, mikä meillä oli, niin muistatteko, kun ennen
perussuomalaisten kesäkokousta 2017 puolueen johtaja sanoi, että minäkö lähtisin perus-
tamastani puolueesta? Siihen ei mennyt kahta viikkoa, niin lähtö tuli, omilla sanoilla lähti.
Elikkä kun siis puoluejohto oli tämmöisissä käsissä siihen aikaan, niin eihän siinä voinut
odottaa mitään hyvää ja oikeudenmukaista. Mutta nyt Perussuomalaiset on palannut juu-
rilleen ja on jämäkkä puolue ja pysyy siellä suomalaisen yrittäjän ja työmiehen puolella.
[Mika Kari: Todellinen työmies, oikea työmiehen puolue!] Tämä on todellisuus.

20.27 Eero Heinäluoma sd: Arvoisa puhemies! Kyllä tämä on tärkeätä, että nyt valais-
taan tämä kysymys siitä, mihin yrityksiin sijoittamalla tämän edun saa. Ja niin kuin tässä
vähän viitattiin, niin täällä laissahan lukee nämä ehdot, joidenka mukaan tässä pitää toi-
mia. Eli kysymys on arvopaperimarkkinalain mukaisesta toiminnasta. Ja nyt sitten kysy-
mys kuuluu, että jos minä haluaisinkin sijoittaa edustaja Hakkaraisen sahayritykseen, niin
saanko tätä kautta veroedun vai onko niin, että täytyy täyttää arvopaperimarkkinalain vaa-
timukset. Aika lailla erilainen yritysjoukko tulee, jos puhutaan arvopaperimarkkinalain
vaatimista yrityksistä kuin pienistä perheyrityksistä, vaikkapa saha-alan yrityksestä. 

Olisi aika tähdellistä, että edustajat tietävät [Toimi Kankaanniemi: Kyllä me tiedäm-
me!] ja heille annetaan oikea tieto myös täällä salissa, mihin rahat ovat menossa, nämä ve-
roedut, kun ne sitten kuitenkin tulevat meille muille maksuun. Tavallinen palkansaaja ja
eläkeläinen maksavat, ja tulemme näkemään, että tuonne ilmestyy valtiovarainministeri
varmaan vielä aika monta kertaa ennen huhtikuun 16. päivää, [Pia Viitanen: 14:ttä!] 14.
päivää, joka sanoo, että rahat on loppu, että ei ole, että ei nyt voida tehdä mitään ja ei ole
hallitusohjelmassa. Mutta näyttää olevan niin, että vaikkei ole hallitusohjelmassa ja vaikka
rahat on loppu, niin tällaisiin 160 miljoonan aukkoihin kyllä löytyy, koska ne ovat tärkeitä
22



Pöytäkirjan asiakohta PTK 163/2018 vp
niille puolueille, jotka ovat hallituksessa, ja ilmeisesti joillekin puolelle, jotka ovat oppo-
sitiossakin. 160:tä miljoonaa te ette pääse karkuun. Se tulee, jos tätä ei muuteta, vuoden 20
budjetissa vastaan. 

Samalla tämä tarkoittaa sitä, että kun alun perin yhteiskunnassa oli kehittymässä ilma-
piiri, että puututaan näihin vakuutuskuorijärjestelyihin, Kari S. Tikan periaatteella katso-
taan, että kaikista tuloista maksetaan joku vero, niin sekin unohdetaan tässä samassa, kun
käytetään näitä hienoja puheenvuoroja pienistä yrityksistä ja pienistä suomalaisista, joilla
on säästötileillä pienellä korolla rahoja, joita sitten pankit homehduttavat siellä holveis-
saan. Ne rahathan eivät hyödytä kansantaloutta ollenkaan, mitkä sinne säästöihin on laitet-
tu, pankithan eivät tietenkään lainaa niitä. Eivät ne lainaa niitä mihinkään yritystoimin-
taan, vaan ne rahat homehtuvat siellä pankkiholveissa, ja jotta tämä hirveä kansantalouden
epäkohta homehtuvista rahoista saadaan hoidettua, tarvitaan 160 miljoonan veroetu vuo-
sittain, josta valtiovarainministeriön virkakuntakin sanoo, että se ei vaikuta lausuttujen vi-
rallisten tavoitteiden mukaisesti. Välillä kannattaisi uskoa näitä virkakunnan arvioita, eri-
tyisesti silloin, kun ne ovat kriittisiä oman hallituksen esityksille. Ei heillä mitään intressiä
ole tämän hallituksen kampittamiseen.

20.30 Simon Elo sin: Arvoisa rouva puhemies! Edustaja Heinäluoma viittasi siihen, että
suomalaiset piensijoittajat olisi jotenkin merkityksetön ryhmä. Kuitenkin 800 000 ihmistä
omistaa Suomessa pörssiosakkeita, kyllä se on merkittävä ryhmä. Ja kun tätä vertaa sitten
Ruotsiin, jossa joitakin vuosia sitten on tämän tyyppinen järjestelmä otettu käyttöön, niin
siellä kuitenkin on 2,2 miljoonaa osakesäästötiliä 1,8 miljoonalla ruotsalaisella, eli kyllä
siellä ainakin tällä on ollut merkittävää vaikutusta.

Tietysti jos sitten ajattelee sitä, mihin tosiaan tämän osakesäästötilin kautta ei voi sijoit-
taa, nimenomaan ei voi sijoittaa, niin käsitykseni on, että asuntoihin, kiinteistöihin, met-
sään, listaamattomiin yrityksiin ei voi sijoittaa, ja tietysti tämmöiset, sanotaanko kaikkein
spekulatiivisimmat sijoitustuotteet jäävät myös tämän tilin ulkopuolelle. Tärkeää on myös,
että ei voi siirtää nykyisiä omistuksia tälle tilille sitten, kun tämä käyttöön tulee. Sekin tie-
tysti vaikuttaa alkuvaiheessa tilin käyttöön, uusien osakkeiden kanssa täytyy sitten toimia
siltä osin ja myydä ne ja laittaa sitten tänne tilille. Mutta uskon, että tässä saadaan vaikutus.
Välitöntä vaikutusta ei ole, niin uskon, kuten tässä asiantuntija-arviossa on, mutta useam-
man vuoden aikana vaikutusta tulee olemaan.

Ja sitten myös tämä kysymys 160 miljoonasta: on kyllä myös asiantuntijoita, jotka kat-
sovat, että se on nimenomaan niin, kuin edustaja Heinonen sanoi, että se siirtyy myöhem-
mäksi, ei ole kyse menetetyistä tuloista valtiolle.

20.31 Pia Viitanen sd: Puhemies! Nimenomaisesti, jos toimitaan siten, kuin tämä mah-
dollistaa, niissä tilanteissa, kun annetaan perintöjä, tai sitten, kun ulkomailla vaikka het-
keksi siirretään tämä omistus, niin se voi siirtää tätä niin, että koskaan nämä verot eivät tule
maksetuksi. Ja siksi on ihan turha väittää, että kyllä täältä jokainen penni sitten ennen pit-
kää, joskus 10—20 vuoden päästä, takaisin tulee. Ei tule välttämättä. Ihan turha näin sa-
noa. Ja päinvastoin, arviossa esitetään, että tämä muoto nimenomaisesti kannustaa lähinnä
juuri verosuunnittelua. Eli tästä on myös kysymys. 

Mutta varsinaisesti, puhemies, pyysin tämän puheenvuoron siksi, kun täällä viitattiin to-
dennäköisesti — luulen niin — SDP:n tähän mielestäni erittäin hyvään tavoitteeseen, sii-
hen, että torjutaan eläkeläisköyhyyttä ja toimitaan niin, että tietyn määräajan puitteissa saa-
23



Pöytäkirjan asiakohta PTK 163/2018 vp
daan se 100 euroa lisää rahaa kaikkein pienituloisimmille eläkkeensaajille. Minusta se on
erittäin tärkeä tavoite, erittäin hyvä asia. Ja kun sitä täällä jo etukäteen jopa perussuoma-
laiset kritisoivat ja epäilevät, että emme me tähän pääse, että kyllä me sitten neljän vuoden
päästä kysymme, niin eikö Perussuomalaiset edes voisi puolueena sitoutua tähän samaan
tavoitteeseen? [Eero Heinäluoman välihuuto] Eli teenkö minä nyt väärän johtopäätöksen,
kun tästä tulee mieleen, että perussuomalaiset eivät kannata sitä, että kaikkein pienituloi-
simpien eläkkeensaajien toimeentulo kohentuisi? Eivätkö perussuomalaiset siis kannata si-
tä, että voisitte yhteisrintamassa meidän kanssamme toimia sen puolesta, että ensi kaudella
saisimme sen 100 euroa alle 1 400 euroa tienaaville eläkkeensaajille? Ettekö te mieluum-
min sitoutuisi tähän, koska yhdessä voisimme saada sen helpommin eteenpäin, kuin että te
jo etukäteen kerrotte, ettei muuten onnistu, ja vähän syyllistätte, että mitäs menette tuollai-
sia puhumaan? Selvyyden vuoksi, jotta tästä ei jää epäselvyyttä, toivoisin teiltä vastausta
tähän, että kannatatteko tätä tavoitetta 100 euron kohennuksesta kaikkein pienituloisim-
mille eläkkeensaajille. [Raija Vahasalo: Kuuluuko se tähän asiaan?]

20.34 Simon Elo sin: Arvoisa rouva puhemies! Vielä tästä osakesäästötilistä siltä osin,
minkälaiset vaikutukset valtiontalouteen sillä on. Jos verot maksetaan tuotoista, niin kuin
Suomessa on esitetty, niin kyllä verotulojen määrä todennäköisesti olisi kokonaisuudes-
saan samaa luokkaa kuin nykyään. Nimenomaan, niin kuin edustaja Heinonen jo alkuvai-
heessa sanoi, se veronmaksu lykkääntyy, mutta ei kokonaan poistu.

Mitä tulee tähän keskusteluun perussuomalaisista tai heidän johtamistavasta aikanaan,
niin kyllä minä ihmettelen sellaista ajatusta, että missään suomalaisessa puolueessa, var-
sinkaan eduskuntapuolueessa, olisi sellaisia sääntöjä, että edes puheenjohtaja voisi toimia
kuin joku todellinen diktaattori. Puoluehallituksessa — siellä enemmistö päättää. Edus-
kuntaryhmässä — enemmistö päättää. [Sami Savio ja Teuvo Hakkarainen: Puoluekokouk-
sessa!] Jos joku sanoo minulle, että on sellainen puheenjohtaja missä tahansa puolueessa...
— Puoluekokouksessakin päätti enemmistö, kuka valittiin puheenjohtajaksi ja näin edes-
päin. — Jos joku väittää minulle, että näissä elimissä joku vain jyrää ja he eivät voineet mi-
tään, niin se on kyllä heikkoa päätöksentekoa näiltä ihmisiltä, jos he eivät pysty kantaansa
esittämään ja ovat vain jonkun jyrättävissä. [Sami Savio: Niin on!]

Yhtä lailla, mitä tulee hallitukseen lähtemiseen, niin useimmilla puolueilla, myös aika-
naan perussuomalaisilla, oli varsin vankat tavat siihen, miten lähdetään hallitukseen. Puo-
luehallituksen ja puoluevaltuuston yhteiskokouksessa ainoa edustaja, joka vastusti halli-
tukseen lähtemistä, on nykyään sinisissä, edustaja Vesa-Matti Saarakkala. Jos jollain olisi
varaa sanoa siitä, että ei olisi pitänyt mennä hallitukseen — että on tehty virheitä — niin
hän on ainoa. Minä en lähde sellaista väittämään omalta osaltani ja ihmettelen, jos kukaan
muu kuin edustaja Vesa-Matti Saarakkala — niistä edustajista, jotka näissä kokouksissa
olivat hallitukseen lähdöstä päättämässä — lähtee sitä kritisoimaan.

Pahoitteluni, arvoisa puhemies, menee kauas itse aiheesta, mutta kun täällä tosiaan tätä
historiallista arkeologista tutkimusta on tehty, niin kuin edustaja Heinäluoma viittasi, niin
täytyy siitä historiantulkinta antaa. [Eduskunnasta: Hyvä!]

Toinen varapuhemies Tuula Haatainen:  Meillä on useita asioita käsiteltävänä. Pysy-
tään tässä asiassa, kohdassa 5, esitys eduskunnan laiksi osakesäästötilistä ja niin edespäin.
24



Pöytäkirjan asiakohta PTK 163/2018 vp
20.36 Toimi Kankaanniemi ps: Arvoisa rouva puhemies! Edustaja Heinäluoma pelotte-
li, että nämä valuvat ulkomaille. On tämä 50 000:n raja, ja tätä tulevat käyttämään tavalli-
set suomalaiset duunariperheet ja ehkä jotkut eläkeläiset, jotka ovat säästäneet muutaman
kymmenentuhatta. He panevat siitä säästöstään osan ja jättävät varmaan ehkä 10 000 tilil-
le, jotta voivat sillä sitten yllättäviin tilanteisiin varautua, mutta panevat sen yli menevästä
osasta enintään 50 000 näille tileille ja saavat sille tuottoa sen sijaan, että ne makaisivat
laiskana siellä pankkitilillä, mikä on erittäin viisasta.

Ja jään vieläkin kysymään ja ihmettelemään, mikä on sosiaalidemokraattien yrittäjyys-
linja. Mikä se on? Te iskette välillä yrittäjiä niin korville kuin voi suomalainen poliitikko
tehdä — ja vaihtoehtoa teiltä ei tule. [Pia Viitanen: Tulee!] Mikä on teidän yrittäjyyslin-
janne, kun te tätäkin vastustatte, että saataisiin pääomia suomalaisiin yrityksiin, riskipää-
omaa, pois täältä pankkitileiltä? Pankkitileillä ne ovat muuten vielä valtion talletussuojan
alla, mutta kun ne siirretään tuonne osakepuolelle, niillä ei ole talletussuojaa — eli tässä-
kin mielessä se on ihan viisasta julkisen valtiovallan kannalta.

Eläkeasiat eivät tähän nyt kyllä kuulu, edustaja Viitanen, mutta totean, että kyllä sosiaa-
lidemokraattien eläkepolitiikka on ollut kylmää suomalaisille eläkeläisille vuodesta 95 läh-
tien: taitettu indeksi pysyväksi, pohjaosan leikkaus, verokohtelut [Pia Viitanen: Sen palau-
tus!] ja niin edelleen. Kyllä ne ovat niin synkkiä. Kun edustaja Viitanen on täällä ollut 20
vuotta, pian 30 vuotta, niin hän tietää hyvin tarkkaan, mitä silloin tapahtui [Eero Heinäluo-
ma: Vähemmän aikaa kuin edustaja itse!] ja mikä oli muutoinkin Liisan lista silloin 90-lu-
vun lopulla, kun kaikkia perusturvaetuuksia leikattiin, vaikkei ollut minkäänlaista pakkoa
— toisin kuin oli tämän vaalikauden alussa. [Mika Kari: Alkaa vaikuttaa muistelmilta!] On
aika vähän korjata valtiontaloutta siltä osin, kun se oli teidän kaudellanne, viime kaudella
mennyt [Pia Viitanen ja Mika Kari: Arkeologiaa!] täysin kuralle.

20.38 Esko Kiviranta kesk: Arvoisa puhemies! Varmaan vähän asian vierestä, mutta
pyysin puheenvuoron ennen tätä keskustelun voimakasta rajaamista. [Sami Savio: Se so-
pii!] Edustaja Viitaselta kysyisin: kun puheenjohtaja Rinteen vappulupaus eläkeläisten
muistamisesta koskee vain kansan- ja takuueläkkeitä [Pia Viitanen: Ei! Työeläkettä!] —
luin sen hyvin tarkoin, olen lukenut sen — niin minulta kysytään tuolla toreilla, miksi pu-
heenjohtaja Rinne unohtaa kokonaan työ- ja yrittäjäeläkkeensaajat. [Sami Savio: Se onkin
hyvä kysymys! — Mika Kari: Te olette lukenut oman esityksenne!]

Toinen varapuhemies Tuula Haatainen:  Pysytään tässä asiakohdassa.

20.39 Eero Heinäluoma sd: Joo, arvostaisin kyllä sitä. Tässäkin asiakohdassa riittää pu-
humista. Mutta kun puheenjohtaja Rinne sanoi, että alle 1 400 euroa tienaavien eläkkeitä
pitäisi nostaa, niin luulenpa, että siinä luokassa ei kyllä kovin montaa kansaneläkeläistä ja
takuueläkeläistä ole. [Toimi Kankaanniemi: Se oli hyvä esitys!] Että kyllä siinä on jo työ-
eläkkeitäkin. [Esko Kivirannan välihuuto — Välihuutoja perussuomalaisten ryhmästä]

Mutta tähän itse asiaan. Olen iloinen, että edustaja Elo, jota pidän rehellisenä miehenä ja
asioihin paneutuvana poliitikkona, nyt vastasi tähän edustaja Hoskosen esille ottamaan
asiaan, kun edustaja Hoskonen puhui, miten pieniin yrityksiin saa nyt sijoittaa. Edustaja
Elo tässä sanoi, että kyllä listattuihin yrityksiin tämä on mahdollista. [Simon Elo: Piti vas-
tata Hoskosen puolesta, kun ei ole paikalla!] — Joo. Se oli minusta arvokasta, että vasta-
sitte, koska on aika tähdellistä, että tiedetään, keitä tämä etu koskee, mitkä yritykset ovat
25



Pöytäkirjan asiakohta PTK 163/2018 vp
sellaisia, joihin sijoittamalla tämä hyöty tulee. Vedän sen johtopäätöksen edustaja Elon
kertomuksesta, että jos haluan sijoittaa edustaja Hakkaraisen sahayritykseen, niin vain, jos
edustaja Hakkarainen listaa yrityksensä pörssiin, se on mahdollista.

Eli tässä puhutaan ihan erilaisesta sijoitustoiminnasta kuin mitä keskustelun alkupuolel-
la annettiin ymmärtää. Aivan erilaisesta. [Simon Elon välihuuto] Minähän en ole sanonut,
etteikö täällä ole siis merkittävää yritystoimintaa ja etteikö pörssissä ole arvokasta yritys-
toimintaa. Minusta on hyvä, että meillä on pörssiyrityksiä ja että meillä on Suomessa pörs-
si, olkoonkin, että se on Tukholman pörssin alaosasto — joka tapauksessa markkinapaik-
ka, ja se on tärkeä osa markkinataloutta. [Sami Savion välihuuto]

Mutta minusta on hyvä, että on myös muuta yritystoimintaa. Pidän erittäin tärkeänä, että
meillä on perheyrityksiä, jotka ovat usein vahvemmin kiinnittyneitä Suomeen, omaan
paikkakuntaansa ja omaan henkilöstöönsä kuin nämä neljännesvuosituloksia julkistavat
pörssiyritykset, joissa koko ajan katsotaan, pitääkö osakkeenomistajien iloksi ryhtyä uu-
teen yt-kierrokseen. Ja pidän tärkeänä, että meillä on myös osuustoiminnallisia yrityksiä,
jotka ovat juurtuneet tähän maahan ja antavat mahdollisuuden ihmisille osuustoiminnan
kautta osallistua liike-elämään ja tehdä itsensä kannalta järkeviä valintoja. Ja pidän sitäkin
tärkeänä, että meillä valtion yritystoimintaa. Sekin on taloudessa vakauttava tekijä, ettem-
me ole täällä Euroopan reunalla tosiasiassa siinä tilanteessa, että tulee erilaista aallokkoa
vaikkapa lähialueilla ja sen tuloksena amerikkalaiset suursijoittajat päättävät luopua reuna-
alueista ja sen jälkeen meillä on itku ja ikävä ja pakkanen. Eli monipuolinen yritystoimin-
ta, johon pörssi kuuluu, on ihan oikea linja.

Sijoitustili on erittäin hyvä. Jään vain kysymään sitä, miksi se pitää tehdä niin, että on
ylimääräisiä veroetuja, [Toimi Kankaanniemi: Veronsiirto!] joilla oikeutetaan niitä aikai-
sempia vakuutuskuoriin sijoittamisia. [Puhemies koputtaa] Eli tämä lopputulos on, että
joku maksaa. Ja sinä maksat, tavallinen palkansaaja ja eläkeläinen, nämä edut, joita täällä
nyt tänään ollaan räätälöimässä.

20.42 Pia Viitanen sd: Arvoisa rouva puhemies! Näin se juuri menee. Mutta sen verran
kyllä tässä on pakko korjata — en minä tiedä, lukiko edustaja Kiviranta hieman vahingos-
sa vaikkapa keskustan omia papereita, [Esko Kivirannan välihuuto] koska siellähän on pu-
huttu takuueläkkeistä — että puheenjohtaja Rinteen eläketavoite liittyy nimenomaisesti
siihen, että pientä työeläkettä saavia ihmisiä autettaisiin, se ulottuu täysin näihin työeläk-
keisiinkin. Olen hyvin hämmästynyt, kuinka edustaja Kiviranta nyt paremmin tietäisi kuin
sosiaalidemokraatit itse tietävät, mitä me tavoittelemme.

Tämä on erittäin tärkeä lupaus, ja olen kyllä hieman harmissani nyt, kun olen kuunnellut
perussuomalaisten puheenvuoroja useammastakin suusta, että siellä ei tunnuta olevan täs-
sä samalla linjalla [Toimi Kankaanniemen välihuuto] vaan nimenomaan ei sitten haluta tu-
levaisuudessa parantaa pienituloisten eläkkeensaajien asemaa.

20.43 Teuvo Hakkarainen ps: Arvoisa rouva puhemies! Olisi toivottavaa, että edustaja
Heinäluoma tulisi sahalle sijoittajaksi. Mutta tämä koskee kyllä listattuja firmoja, niin että
ei sinne osakeyhtiö, perheosakeyhtiö, pysty tulemaan, se korjattakoon.

Mutta tähän perussuomalaisten linjaan ja verotukseen. Minä annan ihan semmoisen
konkreettisen esimerkin: Eräs metsuri jäi eläkkeelle. Silloin kun hän oli töissä, hänellä oli
sahavähennys siitä moottorisahan osuudesta, koska hän joutui sen itse ostamaan, mutta se
vähennettiin hänen eläkkeestään, sen sahan osuus. Nyt hänelle jäi pikkuinen eläke sitten,
26



Pöytäkirjan asiakohta PTK 163/2018 vp
mutta hän hyvin nuukasti eleli ja sijoitteli niitä pieniä tuloja, mitä siitä jäi, ja on onnistunut
siinä toiminnassaan. Nyt hänellä on jopa mönkijä. Hän on 70-vuotias nyt ja varmasti teh-
nyt pitkän, kovan uran. Eikö me sallita tuo mönkijä tälle miehelle eikä anneta verottajalle
sitä mönkijän osuutta siitä? Eikö niin, edustaja Heinäluoma?

20.44 Eero Heinäluoma sd: Kyllä, juuri näin, edustaja Hakkarainen, me sallimme ja
olemme iloisia ja kannustamme ihmisiä säästämään. Mutta jään vain kysymään, eikö se voi
tapahtua normaalin verolainsäädännön mukaisesti. Eikö se voi tapahtua normaalin vero-
lainsäädännön mukaisesti? Minkä takia pitää niille, joilla on sitä ylimääräistä rahaa, antaa
ylimääräisiä veroetuja, niin kuin hallitus nyt esittää? Se on kysymykseni olosuhteissa, jois-
sa tulemme jälleen siihen tilanteeseen, että hetken päästä meillä on tuolla ministeri Orpo ja
pääministeri Sipilä, jotka sanovat, että ei voi hoitajamitoitusta tehdä, kun ei ole rahaa. [Toi-
mi Kankaanniemi: No ei niihin voikaan luottaa!] Mutta olen huomannut, että täällä ovat
eräät muutkin valmiit laittamaan pois 160 miljoonaa, millä lähes toteuttaisi sen hoitajami-
toituksen, [Toimi Kankaanniemi: Se on eri asia! — Mika Kari: Sama raha!] lähes toteut-
taisi sen hoitajamitoituksen — puhumattakaan sitten siitä, mitä verotuloja tulisi siitä, että
meillä olisi hoitajia enemmän töissä ja koulutettaisiin ihmisiä tehtäviin, joita Suomessa tul-
laan tarvitsemaan lähivuosina vaikka kuinka paljon. Eli nämä ovat arvovalintoja, pidetään-
kö veropohja laajana, kaikki maksaa, vai tehdäänkö milloin millekin ryhmälle joku lupaus,
että nyt äänestätte meitä, me teemme teille tämmöisen veroedun, ja sitten jätetään sanomat-
ta, että kyllä sen sitten joku toinen maksaa. Kuka sen maksaa? Tavallinen palkansaaja ja
eläkeläinen.

Yleiskeskustelu päättyi.

Eduskunta hyväksyi hallituksen esitykseen HE 279/2018 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
27


