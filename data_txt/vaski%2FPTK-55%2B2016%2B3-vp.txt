















































DEM4F5A.tmpSave.xml


Pöytäkirjan asiakohta PTK 55/2016 vp
Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

3. Hallituksen esitys eduskunnalle laiksi vuokratalojen rakentamislainojen lyhytaikaisesta 
korkotuesta

Hallituksen esitys HE 76/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään ympäristövaliokuntaan.

Keskustelun aloittaa ministeri Tiilikainen, olkaa hyvä.

Keskustelu

17.05 Maatalous-  ja  ympäristöministeri  Kimmo  Tiilikainen  (esittelypuheenvuo-
ro): Arvoisa rouva puhemies! On ilo esitellä hallituksen esitystä laiksi vuokratalojen ra-
kentamislainojen lyhytaikaisesta korkotuesta, eli suomeksi sanoen kyseessä on tuo halli-
tusneuvotteluissa tehty päätös tai hallitusohjelman kirjaus, jossa päätettiin vuokra-asunto-
tuotannon lisäämiseksi tehdä uusi 10 vuoden välimalli, joka on avoin kaikille tukiehdot
täyttäville ja niihin sitoutuneille toteuttajille. Tämä siis kirjauksena hallitusohjelmasta.
Jokseenkin pian hallituksen muodostamisen jälkeen viime kesänä nimitin selvitysmiehen
yhdessä alan toimijoitten kanssa vuorovaikutuksessa rakentamaan lyhyttä korkotukimal-
lia, joka lisäisi vuokra-asuntotuotantoa ja rakentamista hallitusohjelman tavoitteitten mu-
kaisesti. Kuten hyvin tiedätte ja tunnette, hallituksen työllisyys- ja kilpailukyky -kärkihank-
keessa on juuri asuntotuotannon lisääminen yksi konkreettinen toimenpide, ja osaltaan
tämä uusi 10 vuoden... [Puhujan mikrofoni meni epäkuntoon.] — Arvoisa puhemies! Jos
aikaa vielä saa, niin jatkan mielelläni, kiitoksia.

Puhemies Maria Lohela: Olkaa hyvä.

Todellakin, tämä uusi korkotukimalli tulee ikään kuin kahden erilaisen tuotannon vä-
liin. Meillähän on tietenkin täysin vapaarahoitteista vuokra-asuntotuotantoa, ja hyvä niin,
ja sen lisäksi meillä on pitkäaikaista, 40 vuoden korkotukimallia. Nyt tähän väliin luodaan
yksityisiä toimijoita houkuttelevampi, kevyempi ja joustavampi malli. Ajatus on se, että tä-
män mallin mukaiselle rakentamiselle myönnetään valtion korkotuki ja takaus 10 vuoden
ajaksi. Tätä 10 vuoden aikaakin voidaan lainansaajan hakemuksesta jatkaa toisella 10 vuo-
della ja vielä kolmannellakin 10 vuodella, ja tämä on juuri sitä joustavuutta, mitä alan toi-
mijat ovat toivoneet. Tämän joustavuuden ansiosta toivottavasti löytyy uusia halukkaita
korkotukimalliin tarttujia, jotka voivat omista lähtökohdistaan katsoa, lähtevätkö tavoitte-
lemaan tätä 10 vuoden tukiaikaa vai mahdollisesti sitten pitemmällä jänteellä vuokra-asun-
toja tuottamaan.
 Tarkistettu
4.0



Pöytäkirjan asiakohta PTK 55/2016 vp
Tällä hyötynä on se, että nyt tämä yksi ja sama malli palvelee mahdollisimman laajaa
toimijoitten joukkoa. Lainansaajana voi olla periaatteessa mikä tahansa yhtiö tai yhteisö,
tai mikä tahansa yhtiö tai yhteisö voi perustaa korkotukilainaa saavan ja hakevan kiinteis-
tö- tai asunto-osakeyhtiön. Eli tässä ei ole mitään yleishyödyllisyysrajauksia, vaan sillä ta-
valla kyseessä on kaikille toimijoille avoin malli.

Mutta toki kun valtio tulee omalla rahankäytöllään ja korkotuella ja takauksella vastaan,
silloin täytyy asettaa myös joitakin rajoituksia. Tässä kohtaa rajoitukset lähtevät siitä, että
tietenkin asuntojen on oltava vuokrakäytössä. Näihin asuntoihin asukasvalintaa varten tul-
laan myös asettamaan tuloraja, ja tässä hallituksen lakiesityksen liitteenä on jo mukana
myös tuo asetusluonnos, jossa määritellään tulojen yläraja yhden hengen talouksilta 3 540
euron bruttotuloihin. Tämä tuloraja on haettu sillä tavalla, että tavallisilla suomalaisilla
työtätekevillä ihmisillä olisi varaa tai mahdollisuus hakeutua tämänkaltaisella tuella tuotet-
tujen asuntojen piiriin, eli kyllä näitten tulorajojen piiriin mahtuu se tyypillinen suomalai-
nen perhe, missä Pirjo Poliisi ja Sakari Sairaanhoitaja ja 1—2 lasta etsii asuntoa, tämänkal-
taiset asunnontarvitsijat. Eli tältä osin tämä palvelee varmasti aika laajaa asukkaitten jouk-
koa.

ARA vahvistaa sitovan kohtuullisen alkuvuokran, ja sen jälkeen sitä saa sitten korottaa
elinkustannusindeksin mukaan 1,5 prosenttiyksiköllä korotettuna. Vuokrataloja saa luo-
vuttaa vain ARAn hyväksymille tahoille, joten tältä osin nämä rajoitukset ovat hyvät.

Tukiehdoista sen verran, että tuo korkotuen omavastuukorko tullaan asettamaan 2,5 pro-
senttiin. Tämän ylittävältä osalta ensimmäisen 10 vuoden aikana on mahdollista saada 75
prosenttia korkotukea, ja sitten, jos toimija on hakenut sitä toista tukijaksoa esimerkiksi
vuosille 11—20, niille vuosille sitten enää 25 prosenttia tuo korkotuki olisi. Eli se alenee
merkittävästi, jos tuo tukiaika jatkuu.

Tässä myös rajoitetaan vuokrissa perittävää omistajan omarahoitusosuudelle lasketta-
vaa korkoa sekä tuoton tuloutusta omistajalle enintään 6 prosenttiin.

Kaiken kaikkiaan näillä äsken kuvatuilla yksityiskohdilla uusi tukimalli tulee tuomaan
vapaarahoitteisen ja pitkän korkotuen väliin toivottavasti merkittävän lisän, ja uskon, että
alan toimijat tulevat tarttumaan tähän mahdollisuuteen, sen verran paljon kiinnostusta tämä
lyhyt korkotukimalli on herättänyt. Hallituksen esitys toivon mukaan pystytään käsittele-
mään eduskunnassa lisätalousarvion yhteydessä, koska lisäbudjetissa juuri myönnetään li-
sää myöntövaltuutta tämän kyseisen työkalun mukaisten korkotukien ja takausten myön-
tämiseen. Tavoitteena on, että laki on voimassa 1.8. alkaen, joten tällä on nopeasti tarkoi-
tus lisätä vuokra-asuntotuotantoa.

17.12 Timo Heinonen kok: Arvoisa rouva puhemies! Alkuun täytyy antaa kiitosta mei-
dän ministeri Tiilikaiselle. Hän on tarttunut erittäin hyvällä otteella hallitusohjelman yh-
den liitteen, asuminen ja rakentaminen -liitteen, toimeenpanoon, ja siitä on jo hyvin paljon
saatu aikaiseksi. Tuoreimmat tilastotkin kertovat, että rakentamisessa on näköpiirissä ja
nähtävissä pientä elpymistä, ja toivottavasti nämä vielä vahvistavat osaltaan sitä.

Kohtuuhintaisesta asumisesta on pulaa Suomessa. Itse asiassa kaikenlaisista asunnoista
on tietyillä alueilla pulaa. Maamme on hyvin vahvasti erilaisissa tilanteissa, kun katsomme
sitä esimerkiksi täältä Eduskuntatalon ympäristöstä, Kehä kolmosen sisäpuolelta tai sitten
maaseudun Suomesta. Tilanne on hyvin erilainen, mutta täällä on kaikenlaisista asunnois-
ta pulaa. Asuntopula onkin suurin yksittäinen syy asumisen korkeaan hintaan. Kohtuuhin-
taisten asuntokohteiden toteuttaminen on tärkeää, ja siinä isona tekijänä ovat tonttikustan-
2



Pöytäkirjan asiakohta PTK 55/2016 vp
nukset, asemakaavat ja rakennustapaohjeet ja erityyppiset viranomaismääräykset. Ne tuo-
vat merkittävästi rakentamiseen ja sitä kautta asumiseen lisää kustannuksia. Tällaisia ovat
esimerkiksi autopaikoituksen määritykset, erilaiset arkkitehtuuriset lisävaatimukset vaik-
kapa liikuntapaikkarakentamisessa, jonka parissa työtä valtion liikuntaneuvostossa olen
saanut tehdä, ja on mielenkiintoista huomata, että esimerkiksi Posiolle jäähalli rakenne-
taan samalla hinnalla kuin Helsinkiin urheilukentän pukutilat, ja tässä usein arkkitehtuuri-
set syyt ovat merkittäviä hintaa kasvattavia tekijöitä.

Summa summarum, asumisen kustannukset ovat nousseet korkeammiksi kuin tavan-
omaisilla palkansaajilla on käytännössä varoja. Esimerkiksi viime vuonna asuntojen koko-
naistuotantomäärä oli noin 26 500 asuntoa, kun tarve olisi Suomessa ollut noin 30 000
asunnolle. Asuntotarjonnan merkittävä lisääminen onkin olennainen tekijä hintojen koh-
tuullistamisessa kaikessa asumisessa. Rakentamisen ja asumisen kohtuuhintaisuutta tavoi-
teltaessa onkin tärkeintä puuttua nimenomaan rakentamisen kustannuksiin, myös merkit-
tävästi kustannuksia nostaviin erilaisiin kaava- ja rakentamismääräyksiin, ja päästä näin
asuntojen tarjonnan merkittävään lisäämiseen. Myös näihin tuossa hallituksen asumisen ja
rakentamisen osiossa on useita toimenpiteitä, joita nyt on eteenpäin viety.

Asuntotuotannon romahdus tapahtui tämän laman alussa. Vuonna 2010 sen torjumisek-
si otettiin käyttöön niin sanottu välimalli vuokra-asuntojen tuottamiseksi ja työttömyyden
torjumiseksi rakennusalalla, ja se tuotti erinomaisesti tulosta. Silloin asuntoministerinä toi-
mi Jan Vapaavuori, ja hänen ideoimansa välimalli näkyi valmistuvien vuokra-asuntojen
runsaslukuisuutena. Jan Vapaavuoren asuntoministerikaudella käytetty välimalli toimi
myös työllisyysnäkökulmasta hyvin lisätessään asuntorakentamista. Näille lisäyksille on
tarvetta varmasti tänäkin päivänä.

Nyt meillä on käsittelyssä uusi esitys, hallituksen esitys 76, jossa esitetään 10 vuoden
välimallia. Asumisen rahoitus- ja kehittämiskeskus hyväksyisi uuden korkotukilainan, jos
ehdotetussa laissa säädetyt edellytykset täyttyvät. Lainoitettavat talot olisi pidettävä vuok-
ra-asuntokäytössä koko korkotukilainan olemassaoloajan eli tuon 10 vuotta, ja asunnoista
perittävä kohtuullinen vuokra vahvistettaisiin korkotukilainan hyväksymispäätöksessä,
minkä jälkeen vuokria saisi korottaa vain indeksiperusteisesti. Asukkaat valittaisiin korko-
tukilaina-aikana sosiaalisin perustein ja asuntojen luovutusta säänneltäisiin. Rajoitusten
kestoaika olisi siis tuo 10 vuotta, niin sanottu välimalli 10 vuotta, jota Asumisen rahoitus-
ja kehittämiskeskus voisi hakemuksesta jatkaa 10 vuotta kerrallaan enintään kaksi kertaa.

Uusi korkotukimalli ei sisältäisi lainansaajan toimintaa rajoittavia yleishyödyllisyysra-
joituksia, ja tämän tavoitteena on se, että saisimme entistä enempi uusia rakentajia teke-
mään kohtuuhintaista vuokra-asuntotuotantoa. Päälinja on siis se, että mikä tahansa yhtei-
sö voisi perustaa lyhytaikaista korkotukilainaa saavan kiinteistöosakeyhtiön. Tällä tavoin
esimerkiksi kunnat ja muut julkisyhteisöt, voittoa tavoittelevat yksityiset yritykset, Aran
nimeämät yleishyödylliset asuntoyhteisöt sekä erilaiset kolmannen sektorin toimijat voisi-
vat olla lyhytaikaista korkotukilainaa saavan kiinteistöyhtiön omistajia.

Tukimallin reunaehtojen tulisikin olla sellaiset, että ne varmuudella kannustavat toimi-
joita toteuttamaan hankkeita valtavan vuokra-asuntotarpeen vallitessa. Se olisi paras tapa
kohtuullistaa vuokra-asuntotuotantoa ja vuokrien hintaa. Tehokkaimmillaan 10 vuoden vä-
limalli toimisi, kun siihen ei liittyisi muita velvoitteita tai rajoitteita, joita nyt tässä esityk-
sessä kuitenkin mukana on.

On varmasti perusteltua, että seuraamme vuokran kehitystä. On varmasti perusteltua oh-
jata, että löydämme sinne niitä ihmisiä, jotka eniten näitä asuntoja tarvitsevat, mutta ennen
3



Pöytäkirjan asiakohta PTK 55/2016 vp
muuta, niin kuin alussa totesin, tärkeintä on se, että rakentamista saadaan aikaan, sillä kai-
ken asumisen hintaan vaikuttaa se, kuinka paljon asuntotarvetta on tai kuinka paljon asun-
tojonoa on.

Mielestäni olisi hyvä ja perusteltua, että eduskunta lisäisi esimerkiksi tähän lakiin valio-
kuntakäsittelyssä tietynlaisen seurantaponnen siitä, miten tämä laki näillä reunaehdoilla ja
lisävaatimuksilla — jotka eroavat siitä Vapaavuoren ajan mallista — vaikuttaa tähän käyn-
nistymiseen. Mutta olen luottavainen, että ministeri Tiilikainen on tehnyt tässä hyvää työ-
tä, ja niin kuin hän totesi, ensimmäiset merkit markkinoilta ovat jo sen suuntaisia, että ra-
kentamista käynnistyy. Toivotaan, että kunnilta ja kaupungeilta myös tontteja löytyy ja
näin saamme lisää kohtuuhintaista vuokra-asumista Suomeen.

17.19 Olli-Poika Parviainen vihr: Arvoisa rouva puhemies! Esityksen tavoitteena on to-
siaan lisätä kohtuuhintaista asuntotuotantoa ja monipuolistaa valtion tukemaa vuokra-
asuntotuotantoa. Niin sanottu pitkä korkotuki onkin vetänyt viime vuosina huonosti, ja
käytännössä sen piirissä asuntoja ovat tehneet lähinnä kunnalliset vuokrataloyhtiöt. Yksi
syy kasvukeskusten korkeisiin asumiskustannuksiin onkin liian vähäinen tarjonta. Suuris-
sa kaupungeissa asumisen kalleus on työttömyyden jälkeen myös merkittävin köyhyyttä
aiheuttava tekijä. Tässä mielessä aloite on erittäin tarpeellinen ja tervetullut.

Vaikka aloite on mielestäni kannatettava, joitakin pohdintoja on kuitenkin noussut esiin,
ja nostan niitä tässä yksittäisinä kysymyksinä jatkopohdintaa varten.

Eli syntyykö näillä ehdoilla oikeasti kohtuuhintaista vuokra-asumista jatkossakin? En-
nustetaan, että vuokrataso asettuisi vapaarahoitteisen ja ARA-tuetun väliin. Tuo haarukka
on kuitenkin aika suuri, jopa 6 euroa neliötä kohden pääkaupunkiseudulla.

Entä ylipäätään nämä tulorajat, jotka tähän on määritetty — ovatko ne linjassa sen suh-
teen, keitä tänne asukkaaksi halutaan? Minulla ei ole tähän kantaa, mutta haluaisin, että tätä
asiaa pohditaan.

Lisäksi kysyisin, onko malli mahdollisesti liian houkutteleva rakennuttajille. Se voi olla
ehkä jonkun mielestä positiivinen ongelma, mutta haluan nostaa sen esiin. Eli syrjäyttääkö
malli pitkällä aikavälillä pitkän korkotuen?

Entä onko malli liian vähän houkutteleva? Sekin on mahdollista, kun korkotuen oma-
vastuukorko on kuitenkin niinkin korkea kuin 2,5 prosenttia.

Entä mahdollistaako aloite kohtuuttoman hyvin bisneksen valtion tuen varassa? Sellais-
tahan me emme halua. Me haluamme terveet ja toimivat markkinat.

Entä tuleeko vuokra-asuntomarkkinoille tempoilua, jos tällä mallilla rakennetut talot
pääsääntöisesti menevät myyntiin vapaille markkinoille heti ensimmäisen kymmenvuotis-
kauden jälkeen?

Toivon, että näihin kysymyksiin kiinnitetään huomiota asian käsittelyssä, ja olen luotta-
vainen asian suhteen. — Kiitos.

17.21 Arja Juvonen ps: Arvoisa rouva puhemies! Hyvä ministeri! Hyvät kollegat! Tässä
hallituksen esityksessä ehdotetaan säädettäväksi laki vuokratalojen rakentamislainojen ly-
hytaikaisesta korkotuesta. Tarkoituksena on monipuolistaa valtion tukeman vuokra-asun-
totuotannon rahoitusvaihtoehtoja ja lisätä kohtuuvuokraisten asuntojen tarjontaa kasvu-
keskuksissa ottamalla käyttöön uusi lyhytkestoinen korkotukimalli. Malli täydentäisi ny-
kyistä pitkäkestoista korkotukea. Tarkoitus on, että uusi korkotuki kannustaa toimijoita so-
siaaliseen vuokra-asuntotuotantoon ja näin ollen pieni- ja keskituloisille olisi nykyistä pa-
4



Pöytäkirjan asiakohta PTK 55/2016 vp
remmin tarjolla kohtuuhintaisia asumisratkaisuja. Ehdotuksen mukaan asunnoista perittä-
vä kohtuullinen vuokra vahvistettaisiin korkotukilainan hyväksymispäätöksessä, minkä
jälkeen vuokria saisi korottaa vain indeksiperusteisesti. Asukkaat myös valittaisiin laina-
aikana sosiaalisin perustein. Tämä kaikki kertoo lainsäätäjän ymmärtäneen hyvin nykyi-
sen sosiaalisen todellisuuden ja eri ratkaisuvaihtoehtojen vaikutuksen siihen.

Arvoisa puhemies! Asunnottomuus on vakava yhteiskunnallinen ongelma. Asunnotto-
muudella tarkoitetaan vakituisen asunnon jatkuvaa tai ajoittaista puuttumista. Asumisen
rahoitus- ja kehittämiskeskuksen selvityksen mukaan vuoden 2014 lopulla ilman asuntoa
olevia oli 7 007, joista 2 443 oli pitkäaikaisasunnottomia. Asunnottomia perheitä oli 427.
Asunnottomuus keskittyy pääkaupunkiseudulle ja kasvukeskuksiin. Yli kaksi kolmasosaa
asunnottomista on pääkaupunkiseudulta, Helsingistä, Espoosta ja Vantaalta. Helsingissä
on eniten asunnottomia sekä lukumäärältään että suhteessa asukaslukuun, yksin eläviä
3 500 ja asunnottomia perheitä 280. Pääkaupunkiseudulla asunnottomuus on luonteeltaan
osaksi myös pysyvää.

Asuntopula koskettaa erityisesti pienipalkkaisia pääkaupunkiseudulla asuvia ja seudul-
le töihin tulevia, ja muun muassa hoitoalan henkilöt, pienipalkkaiset työntekijät, ovat hei-
tä. Helsingin Sanomat uutisoi maaliskuussa 2016 projektista, jossa Helsingin ja Uuden-
maan sairaanhoitopiiri rakennuttaa kerrostalon työntekijöilleen Helsinkiin. Pääkaupunki-
seudun korkeat vuokrat ja niiden myötä lisääntynyt asuntopula vaikuttavat toki työnteki-
jöiden saatavuuteen, varsinkin hoito- ja hoivasektorilla. Eli tällä hallituksen esityksellä on
hyvin kannustava vaikutus siihen, että asuntoja olisi tarjolla myös pienituloisille.

Arvoisa puhemies! Hyvä ministeri, Helsingin perussuomalaisten valtuustoryhmä jätti
Helsingissä valtuustoaloitteen liittyen konttiasumiseen, joka tarkoittaisi moduulirakentei-
ta asunnottomuuden yhtenä vaihtoehtona. Voisiko kokeiluluontoisesti tällaista tarjottavaa
asuntomuotoa ajatella Suomessa? Aloite sai Helsingissä runsaasti kannatusta, ja tein siitä
kirjallisen kysymyksen ministerille. Haluan kiittää tässä nyt samalla ministeriä antamas-
tanne vastauksesta tähän kirjalliseen kysymykseen. Te kannustitte siinä ennakkoluulotto-
masti kokeilemaan erilaisia vaihtoehtoja. Muun muassa tämä moduulirakennus voisi olla
yksi sellainen, kunhan siellä vain muut asiat ovat kunnossa eli lujuus, terveellisyys, palo-
turvallisuus ja ympäristöön liittyvät vaatimukset. Tuskin tämäkään mitään asunnotto-
muusongelmaa ratkaisee, mutta se voisi olla yksi mahdollinen. Kysynkin teiltä vielä, kun
mainitsitte tämän asunnottomuuden ennaltaehkäisyn toimenpideohjelman, että millä taval-
la siellä tullaan huomioimaan muun muassa tätäkin asiaa. — Kiitos.

17.25 Riitta Myller sd: Arvoisa puhemies! Jos sosiaalista vuokra-asuntotuotantoa ja koh-
tuullista vuokraa on noin 1 000 euroa 50 neliön asunnosta, niin hyvä, allekirjoitan sen, mitä
hallituspuolueitten edustajat ovat täällä sanoneet, eli että tämä edistää sosiaalista asunto-
tuotantoa ja kohtuuhintaista asuntotuotantoa. Minun mielestäni 50 neliön asunnosta 1 000
euroa ei ole kohtuuhintaista.

Meillä todellakin sekä täällä pääkaupunkiseudulla että eri puolilla Suomea on riittävästi
asuntoja, mutta meillä ei ole kohtuuhintaisia asuntoja. Tähän ongelmaan minun mielestäni
Suomessa pitää aivan erityisesti puuttua. Aivan viime päivinä on julkisuudessa paljon ker-
rottu, että rakentaminen on lähtenyt liikkeelle, mikä on erinomaisen hyvä asia monesta
syystä. Rakennetaan paljon kasvukeskuksiin, pääkaupunkiseudulle kalliita omistusasunto-
ja hyville paikoille. Varmasti niitäkin tarvitaan, mutta ne eivät poista sitä ongelmaa, mikä
erityisesti täällä pääkaupunkiseudulla ja muissa kasvukeskuksissa on.
5



Pöytäkirjan asiakohta PTK 55/2016 vp
Viime hallituksessa muutettiin aravaehtoja niin, että tämän pitkän korkotuen omavas-
tuukorko alennettiin 1 prosenttiin. Nyt tämä hallitus on nostanut sen jälleen 3,40 prosent-
tiin — siis tämän pitkän korkotuen, jolla rakennetaan pysyvästi vuokra-asuntokäytössä
olevia asuntoja. Sen sijaan näiden 10 vuoden välimallin asuntojen omavastuukorko on 2,5
prosenttia. Myöskin sitten se, kuinka paljon voi ottaa omalle pääomalle korkoa, on tässä 10
vuoden välimallissa 8 prosenttia, kun se tässä pitkässä korossa on ainoastaan 6 prosenttia.
Siis paljon väljemmät ehdot ovat tässä 10 vuoden korkotuessa kuin tässä pitkässä korkotu-
essa. Se, mitä me tarvitsemme, on nimenomaan se, että meillä on pysyvässä vuokra-asun-
tokäytössä asuntoja.

Nyt täällä edustaja Heinonen puhui tästä aikaisemmasta välimallista — se oli Rakentaja-
lehti muistaakseni, jossa kerrottiin, että silloin rakennettiin 7 500 asuntoa, ja näistä 10 vuo-
den aikana valtio maksaa korkotukea vakuutusyhtiöille ja työeläkeyhtiöille 30 miljoonaa
euroa. Tämäkö on sitä asuntopolitiikkaa, jota me haluamme? Minun mielestäni erityisesti
tällaisena aikana, jolloin meillä on pulaa rahasta, leikataan koulutuksesta, leikataan kaikil-
ta pienituloisilta, silloin kyllä sen rahan, mikä meillä on käytettävissä, on kohdistuttava nii-
hin, jotka aidosti apua tarvitsevat, ja tässä tapauksessa sellaiseen vuokra-asuntotuotan-
toon, jonka vuokrataso on noin 10—12 euroa neliöltä, mitä oli se vuokratalotuotanto, jota
edellisen hallituksen toimesta tuotettiin. Nyt tämän esitetyn mallin vuokrataso on 17—20
euroa neliöltä. Onko tämä liian antelias sitten näille rakennuttajille, joita tähän halutaan
saada mukaan? On arvioitu, että se suurin tuki on kuntien ARA-varannosta antama tontti,
joka sitten rahastetaan 10 vuoden kuluttua.

Minun mielestäni tämä ei ole sitä asuntopolitiikkaa, mitä me tällä hetkellä Suomessa tar-
vitsemme. Me tarvitsemme todella sellaista asuntopolitiikkaa, joka tarjoaa ihmisille aidos-
ti kohtuuhintaisia asuntoja, sellaisia asuntoja, jotka säilyvät vuokra-asuntokäytössä, joita ei
käytetä ikään kuin keinotteluluontoisesti, ja niin, että kaikki se tuki, mitä meillä yhteiskun-
nalla on käytettävissä, menee täysimääräisesti asukkaalle.

Puhemies Maria Lohela: Ministeri Tiilikainen, 2 minuuttia.

17.30 Maatalous- ja ympäristöministeri Kimmo Tiilikainen: Arvoisa puhemies! Kii-
toksia monille edustajille siitä, että on ymmärretty aivan oikein tämä tarkoitus, mikä esi-
tyksellä on. Se on lisätä rakentamista, lisätä vuokra-asuntotuotantoa, ja asuntomarkkinat
toimivat sillä tavalla, että jos asunnoista on pulaa, hinnat nousevat, täytyy pystyä edistä-
mään rakentamista ja lisätä tuotantoa.

Mutta, edustaja Myller, valitettavasti te lähditte nyt hieman heikoille jäille tuossa äskei-
sessä kritiikissä. Se pitkä korkotukimalli, mitä te ylistitte edellisen hallituksen jäljiltä, mah-
dollisti, että omistaja voi periä 8 prosentin koron sijoitetulle pääomalle ja tulouttaa sen
omiin taskuihinsa, ja näinhän on tehty. Tämä hallitus ensi töinään asuntopolitiikassa pisti
stopin tälle, rajoitimme sen mahdollisuuden 4 prosenttiin siinä pitkässä korkotukimallissa,
ja nyt tämä teidän liian anteliaana pitämänne malli antaa mahdollisuuden pienempään
vuokran nostoon, pienemmän koron perintään ja tuloutukseen kuin teidän äsken kehuman-
ne pitempi malli teidän aikananne.

Oikeastaan tämän halusin vain sanoa ja muuten kiitän edustajia aktiivisesta keskustelus-
ta.
6



Pöytäkirjan asiakohta PTK 55/2016 vp
17.32 Riitta Myller sd (vastauspuheenvuoro): Arvoisa puhemies! Minkä vuoksi sitten
tässä 10 vuoden korkotuessa omavastuukorko on alempi kuin mikä se on tässä pitkässä, 40
vuoden mallissa? Miksi omalle pääomalle voidaan ottaa 6 prosentin tuloutus, kun se tässä
pitkässä on 4 prosenttia? Eli kysymys on tästä, että te rakennatte nyt sellaisen mallin, jossa
pienemmillä velvoitteilla saadaan suuremmat tuet yhteiskunnalta. Minkä vuoksi sitten täl-
laisessa tuotannossa, joka on 10 vuotta edes jonkinlaisten rajoitusten alla, voidaan kerätä
yli 1 euroa peruskorjausrahastoon? Kymmenessä vuodessa ei taloja peruskorjata. Mihin ne
rahat käytetään?

17.33 Silvia Modig vas (vastauspuheenvuoro): Arvoisa puhemies! Minä olen, ministeri
Tiilikainen, taipuvainen ajattelemaan samalla tavalla kuin Myller. Ilahduttavaa tässä tei-
dän puheenvuorossanne oli se, että te ette paljon puhunut kohtuuhintaisuudesta, koska koh-
tuuhintaista asuntotuotantoa tämä ei tuo. Teidän oman ministeriönne arvio on 17—20 eu-
roa neliö. Se on sama kuin jos tarkistaa Tilastokeskuksesta tämän vuoden ensimmäisen
neljänneksen vapaarahoitteisten vuokra-asuntojen keskiarvon. Tämä ei tuo kohtuuhintais-
ta asumista.

Hyvää tässä on se, että tämä tuo lisää tuotantoa, tämä tuo uusia toimijoita, koska ongel-
man ydin on se, että meidän markkinamme ovat vääristyneet. Mutta pelkästään lisäämällä
asuntoja tämä ongelma ei ratkea, ellemme oikeasti pysty tuomaan sinne kohtuuhintaisuut-
ta.

Oletteko te, ministeri — tätä minä halusin ihan kysyä teiltä — ajatellut tätä segregaation
näkökulmasta? Helsingissä yli puoluerajojen torjumme segregaatiota siten, että kun raken-
namme uuden alueen, olemme määritelleet: tietty määrä tuettua ARA-tuotantoa, tietty
määrä välimallia, tietty määrä kovaarahaa. Nyt te luotte mallin, missä — kun me raken-
namme uuden alueen — se, mitä me olemme suunnitelleet segregaation torjunnan näkö-
kulmasta välimalliksi, (Puhemies koputtaa) kymmenessä vuodessa valuu kovanrahan tuo-
tantoon hintojenkin suhteen.

Puhemies Maria Lohela: Ministeri Tiilikainen, 1 minuutti.

17.34 Maatalous-  ja  ympäristöministeri  Kimmo Tiilikainen  (vastauspuheenvuo-
ro): Arvoisa puhemies! Meillä on erilaisiin tarpeisiin ja erilaisille toimijoille eri malleja.
Aivan kuten edustaja Parviainen täällä totesi, tätä pitkää korkotukimallia ovat lähinnä käyt-
täneet kunnalliset asunto-osakeyhtiöt, ja heitä tulee varmasti kiinnostamaan jatkossakin
tämä pitkä korkotukimalli. Sitten meillä on täysin vapaarahoitteista tuotantoa, mihin valtio
ei näpeillään puutu, ja sitten meillä on nyt tämä lyhyt korkotukimalli, mikä on vapaarahoit-
teisen, tällaisen pitkäaikaisen kohtuuhintaisen tuotannon välissä, jotta pystytään saamaan
lisää toimijoita tänne vuokra-asuntotuotannon piiriin.

Ja mitä tulee kysymykseenne segregaatiosta, niin tämä ei varmastikaan Helsingin kau-
pungin eikä minkään muunkaan kaupungin suunnitelmia romuta. Yksi asia tässä segregaa-
tiossa on asukasvalinta, ja nämä tulorajat ovat sen kaltaiset, että hyvin monenlaisilla ihmi-
sillä on mahdollisuus hakea näihin. Edelleenkään ei ole mitenkään saletti, että kaikki toi-
mijat haluavat (Puhemies koputtaa) kymmenen vuoden kuluttua edes myydä näitä. Tässä
on mahdollista jatkaa sitä mallia myös pitempään.
7



Pöytäkirjan asiakohta PTK 55/2016 vp
17.35 Timo Heinonen kok (vastauspuheenvuoro): Arvoisa rouva puhemies! Meillä on
liian vähän asuntoja, niin kuin asuntoministeri totesi, ja se nostaa pääkaupunkiseudulla
asuntojen hintoja, krooninen asuntopula. On liian vähän omistusasuntoja, on liian vähän
vuokra-asuntoja, ja silloin asunnot eivät ole sillä tavalla käytössä kuin niiden pitäisi olla,
että niissä vuokra-asunnoissa asuisi niitä, jotka aidosti niitä tarvitsevat. Meilläkin on esi-
merkkejä, että näissä asunnoissa asuu varsin suurilla tuloilla olevia ihmisiä.

Meillä on ennen muuta pienistä asunnoista pulaa, ja on hyvä, että kun on kaupungistu-
mista, perhekokojen pienentymistä, väestön ikääntymistä ja maahanmuuttoa, myös pure-
taan muita asumisen hintaan vaikuttavia normeja. Pysäköintinormit, esteettömyysvaati-
mukset ja tämäntyyppiset ovat sellaisia, mitä on hyvä esille nostaa. Ja kyllä minä hieman
ihmettelen sitä, että salin vasemmalta puolelta vastustetaan sitä, että tähän maahan syntyy
merkittävästi uusia työpaikkoja rakennusalalle. Tämä tulee tuomaan merkittävästi uusia
työpaikkoja rakennusalalle, ja sekin on jo minun mielestäni hieno asia.

17.36 Silvia Modig vas (vastauspuheenvuoro): Arvoisa ministeri Tiilikainen, tässä edus-
taja Heinonen mainitsi nytten erittäin tärkeän asian eli siis tämän ARA-tuotannon. Meillä-
hän on tässä tulorajat, jotka ovat tässä kohtaa mielestäni kohdillansa. Mutta samaan aikaan
me tiedämme, että salista poistuva ministeri Tiilikainen suunnittelee myös asetuksilla tu-
lorajoja meidän perus-ARA-kantaan. Siinä vaiheessa, jos se tuloraja on niin matala kuin
mitä me kuulemme tällä hetkellä, että se on asettumassa reiluun 2 000 euroon, sen jälkeen
ei kyllä kuntia kiinnosta, ei ainakaan Helsinkiä, rakentaa sitä 40 vuoden mallilla, koska sen
jälkeen se on segregaation rakentamista, jos me semmoisia kaupunginosia luomme. Eli
tämä on se iso ongelma.

Me olemme jo valiokunnassa ennakkoon alkaneet käsittelemään tätä asiaa, ja muun
muassa Vantaa, merkittävä pääkaupunkiseudun kunta, sanoo, että kyllä he harkitsevat,
kiinnostaako heitä tämän jälkeen enää 40 vuoden korkotukimalli. Ja tähän on vielä todet-
tava, että MAL-neuvottelut on juuri saatu valtion ja pääkaupunkiseudun kuntien välillä lä-
hestulkoon allekirjoitettua. Siellä on 20 prosentin velvoite tuottaa 40 vuoden korkotuki-
mallia, joka nyt tällä hetkellä ei tunnu kiinnostavan ketään. Tämä on ongelma.

Emme me vastusta sitä, että asuntorakentamista tulee lisää — se on erittäin positiivista
— mutta tämä ei vastaa siihen, mitä tämän lain perusteluissa lukee, että tämä vastaisi koh-
tuuhintaisten (Puhemies koputtaa) asuntojen tarpeeseen.

17.37 Satu Hassi vihr (vastauspuheenvuoro): Arvoisa puhemies! Ministeri Tiilikainen jo
poistui salista, mutta kun hän totesi, että viime hallitus hyväksyi 8 prosentin tuoton omalle
pääomalle 40 vuoden korkotuessa ja hallitus on alentanut sitä 4 prosenttiin, niin tämän
kanssa pidän epäjohdonmukaisena sitä, että nyt tässä ehdotetussa mallissa tämän muutoin-
kin rakennuttavalle yhtiölle edullisemman 10 vuoden korkotukimallin sallittu oman pää-
oman korko on 6 prosenttia eli parempi kuin se, mitä sallitaan niille, jotka 40 vuodeksi si-
toutuvat siihen, että rakennettavat vuokra-asunnot pysyvät sosiaalisessa vuokra-asunto-
käytössä.

17.38 Riitta Myller sd (vastauspuheenvuoro): Puhemies! Juuri näin, tästä tässä on kysy-
mys. Jos ajatellaan, että tuodaan tällaisen pitkään vuokra-asuntokäytössä olevan järjestel-
män rinnalle paremmat ehdot omaava järjestelmä, ei todellakaan ole millään tavalla var-
maa, että sitten tätä ehdoiltaan huonompaa järjestelmää käytetään. Ja tähän liittyy se iso
8



Pöytäkirjan asiakohta PTK 55/2016 vp
pelko, että asumiskustannukset kaikkinensa tulevat nousemaan. Kun tein tuon vertailun
tuossa, että nykyisillä ehdoilla tätä pitkään vuokra-asuntokäytössä olevaa asuntokantaa
esimerkiksi Helsingissä rakennetaan niin, että neliöhinta on tuossa 10 euron huitteilla, niin
nyt tällä uudella mallilla se on siellä lähempänä 20:tä euroa. Jos tätä toista mallia ei raken-
neta, niin on aivan selvää, että meillä asumiskustannukset (Puhemies koputtaa) ja perhei-
den asumiskustannukset nousevat.

17.39 Arja Juvonen ps (vastauspuheenvuoro): Arvoisa rouva puhemies! Täällä on hyviä
puheenvuoroja käytetty, ja ei varmaan tämäkään lakiesitys asunnottomuutta Suomesta
poista. Kohtuuhintainen asuminen on termi, jota täällä käytetään ja josta kaikki puhuvat.
Aina jään itse miettimään, mikä on sitä kohtuuhintaista asumista, mikä on kohtuuhintainen
vuokra. Olisiko mahdollista määritellä joskus se, mikä se on konkreettisesti, koska meillä
on varmasti kaikilla vähän erilaisia käsityksiä siitä, minkälaisista summista me puhumme?
Siis periaatehan on se, että rahaa pitää jäädä myös muihin asioihin ja elämiseen sen vuok-
ran maksamisen jälkeen. Kyllä asumisen kallistuminen ja sen myötä yhteiskunnan eriar-
voistuminen on päivän puheenaihe, ja se on tärkeä asia, jota meidän pitää pitää yllä kes-
kusteluissa — kohtuuhintainen asuminen vuokra-asunnoissa, myös omistusasunnoissa —
koska kun tulevaisuuteen mennään, niin kyllä entistä kauemmaksi asunnot karkaavat. Ei
ole varaa ostaa omistusasuntoja.

17.41 Petri Honkonen kesk (vastauspuheenvuoro): Arvoisa puhemies! Kun tässä nyt vii-
tattiin tähän 2 000 euron tulorajaan, niin minun tietojeni mukaan sellaista ei ole suunnit-
teilla. Samoin, mitä tulee tähän tonteilla rahastamiseen, tämä lakiesitys ei mahdollista
edullisilla tonteilla keinottelua. Siihen on hallituksen esityksessä kirjaus, jolla sitä pyritään
suitsimaan.

Arvoisa puhemies! Nyt kun tässä on ylistetty tätä 40 vuoden tukimallia ja viitattu siihen,
niin väittäisin, että siinä kuitenkin on kehittämisen paikkoja. Ministeri tässä ehti lähteä.
Olisin häneltä kysynyt, onko suunnitteilla siihen liittyviä kehittämistoimenpiteitä. Nythän
meillä on Suomessa alueita, joilla markkinaehtoisesti tuotettujen asuntojen vuokrat ovat al-
haisempia kuin tämän ARAn 40 vuoden tukimallin piirissä tuotettujen asuntojen vuokrat,
eli varmasti kehittämisen paikkoja tässäkin järjestelmässä on.

17.42 Timo Heinonen kok (vastauspuheenvuoro): Arvoisa rouva puhemies! Olen samaa
mieltä, että on syytä seurata, niin kuin omassa puheenvuorossani totesin, miten tämä uusi
malli tai uudelleen käyttöön otettu malli toimii, syntyykö meille asuntoja — eli syntyykö
yleensä asuntoja, sitten syntyykö kohtuuhintaisia asuntoja. Sen takia pidän tarpeellisena ja
tärkeänä, että eduskunnassa tehtäisiin tuollainen seurantaponsi tämän vaikutuksista asun-
totuotantoon. Jos asuntoja ei lähde syntymään, niin silloin on syytä miettiä uusia ratkaisuja.

Yhtenä on keskusteluun esille nostettu myös se, että jos näitä korkotukimallin mukaisia
kohteita rakennetaan vuokratonteille, niin voisiko olla malli, jossa tontin vuokra olisi ra-
joitusajan edullisempi siihen saakka, kunnes kohde siis vapautuu rajoituksista. Tämä voisi
osaltaan mahdollistaa kohtuuhintaisen vuokratason näissä kohteissa. Tämän tyyppisiä esi-
tyksiä minun mielestäni tässä keskustelussa myös tarvitaan ja toivottavasti eduskuntakäsit-
telyssäkin.

Puhemies Maria Lohela: Sitten puhujalistaan.
9



Pöytäkirjan asiakohta PTK 55/2016 vp
17.43 Silvia Modig vas: Arvoisa rouva puhemies! Hyvät edustajat! Tässä on käytetty hy-
viä puheenvuoroja, ja minä sanon ihan suoraan, että minä puhun helsinkiläisen päättäjän
näkökulmasta.

Juvonen pohti, miten arvioidaan kohtuuhintaisuutta. Se on hyvä kysymys. Monilla ta-
voin, jos esimerkiksi verrataan eri kaupunkeja Euroopassa ja niitten kohtuuhintaisuutta,
silloin verrataan prosentuaalista osuutta, paljonko tuloista menee asumiseen. Helsinki on
tässä Euroopan huippua. Jos verrataan Berliiniin, helsinkiläisellä menee yli puolet tuloista
asumiseen, kun berliiniläisellä menee 25 prosenttia. Se on yksi keino. Mutta yksi keino on
katsoa esimerkiksi hallitusohjelmaa. Hallitusohjelmassa todetaan, että pääkaupunkiseu-
dulla, kuten kaikilla kasvavilla kaupunkiseuduilla, on pula kohtuuhintaisesta asumisesta ja
siihen halutaan puuttua.

Nyt hallitus tällä esityksellä yrittää puuttua tähän ongelmaan ja tuo meille mallin, joka
hallituksen ministeriön oman arvion mukaan tulee tuottamaan 17—20 euron neliöhintoja.
Jos katsotaan Tilastokeskuksen tämän vuoden ensimmäisen neljänneksen keskiarvoa Hel-
singissä vapaarahoitteisista asunnoista, se on täsmälleen sama haarukka. Eli voimme tode-
ta, että tämä ei ole kohtuuhintaista, koska tämä ei tuo millään tavalla edullisempia asuntoja
markkinoille eikä siten tuo sitä tervettä hintakilpailua.

Hyvää tässä esityksessä on se, mihin minä toivoni laitan, että tämä on rakennettu taval-
la, joka on kyllä tietyille rakennuttajatahoille erittäin erittäin edullinen ja erittäin — ehkä
turhankin — aulis, mutta tämä mahdollistaa myös sen, että pienemmällä pääomalla voi läh-
teä mukaan, koska tätähän ei ole pakko lyödä lihoiksi 10 vuoden kuluttua. Tähän voi kaksi
kertaa 10 vuotta hakea jatkoaikaa. Tämä tarkoittaa sitä, että myös pienemmällä pääomalla
pääsevät toimijat mukaan, mikä toivon mukaan toisi aivan uudenlaisia toimijoita kentälle
ja toivon mukaan uusia, aidosti voittoa tavoittelemattomia, yleishyödyllisiä toimijoita, jot-
ka meiltä tällä hetkellä puuttuvat kokonaan. Tämä on hyvä asia, ja toivon, että se tämän
kautta tervehdyttää meidän markkinoitamme, ja totta kai kysynnän ja tarjonnan lakien mu-
kaan, jos me saamme sysäyksen uusia asuntoja, sen pitäisi tehdä niistä enemmän vuokra-
laisen markkinat.

Honkonen sanoi, että tässä esityksessä ei ole mahdollista keinotella edullisilla tonteilla,
että tässä on elementti, joka estää sen. Nyt teidän täytyy kyllä valistaa minua, koska minä
en sitä tunnista. Jos minä mietin Helsinkiä, meillä on tällä hetkellä isoja rakennuttajia, jot-
ka panttaavat täysin rakennuskelpoisia tontteja odottaen itsellensä parempia suhdanteita.
Näille samoille toimijoille eivät kelpaa tietyltä alueelta täysin rakennuskelpoiset, valmiik-
si luovutettavana olevat tontit, vaan he kyttäävät vain niitä tiettyjä uusia, kaikkein kalleim-
pia alueita, joita nyt räjähdysmäisesti kasvavassa Helsingissä on. Me olemme rakentamas-
sa monta monta suurta uutta asuinaluetta, pienen suomalaisen kaupungin kokoista, koska
me olemme siirtäneet satamamme ja täten saaneet läheltä keskustaa aivan uutta rakennus-
maata merenrannasta, hyvin arvokasta.

Syön, edustaja Honkonen, hattuni, jos nämä rakennuttajat nyt ovat valmiita ottamaan
tontteja niiltä alueilta, joilla me kipeästi kaipaisimme kovanrahan tuotantoa, joilla me ki-
peästi kaipaisimme uudenlaista tuotantoa, muuta kuin vain kunnan itsensä tekemää 40
vuoden ARA-tuotantoa. Minä, edustaja Honkonen, todella syön hattuni, jos he tarttuvat
näihin tontteihin. Minä väitän, että he seisovat jonossa Kalasatamaan, Jätkäsaareen, Her-
nesaareen ja 10 vuoden kuluttua ne tontit lyödään täysin lihoiksi. Niin minäkin tekisin, jos
minä toimisin samoista motiiveista kuin he.
10



Pöytäkirjan asiakohta PTK 55/2016 vp
Jos me ajattelemme, että tällä yritetään houkuttaa myös uusia sijoittajia, tällä yritetään
houkuttaa eläkerahastoja mukaan, niin ei eläkerahastolla ole muuta motiivia rahojensa si-
joittamiselle kuin saada se tuotto, koska se on velvoitettu toiminnallaan saamaan sen tietyn
tuoton. Hehän toimisivat vastoin omia sääntöjänsä, jos he pyrkisivät pienempään tuottoon.
Eli tämä nimenomaan on tämän esityksen suuri riski, että tämä mahdollistaa edullisilla ton-
teilla keinottelun, ja kun se, minkä me olemme välimalliksi suunnitelleet, siirtyy kovanra-
han tuotannoksi, siinä kohtaa me saatamme olla tilanteessa, että asumisen hinta itse asiassa
nousee.

Haluan vielä yhden positiivisen asian esityksestä nostaa. Täydennysrakentaminen on
erittäin haastava mutta erittäin tärkeä keino kasvavalle kaupungille. Sillä pystytään tiivis-
tämään kaupunkirakennetta, luomaan uusia asuntoja ja tuomaan uusia asukkaita ja asunto-
ja sinne, missä on jo infra, missä ovat jo palvelut, mutta se on hyvin hidasta, se täydennys-
rakentamiskohde on aina suhteellisen pieni, ja niitä on monesti ollut vaikea saada liiken-
teeseen. Kun minä luen tätä esitystä, niin minä näen, että tämä voi olla houkutteleva juuri
täydennysrakentamisen liikkeelle saantiin, ja sitä pidän hyvänä.

Voitte olla varma, edustaja Heinonen, että teemme seurantaponnen, emme ehkä siinä
hengessä kuin te, että vertaisimme Vapaavuoren malliin, mutta teemme kyllä varmasti seu-
rantaponnen siitä, mikä on vaikutus vuokriin.

17.48 Petri Honkonen kesk: Arvoisa puhemies! Nyt, kun edustaja Modig viittasi tähän
— en todellakaan teitä vaadi hattuanne syömään, mutta joka tapauksessa — en nyt tässä
nopeasti tästä hallituksen esityksestä sitä tarkkaa kohtaa löytänyt, mutta tässähän on si-
säänleivottuna se, että jos rakennuttaja luopuu 10 vuoden jälkeen tästä kohteesta, niin sen
jälkeen tavallaan se tontilla keinottelu ei ole mahdollista. Se on tässä lakiesityksessä, eli
siinä mielessä kyllä pidän kiinni siitä, minkä totesin.

Arvoisa puhemies! Mitä muuten tulee tähän esitykseen, niin kunnillahan on kaavoitus-
monopoli, ja aivan samalla tavalla Helsingin kaupungin kuin muidenkin kaupunkien, jotka
tässä nyt nimenomaan ovat kohteena ja joissa se suuri asuntopula on, tulee niillä omilla toi-
menpiteillään — ja se on minun mielestäni edelleenkin mahdollista — ohjata sitä rakenta-
mista myöskin näiden nyt voimassa olevien ja tämänkin jälkeen voimassa olevien ARAn
elementtien kautta. Että ei tämä kaikki tästä 10 vuoden korkotukimallista riipu siinä, mi-
hinkä tämä rakentaminen suuntautuu.

Pidän tätä hallitusohjelman tavoitteiden mukaisena toimenpiteenä. Nythän meidän ta-
voitteenamme on lisätä asuntotuotantoa. Merkittävin, aivan kuten tässä edustaja Heinonen
totesi, asuntojen hinnan nostaja on se, että meillä on asuntopula. Ja nyt, kun me saamme li-
sää asuntotuotantoa, millä on myös kansantalouteen hyviä ja elvyttäviä vaikutuksia, us-
kon, että myöskin sen kautta asuntojen hinnat tulevat laskemaan täällä pääkaupunkiseudul-
la niillä alueilla, missä ne kaikista kovimmat ovat. Pidän myös erittäin hyvänä sitä, että
täällä eduskunnassa keskustellaan laajasti asuntopolitiikasta, ja nythän esimerkiksi tarkas-
tusvaliokunta on ottanut työkseen selvittää, mistä nämä erittäin korkeat asuntojen hinnat
johtuvat. Ne ovat tärkeitä tietoja meille kansanedustajille, ja uskon, että myöskin jatkossa
sitten, kun arvioidaan, mitenkä tämä 10 vuoden korkotukimalli on toiminut, ne ovat meille
myös siihen jatkokehittämiseen hyviä työkaluja.
11



Pöytäkirjan asiakohta PTK 55/2016 vp
17.50 Satu Hassi vihr: Arvoisa puhemies! En halua missään nimessä idealisoida tätä ny-
kyistä 40 vuoden korkotukimallia enkä täysin tyrmätä hallituksen tekemää ehdotusta uu-
desta mallista. Voi hyvin olla, että se tarvitaan. Kuitenkin muutama kriittinen huomautus.

Täällä on jo käytetty monta puheenvuoroa, jotka perustelevat sitä epäilyä, että tämä 10
vuoden malli ei näytä olevan tuomassa kohtuuhintaista vuokra-asuntotuotantoa, joka on
juuri se asia, mistä on pula. Pidän epäloogisena sitä, että tämä perinteinen malli, jossa ra-
kentaja sitoutuu siihen, että 40 vuoden ajan se asunto pysyy sosiaalisessa vuokra-asunto-
käytössä, on rakennuttajayhtiön kannalta kaikilta osin epäedullisempi kuin tämä 10 vuo-
den malli. 40 vuoden mallissa saa ottaa vain 4 prosentin koron omalle pääomalle; hallitus
esittää, että 10 vuoden mallissa saa ottaa 6 prosentin koron. Omavastuukorko on edullisem-
pi 10 vuoden mallissa kuin 40 vuoden mallissa — tosin nykyisellä korkotasolla molemmat
ovat ehkä hiukan teoreettisia. Ja sitten todella 10 vuoden mallissa yhtiöllä on oikeus 10
vuoden kuluttua niin sanotusti lyödä lihoiksi. Eli esimerkiksi jos on saanut hyvältä paikalta
tontin — kun kunta haluaa vähentää segregoitumista, haluaa varmistaa vuokra-asunto-
tuotantoa myös niin sanotuille hyville alueille — niin sen saa sitten panna lihoiksi, kun tä-
män perinteisen mallin kohdalla se aikaraja on 40 vuotta.

Katsoisin, että on ilmeistä, että tätä 40 vuoden mallia pitää uudistaa, mutta pitäisin myös
hyvänä, että näiden mallien sisäinen logiikka olisi johdonmukainen.

17.52 Olavi Ala-Nissilä kesk: Arvoisa rouva puhemies! Tässä on hyvä keskustelu. Kun
sanotaan, että perussyy on se, että tarjonta on liian pientä kysyntään nähden, niin oikeas-
taan perussyy tämänhetkiseen tilanteeseen on se, että tämä muutto pääkaupunkiseudulle,
osin eräisiin maakuntakeskuksiin, on aivan liian voimakasta. Kun tuhansia ihmisiä muut-
taa pääkaupunkiseudun kaupunkeihin, se näkyy myöskin sillä tavalla, että esimerkiksi
Vantaan kaupungin budjetti ensi vuonna uhkaa olla 80 miljoonaa alijäämäinen, koska tämä
lisää kuntien menoja myöskin hallitsemattomasti. Eli tätä megatrendiä meidän pitäisi voi-
da hillitä, jos me aiomme todella asuntojen hintakehitykseen täällä pääkaupunkiseudulla
puuttua — missä meillä alkaa jo olla kupla, kun sijoittajat ovat myöskin täällä liikkeellä.

Todellakin, eduskunnan tarkastusvaliokunta on päättänyt tehdä asuntopolitiikan vaikut-
tavuudesta tutkimuksen — on tutkimusmääräraha — se on lähdössä vasta liikkeelle, aika
laajana. Uskon, että jos sinne mennään riittävän syvälle, niin siitä saadaan tähän meidän
keskusteluun sellaisia suosituksia ja toimenpiteitä, joista todella on hyötyä. Tämä lakiesi-
tys, minkä hallitus tähän on tuonut, välimallin rahoituksesta on varmasti hyvä ja tärkeä.

Vielä palaan tähän muuttoliikkeeseen. Se näkyy myöskin sillä tavalla tuolla ihmisiä me-
nettävillä alueilla, että kun ihmiset joutuvat lähtemään, joutuvat työttömäksi — se on paha
asia — niin sitten kun pitäisi muuttaa työn perään, kukaan ei osta asuntoa. Joudut kahteen
loukkuun, ja se on todella hankalaa. Ja on myöskin niin, että pankit eivät enää myönnä edes
rahaa asunnon peruskorjaukseen, koska ne katsovat, että sillä asunnolla ei ole arvoa.

Eli kyllä tämä muuttoliike on niin iso kysymys tämän meidän asumisen taustalla, että
siitä pitää myöskin tässä yhteydessä keskustella.

17.54 Riitta Myller sd: Arvoisa puhemies! On hyvä, että tässä käydään nyt vähän perus-
teellisempaa keskustelua.

En myöskään minä missään tapauksessa ole sitä mieltä, että nykyinen pitkä korkotuki,
40 vuoden korkotuki, on paras mahdollinen. Aika on muuttunut siitä, kun se on perustettu,
ja se tarvitsee kyllä aivan perusteellista remonttia. Mutta järjestys olisi voinut olla se, että
12



Pöytäkirjan asiakohta PTK 55/2016 vp
ensin olisi tämä pitkä korkotuki korjattu niin, että se olisi ollut tasapainoisempi ja varmis-
tanut sen, että koko tuon juoksuajan kustannukset ovat järkevästi hallinnassa, ja sitten olisi
katsottu, tarvitaanko tällaista toista järjestelmää. Mutta edelleenkin kyseenalaistan sen,
onko sellainen tukijärjestelmä, joka ei mene suoraan asukkaalle, oikea tapa hoitaa asiaa täl-
laisessa tilanteessa, jossa karsimme kaikesta mahdollisesta.

On myös todella hyvä huomata se, että meillä on hyvin erilaisia alueita Suomessa. Meil-
lä on niitä alueita, niin kuin tämä pääkaupunkiseutu, joista me nyt olemme erittäin huolis-
samme, mutta pitää olla huolissaan myös niistä väestöä luovuttavista alueista, koska siellä
tilanteet ovat aivan erilaiset ja siellä myöskin tämä vuokra-asuntotilanne näyttäytyy erilai-
sena.

Sitten sanon sen vielä tähän, että meiltä poistuu vuoteen 2030 mennessä noin 35 000 ara-
vavuokra-asuntoa pääkaupunkiseudulta, ja kun tiedetään, että tämä 6 700, mitä rakennet-
tiin tällä aikaisemmalla välimallilla, poistuu muutaman vuoden kuluttua, ja me rakennam-
me tulevaisuudessa sellaista asuntotuotantoa, joka säilyy vuokra-asuntotuotannossa vain
10 vuotta, niin me olemme jatkuvasti ongelmissa.

17.56 Timo Heinonen kok: Rouva puhemies! Edustaja Modig antoi ymmärtää, tai pelkä-
si, että tämä esitys nostaisi Helsingissä asumisen hintaa. Minun on vaikea ymmärtää, millä
tavalla se, että syntyy lisää asuntoja, voisi nostaa yleisesti asumisen hintaa. Ei asunto-
tuotannon lisääntyminen koskaan nosta asumisen hintaa, vaan nimenomaan krooninen
asuntopula, josta meidän pääkaupunkiseutu erityisesti kärsii. Meillä Helsingissä, Vantaal-
la, Espoossa on pulaa kaikista asunnoista, ja se näkyy kaikessa asumisen hinnassa. Olem-
me jääneet asuntotarpeesta oikeastaan vuodesta 2008 lähtien, lukuun ottamatta tuota asun-
toministeri Vapaavuoren lyhyttä 10 vuoden välimalliaikaa, koko ajan jälkeen, ja tämä on
pahentanut sitä tilannetta, ja sen myös edustaja Modig hyvin helsinkiläisenä kansanedus-
tajana tietää.

17.58 Silvia Modig vas (vastauspuheenvuoro): Arvoisa rouva puhemies! On täysin ym-
märrettävää, että edustaja Heinonen ei tunne Helsingin tilannetta. Edustaja Heinonen on
Hämeen kansanedustaja ja sen alueen asiantuntija. Meillä ei ole terveet markkinat. Meillä
ei ole terveet markkinat asuntotuotannossa eikä rakennusalalla, ja tämän takia se, että me
vain lisäämme niitä asuntoja, ei riitä. Se on osa sitä ratkaisua, mutta se ei ole koko totuus.
Jos sillä totuudella mennään eteenpäin, niin tämä tilanne ei ratkea. Tämä ongelma on se,
että meillä on kilpailu liian harvojen käsissä. Meillä ei ole tervettä kilpailua. Taas joutuu
vasemmistoliittolainen peräänkuuluttamaan tervettä, aitoa kilpailua. Se on ainoa, mikä täs-
sä tilanteessa auttaisi. Jos esimerkiksi 40 vuoden mallia olisi kehitetty, olisi tuotu vielä
joku toinen välimalli, tämä tilanne voisi olla hyvä, mutta tämän jälkeen grynderillä ei ole
mitään syytä tehdä mitään muuta kuin sanoa, että minä teen ainoastaan tällä mallilla ja ai-
noastaan tuohon tontille, ja se ei edesauta sitä ongelmaa, mikä on se suurin Helsingin asun-
tojen hinnoissa.

17.59 Riitta Myller sd (vastauspuheenvuoro): Arvoisa puhemies! Suomessa ei todella-
kaan ole, eikä myöskään pääkaupunkiseudulla, puutetta kaikista asunnoista. Olemme kuul-
leet, että muun muassa Espoossa on tuhat vuokra-asuntoa, mitkä saisi milloin tahansa. Ne
ovat vain niin kalliita, että ihmiset eivät voi niitä ottaa. Meiltä poistuu vuosittain 5 000—
10 000 vuokra-asuntoa vuokra-asuntokäytöstä. Pitäisi todella pystyä rakentamaan aivan
13



Pöytäkirjan asiakohta PTK 55/2016 vp
hurjaa vauhtia, että pelkästään sillä, että me saamme ylituotantoa vuokra-asunnoista, sai-
simme vuokratason alas. Kyllä meillä pitää olla muitakin keinoja, ja tämä välimalli, jota te
niin rakastatte ja jolla sitten saatiin se 30 miljoonan tuotto sinne vakuutusyhtiöille, ei kyllä
minua erityisemmin innosta.

18.00 Arja Juvonen ps: Arvoisa herra puhemies! Hyviä puheenvuoroja on käytetty täällä
tosi paljon tänään. Edustaja Honkonen mainitsi puheenvuorossaan tarkastusvaliokunnan
tekemän päätöksen — olikohan se helmikuussa, kun me päätimme tehdä tutkimuksen
asuntopolitiikan vaikuttavuudesta. Tämän tutkimuksen tarkoituksena on todellakin selvit-
tää muun muassa sitä, mitkä ovat sosiaalisen asuntotuotannon ja asumisoikeusjärjestelmän
keskeiset ongelmakohdat ja kehittämistarpeet. Tämä on nyt vain yksi asiakohta, minkä
nostan esille, mutta tarkoitus on kyllä avata laajasti ja käydä selvitystä ja keskustelua siitä,
missä tällä hetkellä mennään.

Helsingin valtuustoryhmä, Markku Saarikangas ja Helena Kantola, todellakin teki val-
tuustoaloitteen näistä moduuliasunnoista, niin sanotusta konttiasumisesta. Se sai Helsin-
gissä hyvän vastaanoton, ja monet valtuutetut aloitteen allekirjoittivat. Tosiaan myös tein
täällä ministeri Tiilikaiselle samasta aiheesta kirjallisen kysymyksen, ja hän oli hyvin kan-
nustava moduuli-, konttiasumiseen ja sen mahdollistamiseen.

Me tarvitsemme ennakkoluulottomia ratkaisuja ja ennakkoluulottomia vaihtoehtoja rat-
kaisemaan tätä asuntojen niin tilapäistä kuin myös pysyväisluonteista pulaa ja puutetta.
Kyllä jokaisella pitää se katto pään päällä olla, ja varmasti sitä keskustelua kohtuuhintai-
sesta asumisesta, mitä täällä on tänään käyty — edustaja Modig hienosti avasi puheessaan
sitä, millä tavalla muun muassa Euroopassa tätä mittarointia tehdään, mikä on se kohtuu-
hintainen asuminen — jatkossa myös käymme täällä. Mutta tämä hallituksen esitys on yksi
askel parantaa vuokra-asumistuotantoa, ja katsotaan, mihinkä tällä esityksellä päästään.

18.02 Timo Heinonen kok: Arvoisa herra puhemies! Yleisesti asuntojen määrällä on
luonnollisesti vaikutusta siihen, mikä on asumisen hinta, ja kun asunnoista on pulaa, niin
silloin asumisen hinta myös nousee. Ennen muuta tietysti pääkaupunkiseudulla ja erityi-
sesti Helsingissä on pulaa pienistä asunnoista, ja toisaalta, jos vain pieniä asuntoja raken-
netaan, niin se synnyttää vääränlaista kaupunkirakennetta. Syntyy niin kuin monessa kan-
sainvälisessä, vielä suuremmassa kaupungissa tällaista hotellikaupunkiajattelua, missä ei
sitten enää perheitä asukaan, vaan asuu vain yksin asuvia taikka pariskuntia. Sekään ei tie-
tysti ole terveen kaupunkirakenteen tavoite, ja sen takia me tarvitsemme erilaista rakenta-
mista.

Ratkaisuhakuista käsittelyä itse toivon ympäristövaliokuntaan, missä itse sain kaksi vaa-
likautta olla ja muun muassa käsitellä aikanaan tuota Vapaavuoren ideoimaa 10 vuoden vä-
limallia, mitä nyt tuodaan hieman muutettuna tässä käsittelyssä mukaan.

Olen edustaja Myllerin kanssa samaa mieltä siitä, että Suomessa pitäisi enempi puhua
myös muuttotappioalueista ja myös siitä, että meillä on paljon alueita, missä itse asiassa
omistusasunnoissa asuminen on tulossa monille pariskunnille mahdottomaksi suurten put-
kiremonttien, sähköremonttien ja parveke-, ikkuna- ja muiden remonttien myötä. Tämä on
sellainen ongelma, mitä tarvitsisi myös jollain tavalla lähteä ratkomaan. Myös pienissä
kaupungeissa ja maaseudulla, mitkä myös osittain rakentuvatkin hyvällä tahdilla, pitää näi-
tä ratkaisuja löytää asumisen kohtuuhintaistamiseksi, ja niitä toimenpiteitä on myös halli-
tukselta tulossa.
14



Pöytäkirjan asiakohta PTK 55/2016 vp
18.03 Riitta Myller sd: Arvoisa puhemies! Meillä on monenlaisia asumisen tarpeita. Täl-
lä hetkellä vain se kaikkein kiireellisin ja eniten ihmisten arkeen vaikuttava asia on asumi-
sen kalleus nimenomaan täällä pääkaupunkiseudulla, mutta toki suhteessa siellä, missä
palkkataso on pienempi, myöskin tarvitaan kohtuuhintaisia asumista. On tullut hyvin sel-
västi esille se, että kaikkialla tarvitaan kohtuuhintaista asumista, eli tätä me emme saa
unohtaa. Tällä hetkellä 30 prosentilla suomalaisista asumiskulut ylittävät 40 prosenttia tu-
loista. Tämä ei varmasti ole kohtuuhintaista.

Sitten me tarvitsemme aitoa asuntopolitiikkaa, aitoa kaupunkipolitiikkaa. Tällä hetkel-
lähän meidän asuntopolitiikkamme on hyvin pitkälle alisteista, milloin se on työllisyyspo-
litiikalle alisteista, milloin se on suhdannepolitiikalle alisteista, mutta olisi äärimmäisen
hyvä katsoa, minkälaisia asuntoja me tänne Suomeen tarvitsemme, ketkä niitä asuntoja tar-
vitsevat ja että se ei ole, niin kuin se tällä hetkellä on hyvin pitkälle, omaisuuden kerryttä-
mistä ja voittojen siirtoa paikasta toiseen. Tässä olisi kyllä todella hyvin paljon meillä miet-
timistä, miten asunnoista tulisi oikeasti koteja ja miten me tällä tavalla kehittäisimme
myöskin suomalaista yhteisöllistä mallia, jossa saisimme sitten elämän siltäkin osalta lut-
viutumaan paremmin.

Keskustelu päättyi.

Asia lähetettiin ympäristövaliokuntaan.
15


