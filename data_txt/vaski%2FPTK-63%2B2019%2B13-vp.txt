















































DEM4E38.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

13. Eduskunnan tilintarkastajien tilintarkastuskertomus Valtiontalouden  tarkastusviras-
ton tilinpäätöksestä, toimintakertomuksesta ja kirjanpidosta sekä hallinnosta vuodelta 
2018

Kertomus K 6/2019 vp
Valiokunnan mietintö TrVM 4/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 13. asia. Käsittelyn pohjana on tarkastusvaliokunnan mietintö TrVM 4/2019 vp.
Nyt päätetään kannanotosta kertomuksen johdosta.

Esittelypuheenvuoro, valiokunnan puheenjohtaja Alanko-Kahiluoto, olkaa hyvä.

Keskustelu

17.27 Outi Alanko-Kahiluoto vihr (esittelypuheenvuoro): Arvoisa puhemies! Tarkas-
tusvaliokunta on kuullut tätä asiaa käsitellessään muun muassa tilintarkastajien puheenjoh-
tajaa, Valtiontalouden tarkastusviraston pääjohtajaa sekä Valtiontalouden tarkastusviras-
ton henkilöstöjärjestöjä. Tilintarkastajien kertomukset ovat jälleen niin sanotusti puhtaita,
eli tilintarkastajilla ei ole huomautettavaa niihin. Tarkastusvaliokunta toteaa, että tilintar-
kastus on suoritettu hyvän tilintarkastustavan mukaisesti.

Mietinnössään tarkastusvaliokunta on kiinnittänyt huomiota myönnettyihin määrärahoi-
hin ja niiden käyttöön sekä toiminnan kuluihin ja niiden muutoksiin. Tarkastusviraston
osalta valiokunta on jälleen nostanut esille viraston työhyvinvoinnin, kuten tarkastusvalio-
kunta teki myös viime kaudella. Valtiontalouden tarkastusvirastossa on suoritettu viime
vuosina useita isoja uudistuksia. Erimerkkeinä voidaan mainita monitoimitiloihin siirtymi-
nen ja siihen liittyvät uudet toimintatavat, uusi strategia vuosille 2019—2023 sekä vireillä
oleva johtamisen ja organisaation uudistus. Työhyvinvointikyselyissä esille nousseet epä-
kohdat ovat tarkastusvaliokunnan kuulemisten pohjalta mitä ilmeisimmin seurausta uudis-
tuksiin liittyvästä epävarmuudesta sekä toimintatapojen muutoksista. Tarkastusvaliokunta
on katsonut, että johtamista tulee Valtiontalouden tarkastusvirastossa edelleen kehittää.
Viraston henkilöstö täytyy huomioida uudistusten seurannassa, ja viestintää tulee paran-
taa. Tarkastusvaliokunta tulee jatkossakin seuraamaan VTV:n työhyvinvoinnin kehitystä. 

Päätösehdotuksenaan valiokunta on ehdottanut, että eduskunnalla ei ole huomautetta-
vaa kertomusten johdosta. — Kiitos.

17.29 Merja Mäkisalo-Ropponen sd: Arvoisa puhemies! Tarkastusvirasto on toiminut
myönnettyjen määrärahojen puitteissa hyvin, ja siinä ei todellakaan ollut mitään huomaut-
tamista. Kuten valiokunnan puheenjohtaja totesi, niin tarkastusviraston toiminnassa ja
 Tarkistettu
4.3



Pöytäkirjan asiakohta PTK 63/2019 vp
kulttuurissa on ollut isoja muutoksia parin viime vuoden aikana, ja se on varmasti aiheut-
tanut osalle työntekijöistä myös ylimääräistä rasittuneisuutta ja uupumistakin. Kun toimin-
tatavat, rakenteet ja johtaminen muuttuvat samanaikaisesti, on hyvin inhimillistä ja ym-
märrettävää, että ihmiset kokevat nämä muutokset hyvin eri tavoin. Muutoksen keskellä
oleminen on voimia vievää. Tärkeää on kuitenkin, että asiat ovat tulleet esille, ja toivotta-
vasti epäkohdista ja myös mahdollisista työhyvinvoinnin puutteista voidaan organisaatios-
sa avoimesti puhua, sillä vaikeiden asioiden maton alle lakaiseminen estää niiden käsitte-
lyä ja toiminnan kehittämistä. Kenenkään tunnetta esimerkiksi työhyvinvoinnin heikenty-
misestä ei voi kieltää eikä kumota, ja parhaimmillaan tämä asioiden esille tuominen ja kä-
sittely auttaa koko työyhteisöä kehittämään toimintaansa. Mutta koska tämä muutospro-
sessin läpivieminen on vielä kesken, niin tarkastusvaliokunta todella päätti vielä seurata
työhyvinvoinnin kehittymistä tarkastusvirastossa jatkossakin.

17.31 Pia Viitanen sd: Arvoisa puhemies! Halusin tässä yhteydessä vain sanoa, että hy-
vä, että valiokunta tässäkin yhteydessä jatkaa sitä perinnettä, että seurataan näissä yhteyk-
sissä myös henkilöstön työhyvinvointia. Valtiontalouden tarkastusvirastossahan on to-
siaan tehty isoja uudistuksia, ja koska se siirtymävaihe vielä on meneillään, niin tietenkin
on hyvin tärkeätä, että sen seurannassa ja uudistusten tulosten seurannassa ja kaikessa huo-
mioidaan myös henkilöstö ja otetaan nämä asiat huomioon. Se on tärkeä periaate, ja pidän
myös itse tärkeänä sitä, että valiokunta tässä kirjaa, että tulemme myös jatkossa seuraa-
maan tätä henkilöstön hyvinvointia myös täällä.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 6/2019 vp joh-
dosta. Asian käsittely päättyi.
2


	13
	17.27
	17.29
	17.31


