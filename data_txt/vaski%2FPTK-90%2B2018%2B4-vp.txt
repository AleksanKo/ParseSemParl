















































DEMF8B7.tmp.xml


Pöytäkirjan asiakohta PTK 90/2018 vp
Pöytäkirjan asiakohta 

PTK 90/2018 vp

Täysistunto

Keskiviikko 26.9.2018 klo 14.02—17.20

4. Hallituksen esitys eduskunnalle laiksi Suomen perustuslain 10 §:n muuttamisesta
Hallituksen esitys HE 198/2017 vp
Valiokunnan mietintö PeVM 4/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 4. asia. Käsittelyn pohjana on perustuslakivaliokunnan mietintö PeVM 4/2018
vp. Nyt päätetään lakiehdotuksen sisällöstä.

Keskustelu

15.03 Annika Lapintie vas (esittelypuheenvuoro): Rouva puhemies! Esittelen valiokun-
nan mietinnön perustuslain 10 §:n muuttamisesta. Valiokunnan mietintö on yksimielinen,
ja se on tehty valiokunnan täysilukuisessa kokoonpanossa. [Olavi Ala-Nissilä: Hyvä!]

Hallitus esittää muutettavaksi luottamuksellisen viestin salaisuuden suojaa. Suojan ta-
voitteena on turvata jokaiselle oikeus luottamukselliseen viestintään, ilman että ulkopuoli-
set saavat oikeudettomasti tiedon lähetettyjen tai osoitettujen luottamuksellisten viestien
sisällöstä. Nyt hallitus esittää uutena rajoittamisen perusteena tiedon hankkimista sotilaal-
lisesta toiminnasta tai sellaisesta muusta toiminnasta, joka vakavasti uhkaa kansallista tur-
vallisuutta. Perustuslain muutos tekisi mahdolliseksi siviili- ja sotilastiedustelulainsäädän-
nön säätämisen tavallisina lakeina. 

Perustuslakivaliokunta puoltaa hallituksen tekemää muutosesitystä, tosin muutettuna,
sekä samalla esittää muutamia huomautuksia. Esittelen nyt ensin yleisesti perustuslain
muuttamista koskevia linjauksia, sen jälkeen erityisesti näitä rajoittamisperusteita ja lo-
puksi tätä muuttamisen säätämisjärjestystä.

Yleisesti kun perustuslain muutostarpeita arvioidaan, on lähtökohdaksi otettava ajatus
perustuslain suhteellisesta pysyvyydestä. Perustuslain muutoshankkeisiin ei pidä ryhtyä
päivänpoliittisten tilannenäkymien perusteella eikä muutenkaan niin, että hankkeet olisi-
vat omiaan heikentämään valtiosäännön perusratkaisujen vakautta tai perustuslain asemaa
valtio- ja oikeusjärjestyksen perustana. Mahdollisia muutostarpeita tulee arvioida huolelli-
sesti ja välttämättömiksi arvioidut muutokset tehdä perusteellisen valmistelun sekä siihen
liittyvän laajapohjaisen keskustelun ja yhteisymmärryksen pohjalta. 

Nyt käsiteltävä hallituksen esitys kohdistuu perustuslain yhden pykälän yhteen moment-
tiin. Se on siten rajattu muutos. Siviili- ja sotilastiedustelua koskevia lakiehdotuksia on
mahdollista arvioida ehdotetun perustuslain muutoksen kannalta vasta, kun muutos on sää-
detty. Valiokunta korostaa, että perustuslain muutos ei voi olla tavallisen lainsäädännön
säätämisen tarpeeseen liittyvä sivutuote vaan perustuslain muutosta on aina arvioitava it-
senäisesti ja tavallisen lain muutoksille valtiosääntöoikeudellisia edellytyksiä asettavana.
 Tarkistettu
4.0



Pöytäkirjan asiakohta PTK 90/2018 vp
Muutosesityksen hyväksyttävyyden arviossa on olennaista, että rajoituslausekkeen on
edelleen turvattava riittävästi luottamuksellisen viestin salaisuutta ja asetettava riittävän
tiukat valtiosääntöiset rajat siihen puuttumiselle.

Sitten tästä sotilaallisen toiminnan ja kansallista turvallisuutta vakavasti uhkaavan toi-
minnan rajoitusperusteesta. 

Tätä uutta perustetta luottamuksellisen viestin salaisuuden suojaamiseksi esitetään, että
lailla voitaisiin säätää välttämättömistä rajoituksista viestin salaisuuteen tiedon hankkimi-
seksi sotilaallisesta toiminnasta taikka sellaisesta muusta toiminnasta, joka vakavasti uh-
kaa kansallista turvallisuutta. Uudessa rajoitusperusteessa irtaudutaan rajoituksen perustu-
misesta rikokseen tai rikosepäilyyn. Perustuslakivaliokunta katsoo, että luottamuksellisen
viestin salaisuuden suojaan puuttumisen tulee olla mahdollisimman kohdennettua ja rajat-
tua. Ehdotettu sääntely ei hallituksen esityksen mukaan mahdollistaisi yleistä, kohdenta-
matonta ja kaiken kattavaa tietoliikenteen seurantaa. Perustuslakivaliokunta korostaa, että
säännöksen soveltamisala rajautuu hallituksen esityksen perusteluissa kuvatulla tavoin tie-
don hankkimiseen vain Suomeen kohdistuvasta sotilaallisesta toiminnasta taikka Suomen
turvallisuusympäristön kannalta merkityksellisestä sotilaallisesta toiminnasta. Muutoin-
kin perustuslakivaliokunta painottaa tarvetta tulkita rajoitusperustetta suppeasti.

Kansallinen turvallisuus ja vakava uhka ovat sisällöltään varsin laaja-alaisia käsitteitä.
Niiden soveltamisessa korostuu tarve ottaa huomioon ja noudattaa eurooppalaisessa oi-
keuskäytännössä tiedonhankintamenetelmiä määrittelevälle lainsäädännölle asetettavia
perusvaatimuksia. Näitä ovat muun muassa viranomaisten toimivaltuuksien käyttöön koh-
distuva tuomioistuimen ennakollinen hyväksyminen, riippumaton valvonta, oikeusturvan
toteuttaminen tuomioistuimessa ja tietosuojan perusteiden noudattaminen. Perustuslaista
johtuu myös tarve tulkita kansallisen turvallisuuden käsitettä suppeasti sekä toisaalta aset-
taa uhan vakavuusaste korkealle. Perustuslakivaliokunnan mielestä on myös välttämätön-
tä, että tiedustelutoimintaan liittyy tehokas ja kattava valvontajärjestelmä. 

Hallitus esitti myös, että tähän perustuslain pykälään olisi tehty muutos rajoitusperus-
teen sanamuodon mukaan, niin että tämän luottamuksellisen viestin suojaa olisi voitu mur-
taa myös perusteena ”rikosten torjunta”, mutta tätä perustuslakivaliokunta ei puolla vaan
toteaa, että tämä muutos pitää valmistella huolellisemmin uudelleen. Perustuslakivalio-
kunta esittää, että suojan rajoittamisessa pitäydytään nykymuotoisessa vaatimuksessa ai-
noastaan rikosten tutkinnan ollessa kyseessä.

Sitten tästä säätämisjärjestyksestä. 
Perustuslakivaliokunta on perustuslain suhteelliseen pysyvyyteen ja valtio-oikeudelli-

seen asemaan liittyvien näkökohtien vuoksi pitänyt tärkeänä, että perustuslain tekstimuu-
tokset käsitellään pääsäännön mukaan eli kahdessa erillisessä eduskunnan kokoonpanos-
sa. Tällainen menettely mahdollistaa sen, että perustuslain muutoksesta voidaan käydä
normaaleihin eduskuntavaaleihin liittyvä julkinen keskustelu ja että äänestäjät saavat näin
äänioikeuttaan käyttämällä osallistua perustuslain muuttamismenettelyyn.

Perustuslakivaliokunta on saanut ulko-, puolustus- ja hallintovaliokuntien lausunnot, ja
yhteistä näille lausunnoille on, että niissä kiinnitetään huomiota Suomen turvallisuusym-
päristössä tapahtuneisiin muutoksiin ja niihin liittyviin epävarmuustekijöihin. Uudentyyp-
pisinä turvallisuusympäristöön vaikuttavina ilmiöinä viitataan muun muassa hybridivai-
kuttamisen lisääntymiseen, kybertoimintaympäristön merkityksen kasvuun ja terrorismiin. 

Perustuslakivaliokunnan mielestä kiireellisen menettelyn ajallisten perusteluiden voi-
daan katsoa heikentyneen hallituksen esityksen antamisesta kuluneen ajan vuoksi. Tämän
2



Pöytäkirjan asiakohta PTK 90/2018 vp
ei kuitenkaan voida katsoa sulkeneen pois mahdollisuutta kiireellisen menettelyn käyttä-
miseen. Kiireellisen menettelyn poikkeuksellisuutta korostaa sinänsä jo sen käytölle ase-
tettu korkea määräenemmistövaatimus. Kiireellinen menettely ei ole käytettävissä, ellei
eduskunnassa ole hyvin laaja yhteisymmärrys perustuslain muutoksen tarpeesta ja sisällös-
tä. Perustuslakivaliokunnan mielestä voidaan ajatella, että tilanne poikkeaa perustuslakiva-
liokunnan aikaisemmin tarkastelemista perustuslain muutoksista siten, että kiiremenette-
lyn käytölle on poikkeuksellisesti välttämätöntä tarvetta ja kyseessä on pakottava tilanne. 

Johtopäätöksenä perustuslakivaliokunta toteaa, että ehdotonta valtiosääntöoikeudellista
estettä käsitellä perustuslain muutos poikkeuksellisesti kiireellisessä menettelyssä ei ole.
Valiokunta ei kuitenkaan tee ehdotusta lakiehdotuksen julistamisesta kiireelliseksi. Tämä
yhdessä valiokunnan aikaisemman käytännön kanssa korostaa sen merkitystä, että perus-
tuslain muuttamisessa noudatetaan vastaisuudessakin perustuslain 73 §:n 1 momentin mu-
kaista normaalia menettelyä. 

Päätösehdotuksena valiokunta esittää, että hallituksen esitys hyväksytään muutettuna.

15.12 Markus Mustajärvi vas: Arvoisa puhemies! Perustuslain muuttamiselle tulee olla
aina hyvä peruste ja erityinen peruste pitää olla silloin, kun se halutaan tehdä kiireellisessä
järjestyksessä. Kun puolustusvaliokunta antoi asiasta lausuntonsa perustuslakivaliokun-
nalle, en minä löytänyt perusteita kiireelliselle käsittelylle enkä edes hallituksen esityksen
kaikille asiaperusteille. Siksi jätin asiasta eriävän mielipiteen.

Tässä tilanteessa pitää esittää kaksi kysymystä: Onko Suomen turvallisuustilanne muut-
tunut äkillisesti? Tai onko turvallisuustilanne kehittynyt pidemmän aikaa suuntaan, joka
jatkuessaan johtaa lähiaikoina, lähitulevaisuudessa turvallisuustilanteen oleelliseen heik-
kenemiseen? Minusta ei ole mitään pakottavaa tarvetta, joka tukisi kiireellistä käsittelyä.
Puolustusvaliokuntakaan ei arvioinut tätä asiaa neutraalisti vaan otti lähtökohdakseen hal-
lituksen esityksen näkemyksen.

Turvallisuusympäristön muutoksen arviointi ei ole ollut yksimielistä eduskunnassa-
kaan. Puolustusselonteon, ulko- ja turvallisuuspoliittisen selonteon ja ulkoasiainvaliokun-
nan siitä antaman mietinnön muotoilut poikkeavat toisistaan, mitä tulee uhka-arvioon ja
toimintaympäristön kuvaamiseen. Perustuslakivaliokunnalla on oma, tärkeä roolinsa. Jos
valiokunta on hyväksynyt varauksin lakiehdotuksen, se ei tarkoita sitä, että tiedustelula-
kien sisältö ei voisi olla ristiriidassa perustuslain kanssa.

Minusta hallituksen esitykseen olisi pitänyt lisätä ehdoton massavalvonnan kielto. Kii-
reellisyydelle ei ole mitään perusteita. Jos joku asia olisi pitänyt käsitellä kiireellisesti, oli-
si se ollut sote-ratkaisu: jos Suomen sosiaali- ja terveyspalvelut romahtavat, niiden saata-
vuus kyseenalaistuu, niin se on varmasti Suomen kansalaisille suuri turvallisuusuhka.
Nämä asiat liittyvät myöskin toisiinsa: sote-käsittely vaikutti myös tämän asian käsittely-
aikatauluun ja söi koko ajan perusteita siltä, miksi perustuslain muutos pitäisi käsitellä kii-
reellisenä.

Arvoisa puhemies! Muutama sana vielä siitä, kuinka asia puolustusvaliokunnassa käsi-
teltiin, mitä asioita valiokunta painotti, kun se arvioi nimenomaan puolustuspoliittisesta,
turvallisuuspoliittisesta näkökulmasta, onko terveisiä lähetettäväksi perustuslakivaliokun-
taan.

Ensinnäkin puolustusvaliokunta toteaa, että Puolustusvoimat on tehnyt merkittäviä toi-
minnallisia uudistuksia, joilla on parannettu toimintavalmiutta. Kantahenkilökunnasta on
muodostettu valmiusosastoja, merkittävä osa varusmiehistä on saanut valmiusyksikkökou-
3



Pöytäkirjan asiakohta PTK 90/2018 vp
lutusta ja varusmiesten käytettävyyttä joustavaan valmiuden kohottamiseen sekä sodan
tehtäviin varusmiespalveluksen aikana on lisätty. Valmiutta on parannettu merkittävästi
myös lainsäädäntötoimin. On astunut voimaan asevelvollisuuslain muutos, joka mahdol-
listaa sotilaallisen valmiuden joustavan kohottamisen. Sen lisäksi voidaan reserviin kuulu-
via asevelvollisia määrätä palvelukseen saman tien ilman kolmen kuukauden ennakkoil-
moitusaikaa. Puolustusvoimat on varsin lyhyessä ajassa pystynyt merkittävästi paranta-
maan valmiuttaan. Puolustushaarojen materiaalista valmiutta on kehitetty, ja koulutus- ja
harjoitustoimintaa on lisätty. Puolustusvoimien toimintamenoihin on lisätty 50 miljoonaa
euroa vuonna 2018 valmiuden parantamiseksi.

Mitkä ovat sitten johtopäätökset puolustusvaliokunnan lausunnossa? Johtopäätökset al-
kavat lauseella: ”Suomen turvallisuusympäristö on heikentynyt lyhyessä ajassa.” Onko
tämä kaikki panostus mennyt sitten hukkaan, onko se väärin painottunut vai onko annettu
sellaista viestiä, joka ei välttämättä kaikilta osin pidä paikkaansa? Minä en ainakaan valio-
kunnan jäsenenä voinut yhtyä tähän näkemykseen, varsinkaan kun hybridihypetyksellä ja
paljon käytetyllä sanalla ”kybersota” ei ole kyllä kovin paljon konkreettista sisältöä ja kun
on hyvin vähän esimerkkejä siitä, kuinka näitä niin sanottuja uuden sodankäynnin muotoja
on käytetty.

Kuitenkin lopputulema on sitten, että ”valiokunnan mielestä on puolustuspoliittisesta
näkökulmasta katsottuna perusteita lainsäädännön viivyttelemättömään käsittelyyn”. Mi-
nusta valiokunnan lausunto oli itsensä kanssa hyvinkin ristiriitainen.

15.17 Mia Laiho kok: Arvoisa puhemies! Hallituksen esityksessä ehdotetaan muutetta-
vaksi perustuslain sääntelyä luottamuksellisuuden ja salaisuuden suojan osalta. Nyt käsi-
teltävänä oleva esitys kohdistuu perustuslain yhden pykälän yhteen momenttiin, joten se
on hyvin rajoitettu muutos. 

Suomen yhteiskunnallinen tilanne ja muun maailman viestintäteknologian kehitys aset-
tavat myös Suomen turvallisuusjärjestelmät ja varautumisen erilaisiin turvallisuusuhkiin
toisenlaiseen valoon nykyhetkessä ja tulevaisuudessa. Teknologian kehitys ja internetin
kautta tulevat uhat ovat uudenlainen turvallisuusriski, johon pitää varautua myös uusilla ta-
voilla ja keinoilla. Maailman turvallisuuspoliittinen tilanne on myös muuttunut, eikä ole
näköpiirissä, että tilanteessa tapahtuisi paranemista lähitulevaisuudessa.

Mainittakoon vielä, että ehdotettu sääntely ei mahdollista yleistä, kohdentamatonta ja
kaiken kattavaa tietoliikenteen seurannan säätämistä. 

Tämän perustuslain muutoksen tarve on perusteltu ja välttämätön Suomen turvallisuu-
den kannalta. Perustuslakivaliokunta hyväksyi esityksen yksimielisesti mietinnössä maini-
tuin perustein.

15.19 Leena Meri ps: Arvoisa rouva puhemies! Kiitos perustuslakivaliokunnan puheen-
johtaja Annika Lapintielle hyvästä esittelystä, ja kiitän häntä myös yleisestikin hyvästä pu-
heenjohtajuudesta perustuslakivaliokunnassa. 

Meillä on siellä hyvinkin merkittäviä asioita, ja olemme paljon vartijoina. Tässä tänään
ajattelin, että alkaako kohta olla yhtäkään lakiesitystä, joka ei sinne tulisi, ja tietysti sitäkin
voisi aina punnita välillä, ovatko kaikki sellaisia asioita, että ne ovat perustuslaillisesti niin
merkittäviä. Perustuslakivaliokunta alkaa olla kohta sellainen valiokunta, että kun halu-
taan vähän vastuuta siirtää, niin asia lähetetään sinne. Mutta tämä ei suinkaan ole sellai-
4



Pöytäkirjan asiakohta PTK 90/2018 vp
nen. Perustuslakivaliokunta on tässä ollut varsinainen mietintövaliokunta, koska kysymys
on perustuslain muuttamisesta. 

Tässä on tietysti hyvä muistaa sellaiset seikat, että ensinnäkin meidän pitää keskustella
itse perustuslain tekstin muutoksesta, sen hyväksyttävyydestä ja tulkinnasta ja siitä, onko
sille esitetty riittävät perustelut, ja sitten toisaalta punnita ihan erillisenä kysymyksenä se,
onko olemassa pakottavia syitä ja sellainen poikkeuksellinen tilanne, että tämä tulee säätää
kiireellisessä menettelyssä eli ensin saada eduskunnassa viiden kuudesosan enemmistö ju-
listamalla se kiireelliseksi ja sitten hyväksyä se kahden kolmasosan enemmistöllä.

Täällä oli puhetta aikaisemmissakin puheenvuoroissa siitä, että jos tämä eduskunta hy-
väksyy tämän itse perustuslain tekstin muuttamisen, niin tässä tullaan nyt muuttamaan
luottamuksellisen viestinnän rajoitusvaltuuksia tulevaisuudessa kaikissa tilanteissa. On
myös keskustelu siitä, että perustuslain muutos ei saa olla sivutuote, että kun tehdään joku
muutos ja huomataan, että hetkinen, tämä ei nyt menekään perustuslaista ehkä läpi, niin
muutetaan sitä samalla. Näin ei saa olla, ja pääsääntönä pitää säilyä normaali säätämisme-
nettely, jossa ollaan sopusoinnussa perustuslain kanssa. Mutta jos pakottavaa tarvetta tu-
lee, niin tietysti sitä täytyy voida tarkastella.

Mutta ei perustuslain muutoskaan synny missään niin kuin ilmassa ja avaruudessa itse-
näisesti, vaan ainahan siihen täytyy olla konkreettinen tilanne, ja tässä nyt hallitus on pe-
rustellut sitä tällä turvallisuustilanteen muutoksella ja sillä, että Suomella ei ole ollut riit-
täviä keinoja valvoa asioita, sotilaallista toimintaa ja tietoverkkoja, ja 2015 on ollut tämä
puolustusministeriön mietintö, jossa on sitten todettu, että perustuslain muutokseen tulisi
ryhtyä. Että on tässä muutamia vuosia tätä työtäkin tehty, ja siinä mielessä tämä on myös
pidemmässäkin juoksussa tullut harkituksi.

Perustuslakivaliokunta on myös antanut täällä sivulla 8, kappaleessa 27, ohjeita tulevai-
suutta varten, miten tätä säännöksen sanamuotoa tulee tulkita — hyvin tiukasti ja konkreet-
tisesti — ja tämä on tietyllä tavalla ennakkopäätös, jota varmasti luetaan sitten, että miten
tätä lakia tulisi tulkita. Kaikkien lainsäätäjien ja muidenkin, kuten tutkijoiden, on tietysti
hyvä muistaa lukea myös perustuslakivaliokunnan mietintö eikä vain hallituksen esitys. Ja
on hyvä myös muistaa, että tähän rajoitusperusteeseen vetoavalla on myös velvollisuus itse
esittää se näyttö, että kyseessä on vakava uhka. Että välttämättömyysvaatimus ei täyty pel-
kästään sillä, että tiedon hankkiminen on yleisesti kansallista turvallisuutta edistävää, vaan
on osoitettava, että tämä on viimeinen keino.

Lisäksi vielä tämä kiireellisyysmenettely on hyvin fundamentaalinen kysymys, kun läh-
tökohta tietysti olisi aina se, että kaksi eduskuntaa voi pohtia asiaa ja sitten voidaan käydä
kansalaiskeskustelua aiheesta. Tämä ajan kuluminen on tietysti koko aika kääntynyt vä-
hemmän ja vähemmän merkitykselliseksi kriteeriksi siinä mielessä, että kohta pian on vaa-
lit, [Silvia Modig: Kyllä!] mutta toisaalta sitten, kuten perustuslakivaliokuntakin mietin-
nössään toteaa, tässä ovat nämä tiedustelulait, jotka ovat erillinen paketti ja jotka eivät voi
jäädä lepäämään, vaikka perustuslaki jäisi lepäämään, tai ne täytyy sitten tulevan hallituk-
sen joko sellaisenaan aktivoida uudestaan tai ehkä tehdä jotakin muutoksiakin, jos hallitus-
pohja näin haluaa, ja sitä kautta siihen tulee sitten viivästyksiä. Että tässä on jokaisella
eduskuntaryhmällä ja jokaisella edustajalla pohdittavana, miten toimia, ja me olemme teh-
neet erittäin huolellista työtä mielestäni perustuslakivaliokunnassa ja saimme tasapainoi-
sen mietinnön — ja halusimmekin näin — niin, että siellä on argumentteja puolesta ja vas-
taan, jotta jokainen kansanedustaja voi tätä pohtia.
5



Pöytäkirjan asiakohta PTK 90/2018 vp
Perustuslain muutos on kuitenkin sellainen kysymys, että ei ole kysymys ihan jokapäi-
väisestä laista, niin että se heti seuraavalla kaudella voitaisiin tuosta vain muuttaa, ja siksi
on hyvä, että tämä mietintö on erittäin ymmärrettävä, luettava ja hyvin perusteltu ja poh-
dittu. Kiitän osaltani valiokunnan jäseniä hyvästä ja rakentavasta työstä, ja vielä kiitokset
puheenjohtajalle!

15.25 Päivi Räsänen kd: Arvoisa puhemies! Minä myös kiitän perustuslakivaliokuntaa ja
sen puheenjohtajaa Annika Lapintietä hyvästä työstä ja vakuuttavasta ja tasapainoisesta
mietinnöstä. Tämän mietinnön ydinsanoma on mielestäni siinä lauseessa, jossa todetaan,
että kiiremenettelyn käytölle on poikkeuksellisesti välttämätöntä tarvetta ja kyseessä on
pakottava tilanne. Tässä viitataan sekä asiantuntijalausuntoihin että sitten muiden valio-
kuntien kuulemiseen, ja kyllä myös itse sen tiedon pohjalta, jota olen saanut, yhdyn täysin
tähän arvioon.

Täällä puhutaan uudentyyppisistä turvallisuusympäristöön vaikuttavista ilmiöistä, esi-
merkiksi hybridivaikuttamisen lisääntymisestä, kybertoimintaympäristön merkityksen
kasvusta sekä terrorismista. Tässä edustaja Mustajärvi vähätteli muun muassa tätä hybridi-
vaikuttamisilmiötä, mitä kyllä ihmettelen, koska me olemme todistaneet viime vuosina Eu-
roopassa hyvin merkittävää hybridivaikuttamisen näyttämöä Ukrainassa ja Krimillä ja va-
litettavasti viitteitä tällaisesta toiminnasta on nähty myös Suomessa, ja viittaan nyt esimer-
kiksi vuosina 2015—2016 itärajan yli tulleiden turvapaikanhakijoiden määrän äkilliseen
nousuun [Markus Mustajärvi: Paljonko tuli länsirajalta?] ja sitten yhtäkkiä sen loppumi-
seen. Kyllähän se oli hyvin merkillinen näytelmä.

Toivon, että hyvässä hengessä tätä esitystä viedään eteenpäin ja sitten näitä varsinaisia
tähän liittyviä lakiesityksiä. 

Toinen varapuhemies Tuula Haatainen: Nyt annan vastauspuheenvuoron ministeri
Häkkäselle. 5 minuuttia, olkaa hyvä. 

15.27 Oikeusministeri Antti Häkkänen: Arvoisa puhemies! Ensinnäkin haluan osoittaa
kiitokseni valiokunnan puheenjohtajalle ja valiokunnan jäsenille hyvästä, huolellisesta
työstä äärimmäisen tärkeässä asiassa. Hanketta on valmisteltu pitkään ja huolella, ja tässä
salissa ja laajemminkin tiedetään ja tunnetaan se tarve, mikä tälle hankkeelle on.

Suomen turvallisuustilanne on ollut jatkuvassa muutoksessa viime vuosien ajan. Poliit-
tisten päätöksentekijöiden tehtävänä on nyt varautua näihin muutoksiin huolehtimalla, että
turvallisuusviranomaisten toimivaltuudet ja resurssit ovat kunnossa. Tiedustelulainsäädän-
tökokonaisuuden tarkoituksena on saada turvallisuusviranomaisten toimivaltuudet ajan ta-
salle, jotta näihin uusiin uhkiin voidaan vastata. Uusiin uhkiin varautumiseen tarvitaan uu-
sia toimivaltuuksia. Tiedustelulainsäädäntö tarvitaan mahdollisimman pian, jotta turvalli-
suusviranomaisemme voivat turvata meitä parhaalla mahdollisella tavalla. Uhka-arvioi-
den tekemisessä paras tieto on Suomen turvallisuusviranomaisilla, ei niinkään ehkä puo-
luekoneistoilla.

Ensimmäisenä osana tätä tiedustelulainsäädäntökokonaisuutta käsitellään esitystä pe-
rustuslain muuttamiseksi. Tämä perustuslain muutosesitys on huolellisesti harkittu esitys,
jolla mahdollistettaisiin viranomaisten nykyistä parempi varautuminen kansallista turval-
lisuutta uhkaaviin tekoihin. Esityksen mukaan lailla voitaisiin vastaisuudessa säätää vält-
tämättömistä rajoituksista viestin salaisuuteen tiedon hankkimiseksi sotilaallisesta toimin-
6



Pöytäkirjan asiakohta PTK 90/2018 vp
nasta taikka sellaisesta muusta toiminnasta, joka vakavasti uhkaa kansallista turvallisuut-
ta. Tämä perustuslain muutos muodostaisi jatkossa säännösperustan siviili- ja sotilastie-
dustelulainsäädännön säätämiselle. 

Arvoisa puhemies! Perustuslakivaliokunta on tehnyt erittäin hyvää työtä. Perustuslaki-
valiokunnan mietintö luottamuksellisen viestin salaisuuden suojan muuttamisesta on huo-
lellista työtä. Mietintö on yksimielinen, ja valiokunta teki päätöksensä täysilukuisena. Pe-
rustuslakivaliokunta hyväksyi mietinnössään hallituksen esityksen pääasiallisen sisällön.
Hanke siis etenee. 

Perustuslakivaliokunta ei sitä vastoin hyväksynyt pientä sanonnallista tarkistusta, kuten
tässä puheenjohtajakin kertoi, jonka mukaan perustuslaissa käytetty ilmaisu ”rikosten tut-
kinnassa” korvattaisiin ilmaisulla ”rikosten torjunnassa”. Tällä ehdotuksella hallitus pyrki
kirjaamaan säännöksen sanamuodosta erkaantuneen perustuslakivaliokunnan tulkintakäy-
tännön perustuslain tekstiin eli päivittämään nykykäytännön. Asialla ei kuitenkaan ole vai-
kutusta tiedustelulakien säätämiseen. 

Perustuslakivaliokunta katsoi lisäksi, ettei perustuslain muutoksen käsittelylle kiireelli-
sessä menettelyssä ole valtiosääntöoikeudellista estettä. Valiokunnan mielestä voidaan aja-
tella hallituksen esittämällä tavalla siten, että kiiremenettelyn käytölle on poikkeuksellises-
ti välttämätöntä tarvetta ja kyseessä on pakottava tilanne. Tälle kiirehtimismenettelylle tar-
vitaan raskaat perusteet, ja ne edelleen mielestäni täyttyvät. 

Toinen varapuhemies Tuula Haatainen: Nyt jos on halukkuutta debattiin, avataan de-
battikeskustelu. Pyydän niitä edustajia, jotka haluavat käyttää tässä debatissa puheenvuo-
ron, painamaan V-painiketta ja nousemaan seisomaan.

15.31 Annika Lapintie vas (vastauspuheenvuoro): Rouva puhemies! Ehkä lyhyesti tästä,
minkä ministerikin otti esille koskien rikoksen torjuntaa: perustuslakivaliokunta totesi, että
jos tarkoitus ei ole muuttaa tulkintaa, niin silloin sanamuodon muuttaminen voi johtaa ar-
vaamattomiin tilanteisiin, ja sen vuoksi asiaa on syytä valmistella — ja valmistella yhdes-
sä kotirauhan rikkomista koskevan säännöksen kanssa.

Sen lisäksi olisin ehkä voinut todeta siitä, että vaikka tätä perustuslain muuttamista ei to-
dettaisi kiireelliseksi, niin siitä huolimatta siviilitiedustelu- ja sotilastiedustelulainsäädän-
tö voi kyllä edetä mutta perustuslakivaliokunta tulee silloin tulkitsemaan niiden lakien si-
sältöä nykyisin voimassa olevan perustuslain pykälän mukaisesti. Eli jos tämä ei ole kii-
reellinen, se ei suinkaan pysäytä sotilastiedustelu- ja siviilitiedustelulainsäädäntöä mutta
se, minkä mukaan niiden sisältöä arvioidaan, on eri.

15.32 Tapani Tölli kesk (vastauspuheenvuoro): Arvoisa puhemies! Tätä perustuslain
muutosta on valmisteltu huolellisesti ja laajapohjaisesti. Oikeastaan työ on käynnistynyt jo
viime vaalikaudella. Perustyön tähän teki oikeusministeriön työryhmä, joka kuuli laaja-
pohjaisesti asiantuntijoita ja teki selvityksiä. Tässä työssä oli sitten tiiviisti mukana parla-
mentaarinen seurantaryhmä. On syytä todeta se, mikä tässäkin yhteydessä todettiin: valio-
kunta oli mietinnöstä yksimielinen ja täysilukuinen.

Kun tällaista uudistusta tehdään, on tärkeää, että tässä ei ole hallitus—oppositio-asetel-
maa vaan tätä tehdään tulevaisuutta varten — ei tätä hallitusta eikä seuraavaa vaan sitä seu-
raavaa ja sitä seuraavaa. Oleellista tämmöisessä muutoksessa on luottamus, se, että me
7



Pöytäkirjan asiakohta PTK 90/2018 vp
voimme luottaa siihen, että tämä uudistus on sellainen, johon poliittisten suhdanteidenkin
muuttuessa voimme luottaa, ja tämä luo hyvän pohjan näille substanssilakien muutoksille.

15.33 Wille Rydman kok (vastauspuheenvuoro): Arvoisa rouva puhemies! Kaiken lain-
säädännön täytyy elää ajassa. Kun näemme, että kohtaamme aika lailla uudentyyppisiä tur-
vallisuusuhkia, on selvää, että myös lainsäädännön täytyy päivittyä siten, että viranomai-
sillamme on riittävät toimivaltuudet puuttua uudenlaisiin turvallisuusuhkiin ja torjua niitä.

Myös perustuslain tulee elää ajassa, mutta perustuslakia ei tule muuttaa kepein perus-
tein. Tästä syystä perustuslakivaliokunta on tehnyt huolellista työtä ja puntaroinut eri nä-
kökantoja esitettyyn perustuslain muutokseen nähden ja tullut lopulta yksimieliseen loppu-
tulemaan ja mietintöön, jonka se on antanut täysilukuisena.

Toivon, että kun tätä perustuslain muutosta täällä käsitellään, niin sama suuren, laajan
kansallisen yksimielisyyden henki pysyy yllä eikä tässä nähdä hallituksen ja opposition vä-
listä eroa vaan sitä tehdään yhdessä.

15.34 Johanna Ojala-Niemelä sd (vastauspuheenvuoro): Arvoisa rouva puhemies! Pe-
rustuslaki on ollut voimassa vuodesta 2000, ja sen on kyllä kestettävä ajan hammasta. Läh-
tökohtaisesti perustuslain muuttamiseen on suhtauduttava pidättyväisesti. Tämä taitaa olla
neljäs kerta nyt, kun tätä perustuslakia muutetaan. Siis lähes parikymmentä vuotta tämä on
ollut voimassa, niin että ihan on pidättäydytty tässä.

Nyt käsiteltävä muutos kohdistuu perustuslain yhden pykälän, 10 §:n, yhteen moment-
tiin, jossa säännellään luottamuksellisen viestin salaisuuden suojasta. Tämän rajoituslau-
sekkeen on turvattava riittävästi luottamuksellisen viestin salaisuus ja asetettava riittävän
tiukat rajat siihen puuttumiselle. 

Tästä rikoksen tutkinnan ja rikosten torjunnan semantiikasta: oli hyvä, että tämä nyt
meni jatkoselvittelyyn ja sitten puntaroidaan siltä osilta, mitä tämä jatkossa sitten tulee pi-
tämään sisällään. 

15.35 Leena Meri ps (vastauspuheenvuoro): Arvoisa puhemies! Keskustelimme perus-
tuslakivaliokunnassa näistä kappaleista 40 ja 41 viimeisillä sivuilla, ja nämä tulee lukea
kokonaisuutena. Tästä käytiin erillinen keskustelu. Täällä puhuttiin jossakin puheenvuo-
rossa, että tästä voisi lukea oikeastaan niin, että perustuslakivaliokunta toteaisi, että kiire-
menettelyn käytölle on poikkeukselliset ja välttämättömät tarpeet ja kyseessä on pakottava
tilanne — aivan kuin me suosittaisimme sitä nyt suorastaan tässä. Se pitää lukea sillä lailla
kokonaisuutena, että me toteamme seuraavassa kappaleessa, että me emme kuitenkaan tee
sitä ehdotusta, että se tulisi julistaa kiireelliseksi. Me toimme sen siksi esille, että on ole-
massa perusteluita, jotka puoltavat sitä, mutta emme tehneet suositusta asiasta.

Edustaja Mustajärvelle sanoisin, että kannattaa lukea vaikka Maanpuolustuksen Tuki
ry:n sivut. Siellä on erittäin laajaa kertomusta siitä, mitä on hybridivaikuttaminen. Ja aina-
kin kun itse kävin maanpuolustuskurssin, niin siellä käytiin todella hyvin tätä läpi. Eli kan-
nattaa, se on ihan nykypäivää.

15.37 Ville Niinistö vihr (vastauspuheenvuoro): Arvoisa puhemies! Perustuslakia to-
siaan ei saa muuttaa hätäisesti ja kevyin perustein. On tarkoitettu, että se kestää aikaa, ja
erityisesti jos puhutaan perus- ja ihmisoikeuksista — mitä luottamuksellisen viestin suoja-
kin on — niin silloin pitää varmistaa se, että ihmisten perusoikeuksia puolustetaan ja muu-
8



Pöytäkirjan asiakohta PTK 90/2018 vp
tokset tehdään hyvin tarkkarajaisina ja vain välttämättömissä tilanteissa. Olen ollut itse
huolissani siitä, että tästä perustuslakiin tässä tehtävästä aukosta ei tule vahingossakaan
liian isoa, ja nyt tämän perustuslakivaliokunnan mietinnön jälkeen voin sanoa, että tämä
huoli on itseltäni poistunut, ja voin kannattaa tätä muutettua esitystä, mitä perustuslakiva-
liokunta mietinnössään nyt esittää hyväksyttäväksi. Eli selkeästi nostetaan se kynnys kor-
kealle, että kansallisen vakavan turvallisuusuhan tilanteessa, kun välttämättömyysedelly-
tykset täyttyvät, on mahdollista puuttua luottamuksellisen viestin suojaan. Tässä nyt turva-
taan se, että perustuslakia ei muuteta harkitsemattomasti, ja kun sanotaan, että ehdotonta
estettä kiireellisyysmenettelylle ei ole mutta se on viime kädessä poliittisen harkinnan puit-
teissa, niin sillä rajataan myös sitä, että jatkossakaan ei muodostu käytäntöä, että perustus-
lakia lähdetään kiireellisessä menettelyssä muuttamaan hätäisin perustein. Tässä on tark-
kaan punnittu esitys, ja nyt se on poliittisessa harkinnassa, miten istunto sen sitten ensi vii-
kolla päättää.

15.38 Anna-Maja Henriksson r (vastauspuheenvuoro): Värderade talman! Då man änd-
rar grundlagen är det synnerligen viktigt att man är mycket noggrann med varför det görs
och att motiveringarna är tillräckliga. Grundlagsutskottet har gjort ett gediget arbete i det
här fallet, och jag vill också passa på att tacka grundlagsutskottets ordförande Annika La-
pintie för en bra process.

Arvoisa puhemies! Ei ole koskaan leikin asia, kun perustuslakia muutetaan. Ylipäänsä
lainsäädäntötyö ei ole leikin asia, muttei varsinkaan tässä asiassa, tämä on erittäin vakava
asia. Sen takia olen erittäin tyytyväinen siihen, että me löysimme laajan yhteisymmärryk-
sen perustuslakivaliokunnassa ja nyt olemme siinä tilanteessa, että yhteisesti olemme pää-
tyneet siihen, että on mahdollista säätää tämä laki viiden kuudesosan enemmistön avulla,
mutta perustuslakivaliokunta antaa ryhmille oman harkintavallan. Ja varmasti on niin, että
jokaisessa ryhmässä nyt [Puhemies koputtaa] mietitään, ovatko ne perusteet sellaisia, onko
tilanne sellainen, että tähän mennään. Nyt on tehty perusteellinen ja hyvä työ, [Puhemies
koputtaa] ja kiitos myös puheenjohtajalle siitä.

15.39 Simon Elo sin (vastauspuheenvuoro): Arvoisa rouva puhemies! Viitaten siihen,
mitä edustaja Niinistö tässä sanoi, on totta kai selvää, että kun perustuslakia muutetaan,
niin ei pidä hätäillä vaan pitää tehdä tarkkaa työtä ja harkiten kuulla asiantuntijoita laajalti.
Toki jos tätä itse kysymystä ajattelee, niin tätähän on valmisteltu virkamiestyönä vuodesta
2013 lähtien, ja sinänsä katson, että harkittua, hyvää työtä on tehty.

Tässä tuli esille tosiaan se, että perustuslakivaliokunta ei tee tässä eduskunnan työjärjes-
tyksen 53 §:n 5 momentissa tarkoitettua ehdotusta siitä, että tämä julistettaisiin kiireelli-
seksi — se jättää tämän harkinnan tälle salille. Mutta toisaalta tosiaan ei katsota, että olisi
estettä sille, että jos viisi kuudesosaa tästä salista katsoo, että pitää kiireellisenä käsitellä,
niin, niin voidaan toimia. Perustuslakivaliokunta pitää tätä valtioneuvoston esitystä myös
perusteltuna ja tarkoituksenmukaisena — tarpeellisena. Se on minusta hyvin tärkeä viesti,
että sellaisen keskustelun jälkeen, mihin edustaja Henriksson tässä viittasi, ollaan päästy
nimenomaan yksimieliseen lausuntoon ja tähän hyvään yhteisymmärrykseen.

15.41 Li Andersson vas (vastauspuheenvuoro): Arvoisa puhemies! Tämän lakimuutok-
sen yhteydessä on siis kaksi periaatteellisesti merkittävää asiaa, joihin eduskunta pääsee ot-
9



Pöytäkirjan asiakohta PTK 90/2018 vp
tamaan kantaa: toisaalta tämä sisällöllinen muutos perustuslakiin ja toisaalta tämä kysy-
mys menettelytavoista ja säätämisjärjestyksestä. 

Meidän eduskuntaryhmän näkemys on, että perustuslain muuttamisen kynnyksen tulee
pysyä korkeana eli tästä normaalimenettelystä, jossa siis Suomen kansalaiset myös pääse-
vät ilmaisemaan oman kantansa siinä tilanteessa, jossa perusoikeuksiin tehdään rajoituksia
ja muutoksia vaalien kautta, pitää poiketa vain poikkeuksellisissa tilanteissa. Eli tämän
säätämisjärjestämisen näkökulmasta kysymys kuuluu, onko nyt käsissä sellainen tilanne,
jossa olisi poikkeuksellisesti välttämätöntä tarvetta, ja meidän näkemyksemme on se, että
ei ole. Näissä puheenvuoroissa, mitä tässä on pidetty, on kuvailtu turvallisuustilanteen ja
ympäristön yleistä heikentymistä ja teknologisen kehityksen yleistä vaikutusta Suomen ja
monien muiden [Puhemies koputtaa] maiden turvallisuusympäristöön, mutta ei olla pystyt-
ty yksilöimään mitään sellaista [Puhemies: Aika!] yksittäistä uhkaa tai muuta tekijää, joka
tekisi tästä ajallisesti pakottavaa. [Ben Zyskowicz: Jos se uhka olisi tiedossa, sitä mentäi-
siin torjumaan, edustaja Andersson!]

15.42 Markus Lohi kesk (vastauspuheenvuoro): Arvoisa puhemies! Haluaisin kiinnittää
huomiota siihen, että vaikka täällä perustuslakivaliokunnan lausunnosta aivan oikein — oi-
keastaan pitkälti perustuslakivaliokunnan aikaisempiin lausuntoihin viitaten — todetaan,
että pääsäännön pitäisi olla se, että on aina vaalit välissä, niin itse perustuslain 73 §:hän ei
määrittele mitään erityisiä poikkeusoloja, että tämä kiireellisyysmenettely olisi jotenkin ai-
van erityinen poikkeus, vaan siellä todetaan, että se ehdotus voidaan kuitenkin julistaa kii-
reelliseksi. Mutta sen ymmärrän kyllä hyvin, ja minusta se on ihan viisasta, että kun perus-
tuslakia muutetaan, niin normaalitilanteissa lähdetään siitä, että vaalit ovat välissä, juliste-
taan laki lepäämään ja sitten katsotaan uudestaan. Tämä on minusta fiksua, ettei lähdetä ta-
vallaan hätiköiden tekemään näitä muutoksia. Mutta kun perustuslaki mahdollistaa tämän
kiireelliseksi julistamisen, niin on myös tarkoitettu, että tietynlainen kynnys on se, löytyy-
kö se riittävä viiden kuudesosan enemmistö täältä, ja se kertoo jo paljolti, [Puhemies ko-
puttaa] minkälainen asia on kyseessä. Tuen kyllä itse tätä ja toivon, että tämä voitaisiin hy-
väksyä.

15.43 Pertti Salolainen kok (vastauspuheenvuoro): Arvoisa rouva puhemies! Ministerin
tavoin on syytä kiittää perustuslakivaliokuntaa. Se on tehnyt tässä erittäin hyvää ja perus-
teellista työtä. 

Mitä tähän kiireellisyyteen tulee, niin pohdimme sitä paljon siinä parlamentaarisessa
työryhmässä, jossa sain olla mukana jo pitkälti yli vuoden. Siellä vallitsi sama suuri yksi-
mielisyys, mikä tässäkin salissa ja myöskin perustuslakivaliokunnassa on vallinnut tässä
asiassa. 

Mitä tähän kiireellisyyteen tulee, niin perusteluja on todella paljon. Ensinnäkin se, että
me olemme vakavasti jäljessä verrokkimaista, kaikista verrokkimaista, ja on aika inhotta-
vaa, että Ruotsin tiedustelu joutuu kertomaan meille, että Suomen ulkoministeriötä on va-
koiltu jo vuosien ajan. Se on aika masentava tieto. Ja se, mitä on tapahtunut tässä aivan vii-
me aikoina, viime viikkoina, on myöskin selvä osoitus siitä, että me tarvitsemme lisää työ-
kalupakkia viranomaisille, millä he voivat seurata tilanteita. [Puhemies: Aika!] Jos tämä
menee yli vaalien, niin tämä lainsäädäntö on ehkä hyväksytty vasta 2020. [Puhemies ko-
puttaa] Se on liian kaukana.
10



Pöytäkirjan asiakohta PTK 90/2018 vp
15.44 Li Andersson vas (vastauspuheenvuoro): Arvoisa puhemies! Olin itse tämän parla-
mentaarisen seurantaryhmän jäsen ja haluan vielä kerran todeta, että itse tiedustelulakiko-
konaisuus on eri asia kuin tämän perustuslain kiireellisen menettelyn arviointi. Parlamen-
taarisen seurantaryhmän tehtävään ei kuulunut kiireellisyysmenettelyn pohdinta ja se pe-
rustuslaillinen arvio, vaan tämän työryhmän tehtävä ja se, mitä tehtiin, oli se, että pohdit-
tiin tiedusteluvaltuuksien tarvetta. 

Tilannehan on nyt niin, että edustaja, joka kannattaa sekä tätä perustuslain sisällöllistä
muutosta että tiedusteluvaltuuksien lisäämistä, silti voi olla sitä mieltä, että kiireellisen me-
nettelyn ehdot ja kriteerit eivät tässä tilanteessa täyty. Eli haluan painottaa, että näitä asioi-
ta on pystyttävä tarkastelemaan myöskin erillään. Se, että Suomella on tarve säätää lain-
säädännöstä ja säädöspohjasta tiedusteluvaltuuksille, on eri asia kuin se, mihin me nyt kan-
sanedustajina otamme kantaa.

15.45 Ben Zyskowicz kok (vastauspuheenvuoro): Arvoisa rouva puhemies! Se, että me
olemme nyt tekemässä perustuslakiin tällaista muutosta ja pidämme sitä kaikki tarpeellise-
na, kertoo siitä, että tältä osin meidän perustuslakimme on kyllä hyvien säiden perustusla-
ki. Mutta minä haluaisin myös kiittää perustuslakivaliokuntaa ja sen yksimielisyyttä tässä
perustuslakimuutoksessa. Se osoittaa mielestäni sen, että Suomessa yli puoluerajojen näh-
dään tällainen perustuslain muutos välttämättömäksi, ja osoittaa sen, että myös opposi-
tiopuolueet tässä maassa toimivat vastuullisesti.

Mitä sitten tulee tähän kiireelliseksi julistamiseen, josta perustuslakivaliokunta siis tote-
si, että sille ei ole oikeudellisia esteitä, niin edustaja Andersson kaipasi näyttöä sellaisesta
konkreettisesta uhasta, joka tätä kiireellisyyttä perustelisi. Itse sanoisin, että jos sellaista
konkreettista uhkaa olisi näkyvissä, sitä olisi jo rynnätty torjumaan.

15.46 Pekka Haavisto vihr (vastauspuheenvuoro): Arvoisa puhemies! Minusta on hyvä,
että eduskunta pysähtyy tämän asian äärelle, koska kysymys on äärimmäisen isosta peri-
aatteesta, luottamuksellisen viestin salaisuuden rajoittamisesta. Meillä on kuitenkin ikiai-
kainen kirjesalaisuus, ja tässä tavallaan, kun tulee uusia teknisiä välineitä seurantaan, tulee
tietysti houkutus myös tätä seurantaa lisätä, ja tässä pitää kyllä eduskunnan olla hyvin tark-
ka.

Ulkoasiainvaliokunta kiinnitti huomiota ”massavalvonta”-termiin ja totesi, että tämä on
vähän semanttinen kysymys, mutta kun viranomaiset käyttävät tällaisia kohdennettuja ha-
kuja tietovirtaan, sitä voidaan kyllä myöskin kutsua massavalvonnaksi, osittain siitä on ky-
symys.

Itse olisin kiinnittänyt huomiota myöskin siihen, että kun viranomaiset sitten saavat tätä
tiedustelutietoa, niin meillä on hyvin vapaa käytäntö, miten viranomaiset vaihtavat sitä
muiden maiden kanssa, ja kaikki maat eivät kunnioita ihmisoikeuksia samalla tavalla kuin
Suomi. Tämä on muistettava tiedustelutiedon vaihdossa.

15.47 Kimmo Kivelä sin (vastauspuheenvuoro): Puhemies! Todellakin perustuslaille on
ominaista muuttumattomuus ja pysyvyys, ja mikäli muutoksen tielle lähdetään, sen on to-
dellakin tapahduttava harkiten. Tämä ei tarkoita sitä, että perustuslaki uhmaisi aikaa, vaan
perustuslaki elää ajassa, reagoi aikaan. Erittäin vahva kivijalka tuleville lainsäädäntöesi-
tysten käsittelyille on se, että perustuslakivaliokunta on kyennyt antamaan yksimielisen
mietinnön täysilukuisena. Se on hyvä paalutus. Mutta mitä edessäpäin on tulevia lakiesi-
11



Pöytäkirjan asiakohta PTK 90/2018 vp
tyksiä, ne ovat kaikkea muuta kuin läpihuutojuttuja. Niihin on paneuduttava vähintään sa-
malla tarkkaavaisuudella ja huolellisuudella, mitä perustuslakivaliokunta tämän asian kes-
kellä on tehnyt.

15.49 Mikko Savola kesk (vastauspuheenvuoro): Arvoisa rouva puhemies! Suomi ei voi
kyllä kulkea askelta jäljessä, vaan tiedustelussakin meidän pitää olla äärimmäisen ajan ta-
salla, sillä turvallisuusympäristö on muuttunut, niin kuin täällä salissa keskustelua on käy-
ty: on uudentyyppisiä uhkia, hybridivaikuttamista, kyberturvallisuuteen liittyviä asioita,
erityisesti terrorismin torjuntaa. Me emme voi, aivan kuten edustaja Salolainen viittasi,
olla enää muiden maiden hyväntahtoisuuden varassa meidän tiedustelulainsäädäntömme
suhteen ja meidän tiedustelumme suhteen vaan tarvitsemme siinä oman lainsäädäntömme,
ja tämä perustuslain muutos on yksi osa sitä, että pystymme sen kokonaisuudessaan toteut-
tamaan. Itse kannatan, että tämä toteutetaan kiireellisenä ja tämän eduskunnan aikana, sillä
aikaa ei ole hukattavaksi yhtään enempää eteenpäin. Mikäli tämä siirtyisi nyt seuraavalle
eduskunnalle, niin menisi jälleen vuosia eteenpäin ennen kuin tämä saataisiin voimaan, ja
aika ei yksinkertaisesti riitä, se muuten ajaa meidän ohitsemme.

15.50 Ville Tavio ps (vastauspuheenvuoro): Arvoisa puhemies! Mielestäni perustuslaki ei
saisi olla vain ajan ilmentymä, vaan sen tulisi suojella kansallisvaltion kansalaisia, suojella
heitä myös valtiovallalta. Samoin perustuslain tulisi ylläpitää valtion suvereniteettia. Siinä
on kuitenkin jo epäonnistuttu EU-jäsenyyden myötä. 

Viimeistään nyt tässä ja tulevien kuukausien käsittelyssä huomaamme, että Suomessa
perustuslaki muuttuu. Se muuttuu jopa yhden istuvan eduskunnan mielipiteen myötä. Se
merkitsee sitä, siis tämä muuttuvuus, että tulevaisuudessa perustuslakia voi muuttaa myös
niin, kuten olen esittänyt, että Suomi asettaa omat kansalaisensa etusijalle ulkomaan kan-
salaisiin nähden, tai kuten täällä on nyt aloitteessa käynnissä, että Suomi myös eroaisi
EU:sta.

15.51 Hannu Hoskonen kesk (vastauspuheenvuoro): Arvoisa rouva puhemies! On erit-
täin hyvä, että tämä perustuslain muutos saadaan nyt vihdoin ja viimein toteutumaan, kos-
ka aivan kuten monessa puheenvuorossa on todettu, me olemme olleet ulkomaisen tiedus-
telun ja sieltä saatujen tietojen varassa jo pitkään. Aivan kuten edustaja Salolainen hyvin
kuvasi tilannetta, että näinhän meillä on, että Ruotsistakin tietoa saadaan, mutta nythän me
pääsemme itse näitä tietoja keräämään. 

Kun perustuslakia lähdetään muuttamaan, niin totta kai siinä aina tehdään valiokunnas-
sa se harkinta, että sovitun tavan ja menettelyn mukaan perusoikeuksia voidaan hieman ra-
joittaa siinä ja katsoa, että se on oikeassa suhteessa saavutettuun hyötyyn nähden. Sehän
tässä on se iso asia. 

Tällä hetkellä meidän tietoverkoissamme melskaa toisten valtioiden tiedustelu aivan va-
paasti mutta meidän omat viranomaisemme eivät sinne saa mennä, koska kaiken julkisen
toiminnan tulee perustuslain mukaan perustua lakiin ja lakia on tarkoin noudatettava. Nyt-
ten tämä lainsäädäntö luodaan tässä talossa ja nimenomaan eduskunnan nimenomaisella
tahdolla, koska suosituksia kiireellisyysjärjestyksestä ei ole. Eduskunta sen itse päättää. 

15.52 Simon Elo sin (vastauspuheenvuoro): Arvoisa rouva puhemies! Viittaan siihen,
mitä edustaja Andersson sanoi. Minun on helppo ymmärtää se, että joku on koko tätä tie-
12



Pöytäkirjan asiakohta PTK 90/2018 vp
dustelulainsäädännön uudistusta vastaan, mutta hieman vaikeampi, myönnän, ymmärtää
se, että samaan aikaan kannattaisi tiedustelulainsäädännön uudistamista mutta ei kannat-
taisi nyt tätä kiireellisyysmenettelyä, koska tosiasia kuitenkin on se, mihin edustaja Salo-
lainen viittasi, että asiantuntijoiden mukaan olemme 15 vuotta jäljessä keskeisiä vertailu-
maitamme. Tätä uudistusta kuitenkin on harkiten tehty vuodesta 2013 virkamiestyönä ja
muistaen, että Ruotsi, naapurimaamme, on tämän uudistuksen pystynyt tekemään jo viime
vuosikymmenellä. 

Tätä pitää myös kansantajuistaa siinä mielessä, että tilanne on tällä hetkellä se, että jos
Irakiin tai Syyriaan lähtee niin sanottu vierastaistelija Suomesta, niin me emme itse pysty
tiedustelutietoa tällaisesta henkilöstä tuottamaan, olemme täysin muiden maiden hyvän
tahdon varassa. Katson, että olisi hyvin ongelmallista, jos tämän lain säätäminen menisi
vuoteen 2020, jos ei kiireellisellä menettelyllä tässä voida edetä. Kyllä se asettaa meidät
edelleen siihen hankalaan asemaan, missä olemme jo vuosia olleet. Olisi syytä tiedustelu-
lainsäädäntö minun nähdäkseni kiireellisellä menettelyllä pystyä hoitamaan [Puhemies ko-
puttaa] mahdollisimman yksissä tuumin. 

15.53 Markus Mustajärvi vas (vastauspuheenvuoro): Arvoisa puhemies! Ensinnäkin
edustaja Räsäselle: Te sanoitte, että minä vähättelen hybridisodankäynnin muotoja. En
suinkaan mutta tätä hybridihypetystä minä olen kummastellut kyllä pitkään. Sitä sanaa, kä-
sitettä, käytetään kaikissa mahdollisissa ja mahdottomissa tilanteissa ja sillä perustellaan
ihan kaikkea. Nyt perustellaan sitten tätä pakkoa ja kiirettä, johon ei ole kyetty mitään
konkreettista asiaa vielä kytkemään. Minä olen ollut myöskin siinä seurantaryhmässä mu-
kana, olen ollut ulko- ja turvallisuus- ja puolustuspoliittisen selonteon seurantaryhmässä
mukana, puolustusvaliokunnassa: minä uskallan sanoa, että minä olen perehtynyt näihin
asioihin, enkä ole ollenkaan vakuuttunut siitä, että ne perustelut tälle kiireellisyydelle pitä-
vät. 

Jos ajatellaan kaiken kaikkiaan, niin nythän on luotu sellainenkin uhka, että Ukrainan ja
Krimin tapahtumat voitaisiin sellaisenaan siirtää Itämeren alueelle, mihin ei ole minkään-
laista todellisuuspohjaa, ei edes siitä huolimatta, että meidän oma puolustusministerimme
on Ahvenanmaalla jo nähnyt vihreitä miehiä. 

15.54 Sofia Vikman kok (vastauspuheenvuoro): Arvoisa puhemies! Kansalaisten turval-
lisuudesta huolehtiminen on valtion aivan perustavanlaatuisimpia, jos ei perustavanlaatui-
sin tehtävä. On välttämätöntä, että viranomaisillamme on riittävät toimivaltuudet, joiden
avulla Suomea ja suomalaisia koskevat uhat voidaan havaita ja niihin voidaan reagoida ja
niitä voidaan torjua. 

Kannatan perustuslain muuttamista kiireellisessä järjestyksessä, jotta varsinaiset tiedus-
telulait voisivat tulla voimaan jo ensi vuonna. Jos ne siirtyvät seuraavalle eduskunnalle,
seuraa täysin tarpeetonta ja vaikeasti arvioitavaa viivästystä. 

Perustuslakia ei tule muuttaa heppoisin perustein tai hätiköiden. Onkin kiitoksen arvois-
ta se huolellinen työ, jota perustuslakivaliokunta on tässä asiassa tehnyt. On hyvä, että va-
liokunnan mietintö mahdollistaa tiedustelulakien käsittelyn ja etenemisen kiireellisenä. 

15.55 Olavi Ala-Nissilä kesk (vastauspuheenvuoro): Arvoisa puhemies! Todella, kuten
tässä edustaja Vikman sanoi, turvallisuus on valtion tehtävä. Kun edustaja Andersson sa-
noi konkreettisia esimerkkejä, niin kyllä minulta Turun seudulla ihmiset — siellä on ollut
13



Pöytäkirjan asiakohta PTK 90/2018 vp
karmea terroriteko, parhaillaan siellä on Airiston tuntumassa ilmiöitä, jotka ihmisiä huo-
lestuttavat — kysyvät, teettekö te mitään, miksei Suomessa ole samanlaista lainsäädäntöä
kuin Ruotsissa. Minusta meidän pitää myöskin voida vastata kansalaisille, että me hoidam-
me oman osuutemme tässä turvallisuudessa ja niissä välineissä, mitä nykyaikana tarvitaan.
Kyberilmiöt ovat täällä tänään, se on ihan totta. 

Ja totta kai, minä uskon, että keskusta yksimielisesti tukee tämän lain kiireellisyyttä, ja
toivottavasti saamme sen täällä menemään eteenpäin. 

15.56 Antero Laukkanen kd (vastauspuheenvuoro): Arvoisa rouva puhemies! Kannatan
tämän perustuslain muutosta ja kiireellisessä järjestyksessä. Minusta tämä teksti on tarkka-
rajaista, ja se tuo juuri sen turvan, jolloin monet ne huolet, mitä tässä esityksessä on esitet-
ty, voidaan rajata pois.

Yhteen asiaan toivoisin myös vähän laajempaa keskustelua, ja se on ylipäätänsä tämä
yksityisyyden suojan kapeneminen. Tämä on trendi, joka silloin 11.9.2001 olleen terrori-
teon jälkeen on alkanut. Meillä on monia, monia esityksiä täälläkin, joissa jatkuvasti kan-
salaisten yksityisyyden suojaa kavennetaan. Mitkä ovat ne rajat, kuinka pitkälle tässä voi-
daan mennä ja millä syyllä ja verukkeella, sen tulisi olla myös keskustelun aiheena. Tämä
perustuslakivaliokunnan lausunto antaa erittäin paljon materiaalia ja sisältöä tähän keskus-
teluun. Toivoisin, että enemmänkin puhuisimme tästä, mihin saakka olemme valmiita yk-
sityisyyden suojasta luopumaan.

15.58 Olli-Poika Parviainen vihr (vastauspuheenvuoro): Arvoisa rouva puhemies! Kii-
tos perustuslakivaliokunnalle perinpohjaisesta ja laajasta, ja ennen kaikkea yksimielisestä,
mietinnöstä. Tässä on tosiaan kaksi eri kokonaisuutta. Toinen on perustuslain muuttamis-
järjestys, ja toinen on varsinaiset tiedustelulait, joita käsitellään sitten edelleen muun muas-
sa hallintovaliokunnassa ja puolustusvaliokunnassa, toivottavasti mahdollisimman pikai-
sesti.

Mielestäni ei ole tarpeen liioitella uhkakuvia, joita nykyinen maailma Suomellekin aset-
taa, mutta niitä ei ole missään tapauksessa tarpeen myöskään vähätellä. Ymmärrän hyvin
ajattelua siitä, että olemme vakavasti jäljessä monissa tiedustelutematiikkaan liittyvissä
kysymyksissä. Toivottavasti näistä asioista saadaan substanssivaliokunnissa kaikki riittä-
vä tieto tästä eteenpäin.

Olen iloinen myös siitä, että tässä perustuslakivaliokunnan mietinnössä on kiinnitetty
huomiota siihen, että vakava uhka kansalliselle turvallisuudelle on tarkennettu ja myöskin
ihmisoikeusperustaisuutta tässä päätöksenteossa on arvioitu laajemmin.

15.59 Wille Rydman kok (vastauspuheenvuoro): Arvoisa rouva puhemies! Perustuslail-
le ja valtiosäännölle ylipäätään on tietysti ominaista määrätynlainen pysyvyys ja suhteelli-
nen muuttumattomuus. Tämä ei kuitenkaan ole ehdotonta. Kuten perustuslakivaliokunta-
kin omassa mietinnössään toteaa, vastaisuudessakin pääsääntönä perustuslain muuttami-
selle tulee olla se, että se toteutetaan kahden eri eduskunnan toimesta. Mutta jos lainmuu-
tos halutaan tehdä nopeutetussa järjestyksessä, niin se ei ole ihan helppo asia. Siinä vaadi-
taan laajaa kansallista yksimielisyyttä, viiden kuudesosan enemmistöä, mikä osaltaan alle-
viivaa sitä, että se on aika poikkeuksellinen menettely ja siihen tarvitaan laajaa kansallista
yksimielisyyttä. 
14



Pöytäkirjan asiakohta PTK 90/2018 vp
Kuten perustuslakivaliokunta toteaa, on osoitettavissa sellaisia seikkoja, jotka peruste-
levat sitä, että voidaan ajatella niin, että tällaiset poikkeukselliset kriteerit tässä tapaukses-
sa täyttyvät. Toivon, että sellainen kansallinen yksimielisyys tästä salista on saavutettavis-
sa.

Puhemies Paula Risikko:  Ja debatti jatkuu. Ministeri... ei kun edustaja Niinistö.

16.00 Ville Niinistö vihr (vastauspuheenvuoro): Arvoisa puhemies! — Se on eri Niinis-
tö, joka on ministerinä tällä hetkellä.

Minusta tämä on tärkeätä keskustelua, ja edustajat Andersson ja Mustajärvi ovat tuoneet
aivan oikein esille sen, että kiireellisyys pitää pystyä perustelemaan. Mutta yhtä lailla itse
koen, että tärkeätä oli tässä vaiheessa rajata ja perustella se, miten perustuslakia itsessään
muutetaan niin, että ihmisten yksilönvapauksia, ihmisoikeuksia ja luottamuksellisten vies-
tien suojaa turvataan tänä aikana niin laajasti kuin mahdollista.

Tämä muutos perustuslakiin on hyvin suppea, tarkkarajainen, ja perustuslakivaliokun-
nan mietintö rajaa sitä entisestään. Samalla poistettiin rönsyt, joissa yritettiin ehkä vähän
epähuomiossakin laajentaa rikosten tutkinnassa käytettäviä erilaisia salakuuntelun mah-
dollisuuksia. Nyt siinä pidettiin tiukka raja, että vahingossa ei päästetä ainakaan mitään
laajentuvaa tulkintaa perustuslain muutoksessa läpi.

Kun tämä on tarkkarajainen ehdotus — sitä mietintö hyvin korostaa, että tämä on poik-
keus, että kiirehditään — niin se itsessään minun mielestäni vähentää tähän kiirehtimiseen
liittyviä riskejä yleisellä tasolla, me emme luo ennakkotapausta. Nyt meidän pitää arvioida
tiedustelulakien kiireellisyyden tarvetta ja siitä 1—2 vuoden aikaerosta saatavaa hyötyä
[Puhemies koputtaa] rauhassa seuraavan viikon aikana eduskunnassa ja laajasti julkisuu-
dessa Suomessa ylipäätään.

16.01 Silvia Modig vas (vastauspuheenvuoro): Arvoisa rouva puhemies! Kiitos perustus-
lakivaliokunnalle hyvästä työstä, joka antaa meille hyvät hedelmät tähän äärimmäisen tär-
keään keskusteluun.

Kun puhutaan perusoikeuksista, niin puhutaan erittäin merkittävästä kysymyksestä. Jos
nyt päätyisimme muuttamaan perustuslakia kiireellisellä menettelyllä, se olisi ensimmäi-
nen kerta nykyisen perustuslain aikana. Siksi meidän täytyy erityisen huolella punnita, löy-
tyykö kiireellisyydelle perusteita, onko yhteiskunnallinen tilanne sellainen, että poikkeus-
menettely on välttämätön.

Minä itse katson, että kiireellisyyttä ei pidä arvioida esitetyn muutoksen hyväksyttävyy-
dellä, vain sen kautta, vaan sillä, täyttyvätkö kiireellisen menettelyn kriteerit eli onko kii-
reellisyydelle poikkeuksellisen merkittävää tarvetta. Kun tehdään muutoksia kansalaisten
perusoikeuksiin, on kansalaisilla itsellään oltava mahdollisuus antaa mielipiteensä, mielui-
ten vaalien kautta. Nyt meillä on kiitollinen tilanne. Meillä on vaalit ensi huhtikuussa, jo-
ten se ajallinen hyöty, jota saadaan kiireellisyydellä, on kuitenkin suhteellisen lyhyt ja an-
taa meille mahdollisuuden tehdä nämä muutokset vaalien kautta. Vaikka kannattaisi näitä
esitettyjä sisällöllisiä [Puhemies koputtaa] muutoksia, niin kiireellisyyttä pitää arvioida
erillisenä kysymyksenä.

16.02 Päivi Räsänen kd (vastauspuheenvuoro): Arvoisa rouva puhemies! Kiireellinen
menettely ei ole käytettävissä, ellei eduskunnasta löydy todellakin laajaa yhteisymmärrys-
15



Pöytäkirjan asiakohta PTK 90/2018 vp
tä perustuslain muutoksen tarpeesta ja sisällöstä, mikä on hyvä asia. Itse olen sitä mieltä,
että tässä kysymyksessä kiireellinen menettely on perusteltu. 

Tarve tiedustelulakien muutokselle nähtiin todellakin, niin kuin täällä on jo tuotu esille,
viime vaalikaudella, ja olin itse silloin sisäministerinä yhdessä puolustusministerin kanssa
asettamassa tätä virkamiestyöryhmää, joka teki jo silloin hyvin perusteellista työtä. Ihmet-
telen hiukan sitä, kun täällä on oltu sitä mieltä, että meillä ei olisi ikään kuin konkreettisia
esimerkkejä tämän muutoksen tarpeellisuudesta. Jo pelkästään ne terrori-iskut, mitä on
nähty Euroopassa ja naapurimaissa ja jopa Suomessa, kertovat siitä, että kyllä me [Puhe-
mies koputtaa] tarvitsemme näitä tiedustelumenettelyjä, ja niille voi olla hyvinkin kiireel-
listä tarvetta.

16.04 Jani Mäkelä ps (vastauspuheenvuoro): Arvoisa puhemies! Itsekin tässä parlamen-
taarisessa seurantaryhmässä mukana olleena olen seurannut tätä jonkun aikaa, kuinka tämä
lakipaketti — sekä perustuslaki että substanssilait — on jalostunut matkan varrella. Siellä
on ollut positiivisia muutoksia. Odotin suuresti perustuslakivaliokunnan mietintöä erityi-
sesti tämän lain muuttamisen kiireellisyydestä ja sen perusteluja siitä oman kannan muo-
dostamisen pohjaksi, mutta siihen ei juurikaan eväitä tässä mietinnössä ole, se jätetään aika
avoimeksi.

Mutta tuo tutkinta vastaan torjunta oli hyvä. Se ei ole mielestäni ollenkaan semantiik-
kaa, puhutaanko rikoksen tutkinnasta vai rikoksen torjunnasta, vaan se on hyvinkin ohjaa-
va tekijä, kun perustuslakivaliokunta harkitsee jonkun normaalijärjestyksessä säädettävän
lain perustuslainmukaisuutta, että puhutaanko tutkinnasta vai torjunnasta.

Tätä kiireellisyyttä en sinänsä niele kritiikittä, koska näiden asioiden tarvehan on tiedet-
ty jo vuodesta 2008 lähtien tai jopa sitä aikaisemmin, niin sotilas- kuin siviilitiedustelun-
kin puolella, joten mistä se kiire nyt tulee? Pyritäänkö tällä kiireellisellä menettelyllä nyt
paikkaamaan edellisten hallituskausien tekemiä virheitä ja säätämään perustuslakia sen ta-
kia kiireellisessä järjestyksessä?

16.05 Markus Lohi kesk (vastauspuheenvuoro): Arvoisa puhemies! Tuo parlamentaari-
nen työryhmä, jota edustaja Tölli veti, on tehnyt minusta aivan erinomaista työtä. Mutta
kun täällä tuli nyt esille se, että se ei ottanut suoraan kantaa tähän kiireellisyyteen, niin se,
joka on ottanut tähän kantaa, on perustuslakivaliokunta — siellä on edustettuna lähes kaik-
ki ryhmät. Se otti yksimielisen kannan. Ja se totesi, vaikka se on aikaisemmin ollut hyvin-
kin kriittinen tätä kiireellisyysmenettelyä kohtaan, että ottaen huomioon hallituksen esityk-
sessä esitetty selvitys, perustuslakivaliokunnan muilta valiokunnilta saamat lausunnot ja
perustuslakivaliokunnan saama muu asiantuntijaselvitys, sen mielestä nyt on perusteet tä-
hän kiireellisyysmenettelyyn. Minä tätä kyllä hyvinkin pidän aika arvokkaana näkökulma-
na, että pystyttiin yksimielisesti näin toteamaan, ja kun perustuslaki tämmöisen mahdolli-
suuden antaa — vaikka sitä aikaisemmin ei ole käytetty — niin voisi melkein kysyä, että
jos nyt sitä ei käytetä, niin mikä olisi sellainen tilanne.

Puhemies Paula Risikko:  Täällä on kahdeksan puheenvuoropyyntöä. Otetaan ne, koska
ministerin aikatauluista johtuen hänen on mentävä, ja hän antaa kuitenkin tuohon vielä sit-
ten teille vastauksia. 
16



Pöytäkirjan asiakohta PTK 90/2018 vp
16.06 Pertti Salolainen kok (vastauspuheenvuoro): Arvoisa rouva puheenjohtaja! Vaik-
ka kannatan kiireellisyyttä, se ei tarkoita missään tapauksessa sitä, että suhtautuisin välin-
pitämättömästi siihen, missä vaiheessa perustuslakia pitää muuttaa, en missään tapaukses-
sa. Se on erittäin kova juttu, ja siihen täytyy suhtautua kaikella vakavuudella.

Olen tullut vakuuttuneeksi siitä, että meidän ei ole syytä odottaa vuoteen 2020 siinä
muuttuneessa maailmanpolitiikan tilanteessa, jossa me olemme — jossa joka päivä meitä
vastaan muun muassa hyökätään vähintään 200 hybridi- tai kyberiskun voimalla, Suomea,
eri organisaatioita, instituutioita vastaan. Aikaisemmassa tehtävässäni suurlähettiläänä tu-
lin tietoiseksi siitä, miten riippuvaisia me olemme ulkomaisista tiedustelupalveluista. Siel-
tä on tullut meille tärkein tieto monessa tapauksessa. Sen takia tämä on vakava juttu. [Pu-
hemies koputtaa] En halua odottaa vuoteen 2020.

16.07 Simon Elo sin (vastauspuheenvuoro): Arvoisa rouva puhemies! Uskon, että tällä
tiedustelulainsäädännön uudistuksella voidaan huolehtia samaan aikaan sekä kansalaisten
perusoikeuksista että kansalaisten turvallisuudesta. Niin kuin tässä edustaja Lohi toi esille,
perustuslakivaliokunnan näkemyksen mukaan ei tosiaan ole estettä sille, että kiireellisenä
tämä vietäisiin eteenpäin, ja esitys on tarpeellinen ja tarkoituksenmukainen.

Vasemmistoliitosta on muun muassa edustaja Andersson kysynyt sitä, mitkä ovat ne
konkreettiset syyt, miksi tällaista esitystä pitäisi kiireellisenä viedä eteenpäin. Totta kai
täytyy katsoa myös muiden valiokuntien lausuntoja. Edustamani ulkoasiainvaliokunnan
lausunnossa todetaan, että viestintäteknologian nopea kehitys on tehostanut ja helpottanut
Suomelle uhan muodostavien tahojen välistä yhteydenpitoa — tässä tulee esimerkiksi ter-
rorismi tietysti kuvaan — ja tekojen valmistelu ja toteuttaminen tapahtuvat entistä lyhyem-
mässä ajassa, ja turvallisuustilanteen kehityksen ennustettavuus on heikentynyt merkittä-
västi. Nämä perustuvat valiokunnan kuulemien asiantuntijoiden näkemyksiin. Kyllä tämä
minusta on hyvin konkreettinen tilanne, [Puhemies koputtaa] missä me tällä hetkellä olem-
me.

16.08 Pekka Haavisto vihr (vastauspuheenvuoro): Arvoisa puhemies! Yhdyn kaikkiin
niihin, jotka sanovat, että valtiovallan tehtävä on turvata kansalaisten turvallisuus, mutta
silti mielestäni edustaja Tavio, edustaja Laukkanen ottivat sen toisen puolen täällä hyvin
esiin, että me emme voi tehdä sellaisia toimia, jotka sitten rajoittavat liikaa kansalaisten oi-
keuksia tai vapauksia tai kansalaisten yksityisyydensuojaa, ja sitä rajalinjaa tässä juuri nyt
etsitään. 

Kun katsoo sitä kaikkea tietoa, mitä meistä netissä liikkuu, kaikkien näiden tietojen yh-
distämistä ja näin poispäin, niin ymmärrän hyvin, että kansalaiset tuntevat itsensä ikään
kuin uhatuiksi. Tämä on uusi uhkakuva, että heistä liikkuu kaikkea sellaista tietoa, jota
joku voi pahalla tahdolla yhdistää ja käyttää väärin, ja jopa niin, että viranomaiset joissain
yhteyksissä käyttävät väärin — eivät ehkä aina Suomen viranomaiset, mutta joidenkin
muiden maiden viranomaiset — tätä tietojen yhdistämistä. Mielestäni tässä kohdassa ei saa
olla myöskään liian naiivi. Ei pidä olla näitä kyberuhkia vastaan liian naiivi, mutta ei myös-
kään tätä vastaan, että näitä tietoja voidaan joskus väärinkäyttää.

16.09 Li Andersson vas (vastauspuheenvuoro): Arvoisa puhemies! Painotan taas kerran,
että kysymys siitä, tarvitaanko ylipäätään uusia tiedusteluvaltuuksia, on erillinen kysy-
mys, eikä minun ymmärtääkseni siitä ole mitään erimielisyyttä myöskään eduskunnan si-
17



Pöytäkirjan asiakohta PTK 90/2018 vp
sällä. Perustuslakivaliokunta itse omassa lausunnossaan painottaa, että tätä perustuslain
muutosta ei myöskään tule arvioida eduskunnan käsiteltävänä olevan tiedustelulainsäädän-
nön mahdollistamisen näkökulmasta. Eli myöskin tämä perustuslain sisällöllinen muutos
on nähtävä siitä näkökulmasta, että se myöskin myöhemmin voi mahdollistaa muita lain-
säädäntöhankkeita, joka perustuvat tähän samaan perusoikeuksien rajoitukseen, mitä nyt
tullaan käyttämään tiedusteluun. Samaten kysymys menettelytavasta, kiireellisestä menet-
telystä, on vielä toinen tai kolmas tästä kokonaisuudesta irrallinen kysymys, josta meidän
huolenaiheenamme tosiaankin on se, että mikäli kynnys nyt madaltuu, niin tästä tulee en-
nakkotapaus, joka myöskin tekee mahdolliseksi jatkossa muuttaa perustuslakia helpom-
min tai kevyemmin perustein kuin mitä tähän asti on ollut mahdollista.

16.10 Hannu Hoskonen kesk (vastauspuheenvuoro): Arvoisa rouva puhemies! On syytä
huomata myös se tosiasia, että tämän päivän sotilastiedustelu ja yleensä tiedustelu, joka
kohdistuu toiseen valtioon, tehdään lähes poikkeuksetta tietoverkoissa. Totta kai James
Bondin mallin mukaan täällä Helsingin kaduilla varmaan vielä joku tiedustelija liikkuu, se
on varmaa, mutta suurta osaa siitä tietovirrasta, mikä Suomen läpi kulkee eri tietoverkois-
sa, tarkkaillaan. Ja tässä on jäänyt huomiotta lähes kokonaan mielestäni se tosiasia, että kun
näissä verkoissa liikkuu näitä haittaohjelmia, vakoiluohjelmia, niin jos Suomen viranomai-
set eivät pääse mukaan sinne tietoverkkoihin seuraamaan niitä tilanteita, niin emme kos-
kaan saa tietää erittäin vaarallisista vakoiluohjelmista, joita esimerkiksi suomalaisiin yri-
tyksiin on asennettu. Ja ihan varmaa on tänäkin päivänä, että hyvin moni yritys on kokenut
kymmenien miljoonien tappioita, kun yrityksen kannalta tärkeitä taloudellisia arvoja on
viety verkkojen kautta pois tästä maasta ja siinä on syntynyt taloudellinen vahinko. Kan-
nattaa tämäkin huomioida. Totta kai on tärkeää, että ihmisten turvallisuus turvataan, mutta
jos jostakin vähän luovumme, niin saavutamme paljon enemmän.

Puhemies Paula Risikko:  Vielä seuraavat neljä henkilöä: edustajat Parviainen Olli-Poi-
ka, Rydman, Tölli ja Lapintie.

16.12 Olli-Poika Parviainen vihr (vastauspuheenvuoro): Arvoisa rouva puhemies! Tääl-
lä on oikein korostettu sitä, että mikäli tämä kiireellinen perustuslain muuttaminen teh-
dään, niin sen täytyy olla ehdottoman poikkeuksellinen tapaus. Me emme halua synnyttää
uutta politiikkaa, joka on sellaista, että se perustuu perustuslain olosuhdeperustaiseen
muuttamiseen jatkuvasti. Se varmasti on jotain, mistä enemmistö tässä salissa on samaa
mieltä. 

Minusta on tärkeää myös se, että tiedustelulakien substanssi on muuttunut matkan var-
rella merkittävästi. Esimerkiksi valvojien valvonta on parantunut, tiedustelutoimintojen
maksimaalinen rajaus on hyvin tarkasti tässä mukana, ja perustuslakivaliokuntakin on kiin-
nittänyt huomiota siihen, että mikäli tiedustelutoimintoja käytetään, niin ne ovat hyvin tar-
kasti kohdennettuja. Sikäli esimerkiksi tätä massavalvontakeskustelua ei pidä väheksyä,
mutta uskallan sanoa, että ne palomuurit, mitä nyt tiedustelulakeihin on rakennettu, eivät
ole avaamassa ovea massavalvonnalle. Mutta kuten sanottua, tämä on sitten substanssiva-
liokuntien asia vielä huolehtia, että lait ovat mahdollisimman vedenpitäviä.

16.13 Wille Rydman kok (vastauspuheenvuoro): Arvoisa rouva puhemies! Tuossa edus-
taja Andersson kantoi huolta siitä, muodostuuko nyt jonkinlainen uudenlainen ennakkota-
18



Pöytäkirjan asiakohta PTK 90/2018 vp
paus siitä, että vastaisuudessa perustuslakia voidaan muuttaa nopeammin. Tällainen huoli
on perusteeton. 

Perustuslakimmehan tuntee jo tällä hetkellä mahdollisuuden myöskin nopeutettuun kä-
sittelyjärjestykseen, mutta se vaatii sitten viiden kuudesosan enemmistön, mikä korostaa
sen menettelyn poikkeuksellisuutta. Lisäksi perustuslakivaliokunta on aiemmassakin käy-
tännössään todennut, että tällaisen nopeutetun menettelyn käytölle tarvitaan myöskin riit-
tävän hyvät perustelut. 

Mehän tässä nyt olemme nähneet, niin kuin perustuslakivaliokunta kirjoittaa, että ei ole
esteitä nopeutetun menettelyn käytölle tämän perustuslain muutoksen käytön yhteydessä.
Kyllä minusta tulisi kiinnittää aika paljon huomiota siihenkin seikkaan, että Euroopassa
aika laajasti määrätynlaiset tiedusteluvaltuudet on jo olemassa, ja kun Suomessa perustus-
lain muutosta sitä ennen tarvitaan, [Puhemies koputtaa] niin kyllä me olemme tämän asian
kanssa pikemminkin vähän myöhässä kuin etunojassa.

Puhemies Paula Risikko: Ja parlamentaarisen seurantaryhmän puheenjohtaja, edustaja
Tölli. 

16.14 Tapani Tölli kesk (vastauspuheenvuoro): Arvoisa puhemies! Kiinnitän huomiota
siihen, että tämä keskustelu on osoittanut, että perustuslain muutoksen tarpeellisuudesta ja
sisällöstä näyttää vallitsevan melko suuri yksimielisyys. Se, mistä on vähän eri näkemyk-
siä, on tämän kiireellinen säätäminen. 

Kiinnitän tässä sisällössä yhteen asiaan huomiota. Se on keskustelu tästä kohdennetusta
ja kohdentamattomasta valvonnasta. Nyt on asia niin, että tässä mietinnössä on hyvin tiuk-
kaan rajattu se. Tämä on luja mietintö tässä mielessä. Ei tämä mahdollista tavallisen lain
säätämisjärjestyksessä mitä tahansa tulevaisuudessa, ja tämä luo aika turvallisen näkökul-
man. 

On myöskin syytä todeta, että perusoikeuksien yleiset rajoitusedellytykset ovat tulevai-
suudessakin täysmääräisesti voimassa. Tässä mielessä voimme katsoa turvallisesti tulevai-
suuteen. 

Mitä tulee sitten kiireellisyyteen, niin siitä käydään sitten ensi viikolla perusteellisempi
keskustelu.

Puhemies Paula Risikko: Ja vielä valiokunnan puheenjohtaja, edustaja Lapintie. 

16.15 Annika Lapintie vas (vastauspuheenvuoro): Rouva puhemies! Haluaisin vielä nos-
taa täältä valiokunnan mietinnöstä esille kohdan, jossa käsitellään uuden rajoitusperusteen
soveltamisrajoituksia. Valiokunta korostaa ensinnäkin, että tiedonhankinta kansallista tur-
vallisuutta uhkaavasta toiminnasta voidaan säännöksen perusteella osoittaa vain kansalli-
sesta turvallisuudesta huolehtivien viranomaisten tehtäväksi. Lisäksi on tiedon hankkimi-
nen sellaisesta toiminnasta, joka luonteensa takia voi muodostua vakavaksi uhkaksi kan-
salliselle turvallisuudelle, ja myös lailla on tyhjentävästi säädettävä toimivaltuuksien koh-
dentumisesta kansallista turvallisuutta vakavasti uhkaavasta toiminnasta. Lisäksi sääntely
ei mahdollista yleistä ja kohdentamatonta tietoliikenteen seurantaa, mikä tässä keskuste-
lussa on ollutkin esillä. Ja myös sitä valiokunta korostaa, että luottamuksellisen viestin sa-
laisuuteen kohdistunut rajoitus on sallittu vain, jos tiedonhankinta ei ole mahdollista vä-
hemmän puuttuvin keinoin, ja niin, että tiedon hankkimisessa puututaan luottamuksellisen
19



Pöytäkirjan asiakohta PTK 90/2018 vp
viestin salaisuuteen mahdollisimman kohdennetusti ja rajoitetusti. Eli valiokunta haluaa
korostaa näitä soveltamisrajoituksia, ja ne otetaan totta kai huomioon sitten, kun arvioi-
daan näitä sisältölakeja siviilitiedustelusta ja sotilastiedustelusta.

Puhemies Paula Risikko:  No niin, tässä vaiheessa debatti on ohi, ja meillä on ministeri
vielä paikalla. — Olkaa hyvä, 3 minuuttia.

16.17 Oikeusministeri Antti Häkkänen: Arvoisa puhemies! Keskustelu oli varsin yksi-
mielinen, kuten täällä parlamentaarisen ryhmän puheenjohtaja, edustaja Tölli sanoi, tai itse
asiassa hän sanoi tästä tarpeesta. Nyt kun tarkemmin kuuntelin täältä kaikkien puolueiden-
kin puheenvuoroja, niin itse asiassa tarve tälle koko hankkeelle tunnustetaan, mutta sitten
tulee kyse tästä kiirehtimismenettelystä, josta tavallaan varmasti käydään jatkokeskuste-
lua. Onkin hyvä kuulla, että itse asiassa tälle hankkeelle on ilmeisesti lähes yksimielinen
tuki tässä salissa, nyt käytiin keskustelua vain kiirehtimismenettelystä. Se on eri asia, mut-
ta oli minullekin mieluisa yllätys kuulla tämä.

Perustuslain muuttaminen on aina vakava teko. Nyt kun katsotaan maailmalle, niin huo-
mataan, että oikeusvaltiokysymykset ja perustuslakikysymykset ovat kaikista suurimpia
tällä hetkellä. Sen takia sen pitää Suomessa perustua juurikin tällaiseen huolelliseen, mo-
nipuoliseen analyysiin, jos lähdetään tekemään muutoksia. Pitää arvioida, onko tuon pe-
rusoikeuden rajoitus liian vakava, jotta saadaan toista intressiä eteenpäin. Turvallisuusint-
ressiä ei voi määrättömästi edistää muiden oikeuksien kustannuksella, tämä on se perus-
viesti. Emme me voi sanoa, että kun sanotaan ”kansallinen turvallisuus”, niin mitä vain saa
tehdä. Ei missään nimessä näin. Näin sanotaan Turkissa tai Venäjällä tai muualla, mutta ei
Suomessa.

Meillä on kokonaisuus, joka on huolella punnittu, jossa vain tarkkarajaisia, täsmällisiä,
tiettyjä rajauksia voidaan tehdä kansalaisten perusoikeuksiin, jotta voidaan edistää turval-
lisuutta koko Suomessa, mutta ei voida tehdä niin, että puututtaisiin perusoikeuksien aivan
ydinalueisiin tai poistettaisiin aivan rajattomasti, vaikka niin, että massavalvonta sallittai-
siin tuosta noin vain. Suomessa on vakiintuneet perustuslakivaliokunnan käytännöt siitä,
miten perusoikeuksia voi rajoittaa merkittävien intressien edistämiseksi. Näitä perusoi-
keuksien rajoittamisedellytyksiä oli huolella jo vuosien ajan laadittu siihen oikeusministe-
riön esitykseen, josta nyt perustuslakivaliokunta yksimielisesti käytännössä katsoo, että
siltä pohjalta on hyvä edetä. Eli huolellinen valmistelu, hyvä PeV:n mietintö — tässä on
erittäin hyvä pohja tälle hankkeelle edetä.

Puhemies Paula Risikko: Ja sitten mennään puhujalistalle.

16.19 Li Andersson vas: Arvoisa puhemies! Tämä lakiesitys on yksi periaatteellisesti
merkittävimmistä, mitä eduskunta tämän vaalikauden aikana tulee käsittelemään, sillä
kyse on perusoikeuksiin tehtävästä rajoituksesta ja vieläpä yksityisyydensuojaan suoraan
liittyvästä sellaisesta. Perustuslakivaliokunta on omassa mietinnössään painottanut perus-
tuslain pysyvyyden tärkeyttä sekä sitä, että perustuslain mahdollisia muutostarpeita arvioi-
daan huolellisesti ja että välttämättömiksi arvioidut muutokset tulee tehdä perusteellisen
valmistelun sekä siihen liittyvän laajapohjaisen keskustelun ja yhteisymmärryksen pohjal-
ta. Eduskunta tulee nyt ottamaan kantaa kahteen erilliseen asiaan tämän nyt käsittelyssä
olevan lakiesityksen myötä.
20



Pöytäkirjan asiakohta PTK 90/2018 vp
Ensimmäinen niistä on muutos perustuslakiin, joka mahdollistaa luottamuksellisen vies-
tin salaisuuden rajoittamista uusin perustein. Esityksen mukaan perustuslain 10 §:ään lisä-
tään uusi momentti, jonka mukaan lailla voidaan säätää välttämättömistä rajoituksista vies-
tin salaisuuteen tiedon hankkimiseksi sotilaallisesta toiminnasta taikka sellaisesta muusta
toiminnasta, joka vakavasti uhkaa kansallista turvallisuutta. On tärkeää painottaa, että
vaikka tämä esitys nyt poliittisesti on kytketty vahvasti tietoliikennetiedustelun mahdollis-
tamiseen, on tämä muutos perustuslakiin kuitenkin luonteeltaan yleinen ja mahdollistaa si-
ten myös tulevaisuudessa muita lainsäädäntöhankkeita, jotka pohjautuvat tähän samaan ra-
joitusperusteeseen. Kuten perustuslakivaliokunta mietinnössään toteaa, ei perustuslain si-
sällöllistä muutosta tule arvioida eduskunnan käsiteltävänä olevan tiedustelulainsäädän-
nön mahdollistamisen näkökulmasta.

Tämä muutos perustuslakiin on periaatteellisesti tärkeä myös sen takia, että luottamuk-
sellisen viestin rajoittamista tämän lakimuutoksen myötä irrotetaan rikosperusteisesta toi-
minnasta. Jatkossa yksityisyydensuojaa voidaan siis rajoittaa myös tiedon hankkimiseksi
tilanteissa, joissa ei tiedonhankintavaiheessa eikä välttämättä muutoinkaan voitaisi kohdis-
taa konkreettista ja yksilöityä rikosepäilyä. 

Vaikka vasemmistoliiton näkemys on, että tällainen rajoitusperuste perustuslakiin voi-
daan lisätä, haluamme kuitenkin painottaa, että muun kuin sotilaallisen toiminnan kohdal-
la tämä rajoitus on kytketty vain vakaviin uhkiin. On keskeistä, että tätä kynnystä myös
käytännössä sovelletaan niin, että luottamuksellisen viestin salaisuuden rajoittaminen ta-
vallisten ihmisten kohdalla tehdään vain poikkeuksellisissa tilanteissa, joissa se on välttä-
mätöntä tiedon hankkimiseksi kansallista turvallisuutta vakavasti uhkaavista tekijöistä. Sa-
maten painotamme sekä lain perusteluihin että tähän perustuslakivaliokunnan mietintöön
sisältyvää selkeää linjausta siitä, että tämä rajoitus ei mahdollista yleistä, kohdentamatonta
ja kaikenkattavaa tietoliikenteen seurantaa.

Arvoisa puhemies! Toinen periaatteellisesti iso kysymys, johon eduskunta tulee otta-
maan kantaa, on perustuslain muuttamisen säätämisjärjestys. Hallitus on lakiesityksessä
ottanut kantaa kiireellisyyden puolesta, mutta perustuslakivaliokunta pidättäytyy yksimie-
lisesti esityksen julistamisesta kiireelliseksi. Asia on nyt siksi eduskunnan käsissä. Vasem-
mistoliiton näkemys on, että ehdot kiireelliselle menettelylle eivät tässä tilanteessa täyty.
Perustuslakivaliokunnan mukaan perustuslain muuttamiseen tulee suhtautua pidättyväi-
sesti eikä siihen pidä ryhtyä päivänpoliittisten tilannenäkymien perusteella. Valiokunnan
mukaan on tärkeää, että perustuslain muutokset pääsääntöisesti käsitellään normaalissa pe-
rustuslain säätämisjärjestyksessä. Kynnys on haluttu pitää korkeana niin perustuslain ase-
man suojaamiseksi kuin demokratian varmistamiseksi. Jättämällä esitys lepäämään seuraa-
valle eduskunnalle annetaan kansalaisille mahdollisuus vaalien kautta ilmaista oma kan-
tansa esityksiin, joilla heidän perusoikeuksiaan rajoitetaan tai muutoin merkittävällä taval-
la muutetaan. Mikäli tästä kansanvallan näkökulmasta keskeisestä menettelytavasta poike-
taan, tulisi perusteiden olla poikkeuksellisen selkeitä ja painavia. Kiireellistä menettelyä ei
siis tule käyttää, ellei siihen ole poikkeuksellisesti välttämätöntä tarvetta. Kysymys kuuluu
siksi, onko meillä nyt käsissä sellainen tilanne.

Niin hallituksen esityksessä kuin ulkoasiainvaliokunnan ja puolustusvaliokunnan lau-
sunnoissa ja selonteoissa on tehty ansiokkaita kuvauksia turvallisuusympäristössä tapahtu-
neista muutoksista, teknologisen kehityksen vaikutuksista turvallisuuspolitiikkaan ja tie-
dustelutoimivaltuuksien tarpeesta. Kaikki tämä on kiistattomasti totta. Se ei silti muuta sitä
tosiasiaa, että kyseessä on yleinen kuvaus turvallisuustilanteen muutoksista, jotka ovat to-
21



Pöytäkirjan asiakohta PTK 90/2018 vp
dellisuutta kaikissa valtioissa ympäri maailman. On siis vedottu yleiseen tarpeeseen saada
lisää tiedusteluun liittyviä toimivaltuuksia, mutta mitään poikkeuksellista ja välttämätöntä
juuri tähän aikaan ja Suomeen liittyvää tarvetta ei ole yksilöity. [Pertti Salolainen: Muissa
maissa on jo lait!] Poliittisesti hyvä osoitus tämän poikkeuksellisen ja välttämättömän tar-
peen puuttumisesta on se tosiasia, että hallitus on antanut sote-uudistukselle etusijaa tämän
lakihankkeen etenemiseen nähden. Mikäli tarve olisi poikkeuksellinen ja välttämätön, oli-
si ollut mahdollista edetä nopeammin. Tähän ovat kiinnittäneet huomiota myös monet esi-
tyksestä lausuneet oikeusoppineet. Siteeraan yhtä lausuntoa, jonka mukaan ”kulunut aika
esityksen antamisesta horjuttaa hallituksen esityksen kantaa siitä, että Suomen turvalli-
suustilanteen heikentyminen ja tarve varautua Suomen kansallista turvallisuutta uhkaa-
vaan toimintaan muodostaisivat sellaisen poikkeuksellisen tilanteen, jossa perustuslain kii-
reelliselle muuttamiselle on osoitettavissa välttämätön tarve”.

Lopuksi, mikäli puhemies sallii, eduskuntavaalien läheisyys tulee myös vaikuttamaan
tähän arviointiin. Kiireellisellä menettelyllä saavutettavissa oleva ajallinen säästö on tällä
hetkellä pieni verrattuna normaalissa säätämisjärjestyksessä etenemiseen. Ja lopuksi, vaik-
ka kannattaisikin niin perustuslain sisällöllistä muutosta kuin tiedustelutoimivaltuuksien
lisäämistä hallituksen esittämässä muodossa, vetoan silti edustajien harkintaan, mitä tulee
kiireellisen menettelyn käyttöön. Tästä tapauksesta tulee ennakkopäätös, [Puhemies ko-
puttaa] jolla tulee olemaan vaikutuksia siihen, minkälaisin perustein jatkossa tehdään muu-
toksia perustuslakiin.

16.27 Tapani Tölli kesk: Arvoisa puhemies! Aluksi on mieluisaa todeta se, että perustus-
lain muutoksen sisällöstä ja tarpeellisuudesta vallitsee tässä salissa melkoisen suuri yksi-
mielisyys. Se kertoo myös siitä, että asiaan on aika laajasti paneuduttu ja asiaa on harkittu,
ja silloin se luo hyvin vakaan pohjan perustuslain uudistamiselle. Niin kuin tässä on monta
kertaa todettu, perustuslakia ei tule muuttaa hetken mielijohteesta eikä poliittisista suhdan-
nesyistä, vaan se on aina huolella valmisteltu ja huolella harkittu asia. Perustuslain luonne
on tietyllä lailla pysyvä, mutta se ei tarkoita koskaan sitä, ettei perustuslakia tule ja voi
muuttaa.

Tätä perustuslain muutosta on valmisteltu jo edellisen vaalikauden aikana, ja tämän vaa-
likauden alussa asetettiin oikeusministeriön työryhmä, joka tätä asiaa valmisteli, ja jo vuo-
den 2015 puolella asetettiin myös parlamentaarinen seurantaryhmä, joka oli tiiviisti muka-
na tässä työssä. Tässä valmistelutyössä kuultiin hyvin laajasti eri asiantuntijoita ja tehtiin
selvityksiä ja punnittiin eri näkökulmia. On syytä todeta myös se, että tämä uudistus on hy-
vin rajattu. Se koskee vain yhden pykälän yhtä momenttia. Ja perustuslakivaliokunta mie-
tinnössään vielä rajasi tätä. Eli ei voi sanoa, että on joku hätiköity muutosesitys, vaan se on
huolella harkittu. 

Nyt on tärkeää muistaa tässä myös se, mikä tässä näkyy, että ei ole kysymyksessä halli-
tus—oppositio-asetelma, niin kuin ei koko tiedustelulakipaketissakaan. Tätä ei tehdä pel-
kästään tätä hallitusta varten eikä seuraavaa hallitusta varten eikä sitä seuraavaa, vaan pi-
temmällä aikavälillä, niin että tähän uudistukseen voi nojata olivatpa poliittiset suhdanteet
sitten mitkä tahansa. Se luo vakauden, ja tällaiset uudistukset pitää juuri tämäntyyppisesti
tehdä. 

Tässä on keskusteltu sitten muutamista näkökulmista, ja yksi on tämä kohdennettu val-
vonta. Valiokunnan puheenjohtaja mietinnöstä hyvin perustellusti lainasi, mitä tämän
säännöksen soveltamisrajoitukset tarkoittavat, ja minä siitä toistan joitakin asioita, jotka
22



Pöytäkirjan asiakohta PTK 90/2018 vp
tuovat esille sen, että massavalvonta tai kohdentamaton valvonta ei ole mahdollista vaan
että aina se perustuu selkeään päätöksentekoprosessiin: Ensinnäkin tiedonhankinta kansal-
lista turvallisuutta uhkaavasta toiminnasta voitaisiin säännöksen perusteella osoittaa vain
kansallisesta turvallisuudesta huolehtivien viranomaisten, joita ovat nykyisin suojelupolii-
si, Pääesikunta ja Puolustusvoimien tiedustelulaitos, tehtäväksi. Toiseksi on syytä todeta,
että tämä rajoitusedellytys koskisi vain tiedon hankkimista sellaisesta toiminnasta, joka
luonteensa takia voi muodostua vakavaksi uhkaksi kansalliselle turvallisuudelle — vaka-
vaksi uhkaksi kansalliselle turvallisuudelle. Kolmanneksi lailla tulee säätää — eli näillä
substanssilaeilla — tyhjentävästi toimivaltuuksien kohdentumisesta kansallista turvalli-
suutta vakavasti uhkaavaan toimintaan. Tyhjentävästi. Neljänneksi ehdotettu sääntely ei
mahdollista yleistä kohdentamatonta ja kaiken kattavaa tietoliikenteen seurantaa tieduste-
lutoiminnassa. Ja sitten on tämä välttämättömyyskriteeri. Eli aika vahvasti tämä on lukittu,
ja on syytä muistaa, että perusoikeuksien yleiset rajoitusedellytykset ovat edelleen täysi-
määräisesti voimassa. Eli kun on keskusteltu siitä, antaako tämä nyt mahdollisuuden tule-
vaisuudessa säätää tavallisella lailla mitä tahansa: ei anna. Siksi voi katsoa tietyllä tavalla
turvallisesti tulevaisuuteen.

No sitten tästä säätämisjärjestyksestä lyhyesti: Ei tästä, jos tämä säädetään kiireellisenä,
voi vetää ennakkopäätöstä siitä, että tulevaisuudessa aina niin pitäisi tehdä. Perustuslaki-
valiokunnan mietinnössä selvästi todetaan se, että tämä pääsääntö on tulevaisuudessa edel-
leen se, että kaksilla valtiopäivillä, mutta ei perustuslaki myöskään luo estettä sille, etteikö
näin voi tehdä, kun yhdessä näin harkitaan. No nyt näistä kiireellisyyden perusteista mei-
dän on syytä sitten tarkemmin puhua ensi viikolla, mutta kun kysytään, onko nyt yhtäkkiä
jotakin tapahtunut nopeasti, niin välttämättä ei niin, mutta se paine siihen kiireeseen on
kasvanut koko ajan, ja se paine vain kasvaa. Jos minä esimerkiksi — tämä saattaa olla huo-
no esimerkki — seison tulvavedessä ja vesi nousee koko ajan, niin minulla on ollut kiire
koko ajan ja se kiire vain pahenee eikä se, että minulla on ollut kiire jo pitkään, poista sitä,
etteikö se kiire ole käsillä. Huolellisesti harkitaan. 

Haluan vielä todeta tästä keskustelusta, että on pitkästä aikaa mukava todeta, miten
asioista voidaan keskustella myös rakentavasti. Tämä on niin tärkeä asia, että tätä on ihan
turha kärjistellä. Jos ollaan eri mieltä, niin ollaan ja puhutaan siitä, ja silloin tulee myös hy-
vää jälkeä. Tämä on sellainen asia, että tässä pitää tehdä hyvää jälkeä. 

16.34 Hannu Hoskonen kesk: Arvoisa rouva puhemies! Ensinnäkin lämmin kiitos perus-
tuslakivaliokunnan työskentelystä ja etenkin puheenjohtaja Annika Lapintien ja varapu-
heenjohtaja Tapani Töllin ansiokkaasta panoksesta tämän lakipaketin eteenpäinviemises-
sä. Valiokuntahan oli yksimielinen täysimääräisessä kokoonpanossaan, mikä kuvaa sitä,
että perustuslakivaliokuntakin suhtautui tähän asiaan suurella vakavuudella. Se, että olem-
me tässä tilanteessa säätämässä nopeutetussa menettelyssä muutosta luottamuksellisen
viestin suojaan, joka on perustuslakimme turvaa, on mielestäni aivan välttämätön ja perus-
teltu esitys.

Suomi on tässä asiassa ikävä kyllä jälkijunassa. Monessa puheenvuorossa keskustelun
aikana, tämän ensimmäisen käsittelyn aikana, on noussut esille se, että olemme vieraiden
valtioiden antamien tietojen varassa tähän asti olleet siitä, mitä suomalaisissa tietoverkois-
sa tapahtuu, olkoon sitten kysymys ihan normaaleista tietoverkoista tai niistä tietoverkois-
ta, joita esimerkiksi viranomaiset käyttävät tai Puolustusvoimat tai Rajavartiosto käyttää.
23



Pöytäkirjan asiakohta PTK 90/2018 vp
Se, että me olemme tässä tilanteessa, ei tietenkään ole kenenkään vika, vaan maailma on
vain muuttunut niin hurjaa vauhtia, että meidän on siihen muutokseen nyt mukauduttava, ja
viimeisenä Euroopan valtiona luomme tätä lainsäädäntöä, jolla pystytään varautumaan
kyberuhkiin ja hybridivaikuttamiseen. Se on tätä päivää. Todelliset isot asiat tehdään tuol-
la tietoverkoissa tänä päivänä, ja joka ainoa tieto, mikä siellä liikkuu — suurin osa siitä var-
masti on aivan turvallista tietoa, mutta ikävä kyllä, niin kuin tämänkin keskustelun aikana
olemme todenneet, siellä on myös Suomen turvallisuuden kannalta erittäin arveluttavaa
tietoa, ja sieltä sitä sitten on saatavilla, kunnes tämä laki saadaan kuntoon ja suomalainen
tiedustelu pääsee perustuslain antaman säädöksen mukaisesti myös näitä tietoverkkoja tut-
kimaan. 

Nämä muutokset, mitä nyt tässä ollaan hyväksymässä, on tehty huolellisella harkinnalla
ja ennen kaikkea niin, että valiokuntia on kuultu, ja niiden lausuntojen mukaan tälle laki-
hankkeelle nimenomaan on tarvetta. Nythän ollaan tekemässä luottamuksellisen viestin
suojaan hyvin rajattua muutosta, ja se on aivan totta, että siitä luottamuksellisen viestin
suojasta pitää olla huolissaan. Tämä rajattu muutos, mikä nyt ollaan tekemässä, on mieles-
täni hyvin perusteltu ja oikeasuhtainen siihen verrattuna, mitä perustuslain suoja tarjoaa
luottamukselliselle viestinnälle. 

Se, että perusoikeuksia rajoitetaan joskus, on ihan normaalia menettelyä suomalaisessa
lainsäädännössä. Perusoikeuksia voidaan rajoittaa siinä tapauksessa, kun se syntyvä rajoi-
tus on oikeassa suhteessa saavutettuun hyötyyn nähden. Monessa asiassahan näin on toi-
mittu jo aikaisempinakin vuosina, ja tällä samalla linjalla jatketaan. Ja todellakin, jos pe-
rustuslakia lähdetään muuttamaan, niin siihen pitää olla erittäin painavat perusteet ja ni-
menomaan niin, että siitä käydään etukäteen huolellinen valmistelu, hyvä kansalaiskeskus-
telu, ja sen jälkeen siitä tehdään sitten jämäkästi päätös.

On syytä muistaa myös, että tietoverkoissa tänä päivänä liikkuu myös ihan tavallisia, ei
vain pelkästään sotilaiden taikka Rajavartiolaitoksen työtä varten olevaa tietoa, vaan siellä
liikkuu tavallisten ihmisen kannalta hyvinkin vaarallisia tietoja liittyen esimerkiksi talou-
dellisiin uhkiin tai vaikka teollisuusvakoiluun. Tietoverkoissa liikkuu sellaisia vakoiluoh-
jelmia, joihin emme ole tähän asti pystyneet varautumaan, kun eiväthän meidän viranomai-
set siellä tietoverkoissa ole saaneet olla. Tämän jälkeen se mahdollistuu, jotta saadaan näi-
tä vakoiluohjelmia ja muita haittaohjelmia paikannettua paljon paremmin. Kaikilla näillä
haittaohjelmilla ja vakoiluohjelmillahan on se yksi yhteinen nimittäjä, kuten lääkkeilläkin
tuolla lääketieteen puolella, että tauti pitää ensin tuntea, ennen kuin voidaan lääke keksiä.
Tässä on aivan sama asia, että jos joku vakoilu- tai haittaohjelma havaitaan, sitä virustor-
juntaa tai haittaohjelman torjuntaa ei voida tehdä, ellei sitä haittaohjelmaa itsessään tunne-
ta. Nyt sekin mahdollistuu tämän lainsäädännön myötä. 

Kattava valvonta kuuluu tähän lakiesitykseen, elikkä kun annetaan uusia valtuuksia lain
nojalla, niin sitä tulee myös valvoa, ja sehän tässä laissa on myös järjestetty. Eli ei tässä olla
menossa soitellen sotaan, vaan kaikki nämä asiat on tarkasti ja tasapainoisesti harkittu. 

Arvoisa rouva puhemies! Lopuksi vielä sen verran, että kun tämä nopeutetussa käsitte-
lyssä käsitellään, niin siitä on kuulunut myös puheenvuoroja, että tämä pitäisi normaalin
menettelyn mukaisesti viedä, mutta sehän tarkoittaisi käytännössä noin kahden vuoden vii-
västystä tälle laille. Mielestäni nämä maailman tapahtumat, mitä olemme viime aikoina ha-
vainneet Suomessakin ja tässä lähialueillamme, puoltavat hyvin vahvasti sitä, että tämä nyt
esitetty menettely, jonka mukaan käydään nopeutetulla menettelyllä tämä lakiesitys, on
erittäin hyvä ja perusteltu, ja sitä kannatan.
24



Pöytäkirjan asiakohta PTK 90/2018 vp
16.39 Wille Rydman kok: Arvoisa rouva puhemies! Politiikkaahan on olemassa sen
vuoksi, että on erilaisia yhteiskunnallisia intressejä, ja niitä pyrimme sitten sovittamaan ja
tässä salissa myöskin debatoimaan. On kuitenkin hyvä, että meillä on sen verran kypsä
kansakunta ja sen kansanedustuslaitos, että kaikista asioista ei tarvitse tehdä riitaa, vaan sil-
loin kun on kyse kansallisesta intressistä ja ennen kaikkea kansallisesta turvallisuudesta,
niin voimme löytää täällä hyvinkin laajan kansallisen yhteisymmärryksen.

Olemme huomanneet, että tässä salissa vallitsee varsin laaja yhteisymmärrys siitä, että
tiedustelulakeja tarvitaan. On olemassa myöskin varsin laaja yhteisymmärrys siitä, että tie-
dustelulakeihin tarvittava perustuslain muutos tarvitaan. Sitten on ehkä vielä jonkin verran
keskustelua siitä, tarvitaanko nopeutettua menettelyä, mutta siinäkin vaikuttaisi olevan
niin, että varsin laaja ymmärrys — ehkä joistain pienistä nyansseista huolimatta — tästä sa-
lista löytyy sille, että nopeutettua järjestystä voidaan käyttää. Se, että nopeutetussa säätä-
misjärjestyksessä tarvitaan viiden kuudesosan enemmistöä alleviivaa jo itsessään sitä, että
kyseessä on varsin poikkeuksellinen järjestely ja siihen tarvitaan erityisen hyvät perustelut.

Mutta kuten olemme saaneet huomata, turvallisuusuhkat ja kansainvälinen toimintaym-
päristö ovat kiihtyvässä liikkeessä. Mitä tulee meidän kansainvälisiin verrokkeihin, niin
vastaavanlainen lainsäädäntö on jo saatu vietyä läpi. Me olemme itse asiassa jo myöhässä
tämänkaltaisen lainsäädännön kanssa, ja on erinomaista, jos pystymme nyt sitten kohtalai-
sen yksimielisesti tulemaan siihen lopputulemaan, että saamme ajantasaisen lainsäädän-
nön myöskin tiedustelulakien osalta ja saamme siihen liittyvän perustuslain muutoksen
vietyä viiden kuudesosan enemmistöllä tässä salissa nopeutetussa järjestyksessä läpi.

16.42 Johanna Ojala-Niemelä sd: Arvoisa rouva puhemies! Tuohon debattiosioon oli-
sin vielä jatkanut, kun siinä jäi vähän uupumaan. Eli tuota sotilaallisen toiminnan ja kan-
sallista turvallisuutta vakavasti uhkaavan toiminnan rajoitusperustetta käsitellään esityk-
sessä. On tärkeää, että luottamuksellisen viestin salaisuuden suojaan puuttumisen on olta-
va mahdollisimman kohdennettua ja rajattua, niin kuin se onkin siinä, ja että nämä edelly-
tykset täyttyvät: toiminnalla on kytkentä Suomeen ja se uhkaisi Suomen kansallista turval-
lisuutta, vaikka toiminta voisi tapahtua myös Suomen rajojen ulkopuolella. Esimerkkeinä
siitä ovat terrorismi, väkivaltainen radikalisoituminen tai ulkomaalaisten tiedustelupalve-
luiden toiminta. Ei voi olla korostamatta liikaa sitä, että vastapainona luonnollisesti tarvi-
taan vahvat oikeusturvatakeet ja tiedusteluvaltuuksien käytön valvontaa. Silloin tämä on
tasapainossa.

Haluan myös osaltani kiittää valiokunnan puheenjohtajaa, jäseniä ja valiokuntaneuvok-
sia tästä hyvin tehdystä mietinnöstä. Tässä nyt lähdetään tämän kiireellisyyden osalta siitä,
että ehdotonta estettä käsitellä kiireellisenä ei ole. Tämä jätettiin niin sanotusti poliittiseen
harkintaan, ja tämän suuren salin ratkaistavaksi. Itse pidän tätä hyvänä ratkaisuna. Nyt sit-
ten puolueet varmasti vastuullisesti tätä asiaa pohtivat huomenna ryhmäkokouksissa ja
muissa yhteyksissä ennen ensi viikon käsittelyä.

Yleiskeskustelu päättyi. 

Eduskunta hyväksyi hallituksen esitykseen HE 198/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
25


