















































DEMFF70.tmp.xml


Pöytäkirjan asiakohta PTK 44/2017 vp
Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

2.2. Suullinen kysymys hallintarekisteristä (Hanna Sarkkinen vas)
Suullinen kysymys SKT 57/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Sarkki-
nen.

Keskustelu

16.35 Hanna Sarkkinen vas: Arvoisa puhemies! "Hallintarekisteriä ei viedä eteenpäin.
Päätös on oikea ja vastaa perussuomalaisten linjaa", totesi Timo Soini. "Me emme valmis-
tele hallintarekisteriä missään muodossa", totesi valtiovarainministeri Stubb joulukuussa
2015. "Jos Suomi sallii hallintarekisteröinnin ulkomaiden kautta, se vaikeuttaa sisäpiiri-
kauppojen ja muiden talousrikosten selvittämistä sekä vähentää verotuksen varmuutta ja
oikeudenmukaisuutta", totesi talousvaliokunnan puheenjohtaja Kaj Turunen viime joulu-
kuussa. [Vasemmalta: Ohhoh!] Kaikista näistä lausunnoista huolimatta talousvaliokunta
kuitenkin tänään hyväksyi hallituspuolueiden äänin mietinnön, joka mahdollistaa suoma-
laisten omistusten piilottamisen hallintarekistereihin ulkomaiden kautta. 

Arvoisa puhemies! Kysyn valtiovarainministeri Orvolta: miksi te haluatte valtiovarain-
ministerinä edelleen ajaa omistusten hallintarekisteröinnin mahdollistamista, vaikka jo
edeltäjänne [Puhemies koputtaa] Stubb lupasi, että asia on kuopattu kaikissa muodois-
saan? [Li Andersson: Hyvä kysymys!] 

16.36 Valtiovarainministeri Petteri Orpo (vastauspuheenvuoro):  Arvoisa puhemies!
Hallintarekisteröinti Euroopassa on mahdollista useimmissa maissa. Me emme pysty lailla
estämään suomalaisia käyttämästä hallintarekisteriä muissa maissa. Tätä selvitettiin lähes
vuosi, ja siihen ei löytynyt edes virkamiestä, joka olisi suostunut sen esittelemään. Hallin-
tarekisteri ei tule käyttöön Suomessa. [Touko Aalto: Mutkan kautta! ] Mutta meidän täy-
tyy saada tämä laki eteenpäin, nyt kun se on vuoden täällä muhinut tässä muodossaan, kos-
ka syksyllä meillä pitää olla antaa Arvopaperikeskuksen toiminnalle jatkolupa. Lisäksi jos
me tähän nyt tekisimme jonkun eurooppalaisesta oikeudesta poikkeavan käytännön, se ei
luultavasti menisi läpi silloin EU:ssa — ei menisi. [Välihuutoja] Tätä selvitettiin pitkään.
Nyt tämä on tehty, mitä EU-lainsäädäntö meiltä edellyttää. Se on tärkeää myöskin suoma-
laisen elinkeinoelämän kilpailukyvyn kannalta. 

Mutta me myöskin teimme tänne kompromissin, jossa perussuomalaisetkin tekivät hy-
vää työtä, että nämä tulot ovat lähdeveron piirissä. [Välihuutoja] Nämä tulot ovat lähdeve-
ron piirissä, ja sitä kautta verot [Puhemies koputtaa] tulevat myös Suomeen muualta.
 Tarkistettu
4.2



Pöytäkirjan asiakohta PTK 44/2017 vp
Ensimmäinen varapuhemies Mauri Pekkarinen: Pyydän nyt niiden edustajien, jotka
haluavat esittää lisäkysymyksen, nousevan ylös ja painavan V-painiketta.

16.37 Hanna Sarkkinen vas (vastauspuheenvuoro): Arvoisa puhemies! Omistusten hal-
lintarekisteröinnin salliminen ulkomaiden kautta lisää omistusten piilottelun, veronkierron
ja talousrikollisuuden mahdollisuuksia. Tänään kuitenkin tosiaan valiokunnassa hyväksyt-
tiin mietintö, joka mahdollistaa suomalaisten piilottaa omistuksia hallintarekisteriin ulko-
maille. Valiokunta esitti lausumissaan ainoastaan toiveita siitä, että nyt syntyvät porsaan-
reiät tukitaan mahdollisesti tulevaisuudessa muulla lainsäädännöllä — mutta eihän tämä
riitä. Emme voi synnyttää porsaanreikiä ja toivoa, että ne tukitaan tulevaisuudessa. Jostain
syystä hallitus ei tuonut eduskunnalle esityksiä, joilla olisi voitu tukkia nämä porsaanreiät
jo nyt ja vaatia suomalaisilta suoraa omistusta myös ulkomaalaisten arvopaperikeskusten
kautta omistettaessa. Norja tekee tällä hetkellä niin. Se vaatii suoraa omistusta kansalaisil-
taan myös ulkomaalaisissa arvopaperikeskuksissa. 

Arvoisa puhemies! Kysyn [Puhemies koputtaa] valtiovarainministeriltä: miksi hän ei
tuonut eduskuntaan esityksiä, [Puhemies koputtaa] joilla nämä porsaanreiät tässä esityk-
sessä olisi voitu tukkia?

16.38 Valtiovarainministeri Petteri Orpo (vastauspuheenvuoro):  Arvoisa puhemies!
Vielä kerran siis: Tämä on virkamiesten, virkavastuulla toimivien virkamiesten näkemys,
että tämän pidemmälle tässä ei pystytä menemään eurooppalaisessa lainsäädännössä, ja
sen takia oli aivan oleellista, että tähän tuotiin mukaan tämä lähdevero, jolla saadaan verot
kuitenkin kannettua niiltä, jotka käyttävät hallintarekisteröintiä ulkomailla. Siis se on mah-
dollista tänä päivänä, [Paavo Arhinmäki: Mutta ei laillista!] mutta me emme tuo Suomeen
sitä mahdollisuutta. Tätä seurataan koko ajan, viranomaiset seuraavat, tehdään kaikki. Ve-
ronkierron estämiseksi on lukuisia hankkeita tälläkin hetkellä liikkeellä, uutta lainsäädän-
töä on tulossa, eurooppalaista lainsäädäntöä, kotimaista lainsäädäntöä, jolla veronkiertoon
pyritään puuttumaan entistä tiukemmin.

16.39 Touko Aalto vihr (vastauspuheenvuoro): Arvoisa puhemies! Hallituksen esitys ei
suoraan mahdollista omaisuuden piilottamista julkisuudelta ja verottajalta Suomessa. Se
mahdollistaa tämän ulkomaisten arvopaperikeskusten kautta. Mutta ymmärtääkö hallitus,
mihin tämä esitys johtaa? Kuka tahansa voi tämän esityksen jälkeen valittaa EU-tuomiois-
tuimelle siitä, että Suomi mahdollistaa hallintarekisteröinnin suomalaisille ulkomailla mut-
ta ei Suomessa. Tämä olisi suomalaisen suoran ja avoimen omistusjärjestelmän loppu, kos-
ka Suomen neuvottelema poikkeus on voimassa vain vallitsevassa oikeustilassa, ei enää tä-
män muutoksen jälkeen. EU-tuomioistuin tulee tuomitsemaan, että järjestelmän pitää olla
yhdenvertainen, ja tämän muutoksen kautta hallintarekisteröinti tulee myös Suomeen. Ky-
synkin: miksi hallitus ei vain myönnä suoraan, että hallintarekisterit tahdotaan Suomeen
tämän mutkan kautta?

16.40 Valtiovarainministeri Petteri Orpo (vastauspuheenvuoro):  Arvoisa puhemies!
Eurooppalainen lainsäädäntö mahdollistaa hallintarekisteröinnin useimmissa Euroopan
unionin maissa. Me otimme edeltäjäni esityksestä jo pois hallintarekisterin käytön Suo-
messa, mutta eurooppalainen lainsäädäntö edellyttää meiltä tämän. Mutta älköön kukaan
kuvitelko, että hallitus tekee tietoisesti joitakin tapoja, joilla voisi kiertää verotusta. [Väli-
2



Pöytäkirjan asiakohta PTK 44/2017 vp
huutoja] — Hyvänen aika, meidän tavoitteemme on maksimoida ja saada ne verot, mitä
Suomen verottajan kuuluu saada meidän käyttöömme ja hyvinvointiyhteiskunnan käyt-
töön. Mitään muuta tavoitetta ei voi olla. Mutta sitä tehdään tänä päivänä, kun me satum-
me kuulumaan Euroopan unioniin, eurooppalaisessa lainsäädäntökokonaisuudessa.

16.41 Kaj Turunen ps (vastauspuheenvuoro): Arvoisa puhemies! Ensin Touko Aallolle
siitä, onko tämä Suomen poikkeussääntö 385 voimassa jatkuvasti: on. Se on jatkossakin
voimassa. Se on tarkistettu komissiosta, ja sen on virkavastuulla valtiovarainministeriöstä
muun muassa Armi Taipale vahvistanut, että se pysyy voimassa.

Varmaan jokaista kiinnostaa se, miksi perussuomalaiset ovat nyt tässä mukana. [Vasem-
malta: Kyllä!] Ja kun tässä vasemmalta takaa kuuluu ääniä, että mitkä nämä ponnet täällä
ovat, perussuomalaiset ovat mukana tässä juuri sen takia, että täällä ovat nämä ponnet.
Nämä ovat voimakkaat ponnet, joissa edellytetään nyt kotimaista lainsäädäntöä siitä, että
saadaan myös ulkomailta nämä tiedot, ja jos ei saada, niin rankimman kautta verotetaan.

Eli kysymyksessä olevaa hallintarekisteriä ei ole hyväksytty Suomessa, ja ulkomailla se
on tehty nyt kannattamattomaksi silloin, jos omistustiedot eivät ole käytettävissä. Siis kan-
nattamatonta ulkomailla, [Puhemies koputtaa] täysin kiellettyä Suomessa. Tämä on se rat-
kaisu, miksi me olemme tässä mukana. Ja nyt kysyn valtiovarainministeriltä: kun täällä on
nämä kolme pontta, pannaanko heti tämä lainsäädäntö toimimaan?

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Erinomainen puheenvuoro talousvaliokunnan puheenjohtajalta, joka on hyvin perehtynyt
tähän asiaan viimeisten vuosien ja kuukausien aikana. Juuri näin, kyllä nämä ponnet laite-
taan käyttöön, ja ne ovat vahvoja ponsia.

16.42 Lauri Ihalainen sd (vastauspuheenvuoro):  Arvoisa puhemies! Kiinnittäisin huo-
miota esitettävän asian valmisteluun. Viime syksynä valmisteltiin tätä huolella. Joulun alla
tämä jämähti talousvaliokunnassa lähinnä hallituspuolueitten sisäisiin erimielisyyksiin.
Sen jälkeen ei kuulunut mitään, eikä siitä voi oppositiota syyttää. Sitten yhtäkkiä kehysrii-
hen aikana pärähtää tämmöinen paksu mietintöesitys valiokuntaan, joka pitäisi kolmessa
päivässä päättää, valiokunnan mietintö. Tämä on huonoa hallintotapaa, jota ei toivoisi jat-
kossa tapahtuvan.

Toiseksi, oppositio valiokunnassa äänesti tämän esityksen kumoamiseksi sen takia, että
tämä ei estä osakeomistuksen piilottamista ulkomailla toimivien hallintarekisterien suo-
jiin, ja tämä on se ydinkysymys. Me esitämme, että tässä suhteessa pitää saada avoimem-
paa järjestelyä, se malli, mitä Suomessa on ollut, että voidaan suoraan tilijärjestelyjen kaut-
ta tehdä ja saada tietoa, ketkä näitä omistaa. Talousvaliokunnan puheenjohtaja pyysi ko-
missiolta tähän liittyvän lausunnon, [Puhemies koputtaa] ja komissio sanoi, että ei ole mi-
tään esteitä tehdä sitä mallia, [Puhemies koputtaa] mikä Suomessa on. Ja nyt tehdään aivan
toisella tavalla. [Jukka Gustafsson: Luotamme kyllä Ihalaiseen enemmän kuin Turuseen!]

16.44 Valtiovarainministeri Petteri Orpo (vastauspuheenvuoro):  Arvoisa puhemies!
Se, miksi tämä kesti niin kauan, oli se, [Martti Mölsä: Mutta me luotamme Turuseen!] että
hallituspuolueet halusivat varmistaa, että siitä lainsäädännöstä tulee niin tiukka [Paavo Ar-
hinmäki: Älä naurata!] kuin vain mahdollista, niin tiukka kuin mahdollista, ja siksi se oli
niin pitkä prosessi. Varmasti se, miksi se tulee nyt päätökseen, on se, että ainakin minun
3



Pöytäkirjan asiakohta PTK 44/2017 vp
esittelevänä ministerinä on pakko saada tämä asia eteenpäin, koska meillä täytyy syksyllä
olla laki voimassa, jotta Arvopaperikeskus voi saada toimilupansa. Se oli teillä siellä kuu-
kausikaupalla. Uskon, että te olette todella hyvin perehtyneet tähän. Te olette todella hyvin
voineet perehtyä tähän. Tärkeätä on, että asioita saadaan eteenpäin, ja tämäkin oli yksi niis-
tä.

16.45 Harri Jaskari kok (vastauspuheenvuoro):  Arvoisa puhemies! Tämä on todella
hankala, vaikea lakiesitys ollut, koska me olemme Suomessa olleet selkeästi avoimuuden
kannalla koko ajan. Jo vuonna 2012 talousvaliokunnassa tehtiin esitys ja toivomus, että toi-
vottavasti Suomi pystyisi tekemään koko Eurooppaan ja EU-alueelle avoimen järjestel-
män, suoran arvo-osuustilin. Näin ei tapahtunut, vaan eri Euroopan maat tekivät ratkaisun,
että on mahdollista tehdä sekä hallintarekisteri- että suoran omistuksen malli, ja me emme
voi valitettavasti muuta EU-maata ohjata Suomen lainsäädännöllä. Se on se faktakysymys,
missä tässä mennään. Olisin kuitenkin kysynyt sitten vielä valtiovarainministeriltä: Mitä
me jatkossa pyrimme tekemään? Mehän pyrimme avoimuuteen suomalaisessa yhteiskun-
nassa. Miten me pyrimme jatkossa vaikuttamaan EU-tasolla, että me pääsisimme vielä
avoimempaan suuntaan? Miten tämä keskustelu jatkuu kenties sitten seuraavien asetusten
muodossa?

16.46 Valtiovarainministeri Petteri Orpo (vastauspuheenvuoro):  Arvoisa puhemies!
Kaikki kuitenkin liittyy siihen, meidän tavoitteet ja työ, että meillä olisi mahdollisimman
hyvät säännöt ja lainsäädäntö, joka estää verojen maksun kiertämisen tai omaisuuden pii-
lottamisen, jopa talousrikollisuuden. Siksi Suomi tekee hyvin aktiivisesti töitä OECD:ssä,
josta tulee jatkuvasti uusia ohjeita, uusia kansainvälisiä lainsäädäntöehdotuksia, joilla py-
ritään eroon muun muassa veroparatiiseista ja sitä kautta veronkierrosta. Me teemme EU-
tasolla koko ajan uutta lainsäädäntöä, jolla veronkiertoa pyritään hillitsemään ja estämään,
ja me teemme kansallista työtä. Sen lisäksi meillä on yli 500 poliisia, jotka tutkivat talous-
rikoksia ja tekevät harmaan talouden vastaista työtä. Nämä kaikki liittyvät kokonaisuu-
teen, [Puhemies koputtaa] jonka hallitus ottaa vakavasti, ja muun muassa siksi poliisille on
annettu merkittävästi lisää resursseja nyt päätöksissä.

Kysymyksen käsittely päättyi.
4


