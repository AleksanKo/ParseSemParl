















































DEM1D3E.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.4. Suullinen kysymys USA:n vaalituloksen vaikutuksesta (Stefan Wallin r)
Suullinen kysymys SKT 176/2018 vp

Suullinen kyselytunti

Puhemies Paula Risikko: Seuraava kysymys, ruotsalainen eduskuntaryhmä, edustaja Ste-
fan Wallin.

Keskustelu

16.40 Stefan Wallin r: Värderade talman! Resultatet i det amerikanska valet väcker frå-
gor om eventuella kursändringar i den amerikanska inrikespolitiken men förstås också be-
rättigade frågor om resultatets inverkan på president Trumps roll och framtid. Samtidigt är
det klart att så gott som varje krusning på ytan i amerikansk inrikespolitik också går som
ringar på vattnet i utrikespolitiken.

Eilinen vaalitulos USA:ssa oli tietysti ensisijaisesti sisäpolitiikkaa, mutta selvää on, että
kun voimasuhteet maailman ykkösmahtimaan parlamentissa muuttuvat, niin sillä on tässä
rajattomassa maailmassa vaikutuksia myöskin ulkopolitiikassa. Niitä ei voida muurilla es-
tää.

USA:n ja EU:n suhteet ovat presidentti Trumpin aikana olleet vähintäänkin erikoiset.
Kysyn ulkoministeri Soinilta: miten te arvioitte, että tämä vaalitulos USA:ssa voisi vaikut-
taa transatlanttisiin suhteisiin, ehkä varsinkin EU:n ja USA:n välisiin kauppasuhteisiin?

16.41 Ulkoministeri Timo Soini (vastauspuheenvuoro): Arvoisa rouva puhemies! Olen
todella iloinen, että edustaja Wallin otti tämän tärkeän asian esiin.

USA:n ja EU:n ja Euroopan yhteistyö on maailmanrauhan, kauppapolitiikan, ulko- ja
turvallisuuspolitiikan ja monen muun tärkeän politiikkasektorin kannalta aivan olennaista.
On tärkeää, että länsimaiset demokratiat, joissa on oikeusvaltioperiaate, lähenevät toi-
siaan, tekevät yhteistyötä, menevät samaan suuntaan.

Tämä vaalitulos on siinä mielessä merkittävä, että nyt edustajainhuoneen enemmistö
meni demokraateille. Senaatti säilyi republikaaneilla, presidentti on republikaani. Tämä
niin sanottu checks and balances -järjestelmä, tasapainojärjestelmä, nyt ikään kuin vaalitu-
loksen perusteella aiheuttaa sen, että ollaan entistä alttiimpia neuvottelulle siellä Amerikan
sisäpolitiikassa, ja nyt Euroopassa pitää ymmärtää tämä hetki käyttää myös hyödyksi, olla
aktiivinen, tehdä aloitteita, tehdä yhteistyötä, koska myös meidän Suomen taloudellinen
menestys riippuu siitä, että on vapaakauppa ja meidän tuotteemme ja palvelumme pääse-
vät maailmalle.
 Tarkistettu
4.0



Pöytäkirjan asiakohta PTK 111/2018 vp
16.42 Stefan Wallin r (vastauspuheenvuoro): Arvoisa puhemies! Toivotaan todellakin,
että tämä tulos on jonkinlainen uuden alku. Tällä vaalikaudellahan USA:n hallinto, ehkä
varsinkin ulkoasiainhallinto, on ollut aika kovan paineen alla. Kesti pitkään ennen kuin
presidentti sai ylipäätään rakennettua toimivan administraation esimerkiksi state depart-
mentiin.

Eilen saimme kuulla, että oikeusministeri on lähtenyt tai joutunut lähtemään. Mitähän
tämä sitten tarkoittaa? Mutta voisiko se tarkoittaa sitä, että bilateraalisten, henkilökohtais-
ten suhteiden merkitys vaikkapa suomalaisten ja amerikkalaisten poliitikkojen välillä ko-
rostuu, ja millä tavalla hallitus aikoo ikään kuin edistää tällaista sillanrakentamista henki-
lökohtaisella tasolla amerikkalaisten ja suomalaisten poliitikkojen välillä?

16.43 Ulkoministeri Timo Soini (vastauspuheenvuoro): Arvoisa puhemies! Tämä on hy-
vin tärkeätä. Me tarvitsemme paitsi rakenteet, kahdenväliset suhteet myös henkilökohtai-
sia suhteita. Sen takia olen erittäin iloinen, että eduskunnan ulkoasiainvaliokunta käy sään-
nönmukaisesti USA:ssa, YK:ssa, Washingtonissa. Tämä on äärimmäisen tärkeätä.

Ja myös hallitus tekee yhteistyötä, ja hallituksella on hyvät yhteydet Yhdysvaltoihin, ja
vierailuvaihtoa tulee olemaan. On myös hieno asia, että Suomessa oli summit 2018, jolloin
presidentti Niinistö isännöi presidenttejä Trump ja Putin.

Suomella on roolia tässä, Suomi on aktiivinen. Meillä pitää olla omia aloitteita, niin kuin
meillä on ympäristöasioissa mustaa hiiltä, monia muita asioita. Mutta myös kovassa ulko-
ja turvallisuuspolitiikassa on tärkeää, että Eurooppa ja Yhdysvallat tekevät yhteistyötä ja
myös kansainvälisen sääntöperusteisen kehikon kautta. Yritämme myös viestittää, että
tämä on koko läntisen Euroopan ja vapaan maailman etu.

16.44 Tytti Tuppurainen sd (vastauspuheenvuoro): Arvoisa rouva puhemies! On se vaan
mielenkiintoista, että meitä suomalaisiakin liikuttavat välivaalit Yhdysvalloissa. Olemme
tällaisessa maailmankylässä, jossa keskinäisriippuvuus on niin suurta, että se, mitä Yhdys-
valloissa tapahtuu, koskettaa myös meitä.

Välivaalit olivat tietyllä tapaa helpotus. Politiikan normaali logiikka ei sittenkään ole
täysin kadonnut tässä trumpismissa, vaan gallupit pitivät kohtalaisesti kutinsa ja oppositio
haastoi aika onnistuneesti Trumpin hallinnon, eli tämä on varmasti hyvä uutinen.

Mutta siitä huolimatta Yhdysvallat on Trumpin hallinnon johdolla vetäytynyt monen-
keskisestä kansainvälisestä yhteistyöstä, leikannut YK-rahoitusta, eronnut Unescosta, ir-
rottautunut Pariisin ilmastosopimuksesta, romuttanut Iran-sopimuksen ja niin edelleen, ja
tämä on meille valtava haaste eikä tämä vähään aikaan tule muuttumaan.

Suomi saattaa olla tulevana vuonna nyt eräänlaisessa maalintekijä- tai pelinrakentaja-
asemassa, kun me olemme Euroopan unionin puheenjohtajamaa heinäkuun alusta 2019.
Miten te, ulkoministeri, näette: kuinka Suomen tulisi nyt tämä paikka ja momentti lunastaa
niin, että transatlanttiset yhteydet ja ennen kaikkea monenkeskinen kansainvälinen sääntö-
peräinen yhteistyö puhkeaisivat taas kukoistukseen?

16.45 Ulkoministeri Timo Soini (vastauspuheenvuoro): Arvoisa rouva puhemies! On tie-
tenkin itsestäänselvää, että niin Suomen kuin Euroopan pitää aina tehdä yhteistyötä. Se ei
voi olla kiinni pelkästään siitä, kuka sattuu milloinkin vaalit voittamaan tai pidetäänkö jos-
tain henkilöstä tai eikö pidetä. Iso strateginen etu on, että intresseissä, asioissa, kauppapo-
litiikassa, ulko- ja turvallisuuspolitiikassa mennään aina asiat edellä. Sen takia tietenkin on
2



Pöytäkirjan asiakohta PTK 111/2018 vp
täysin USA:n kansalaisten asia, minkälaisen vaalituloksen he tekevät, niin kuin Suomessa
on meidän asiamme.

Mutta tämä on tärkeätä, mitä edustaja sanoi. Nimenomaan, nyt uskoisin, että meillä on
Suomena ja Eurooppana mahdollisuus ja myös useita tilaisuuksia esimerkiksi kauppapoli-
tiikassa katsoa näitä asioita eteenpäin. Mutta aika mielenkiintoista on se, että demokraatit
ovat yleensä olleet protektionistisimpia niin kuin presidentti ja republikaanit taas vapaa-
kaupan kannalla, mikä on ollut toisenlaista. Nyt kuitenkin on tärkeätä, että sekä kongressin
kautta [Puhemies koputtaa] että kansanedustajien kautta, hallitusten kautta ja presidenttien
kautta tehdään tätä yhteistyötä. Se on kaikille paras päätös.

16.47 Ilkka Kanerva kok (vastauspuheenvuoro): Arvoisa puhemies! Messukeskuksessa
on tällä viikolla ollut koolla Euroopan kansanpuolueiden kokoontuminen, [Vasemmalta:
Porvarikokoontuminen!] josta otan kantaa siihen vain, minkä vaikutelman sain siltä osin,
että Euroopassa ajatellaan yleisesti, että juuri tämänhetkinen vaihe ei ole kaikkein suosiol-
lisin Euroopan ja Yhdysvaltain suhteita ajatellen. Mutta siellä esitettiin myös kysymys, että
kun kysymys on nyt tällä haavaa siitä, että Yhdysvaltain poliittisessa johdossa on presi-
dentti Trump ja kaikki tämä johtuisi hänestä, ja kysymys näin muodoin on, että entäpä sii-
nä tapauksessa, että on jostain isommasta, syvemmästä, historiallisemmasta muutoksesta
linjaltaan kysymys. Kuinka tässä suhteessa Euroopan pitäisi tässä vaiheessa toimia? Miten
tämä pitäisi ottaa huomioon, jos kysymys ei olekaan välttämättä vain yhden henkilön roo-
lista, jonka fan clubin jäseniä tuskin kovin montaa nyt tänä päivänä löytyy Euroopasta?

16.48 Ulkoministeri Timo Soini (vastauspuheenvuoro): Arvoisa rouva puhemies! Kil-
pailu maailmalla on kovaa myös taloudellisesti, ja sen takia Euroopan pitää olla kunnossa
ja pitää taloutensa kunnossa, vientinsä, tuontinsa, koska USA:lla on totta kai muitakin mie-
lenkiinnon kohteita, Aasiaa, Afrikkaa ja muita. Yhteistyölle pitää olla avoin ja aloitteelli-
nen, ja on oltava halu tehdä sitä yhteistyötä. Jos ei ole tekijöitä, tämän asian ajajia, tai pii-
loudutaan sen taakse, ettei jostain henkilöstä pidetä, ei se auta. Ne asiat ovat olemassa.

Minun mielestäni on tärkeää, että meillä on laajat yhteydet demokraatteihin ja republi-
kaaneihin, myös presidentti Trumpin hallintoon, koska on myös asioita, joita ilman maail-
man kriisipesäkkeitä ei pystytä ratkaisemaan.

Kysymyksen käsittely päättyi.
3


