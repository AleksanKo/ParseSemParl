















































DEMBCEE.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

13. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 59/2018 vp
Valiokunnan mietintö TyVM 9/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 13. asia.
Käsittelyn pohjana on työelämä- ja tasa-arvovaliokunnan mietintö TyVM 9/2018 vp. Nyt
päätetään lakiehdotuksen sisällöstä. — Valiokunnan puheenjohtaja, edustaja Filatov, ol-
kaa hyvä.

Keskustelu

15.45 Tarja Filatov sd (esittelypuheenvuoro): Arvoisa puhemies! Tämä on siis mietin-
nön esittelypuheenvuoro, ja sanon muutaman sanan henkilökohtaisia näkemyksiäni sitten
tuossa jossakin vaiheessa keskustelua.

Tässä kyse on siis siitä, että työttömyysturvalakia muutetaan sillä tavalla, että työttömäl-
lä, joka on yli 25-vuotias, olisi oikeus työttömyysetuuteen opiskellessaan ammatillisia val-
miuksia tai yritystoimintaa tukevissa opinnoissa sillä tavalla, että nuo opinnot eivät saa
kestää yli kuutta kuukautta. Hänellä säilyisivät silti ne velvoitteet, jotka liittyvät normaa-
listi työttömyysturvaan, elikkä olisi työn vastaanottovelvollisuus ja olisi velvollisuus osal-
listua myös hänelle osoitettuihin aktiivitoimenpiteisiin. Tämän ehdotetun mallin keskeisin
ero tähän nykyiseen omaehtoisen opiskelun mahdollisuuteen on siinä, että enää työ- ja
elinkeinotoimisto ei tee arviota siitä, onko tuo koulutus sellaista, että se edistää työnhaki-
jan työllistymistä, eli tämä tarveharkinta purkautuu. Opiskella saa, vaikka työllistyminen ei
sitä edellyttäisikään.

Ajatuksena tässä taustalla on se, että työttömät pystyisivät nykyistä joustavammin osal-
listumaan esimerkiksi lyhytkestoiseen täydennyskoulutukseen ja sen luonteisiin opintoi-
hin ja että se rohkaisisi työttömiä työnhakijoita opiskelemaan eikä tarvitsisi pelätä, onko
tämä minun opiskeluni sellaista, joka sitten vie työttömyysturvan. Näitä rajanvetotapauk-
sia tällä hetkellä on luvattoman usein, tai sitten tapahtuu niin, että TE-toimisto harkitsee,
että tämä koulutus ei edistä kyseisen työnhakijan työllistymistä, ja tässäkin saattaa TE-toi-
miston ja työnhakijan välillä olla ristiriitaa siitä, miten he tulkitsevat tuon koulutuksen laa-
dun.

Valiokunta pitää tätä uudistusta tervetulleena ja tarpeellisena ja ehdottaa sen hyväksy-
mistä muuttamattomana mutta nostaa esiin muutaman asian:

Sitä, että opiskelumahdollisuuksien joustavoittaminen koskee vain 25 vuotta täyttäneitä
työnhakijoita ja että tuetaan ainoastaan lyhytkestoista koulutusta, pidetään perusteltuna sii-
tä näkökulmasta, että kun opintoetuudet — olipa kyse sitten aikuisopiskelijoista tai puhu-
 Tarkistettu
4.0



Pöytäkirjan asiakohta PTK 122/2018 vp
mattakaan nuorista opiskelijoista — ovat tasoltansa heikompia kuin työttömyysturva,
meillä muuten kävisi niin, että ihmisiä ikään kuin ajautuisi työttömyyteen sen vuoksi, että
he sitä kautta saisivat paremman opintotuen, ja se ei voi olla tarkoituksenmukaista. Toi-
saalta ajatellaan myös, että tämä lyhytkestoisuus on perusteltua oikeastaan tästä samasta
näkökulmasta.

Mutta samaan aikaan valiokunta kiinnitti huomiota siihen, että meidän aikuiskoulutus-
järjestelmäämme ja myös tätä etuusjärjestelmää, joka sillä puolella on, pitäisi uudistaa sil-
lä tavalla, että nykyisin olisi helpompi opiskella.

Tälle koulutukselle ei ammatillisten valmiuksien ja yritystoiminnan tukemisen lisäksi
aseteta muita edellytyksiä, ja valiokunta lähtee siitä, että tätä todellakin pitää tulkita laveas-
ti, niin että tämän soveltamisalan ulkopuolelle jäisivät vain selkeästi harrastusluonteiset
opinnot. Kieliopinnot, luku- ja kirjoitustaidon opinnot sekä tietoteknisiä valmiuksia anta-
vat opinnot mainitaan esimerkkeinä siitä, että ne parantavat ammatillisia valmiuksia vaik-
ka eivät suoraan olekaan ammatillisia opintoja.

Valiokunta on hiukan huolissaan siitä, miten tätä tulkintaa sitten tosiasiallisesti tehdään,
ja edellyttää, että TE-toimistoille on selkeä ohjeistus ja henkilöstön koulutusta, jotta ei tule
sitten niitä yllätystilanteita, joissa tulkinnat menevät ristiin esimerkiksi eri TE-toimistojen
välillä tai sitten niin, että asiakkaat kokevat, että tällä todellakin on merkitystä ammatilli-
sesti kehittymisessä, ja TE-toimisto katsoo, että ei ole — koska nykymaailmassa monen-
laiset koulutukset saattavat tukea esimerkiksi yritystoimintaa. Lisäksi valiokunta korostaa
sitä, että työnhakijoille pitää antaa kattavasti tietoa eri kouluttautumismahdollisuuksista ja
yksityiskohtaista ja konkreettista tietoa siitä, mitkä sitten lopulta hyväksytään tämmöisek-
si omaehtoiseksi opiskeluksi, että työttömyysturvaa ei menetetä.

Lisäksi valiokunta huomauttaa, että työnhakijoiden lyhytkestoisten opiskelumahdolli-
suuksien parantaminen edellyttää koulutuksen järjestäjiltä uudistumista. Tällä hetkellä täl-
laista koulutustarjontaa on hyvin vähän, ja monta kertaa voi olla niin, että on vaikea erot-
taa, mikä on ikään kuin itsenäistä täydennyskoulutusta ja mikä on sitten sitä ammatillista,
tutkintoon tähtäävää koulutusta. Esimerkiksi opetusministeriön visiossa lähdetään siitä,
että meillä tulevaisuudessa pitäisi olla enemmänkin integroitu, tutkintoon tähtäävä koulu-
tus, josta sitten osat voisivat toimia ammatillisena täydennyskoulutusosiona, ja tällaista
niin sanottua moduulikoulutusta meillä on jo nytkin. Valiokunta oli huolissaan siitä, ettei
tule vääriä tulkintoja, joissa tällaista täydennyskoulutusmoduulia pidetäänkin ammattiin
tai tutkintoon tähtäävänä, ja toivoi, että tätä asiaa selkiytettäisiin ohjeistuksissa.

Lisäksi valiokunta huomauttaa siitä, että jos työnhakija alun perin lähtee enintään kuu-
den kuukauden pituisiin opintoihin ja sitten jossakin tilanteessa ne venyvät yli kuuden kuu-
kauden mittaisiksi, niin opintojen viivästyminen ei vaikuttaisi tähän tulkintaan silloin, kun
se johtuu työnhakijasta johtuvasta syystä, ja tätä valiokunta pitää perusteltuna. Mutta jos-
kus voi olla myös niin, että se ei johdu opiskelijasta vaan jostakin muusta syystä — esimer-
kiksi opiskelija on vähän virheellisten tietojen varassa lähtenyt opiskelemaan ja kuvitellut,
että se kestää alle kuusi kuukautta — ja tässä toivotaan, että kun työttömyysturvan kesto
taas on sitten TE-toimiston harkinnassa, siinä harkinnassa otettaisiin huomioon se, että
koulutusjärjestelmä ei vielä tunnista näitä ehdotetun mallin keston mukaisia kuuden kuu-
kauden pituisia opintokokonaisuuksia.

Lisäksi kun työnhakijan pitää tässä mallissa olla työmarkkinoiden käytettävissä, valio-
kunta kiinnittää huomiota siihen, että työnhakijalle pitää olla selkeää se, että hänen todel-
lakin pitää ottaa vastaan töitä, jos hänelle sellaisia on tarjolla, ja sitten toisaalta valiokunta
2



Pöytäkirjan asiakohta PTK 122/2018 vp
kiinnittää huomiota siihen, että silloin, jos tarjotaan aktiivitoimia, niiden pitää tässä tilan-
teessa olla perusteltuja.

Lisäksi lopuksi työvaliokunta kiinnittää huomiota siihen ja pitää positiivisena sitä, että
tämäntyyppinen opiskelu täyttää myös aktiivimallin edellytykset silloin, kun se rytmittyy
oikealla tavalla. Valiokunta pitää tätä kannatettavana.

Sitten ehkä vielä se asia, että sosiaali- ja terveysvaliokunta kiinnitti huomiota siihen, että
työttömyysturvan kehittämisessä sitä pitäisi yksinkertaistaa ja työttömyyden aikaisia eri
tukimuotoja yhdenmukaistaa ja tämä esitys saattaa viedä tästä poispäin, ja siinä mielessä
on syytä seurata, mitä jatkossa tulee tapahtumaan. Tämä oli ehkä vielä sellainen mainitse-
misen arvoinen asia.

Valiokunnan mietintöön sisältyy yksi vastalause, ja tuo vastalause koskee 25 vuoden
ikärajaa.

Puhemies Paula Risikko: Puhujalistalle.

15.53 Merja Mäkisalo-Ropponen sd: Arvoisa puhemies! Kuten edustaja Filatov esitte-
lypuheenvuorossaan totesi, tämän lakimuutoksen myötä työnhakijalla on oikeus työttö-
myysetuuteen opintojen estämättä, jos hän on täyttänyt 25 vuotta ja opinnot kestävät enin-
tään kuusi kuukautta ja jos opinnot antavat ammatillisia valmiuksia tai tukevat yritystoi-
mintaa. Opiskelu ei kuitenkaan olisi pätevä syy kieltäytyä tarjotusta työstä tai palvelusta.

Nämä muutokset joustavoittavat työnhakijoiden opintomahdollisuuksia, mutta ne voi-
vat kyllä myös vaikeuttaa etuusjärjestelmän ymmärrettävyyttä edunsaajien näkökulmasta.
Sen takia tästä asiasta tiedottaminen on erittäin tärkeää, koska opiskeluajan ylitys yli kuu-
den kuukauden rajan aiheuttaa ongelmia työttömyysturvan maksatukseen, mikäli työtön ei
ole tarkkana näiden päivien laskennassa. Sitten on myös muistettava, että opiskelun aikana
on oltava valmis ottamaan työtä vastaan. Tällöin sen arviointi, ottaako työtarjouksen vas-
taan vai jatkaako mahdollisen opiskelujakson tai -kurssin loppuun, on aika tavalla riskejä
sisältävä valinta ja varmasti todella vaikea valinta, koska opiskelun loppuun saattaminen
voi parantaa ja todennäköisesti parantaakin työmarkkina-asemaa mutta työtarjouksesta
kieltäytyminen voi sitten johtaa karenssiin. Uskoisin, että tämä on aika monessa tapaukses-
sa vaikea valinta, kummallako tavalla toimii.

Arvoisa puhemies! On ihan hyvä lakimuutos kyseessä, vaikka kyllä myöskin tuota 25
ikävuoden rajaa voi kyseenalaistaa, kuten edustaja Kontula omassa vastalauseessaan on
tehnytkin. Tässä rajauksessa on myöskin perustuslaillisia ongelmia.

On kuitenkin syytä muistaa, että tämä lakiesitys tai tämä malli ei millään tavalla poista
tarvetta työvoimapoliittiseen koulutukseen, jota SDP on esittänyt useaan otteeseen lisättä-
väksi.

15.55 Hannu Hoskonen kesk: Arvoisa rouva puhemies! Tämä hallituksen esitys ja nyt
siitä tullut mietintö ovat erittäin hyviä. On totta, että meillä työmarkkinoilla on ongelmia ja
työelämässä on ongelmia, mutta tässä lakiesityksessä ja mietinnössä lähdetään siitä, että
sitä työttömyyskorvauksena tunnettua rahamäärää voi käyttää muun muassa opiskeluun. Ja
voiko sitten käyttää kokopäiväiseen opiskeluun? No, ei tietenkään, sitä vartenhan on sitten
omat tukimuodot tässä maassa. Suomen opintotukijärjestelmä on varmasti maailman mit-
tapuussa yksi parhaista, ellei paras.
3



Pöytäkirjan asiakohta PTK 122/2018 vp
Kun tulevaisuudessa työelämää kehitetään ja myös näitä tukia, millä työttömyyttä pys-
tytään torjumaan ja ihmisiä ohjaamaan takaisin työelämään, niin se on aivan varmaan niin,
että meidän on uudistettava työttömyysturvajärjestelmää tulevina vuosina. Ensinnäkin by-
rokratiaa on pakko purkaa, niin että ihminen kun saa työpaikan, vaikka lyhyenkin, vaikka
viikonkin työpaikan, se pystyttäisiin juohevasti hyödyntämään eikä sitten korvausmenet-
tely häiriintyisi siitä lyhyestä työsuhteesta.

Siitä mallista, joka Saksassa on voimassa ja jossa ihminen voi ottaa vaikka kolmen päi-
vän työsuhteen hyödykseen, vaikka nyt ruuhka-aikana kaupassa myyjänä taikka jotain
muuta vastaavaa: Onhan työpaikoilla näitä erilaisia ruuhkatilanteita, joihin työvoimaa mie-
lellään palkataan. Järjestelmänhän pitää olla niin kuin Saksassa, että ihminen voi hyödyn-
tää sen muutaman päivän työn. Sen jälkeen valtio on siellä taannut, että sieltä saa kuukau-
den aikana lopun osan täyteen luvatusta työttömyyskorvauksesta, niin että oma aktiivisuus
palkitaan. Siitä ei missään nimessä rangaista katkaisemalla työmarkkinatukea tai muuta
vastaavaa työttömyyskorvausta, vaan sitten, kun se lyhyt työsuhde on ohi, vaikka kolmen
päivän työpätkä, työttömyyskorvauksen saanti jatkuu häiriöttä. Siihenhän meidän pitäisi
mennä.

En tunne tätä lainsäädäntöä niin syvällisesti, että mistä se mättää, mutta sen tiedän, että
tämä kolmikantainen järjestelmä meidän pitää uudistaa sillä keinoin — se on erittäin hyvä
järjestelmä — että siihen on saatava notkeutta ja nopeutta lisää, niin että pystymme teke-
mään nopeita päätöksiä, niin että kun ihminen saa työpaikan, siihen pitää kannustaa, sitä
pitää tukea, ja sitten kun työttömyys jatkuu, niin siitäkään ei siis saisi rangaista niin, että
työttömyyskorvauksen odottaminen kestää sitten kuukausia ja ihminen on pulassa. Se jär-
jestelmä, mikä Saksassa tältä osin on, on erittäin hyvä. Toivon, että suomalaiset poliitikot
lähivuosina saavat saman ratkaisun aikaiseksi ja niin, että tämä kolmikantainen järjestelmä
myös hyväksyy sen, koska pakkohan meidän on jotain tehdä. Vaikka meillä on kymmeniä-
tuhansia työpaikkoja tässä maassa vapaana, meillä on lähes 200 000 ihmistä työttömänä.
Tämä epäsuhta on kyllä niin kammottava, että jotainhan tälle on pakko tehdä.

15.58 Tarja Filatov sd: Arvoisa puhemies! Tämän verran kommentoin edustaja Hosko-
sen esiin nostamaa kysymystä: Tällä hetkellähän meillä saa ansaita 300 euroa ilman, että
työttömyysturva pienenee, ja sen jälkeen, kun ansaitsee euron, työttömyysturvasta lähtee
puolet pois. Periaatteessa tämä on erittäin joustava järjestelmä, mutta kun me tulemme käy-
tännön toteuttamiseen, niin siinä meillä on niitä ongelmia. En usko, että tästä on erimieli-
syyttä ikään kuin poliittisella ja lainsäädännöllisellä tasolla. Ongelma on se, miten me toi-
meenpanemme tätä järjestelmää ja millaisia viiveitä meillä tulee siinä, että työajan ja saa-
dun tulon välinen tulkinta ei aina ole kovin yksiselitteinen.

Mutta jos mietimme tätä lainsäädäntöä, niin tämä on ehdottomasti kannatettava. SDP on
itsekin omissa ohjelmissansa tätä esittänyt jo pitkän aikaa. Ylipäätään kannattaa miettiä si-
tä, mitä kaikkea työttömyysturvalla saisi vapaammin tehdä, koska se, että otetaan töitä vas-
taan ja siinä on tiukka velvoite, on perusteltua mutta aina ei ole perusteltua se, että vaikka-
pa vapaaehtoistyö tai opiskelu tai muu tulkitaan sitten sellaiseksi kokopäivätoiminnaksi,
että se estää työn vastaanottamisen, ja sen seurauksena lähtee työttömyysturva, koska se
passivoi ihmisiä tarpeettomasti.

Mutta samaan aikaan kannattaa myös muistaa, että tämä ei ole vastaus meidän työvoi-
mapulaongelmaamme eikä tämä tuo meille yhtään ammatillisesti osaavaa ihmistä lisää
vaan tämä vain jakaa ne olemassa olevat työpaikat siten, että myös työttömänä voi opiskel-
4



Pöytäkirjan asiakohta PTK 122/2018 vp
la. Tämä on ehkä se harha, johon herkästi mennään: ajatellaan, että meillä omaehtoinen
koulutus — ja hyvä niin — on lisääntynyt voimakkaasti, mutta samaan aikaan meillä on
ammatillista työvoimapoliittista koulutusta vähennetty. Se on välineenä taas ollut se, joka
on saattanut esimerkiksi alueellisesti reagoida nopeasti ja ketterästi niihin osaamistarpei-
siin, mitä tietyn TE-toimiston alueella on ollut tai mitä jossakin positiivisen rakennemuu-
toksen alueella on ollut. Ja nyt tämä koulutus on vähentynyt. Lisäksi siinä on tehty sellai-
nen muutos, että se on täällä normaalin valtionosuuskoulutusjärjestelmän sisällä, jolloin
itse asiassa se ketteryys, se kilpailutuksen viemä aika, joka aiemmin on ollut pari kuukaut-
ta, kolmisen kuukautta, on muuttunut vuodeksi ja kahdeksi. Me tarvitsemme tähän rinnalle
edelleen tällaisen nopeasti toimivan koulutusvälineen, joka kohdentuu niihinkin työttö-
miin, jotka eivät niin aktiivisesti lähde kouluttautumaan. Osalla työttömistähän on halu
kouluttautua, heillä on mahdollisuus päästä näihin omaehtoisiin kouluttautumispaikkoi-
hin, mutta kaikilla ei ole, he tarvitsevat enemmän ohjausta ja tukea siinä, että lähtevät pa-
rantamaan ammatillisia valmiuksiansa, ja tätä puolta me emme saa unohtaa.

Niin lämpimästi kuin kannatankin tätä esitystä, niin sanon myös sen, että tästä saattaa
tulla... [Puhuja siirtyy puhujakorokkeelle]

Tästä saattaa tulla sellainen loukku, jonne ihmiset ikään kuin säilöytyvät, vaikka heillä
olisikin mahdollisuus päästä työmarkkinoille. Ja tätä meidän pitää välttää, koska se, että
me koulutamme ikään kuin kouluttamisen vuoksi ihmisiä, ei välttämättä ole perusteltua
näin voimakkaalla yhteiskunnan tuella eli siis sillä, että saa kohtuullisen hyvän opintotuen
työttömyysturvan kautta ja samaan aikaan vielä maksetun koulutuksen yhteiskunnan tuel-
la. Ja tässä piilee tällaisen järjestelmän riskit. Ne piilevät enemmän siellä harkinnanvarai-
sen omaehtoisen koulutuksen puolella, ja sitä pyritään puskuroimaan sillä, että siellä on
harkintaa. Mutta uskallanpa sanoa, että jos meillä on ihmisiä tämän mallin mukaisessa
omaehtoisessa koukutuksessa, niin aika suuri kynnys on TE-toimistolla tehdä osoituksia
sellaiselle henkilölle, joka on ammatillisessa koulutuksessa puolen vuoden ajan, koska aja-
tellaan, että silloin se koulutusinvestointi saattaa mennä hukkaan. Eikä se ole tällaisissa ti-
lanteissa edes tarkoituksenmukaista.

Ehkä järkevämpää olisi se, että meillä integroitaisiin näitä etuuksia enemmän, jolloin ih-
misten ei ikään kuin tarvitsisi spekuloida sillä, millä statuksella he milloinkin ovat. Ja tä-
hän on tähdännyt esimerkiksi SDP:n yleisturvamalli, jossa ajatellaan, että meidän erilaiset
syyperusteiset turvat — olipa kyse työttömyysturvasta, perhevapaajärjestelmän tuista taik-
ka sitten sairauspäivärahasta, mutta pitkällä aikavälillä myös erilaisista opintoetuuksista —
pitäisi integroida samalle tasolle, jolloin tätä spekulaatiomahdollisuutta ei olisi, ja niihin
pitäisi kytkeä aktiivisuuskannustin sillä tavalla, että jos on aktiivitoimessa eikä passiivises-
ti sillä turvalla työttömyyden aikana, niin silloin voisi saada hieman korkeamman tuen.

16.03 Eero Suutari kok: Arvoisa puhemies! Tämän esityksen tarkoituksena on työttö-
män työmarkkina-aseman parannus, elikkä pystyisi kouluttautumaan niihin töihin, mihin-
kä tulevaisuudessa pyrkii. Loukkua tästä ei saisi kyllä tehdä, enkä minä usko, että suurim-
malta osalta tällä tavalla tulee olemaan. Pitää olla tosi harvinainen tapaus, jos tästä tulisi
loukku. Ja silloin, kun kutsu töihin tulisi, sinne pitäisi mennä, sehän on ihan normaalia työ-
markkinan toimintaa.

Tulorekisteri tulisi minun mielestäni parantamaan justiin niitä, mitä puheenjohtaja Fila-
tov jo äsken tässä esitti, niitä käytännön hankaluuksia, mitä tässä tulee olemaan.
5



Pöytäkirjan asiakohta PTK 122/2018 vp
16.04 Merja Mäkisalo-Ropponen sd: Arvoisa puhemies! Kyllähän koulutus on henkilö-
kohtaisen avun ja tuen lisäksi kaikkein tehokkaimpia tapoja auttaa työllistymään, siitä me
olemme varmaan samaa mieltä. On todella tärkeää, että työttömänä ollessa on mahdolli-
suus opiskella, koska se on työkyvyn ylläpitämisen kannalta tärkeää, että ollaan jossain
mielekkäässä toiminnassa, mutta samalla edistetään sitä ammatillista osaamista ja työllis-
tymisen mahdollisuuksia.

Mutta olen kyllä edustaja Filatovin kanssa samaa mieltä siitä, että ammatillisen työvoi-
mapoliittisen koulutuksen vähentäminen on huononnus tähän meidän työllistämisen ta-
voitteeseemme, koska ammatillinen työvoimapoliittinen koulutus on sekä työvoiman saa-
tavuuden että työttömien työllistymisen näkökulmasta tärkeä asia. Jos ajatellaan kaiken
kaikkiaan koulutusta Suomessa, niin minä luulen, että ei meillä ole ongelma se, etteikö
meillä olisi koulutusmahdollisuuksia. Niitä on monipuolisesti, ja niitä on paljon. Mutta
meillä on haasteena, miten saamme juuri ne henkilöt koulutukseen, jotka sitä erityisesti tar-
vitsevat, ja juuri sellaiseen koulutukseen, jota he siinä omassa elämäntilanteessaan juuri
silloin tarvitsevat.

16.05 Tarja Filatov sd: Arvoisa puhemies! Juuri tätä näkökulmaa tavallaan yritin avata
hieman kriittiselläkin suhtautumisella siitä näkökulmasta, että nyt me olemme keskitty-
neet paljon omaehtoiseen koulutukseen ja se on tarpeellista mutta sen varjopuoli on se, että
on unohdettu se, mihin edustaja Mäkisalo-Ropponen tässä viittasi, että kaikki eivät tämän
järjestelmän kautta pääse kouluttautumaan ja he tarvitsisivat enemmän tukea. Ja kritiikkini
kohdistuu siihen, että tämä tuki on ohentumassa meidän yhteiskunnassamme, ja niin ei sai-
si käydä, jos me haluamme pitää kiinni siitä, että meillä osaava työvoima riittää.

Me tiedämme, että koulutus on kumuloituvaa pääomaa. Ne, jotka opiskelevat, opiskele-
vat lisää, lisää, lisää ja ovat usein ikään kuin kiinni siinä opiskelun imussa, ja hyvä niin. Se
on hieno asia, se vie Suomea eteenpäin. Mutta sitten on se joukko, jolla ehkä on jo nuoresta
tai lapsesta huonompia kokemuksia koulutuksesta ja jolla kynnys lähteä opiskelemaan on
suurempi. Ja enemmän meidän pitäisi pistää paukkuja nyt tällä hetkellä tähän joukkoon,
jotta myös heidät saataisiin kannustettua ja rohkaistua hankkimaan itselleen uutta ammat-
titaitoa ja päivittämään osaamistaan.

Yleiskeskustelu päättyi ja asian käsittely keskeytettiin.
6


