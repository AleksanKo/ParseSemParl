















































DEMAB1.tmp.xml


Pöytäkirjan asiakohta PTK 7/2018 vp
Pöytäkirjan asiakohta 

PTK 7/2018 vp

Täysistunto

Torstai 15.2.2018 klo 16.03—17.54

3.2. Suullinen kysymys hallituksen EU-linjasta (Jani Mäkelä ps)
Suullinen kysymys SKT 5/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, Mäke-
lä Jani.

Keskustelu

16.33 Jani Mäkelä ps: Arvoisa puhemies! EU:n komissio ehdottaa Euroopan vakausme-
kanismin muuttamista Euroopan valuuttarahastoksi — taas askel kohti liittovaltiota. Suo-
mi ei voisi enää itsenäisesti päättää tukipakettien myöntämisestä tai kieltämisestä. Taas
kerran suomalaiselle kuuluvaa päätöksentekovaltaa ollaan ryöstämässä EU-eliitin käsiin.
Tätä me perussuomalaiset emme hyväksy. 

Itsenäistä linjaa edustanut Britannia on lähdössä kelkasta, Saksan hallitusneuvottelut
ovat loppusuoralla ja hallituksen ohjelma on karua luettavaa. Saksan ja Ranskan yhteistyö
tiivistyy ja liittovaltiokehitystä tullaan viemään eteenpäin. Nyt Suomen täytyy etsiä ne
maat, joiden kanssa yhteistyössä tämä kehitys on torjuttavissa. Kysynkin: Aikooko halli-
tus torjua suunnitelmat EU:n liittovaltiosta ja euroalueen valuuttarahaston perustamisesta?
Aikooko hallitus pitää yhteisistä rahoista päättämisen Suomen kansan valitseman eduskun-
nan käsissä?

16.34 Pääministeri Juha Sipilä (vastauspuheenvuoro):  Arvoisa puhemies! Suomi ei aio
olla perustamassa liittovaltiota, vaan Suomi aikoo jatkaa samalla perinteisellä linjalla,
mikä meillä on pitkään ollut. Sen, että rahaliittomme ei ole valmis, osoitti käyty talouskrii-
si Euroopassa. Nyt, kun talouskriisi on takanapäin ja asiat ovat suhteellisen hyvässä kun-
nossa myöskin kriisimaissa, on se aika, jolloin järjestelmää täytyy päivittää vastaamaan
mahdollisia tulevia tilanteita.

Se, että tästä meidän EVM:stä tehdään vakausrahasto tai -mekanismi, on minusta askel
siihen suuntaan, että varaudutaan tuleviin mahdollisiin kriiseihin. Seuraavassa kriisissä
koko euroalueen on oltava vahvempi kuin aikaisemmassa kriisissä.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan. 

16.35 Jani Mäkelä ps (vastauspuheenvuoro):  Arvoisa puhemies! Kyllä tämä suunta on
selvä: EU:n jättiläiset vievät liittovaltiota eteenpäin, halusimme tai emme. Meillä ei piene-
 Tarkistettu
4.1



Pöytäkirjan asiakohta PTK 7/2018 vp
nä maana ole suuria mahdollisuuksia vaikuttaa EU:n kehityksen suuntaan, ei varsinkaan,
kun hallituksemme todellisuudessa tukee tätä liittovaltiokehitystä.

Eikä siinä vielä kaikki. Hallituksen suunnalta on suoraan vihjattu, että Britannian läh-
dön myötä Suomen on varauduttava EU:n nettomaksujäsenyytensä kasvuun. Eurooppami-
nisteri toki on julistanut, ettei lisää maksuja saa tulla. Samaan aikaan valtiovarainministeri
sanoi, että maksujen lisäystä voidaan harkita. Tässä on selvä ristiriita. Tehän, arvoisa mi-
nisteri Orpo, olette puhunut siitä, että veronmaksajien rahoja ei voi levitellä miten sattuu.
Nytkö Eurooppaan voi levitellä?

Arvoisa puhemies! Haluan selvän vastauksen siihen, kumman linjan mukaan hallitus
toimii. Aiotteko sallia Suomen EU:n maksuosuuden korottamisen brexitin myötä?

16.36 Pääministeri Juha Sipilä (vastauspuheenvuoro):  Arvoisa puhemies! Huomisessa
EU-ministerivaliokunnassa käsitellään rahoituskehyksiä. Suomen linjaus on ollut se, että
emme täytä tuota Britannian jättämää aukkoa. Se on nettona noin 12 miljardia euroa. Mut-
ta samaan aikaan päätimme, että emme ole ihan tässä prosenttiliikkeessä, koska jonkun
verran meillä pitää olla noissa neuvotteluissa neuvotteluvaraa. Jos pitäisi veikata sitä, mi-
hin se EU:n budjetin taso asettuu, niin se on prosentista muutaman kymmenyksen yli. Täl-
laisia viestejä on tullut myöskin Ranskasta ja Saksasta. 

Suomelle on tärkeää se, että nyt korostetaan tuotekehitystä ja innovaatiotukea, ja meille
on myöskin tärkeätä pitää huolta kotimaisesta maataloudesta ja aluepolitiikan rahoista.
Näissä raameissa me käymme keskusteluja EU:n rahoituskehyksistä.

16.37 Peter Östman kd (vastauspuheenvuoro): Arvoisa puhemies! Myös Saksan hallitus-
neuvotteluissa sosiaalidemokraatit saivat EU:n yhdentämisestä läpi sellaisia linjauksia, jot-
ka pitkälti noudattavat niitä komission esityksiä, joihin edustaja Mäkeläkin tässä puheen-
vuorossaan viittasi. Hallitussopimuksen, tai luonnoksen, mukaan Saksa lisää rahoitusta
EU:n budjettiin ja myönnytään komission esittämään erilliseen euroalueen budjettilinjaan,
josta kehitetään myöhemmin euroalueen oma budjetti. Nämä kirjaukset ovat Saksan halli-
tusohjelmasta. Myös tästä Euroopan vakausmekanismista EVM:stä pitäisi hallitussopi-
muksen mukaan tehdä Euroopan valuuttarahastoa. Mitä tämä tarkoittaa käytännössä? Tä-
män yhteisvastuun vastapainoksi halutaan yhä enemmän kontrolloida ja koordinoida jä-
senmaiden budjetteja. Kysyn hallitukselta: Mitä tämä tarkoittaa Suomelle, mikäli tämä hal-
litusohjelma Saksassa hyväksytään? Voiko hallitus hyväksyä tällaisia ehdotuksia, jotka li-
säisivät Suomen taloudellisia vastuita? [Perussuomalaisten ryhmästä: Suomella on oma
hallitusohjelma!]

16.39 Valtiovarainministeri Petteri Orpo (vastauspuheenvuoro):  Arvoisa puhemies!
Meillä on selkeä lähtökohta se, että me emme lähde ratkaisuihin, jotka lisäisivät meidän
vastuitamme taloudellisesti. Jos Saksan hallitusneuvotteluissa jotain linjataan, niin eihän
se tarkoita sitä, että me ryntäämme muuttamaan omaa linjaamme. Meillä on selkeä oma
linja. Me olemme siellä pöydissä, emme kuunteluoppilaina vaan mukana päättämässä, ja
me pyrimme vaikuttamaan niihin ratkaisuihin, mitä tehdään. Mielestäni Saksan hallitusoh-
jelman linjauksissa ei ole sellaisia linjauksia, jotka aiheuttaisivat nyt välitöntä huolta, kos-
ka Saksakin edelleen lähtee siitä, että riskien tasaaminen ja riskien alentaminen pitää tehdä
ennen kuin minkäänlaista yhteistä vastuuta esimerkiksi talletussuojan laajentamisen puit-
teissa voidaan tehdä.
2



Pöytäkirjan asiakohta PTK 7/2018 vp
Mitä tulee tähän yhteisen valuuttarahaston kehittämiseen, niin se on hyvä tavoite mutta
sen pitää tapahtua EVM:n nykyisen lainsäädännön puitteissa, ei siirtäen tätä tärkeää väli-
nettä komission ja parlamentin alaisuuteen.

16.40 Tytti Tuppurainen sd (vastauspuheenvuoro): Arvoisa rouva puhemies! Suomi on
pieni maa, meidän kansainväliset asiamme täytyy hoitaa taiten. Niihin kuuluu myös Eu-
rooppa-politiikka, joka sekin vaatii tietynlaista valtiomiesviisautta. Tähän asioitten hoi-
toon ei kyllä kuulu tällainen iskulausepolitiikka, iskulauseet liittovaltiosta, iskulauseet vel-
ka-, tulonsiirtounionista tai iskulauseet jostakin taivaalta tulevasta yhteisvastuusta. Näillä
iskulauseilla asioita ei viedä eteenpäin. Suomen etu on eurooppalainen yhteistyö ja se, että
me hoidamme näitä asioita asiallisesti, viemme muun muassa tätä raha- ja talousliitto
Emun syvenemistä eteenpäin niistä lähtökohdista, joissa toisaalta toteutuu eurooppalainen
lisäarvo — olemme eurokriisistä selvinneet, tiettyjä valuvikoja täytyy korjata — mutta toi-
saalta pidetään huoli kansallisesta vastuusta. 

Mutta yhtä vähän kuin iskulauseilla pärjätään sillä, että vain katseella seurataan. Nyt
teiltä, arvoisa hallitus, odotetaan aktiivisuutta. Esimerkiksi EU:n tuleva budjetti: Suomi
yhtä aikaa vaatii pienempiä nettomaksuja mutta suurempia saantoja. [Puhemies: Aika —
kysymys!] Miten tällainen ilmaveivi oikein on mahdollista suorittaa?

16.41 Pääministeri Juha Sipilä (vastauspuheenvuoro): Arvoisa puhemies! Yhdyn edus-
tajan alussa esittämään mielipiteeseen siitä, että retoriikalla tässä ei pärjätä. Myöskin siitä
retoriikasta, että hallitus ei ole aktiivinen ja ei vaikuta, pikkuhiljaa voisitte luopua. Te hy-
vin tiedätte suuren valiokunnan jäsenenä, että hallitus on muodostanut kannat hyvissä
ajoin, myöskin rahoituskehyksiin. Puolustusyhteistyöhön muodostimme kannat, vaikutim-
me ja saimme läpi sen, mitä halusimme. Emun kehittämiseen ja rahaliiton kehittämiseen
olemme muodostaneet kantamme hyvissä ajoin, hakeneet sille yhteistyökumppaneita, sa-
manmielisiä, ja vaikutamme sen sisältöön, teemme jatkuvasti töitä sen eteen. Sama koskee
rahoituskehyksiä. Olemme muodostaneet ajoissa kantamme, haemme siihen liittolaisia, ja
tämä on sitä aktiivista vaikuttamista käytännön tasolla, ei retoriikan tasolla.

Puhemies Paula Risikko: Vielä yksi kysymys. Edustaja Elo, olkaa hyvä.

16.42 Simon Elo sin (vastauspuheenvuoro):  Arvoisa puhemies! Sinisen tulevaisuuden
linja EU:n suhteen on kristallinkirkas. [Välihuutoja — Naurua] Meidän pitää saada siitä ta-
loushyötyä ja turvallisuushyötyä. Silloin suomalaiset kannattavat EU-jäsenyyttä, kun
nämä kaksi asiaa toteutuvat. Sen sijaan perussuomalaisten käsienpesu tässä on kyllä ver-
taansa vailla. Jos oikein muistan, te olitte tekemässä tämän hallituksen ohjelmaa. Jokainen
teidän edustajanne oli hyväksymässä Kreikan kolmannen tukipaketin, [Välihuutoja] mutta
nyt te hurskastelette täällä. Kaikkia voi sumuttaa jonkin aikaa mutta kaikkia ei kaiken ai-
kaa. Haluatteko te erota EU:sta, eurosta? Antakaa selvä vastaus. Jani Mäkelää lainatakseni
”haluan selkeän vastauksen”. [Mika Niikko: Tulee vastaus!] Mutta kysyn arvoisalta pää-
ministeriltä: kun nämä monet väitteet, joita perussuomalaiset täällä esittävät, vaativat EU:n
perussopimusten muutosta, niin onko hallitus valmis muuttamaan EU:n perussopimukset?

16.43 Pääministeri Juha Sipilä (vastauspuheenvuoro):  Arvoisa puhemies! Ei olla val-
miita, eikä siihen ole valmiutta myöskään muissa jäsenmaissa. Se on ihan selvä asia, että
3



Pöytäkirjan asiakohta PTK 7/2018 vp
nykyisen perussopimuksen puitteissa EU:ta kehitetään nyt. Siitä on myöskin Rooman jul-
kistuksessa vuosi sitten yhdessä sovittu. Nyt seuraavaksi tarvitaan konkreettisia askeleita
tämän rahaliiton, euron jatkokehittämisessä. Meidän pitää kehittää sitä. Pankkiunioni pitää
saada valmiiksi, mutta me haluamme edetä askelin, millä riskejä pudotetaan. Esimerkiksi
pankkien ja valtioiden välinen kohtalonyhteys pitää saada madallettua. Esimerkiksi Italias-
sa tämä on liian korkealla tasolla. Meillä on konkreettiset askelmerkit siitä, mitä pitää saa-
da valmiiksi, että voidaan mennä eteenpäin. Mutta eteenpäin pitää mennä. 

Kysymyksen käsittely päättyi.
4


	3.2
	16.33
	16.34
	16.35
	16.36
	16.37
	16.39
	16.40
	16.41
	16.42
	16.43


