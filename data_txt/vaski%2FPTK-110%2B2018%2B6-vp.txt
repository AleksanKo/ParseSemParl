















































DEM7B69.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

6. Hallituksen esitys eduskunnalle laeiksi arpajaislain sekä rahanpesun ja terrorismin ra-
hoittamisen estämisestä annetun lain 1 luvun 3 §:n muuttamisesta

Hallituksen esitys HE 213/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan.

Lähetekeskustelua varten varataan enintään 45 minuuttia. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu asiasta puoles-
taan päättyy ennen sille varatun määräajan päättymistä, siirrytään päiväjärjestyksen seu-
raavaan eli 7. asiakohtaan.

Keskustelu

15.19 Sisäministeri Kai Mykkänen (esittelypuheenvuoro): Arvoisa puhemies! Tällä esi-
tyksellä siis ehdotetaan muutettavaksi arpajaislakia siten, että niin sanottuja hajasijoitettu-
ja automaatteja voisi jatkossa pelata ainoastaan tunnistautuneena, ja lisäksi esityksellä hel-
potetaan tavara-arpajais-, bingo- ja tavaravoittoautomaattilupiin liittyvää menettelyä tar-
koituksena helpottaa vapaaehtoistoimintaan kohdistuvaa hallinnollista taakkaa.

Arvoisa puhemies! Ensimmäinen arpajaislainsäädännön muutoshanke keskittyy ennen
kaikkea rahapeliyhteisöjen yhdistämiseen. Vuoden 2017 alusta lähtien meillä on aloittanut
toimintansa yhtenäinen Veikkaus Oy. Tässä yhteydessä eduskunta erityisesti edellytti, että
hallitus jatkaa arpajaislain tarkastelua erityisesti arpajaispelaamisen haittojen hallinnan ja
ehkäisyn kannalta. Tässä mielessä, kun on tarkasteltu asiaa, joka sisäministeriön vastuulle
kuuluu, voidaan vääjäämättä havaita, että keskittymä haittojen osalta rahapelaamisessa on
nimenomaan fyysisissä automaateissa. Siellä useimmat haitat syntyvät. Tästä syystä, kun
rahapelihaitat koskettavat laajaa joukkoa suomalaisia ja heijastuvat myös heidän läheisiin-
sä, välillisesti koko yhteiskuntaan, hallitus on nyt lakiesityksellä tarttunut erityisesti tähän.
Rahapeliautomaatit ovat myös tutkimusten mukaan merkittävin yksittäinen haittoja aiheut-
tava pelituote.

Pakollinen tunnistautunut pelaaminen antaa raha-automaattipelaamisessa mahdollisuu-
den sille, että sekä viranomainen että pelaaja voivat itse asettaa riskipelaamisen hallintaan
liittyviä rajoituksia, esimerkiksi kuukausitappioiden maksimimäärän. Pakollinen tunnis-
tautuminen ja samantyyppisten rajoitusten asettaminen ovat jo käytössä Veikkauksen
verkkopelaamisessa, ja nyt ne siis laajenisivat fyysisiin raha-automaattipeleihin.

Samalla tällä muutoksella voimme tehostaa rahapelaamiseen liittyvää ikärajavalvontaa,
koska tunnistautumisen yhteydessä Veikkauksen asiakkuus tarkistaa myös ikärajan. Ala-
 Tarkistettu
4.0



Pöytäkirjan asiakohta PTK 110/2018 vp
ikäisenä aloitettu rahapelaaminen lisää tutkimusten mukaan huomattavasti riskiä aikuisiän
ongelmapelaamiseen. Kaikkea rahapelaamistahan koskee arpajaislain 18 vuoden vähim-
mäisikäraja.

Pakollisen tunnistautumisen on tarkoitus tulla voimaan raha-automaattipelaamisessa
vuoden 2022 alusta. Lain velvoitteet tunnistautuneen pelaamisen varmistamisesta ovat
Veikkauksen vastuulla. Kyse on tietoteknisesti mittavasta hankkeesta, ja muutokseen on
syytä varata mahdolliset aikatauluriskit huomioiden riittävän pitkä aika, kuten on tässä tar-
koitettu tehtäväksi.

Lakimuutoksessa pakollisen tunnistautumisen ulkopuolelle jäisivät ne automaatit, jotka
on sijoitettu Veikkauksen omiin pelisaleihin. Niissä pelisaleissa on Veikkauksen henkilös-
tön valvontaa. Veikkaus voisi kuitenkin varustaa nämäkin raha-automaatit harkintansa
mukaan tunnistautumismenettelyllä.

Arvoisa puhemies! Vaikka tuoton tavoittelu ei voi yksin olla oikeusjärjestelmämme ta-
voite, aihe herättää luonnollisesti keskustelua järjestöissä, jotka saavat avustuksia rahape-
lituotoista. Vaikuttavat rahapelihaittojen vähentämistoimenpiteet, kuten pelirajoitukset,
luonnollisesti vähentävät myös rahapelituottoja jossain määrin. Muutoksen aiheuttaman
tuoton vähenemisen vaikutuksia rahapelaamisesta kertyvään kokonaistuottoon ja järjestö-
jen rahoitukseen on vaikea tarkoin arvioida, sillä kokonaistuottoon vaikuttavat luonnolli-
sesti useat seikat.

Uskomme, että muutos voidaan tehdä hallitusti siten, että tunnistautuneeseen pelaami-
seen kohdistuvat rajoitukset osuvat oikein ongelmapelaajia auttavasti, ja että tunnistautu-
mismenettely voidaan toteuttaa teknisesti niin, että vaikutukset harmittomaan, hallittuun
pelaamiseen ovat vähäiset. On myös syytä huomioida, että Veikkauksen kokonaisuudessa
nettikasinoiden digikanavan osuus on jo yli 40 prosenttia myynnistä ja kasvaa nopeasti.

Arvoisa puhemies! Muun kuin rahapeliautomaattien osalta arpajaislakiin samalla esite-
tään norminpurkutalkoiden hengessä muutoksia siten, että tavara-arpajaisten, bingopelin ja
tavaravoittoautomaattien lupamenettely helpottuu. Esimerkiksi tavara-arpajaisluvan enim-
mäispituus nostetaan 6:sta 12:een kuukauteen ja bingoluvan kahdesta vuodesta kolmeen
vuoteen. Lisäksi ilman erillistä tavara-arpajaislupaa järjestettävien pienarpajaisten arpojen
yhteenlaskettua myyntihintaa koskeva raja nostetaan 2 000 eurosta 3 000 euroon. Näiden
norminpurkumuutosten on siis tarkoitus tulla voimaan syksyllä 2019. Ne helpottavat suo-
malaista kansalaistoimintaa tällä saralla. Kyse on siis rahankeräyslain kokonaisuudistuk-
sen ohella niistä keventävistä muutoksista, joilla helpotetaan vapaaehtoistoimintaan koh-
distuvaa hallinnollista taakkaa järjestöjen omassa varainhankinnassa.

15.25 Tytti Tuppurainen sd: Arvoisa rouva puhemies! Suomen rahapelipolitiikka perus-
tuu yksinoikeusjärjestelmään. Toisin sanoen rahapelien järjestämisessä on katsottu mono-
polin tuottavan yhteiskunnan kokonaisedun kannalta parhaan tuloksen. Periaate on ensi al-
kuun ajatellen erikoinen. Yleensä katsomme kilpailun tuottavan parhaan tuloksen yhteis-
kunnan kannalta — että se saisi aikaan eniten tulosta niukoilla voimavaroilla. Rahapelien
pelaamisessa ei kuitenkaan ole kysymys tavanomaisesta taloudellisesta toiminnasta. Joil-
lekin, epäilemättä suurimmalle osalle ihmisistä, kyseessä on harmiton viihde, piristävä jän-
nitys, josta ollaan valmiita vähän maksamaankin. Joillekin ihmisille rahapelit ovat kuiten-
kin kaikkea muuta kuin harmittomia: pelit vievät rahat, pelit vievät ajan, pelit vievät aja-
tukset ja koko elämän. Rahapelit eivät ole normaaleja hyödykkeitä. Ja siksi monopolijär-
jestelmä, joka johtaa hyödykkeen tuotannon rajoittamiseen, voi olla hyvinvointia lisäävä. 
2



Pöytäkirjan asiakohta PTK 110/2018 vp
Monopoli, yksinoikeusjärjestelmä, on hyvinvoinnille välttämätön mutta ei yksin riittä-
vä malli. Monopolikin kaipaa sääntelyä. Tarvitaan keinoja, joilla pelaamisesta kärsivät
tunnistetaan, heidän pelaamistaan rajoitetaan, ja joissakin tapauksissa heidät saadaan ha-
keutumaan hakemaan apua. Tämä esityksessä esitetty malli, jossa pelaajien tunnistamista
laajennetaan, on tässä suhteessa kannatettava, tarpeellinenkin. Sen ainoa mahdollinen hait-
tapuoli on veikkausvaroista tapahtuvaan rahoitukseen tuleva lovi. Sen määrä riippuu tun-
nistautumisen teknisestä toteutumistavasta ja jäänee joka tapauksessa haittapelaamisesta
aiheutuvien kustannusten alapuolelle. Eli kannatan tätä esitystä tunnistamiseksi.

Arvoisa puhemies! Esitykseen sisältyvä säätelyn kevennys tavara-arpajaisten, bingope-
lien ja tavaravoittoautomaattien kohdalla on hyvä vastapaino ongelmapelaamisen torjun-
nan edellyttämälle säätelyn kiristämiselle. Yleishyödyllisten yhteisöjen järjestämät arpa-
jaiset ovat toimintaa, jossa viihde-elementti ja kohtuullinen jännitys eivät ole viemässä ih-
misiä pakkopelaamiseen, päinvastoin.

15.27 Anne Kalmari kesk: Arvoisa rouva puhemies! Ministeri Mykkänen esitellessään
tätä lainsäädäntöä kertoi, että peliongelmat keskittyvät erityisesti hajasijoitettuihin pelei-
hin, ja näin varmasti onkin, kun siellä sitä tunnistautumista ei ole.

Mutta haluaisin nostaa tämän lainsäädännön yhteydessä sen, kun meillä on pistetty
Veikkaus, RAY ja Fintoto nippuun ja on näin turvattu tällainen yksinoikeudellinen pelien
järjestäminen ja on alettu kantaa vielä entistäkin enemmän vastuuta haitoista ja oikeustur-
vasta. Haluaisin kysyä ministeriltä, miten me voisimme suitsia ulkomailla tapahtuvaa suo-
menkielisten pelien järjestämistä, sillä on vaarana, että pelaaminen siirtyy netissä sellaisil-
le palvelujärjestäjille, jotka sitten voittonsa laittavat ihan muualle kuin yhteiskunnan hy-
väksi havaitsemiin asioihin, ja samalla kierretään myös verot ja muut velvoitteet.

Mitä sitten tähän itse lainsäädäntöhankkeeseen tulee, luulen, että tulemme saamaan jon-
kun verran kritiikkiä siitä, että tämä on ylimitoitettu. Toivoisinkin oikeastaan ministeriltä
käytännön kertomista siitä, miten tämä tunnistautuminen tapahtuu. Eihän se varmastikaan
niin monimutkaisesti voi tapahtua kuin normaali pankkitunnistautuminen koodilistoineen,
eli jos se on kevyempi, niin se jo helpottaisi tämän viestin viemistä kansalaisten keskuu-
teen.

Mutta toisaalta, kun me sitä riskiä olemme kerran korostaneet, niin kyllä mielestäni tämä
lainsäädäntöesitys on ihan oikeansuuntainen. Ja on erittäin hyvä, että siellä, missä me nor-
meja sitten taas voimme purkaa, niitä puretaan. Luulen, että moni bingon järjestäjä ja ar-
pajaisten järjestäjä on tyytyväinen siitä, [Puhemies koputtaa] että lupa-ajat pitenevät ja lu-
pasääntelyä kevennetään. Ja kyllä tuolla arpajaisten raharajallakin, kahden tonnin nostami-
sella 3 000 euroon, oma merkityksensä on. Eli kokonaisuutena ihan hyvä lainsäädäntö.

15.30 Jani Mäkelä ps: Arvoisa puhemies! Edustaja Kalmari esitti puheenvuorossaan
muutamia kysymyksiä, joihin itsellänikin voi olla jonkun verran näkemyksiä Veikkauksen
hallintoneuvoston edustajana.

Eli ensinnäkin se, että kyllähän pelaaminen on siirtynyt ulkomaalaisille pelisivustoille
varmaankin jo vuosikymmenen ajan, ja se kehitys on yhä vain voimistuva. Siihen kehityk-
seen pystymme vastaamaan ainoastaan niin, että Veikkauksenkin pelit ovat kilpailukykyi-
siä tämän ulkomaalaisen pelitarjonnan rinnalla.
3



Pöytäkirjan asiakohta PTK 110/2018 vp
Ja tämä tunnistautuminen: käytännössä siinä puhutaan esimerkiksi Veikkaus-kortin
käyttämisestä, jota Veikkaus on pelaajille jakanut, eli se ei olisi niin monimutkainen kuin
pankkitunnistautuminen, ainakaan oman ymmärrykseni mukaan.

Sinänsä on hyvä, että arpajaislakia päivitetään, juurikin siksi, että tämä pelimonopoli ei
ole mikään itsestäänselvyys. Monissa maissa se on menetetty, koska se on päästetty livah-
tamaan käsistä. Sen perustehan ei ole veikkausvoittojen tuotto vaan pelihaittojen ehkäisy.
Pelimonopolia ilman näiden pelihaittojen ehkäisy on varsin vaikeaa, jo sen takia, että ul-
komaalaisia peliyhtiöitä voi olla hieman vaikea velvoittaa käyttämään rahallisia resursseja
pelihaittojen ehkäisyyn ja hoitamiseen, ja tämä pelimonopoli voi käytännössä säilyä vain,
jos se on kilpailukykyinen ulkomaalaisen pelitarjonnan kanssa. Eli suuntaushan on se, että
ihmiset hakevat entistä enemmän mobiilipelejä, vähentävät pelaamista kivijalkakioskeis-
sa. Jatkuvasti pelituotot, pelivaihto ovat vähentyneet luottotyyppisissä peleissä ja kasva-
neet nettikasinoissa ja vastaavissa, ja tälle suuntaukselle me tuskin mitään voimme.

Näiden pelirajoitusten vaikutus pelaamisen tuottoihin on varsin selvä, mutta positiivi-
nen vaikutus pelihaittoihin on epäselvempi. Eli sitä täytyy nyt ajan kuluessa seurata, mil-
laisia vaikutuksia on näillä ehdotetuilla rajoituksilla, jotka sinänsä ovat kannatettavia. Esi-
merkiksi nyt on nähtävissä, että kun Veikkaus siirtyi pelaamisen rajoituksiin nettipalve-
luissaan, eli pelaaja pystyy säätämään vapaaehtoisia rajoja itselleen, sekin jonkun verran
notkautti pelituottoja, eikä ole vielä selvää näyttöä, vaikuttiko se millään tavalla positiivi-
sesti pelaamisen haittoihin. Mutta se jää nähtäväksi, ja kyllä se täytyy katsoa loppuun asti.

Tätä lakia koskien on mielestäni erityisen tärkeää se, että nyt lainsäädännössä ilmais-
taan lainsäätäjien tahto pelien järjestämisen reunaehdoista mahdollisimman tarkasti. Tällä
hetkellä käytännössä monesti olen törmännyt tilanteeseen, että voimassa oleva lainsäädän-
tö on liian tulkinnanvarainen, jopa avoin yksittäisen Poliisihallituksen virkamiehen mieli-
vallalle, ja johtaa sellaisiin tilanteisiin, mitä lainsäätäjän on vaikea nähdä oman tarkoituk-
sensa mukaisiksi. Eli tehdään selkeätä lainsäädäntöä eikä anneta liikaa tilaa viranomaistul-
kinnoille näissä asioissa.

15.32 Merja Mäkisalo-Ropponen sd: Arvoisa puhemies! Tämä lakiesitys arpajaislain
muuttamisesta on hyvä. Mutta meidän on myös hyvä tiedostaa, että monet tähän asiaan liit-
tyvät hankalat asiat on siirretty myöhemmin asetuksella tarkemmin säädettäväksi. Myös
esimerkiksi markkinointiin liittyvät asiat on tarkoitus tuoda eduskuntaan myöhemmin. Ky-
synkin ministeriltä: missä vaiheessa tämän lain toisen osan, missä käsittääkseni käsitellään
muun muassa tähän markkinointiin liittyviä asioita, valmistelu on?

Tässä esityksen tavoitteena on pelaamisen haittojen vähentäminen, ja olemme varmasti
kaikki sitä mieltä, että tämä on tärkeä asia. Tähän liittyvät pelaamisen hallinnan välineet ja
rajoitukset on tarkoitus toteuttaa vaiheittain. Ja tämä vaiheistus on kyllä tärkeä, niin että
Veikkaukselle jää aikaa sopeutua tähän tilanteeseen. Tämä on nimittäin todella vaativa har-
joitus Veikkaukselle.

Veikkaushan joutuu koko ajan kilpailemaan kansainvälisten pelifirmojen kanssa paikas-
taan näillä pelimarkkinoilla. Meidän täällä eduskunnassa pitäisi pitää huolta vastuullisesti
toimivan Veikkauksen pärjäämisestä tässä kilpailussa, koska Veikkauksen tuotothan kui-
tenkin tulevat suomalaisten hyödyksi, eli semmoisen oikean tasapainon löytyminen olisi
äärettömän tärkeä asia.

Eli yhteenvetona totean, että kyllä tämä esitys on perusteltu ja hyvä, sillä pelihaittojen
ehkäisy on todella kansallisesti merkittävä asia. Mutta siitä huolimatta kokonaisuudessaan
4



Pöytäkirjan asiakohta PTK 110/2018 vp
toivon, että meiltä löytyy täällä eduskunnassa riittävästi tahtoa puolustaa myöskin tätä
Suomen uniikkia järjestelmää, joka kuitenkin toimii vastuullisemmin kuin esimerkiksi
kansainväliset pelifirmat.

Myös arpajaislain seuraava vaihe pitäisi saada nopeasti eteenpäin ja eri ministeriöt yh-
teisen pöydän ääreen niin, että saadaan myös edunsaajien ääni varmasti kuuluville. Kysyn-
kin, miten varmistetaan, että jo tämän lain kakkososan valmisteluvaiheessa edunsaajat oli-
sivat mukana lakia laadittaessa.

15.35 Reijo Hongisto sin: Arvoisa puhemies! Hallitus on tiedostanut ongelmapelaami-
sen ja laatinut lakiesityksen, jonka tavoitteena on vähentää rahapelaamisesta aiheutuvia ta-
loudellisia, sosiaalisia ja terveydellisiä haittoja ja ongelmia. Pelaajan on jatkossa tunnistau-
duttava, kun hän pelaa esimerkiksi kauppojen tai kioskien yhteyteen sijoitettuja raha-auto-
maattipelejä. Tavoitteena on tällä tavalla saada riskipelaamista paremmin hallintaan, myös
fyysisissä raha-automaateissa.

Aivan kuten ministeri Mykkänen esittelypuheenvuorossaan totesi, kaikkea rahapelaa-
mista koskee arpajaislaissa säädetty 18 vuoden vähimmäisikäraja. Tunnistautuneena pe-
laamisella voidaan samalla tehostaa ikärajavalvontaa, sillä jatkossa tunnistautuminen raha-
automaattipeleissä edellyttäisi aina Veikkauksen asiakkuutta. Edustaja Kalmari tuossa
pohti, kuinka tämä tunnistautuminen tehdään niin, ettei se olisi niin monimutkainen kuin
pankkitunnuksilla tapahtuva tunnistautuminen. Uskon, että siihen kyllä löydetään varsin
kestävä ja näppärä ratkaisu, ei se näin monimutkaiseksi ja vaikeaksi voi mennä.

Tavara-arpajaisten, bingopelin ja tavaravoittoautomaattien sekä eräiden muiden peliau-
tomaattien ja laitteiden lupamenettelyä kevennetään pidentämällä luvan enimmäispituus 6
kuukaudesta 12 kuukauteen. Lisäksi ilman tavara-arpajaislupaa järjestettävien pienarpa-
jaisten arpojen yhteenlaskettua myyntihintaa koskeva raja nostettaisiin 2 000 eurosta 3 000
euroon. Ja myös tämä on mielestäni erittäin hyvä ja perusteltu siirto. Näiden muutosten on
tarkoitus tulla voimaan syksyllä 2019.

Lisäksi lakiesityksessä ehdotetaan muutettavaksi rahanpesulain soveltamisalaa siten,
että lakia sovellettaisiin pelikasinon ulkopuolella käytettävänä pidettäviin raha-automaat-
teihin, jos pelaaminen tapahtuu arpajaislaissa tarkoitetulla tavalla tunnistautuneena. Laki-
esityksessä lähdetään tästä tunnistautumisen tärkeydestä ja tunnistautumisen merkitykses-
tä, ja se on kyllä erinomaisen hyvä tapa hillitä ongelmapelaamista.

Arvoisa puhemies! Hallitus on jälleen tehnyt hyvän lakiesityksen, ja minä kannatan sitä
lämpimästi. Kiitoksia ministeri Mykkäselle.

15.38 Heli Järvinen vihr: Arvoisa rouva puhemies! On selvää, että arpajaislakia täytyy
uudistaa, ja tämä uudistus pakollisesta tunnistautumisesta on ilman muuta asianmukainen.
Kannattaa muistaa, että Veikkaus toimii vähän skitsofreenisesti puun ja kuoren välissä, vä-
hän niin kuin Alkokin: paljon pitäisi myydä, mutta haittoja pitäisi torjua. Ja kumpaakaan
puolta ei kannata vähätellä. Rahapeliongelmat koskettavat useimmiten nuoria aikuisia, ja
kun vielä muistetaan, että lähes kolmannes Suomen rahapelituotoista tulee työttömiltä, elä-
keläisiltä ja lomautetuilta eli yleensä niiltä kaikkein heikoimmassa asemassa olevilta, niin
kyseessä ei ole aivan vähäpätöinen asia. Toisaalta sitten taas veikkausrahoilla tehdään pal-
jon hyvää ja moni järjestö on niistä riippuvainen. Jos muistan oikein, niin liikunta- ja kult-
tuurijärjestöille menee noin 53 prosenttia, sosiaali- ja terveysjärjestöille 43 ja hevosalalle 4
prosenttia veikkaustuottovaroista.
5



Pöytäkirjan asiakohta PTK 110/2018 vp
Veikkaus on itse arvioinut, että tämä sinänsä tarpeellinen pakollinen tunnistautuminen
ja sen läpivienti tulevat maksamaan jopa 17—170 miljoonaa euroa. Siitä syystä on ensin-
näkin hyvä, että hallitus on esityksessään tullut vuoden Veikkausta vastaan. Tämä esitys
mahdollistaa paremmin vaiheittaisen etenemisen, kun muistetaan, että tällä hetkellä suo-
malaisista pelaajista vasta noin 10 prosenttia on tunnistautunut.

 Mutta muutama toive minulla olisi niin valiokunnalle kuin ehkä myöskin ministerille:
Kun tätä lakia viedään eteenpäin, kannattaa tarkkaan miettiä se tunnistautumismenette-

ly ja -keino, koska mitä vaikeampi ja monimutkaisempi siitä tehdään, sitä enemmän suo-
malainen yhteiskunta häviää. Jos siitä tehdään helppo, yhdellä kortilla tapahtuva ja jopa
kannustava, se voidaan saada pienilläkin menetyksillä aikaiseksi. Eli paljon riippuu uudis-
tuksen hintalappu näistä ratkaisuista.

Toinen asia on se, että valiokunnan tulisi pohtia mobiilimaksamisen mahdollisuutta. Se
on kuitenkin nykyaikaa hyvin monella alalla, ja on aika vaikeasti perusteltavissa se, miksi
Veikkaus-pelien pelaaminen ei ole sillä mahdollista. Meidän yhteinen murheemme asiassa
on se, että jo tällä hetkellä noin 200 miljoonaa euroa pelataan Suomesta ulos eli kansain-
välisiä nettipelejä. Ja se tarkoittaa sitä, että siitä rahamäärästä ei makseta veroja mutta toi-
saalta sitä rahamäärää ei saada myöskään hyödyksi niille pelihaitoista kärsiville — eli koko
yhteiskunta menettää. 

Se kolmas asia, jota toivon, on se, että huolehdittaisiin siitä, että tämän tulevan lain tul-
kinta olisi riittävän selkeää, niin että viranomaiset ja keräystahot tulkitsevat lakia samalla
tavalla. Meillä on nimittäin useampia esimerkkejä siitä, että Poliisihallituksen kanta on
monesti ollut vähän erilainen kuin mitä lainsäätäjä on tarkoittanut. Siihen olisi hyvä saada
muutos.

Ja vielä asia, joka ei liity tähän arpajaislakiin mutta jonka toivoisin jäävän ministerille
korvan taakse, ja se on Veikkauksen hallintoneuvosto. On ollut hyvin perusteltavissa se,
että Veikkauksen hallintoneuvosto on tässä muutosvaiheessa, kun peliyhtiöitä ja pelijärjes-
telmää uudistettiin, peliyhtiöiden määrää vähennettiin, järjestelmää selkeytettiin, valittu
nyt... [Puhemies koputtaa]

Puhemies Paula Risikko: Puhukaa vain loppuun, mutta nyt on kohta 4 minuuttia jo ohi.

 Tulenko pömpeliin?

Puhemies Paula Risikko: Ei tarvitse.

Kiitos. — On hyvin perusteltavissa, että tässä vaiheessa hallintoneuvostoon valittiin eri-
laisista kohderyhmistä ja myöskin eduskunnasta laaja edustusto, mutta kyllä täytyy tunnus-
taa, että jokainen yhtään yritysmaailmaa tunteva ymmärtää, että lähes 30 hengen hallinto-
neuvosto ei ole minkään yrityksen etu. Ja sanon silläkin uhalla, että oma paikkani on vaa-
rassa, että toivon vilpittömästi ministerin, hallituksen ja eduskunnan arvioivan sitä, että
hallintoneuvoston jäsenten määrää voitaisiin vähentää, jotta saataisiin dynaaminen, toimi-
va ja myöskin yhteiskunnalle mahdollisimman edullinen kokoluku myös Veikkauksen hal-
lintoneuvostolle.

15.43 Hannu Hoskonen kesk: Arvoisa rouva puhemies! On aivan erinomaisen hyvä asia,
että arpajaislakiin saadaan nyt uusi esitys, joka virtaviivaistaa edelleen esimerkiksi Suo-
6



Pöytäkirjan asiakohta PTK 110/2018 vp
messa käytävää rahapeliautomaattitoimintaa. On selvää, että kun olemme aikoinaan saa-
neet oikeuden pitää tätä monopolia ja varsinkin nyt, kun tämä iso yhtiö perustettiin, johon
kuuluu Raha-automaattiyhdistys, Veikkaus Oy ja sitten Fintoto, meillä on yksi yhteinen
yhtiö, joka tätä asiaa hallinnoi ja hoitaa. Kaikista arvokkaintahan tässä on se, että kun pe-
liautomaatteja ihmiset kuitenkin jollakin lailla pelaavat — se on selvä asia, että jotakin pe-
lejä ne ihmiset kuitenkin aina pelaavat — niin nyt saadaan tätä kautta sitten suomalaiseen
yhteiskuntaan lisää rahaa hyviin tarkoituksiin: tieteelle, taiteelle, kulttuurille ja nuoriso-
työlle. Jokainen tietää omassa kotikunnassaan aivan varmasti jonkun esimerkin, mihin näi-
tä kyseessä olevia rahoja on käytetty, todella yhteisen hyvän rakentamiseen, ja tällaisena se
tulee edelleen säilyttää.

Se, että tunnistautuminen tulee nyt lähivuosina pakolliseksi, on sekin hyvä asia, koska
sillähän voidaan haittapelaamista vähentää ja samalla ohjata ihmisiä kaidemmalle tielle,
jos pelaaminen on ongelma, niin ettei se pelaaminen vie koko taloudellista varallisuutta
eikä saata ihmistä henkilökohtaisiin vakaviin ongelmiin.

Sitten erilaisten urheiluseurojen järjestämät arpajaisetkin tämän lain myötä saavat vä-
hän helpotusta, eli byrokratiaa puretaan ja sääntöjä helpotetaan. Pitää muistaa, että esimer-
kiksi tämän päivän Suomessa urheiluseuratyössä, sanotaan nyt talven tullessa näin, vaikka
erilaisten hiihtoseurojen järjestämät arpajaiset ovat monelle seuralle aivan välttämättömiä
varainhankintakeinoja, ja pitää muistaa sekin, että nuoriso kun harrastaa erilaisia lajeja,
ikävä kyllä hyvin monessa perheessä rahallinen tukimahdollisuus nuorelle ja lapselle on
kovin pieni, ja tällä keinoin seurat tekevät erittäin arvokasta työtä pienen ihmisen ohjaami-
seksi oikeiden ja terveiden harrastusten pariin. Se on suomalaisen yhteiskunnan kannalta
erinomaisen hyvä asia.

15.45 Johanna Karimäki vihr: Arvoisa puhemies! Pelaaminen on ongelma siinä vai-
heessa, kun sitä ei pysty hallitsemaan ja se aiheuttaa velkaantumista, köyhyyttä, terveys- ja
lähisuhdeongelmia. Sen takia rahapelihaittojen ehkäisy on tärkeää, ja tässä hallituksen esi-
tyksessä ehdotetaan, että rahapeliautomaatteihin vaadittaisiin kirjautuminen, pakollinen
tunnistautuminen, mikä ministerin mukaan on jo nettipeleissä. Haluaisin kuulla ministerin
arvion siitä, voidaanko tällä tavalla tunnistautumalla myös ehkäistä ulkomaisten pelien,
kansainvälisten pelifirmojen tuottamien pelien, haittoja, ja siitä, miten sen jälkeen voidaan
toimia, kun on kirjauduttu järjestelmään, voidaanko pelaaminen tietyissä tilanteissa estää
ja mitkä ovat ne tilanteet ja kriteerit, milloin pelaaminen voidaan estää. Se on keskeinen
kysymys, ja toivoisin ministerin arviota tähän.

Rahapeliongelmat koskettavat useimmiten nuoria. 6 prosentilla 18—24-vuotiaista oli
rahapeliongelma vuoden 2015 väestökyselyssä. Lisäksi tutkimuksen mukaan lähes kol-
mannes Suomen rahapelituotoista tulee työttömiltä, eläkeläisiltä ja lomautetuilta, joten
tämä esitys on hyvin kannatettava ja tärkeä. Mutta voidaan kysyä myös, miten voisimme
suojella nuoria vielä paremmin. Edustaja Mäkisalo-Ropponen nosti esiin markkinoinnin ja
sen rajoittamisen. Pidän tätä keinoa hyvin tärkeänä, ja pyytäisin ministeriä kertomaan, mil-
loin saisimme tähän liittyen esityksen.

Yksi seikka tässä esityksessä on myös se, että pakollisen tunnistautumisen ulkopuolelle
jäisivät tässä vaiheessa Veikkaus Oy:n pelisaleihin ja pelikasinoon sijoitetut noin 2 900
raha-automaattia. Tässähän on, arvoisa ministeri, kuitenkin yksi merkittävä porsaanreikä
tälle sinänsä hyvin kannatettavalle, hyvälle ehdotukselle, ja kysynkin, miksi ne on jätetty
ulkopuolelle.
7



Pöytäkirjan asiakohta PTK 110/2018 vp
Rahapelituotoilla on rahoitettu hyvin tärkeää toimintaa, kulttuuria, ja toisaalta kun tässä
keskustelemme siitä, miten on tärkeää hillitä rahapelihaittoja ja inhimillistä kärsimystä,
niin tätä myötenhän myös rahapeleistä saatavat tuototkin voivat heiketä. Siinä mielessä ra-
hapelitoiminnan tuottoihin linkitetty kulttuurin rahoitus tuo toimintaan epävarmuutta, ja se
on myös pohjimmiltaan epäeettistä. Kulttuurin rahoitus ei saisi enenevässä määrin siirtyä
rahapelien tuotolla rahoitettavaksi, vaan pitkällä aikavälillä taidelaitosten lakisääteiset val-
tionosuudet tulisi siirtää rahoitettavaksi veikkausvoittovarojen sijasta valtion budjetista.

Puhemies Paula Risikko: Myönnän kolme pyydettyä puheenvuoroa tässä vaiheessa, sit-
ten ministerin vastaus, ja sitten katsotaan, mitä se kello on, että onko meillä aika käytetty.
— Mäkisalo-Ropponen, Mäkelä ja Pirttilahti.

15.48 Merja Mäkisalo-Ropponen sd: Arvoisa puhemies! Kiitän edustaja Järvistä siitä
kommentista, jossa hän otti kantaa Veikkauksen hallintoneuvoston kokoon. Kuulun itse-
kin hallintoneuvostoon ja olen kyllä edustaja Järvisen kanssa ehdottomasti samaa mieltä
siitä, että asiaa on syytä pohtia uudelleen. Se on tällä hetkellä liian suuri joukkue, jotta se
pystyisi toimimaan tehokkaasti. Minä ymmärrän täysin, että siinä vaiheessa, kun Veikka-
us, Raha-automaattiyhdistys ja ravipelit yhdistettiin, tämä oli varmaan ihan asiallinen ja oi-
kea ratkaisu, että toimittiin näin ja tästä joukkueesta tuli näin iso, vaikka silloinkin moni
epäili, että mahtaako tästä tulla toimiva systeemi. Mutta todellakin jatkossa on syytä poh-
tia asiaa uudelleen, ja kysynkin, mitä mieltä ministeri on tästä asiasta.

Edustaja Järvinen otti kantaa myös toiseen tärkeään asiaan, johon en ensimmäisessä pu-
heenvuorossani muistanut sanoa mitään, eli todellakin tämän lainsäädännön ja myöskin
sen tulevan lainsäädännön tulisi olla niin selkeitä ja yksiselitteisesti kirjattuja, ettei tulkin-
taongelmia jatkossa tulisi, koska ne tulkintaongelmat, joita nyt esimerkiksi nykyiseen lain-
säädäntöön ja markkinointiinkin on liittynyt, ovat olleet kyllä tosi kiusallisia.

15.49 Jani Mäkelä ps: Arvoisa puhemies! Tästä hallintoneuvoston asiasta kun nyt mai-
nittiin, niin siinä on varmaankin kysymys tällaisesta ylimenokaudesta ja fuusion aiheutta-
masta lopputuloksesta, että ne kaikki hallintoneuvostot käytännössä vain yhdistettiin, eli
siellä oli erilaista kulttuuria eri yhtiöissä. Muilla yhtiöillä oli mukana myös edunsaajien
edustajat, hallintoneuvostossa Veikkauksella periaatteessa vain kansanedustajia, ja nyt sit-
ten nämä kaikki ovat olleet yhdessä. Itsekin kannatan tämän asian järkeistämistä nyt sitten
ainakin tulevalle vaalikaudelle.

Näissä pelaamisen hallintakeinoissahan on kyse lähinnä vapaaehtoisista rajoituksista,
joita pelaaja asettaa itselleen, eli rajoista, kuinka paljon voi pelata missäkin ajassa, miten
paljon voi hävitä missäkin ajassa. Niin se varmaan käytännössä tulee vastaisuudessakin
olemaan, koska kuitenkin puhutaan täysvaltaisista kansalaisista ja vapaasta maasta, eli he
itse voivat määrätä, miten pelaavat. Mutta oleellista on se, että heille annetaan työkalut sen
tekemiseen eli että siellä järjestelmässä on tällaisia vipuja, että voin asettaa tämän, että voin
hävitä tietyn rahan tänä päivänä enkä voi helposti muuttaa sitä rajoitusta hetken mielijoh-
teesta, kun pelihimo iskee päälle. Eli tällaisia keinoja oman pelaamisen hallintaan on tär-
keä tuoda.

Kun mainittiin näistä automaateista kasinoissa, niin on ehkä helpompaa järjestää pelaa-
misen hallinta siellä kasinoissa, joissa on paikalla henkilökuntaa, jolle voi vaikka ilmoit-
8



Pöytäkirjan asiakohta PTK 110/2018 vp
taa, että en halua tulla pelaamaan, kun taas sitten, jos puhutaan hajasijoitetuista automaa-
teista, kuka siellä sellaista on valvomassa?

Norjassahan aikanaan kuuleman mukaan vietiin nämä automaatit kertaalleen kokonaan
pois pelihaittojen estämiseksi ja tuotiin takaisin täydellä tunnistautumisella, ja sillä ei ollut
loppujen lopuksi juurikaan vaikutusta pelihaittoihin, eli tämä ei ole ollenkaan yksiselittei-
nen asia. Täytyy myös muistaa se, että nämä veikkausvoitot ovat aika iso potti urheilu- ja
nuorisotyöhön mutta myös, monesti unohdetusti, sotaveteraanien hyväksi ja moneen muu-
hun tärkeään asiaan. Tällaista määrää rahaa ei kai ole helposti mistään muualta otettavissa
jaettavaksi, se täytyy näitä päätöksiä tehtäessä muistaa.

Monopoli ei siis mielestäni ole varsinaisesti ideologinen asia, vaan se on varsin käytän-
nönläheinen asia: jos monopolia ei olisi, niin millä nämä peliongelmat ja pelituottojen löy-
täminen jostain ratkaistaisiin?

15.52 Arto Pirttilahti kesk: Arvoisa rouva puhemies! Tämä on erittäin kannatettava lain-
säädäntö, että saadaan peliriippuvuuteen vähän jarrutusta tehtyä, ja tämä lainsäädäntöhän
on nuorille mutta myös muille peliriippuvaisille ihan kohdallaan. Siinä mielessä juuri se,
että tunnistautumista vahvistettaisiin, on erittäin tärkeä asia.

Mutta oikeastaan ministerille toteaisin hieman toisesta asiasta, että tämähän on itses-
sään ongelma, kun pelataan ja sitten tuleekin rahantarve. Kun meillä on varmaan kulutta-
jansuojalainsäädäntö tulossa ensi viikolla, niin tavallaanhan nämä kytkeytyvät toisiinsa,
että jos ylivelkaannutaan pelaamalla ja sitten ruvetaan ottamaan pikavippejä siinä saman
tien, niin se ongelma kertaantuu. Kiitos siitä, että saamme ensi viikolla käsitellä tätä tois-
takin asiaa.

15.52 Eeva-Maria Maijala kesk: Arvoisa puhemies! Kiitoksia tästä esityksestä, tämä on
askel eteenpäin.

Olisin todellakin toivonut, että tähän samaan esitykseen olisi saatu mukaan myöskin mi-
nun lakialoitteeni, jonka olen jättänyt pari vuotta sitten. Tässä lakialoitteessa on tällainen
teksti:

”Suomalaisessa yhteiskunnassa on viime vuosina otettu tavoitteeksi turhan byrokratian
purkaminen. Yksi tällainen tarpeettoman raskaan sääntelyn muoto on pienten arpajaisten
järjestämiseen liittyvä lupamenettely. Lakialoitteessani esitän, että yleishyödyllisen yhtei-
sön järjestämiin arpajaisiin, joissa arpojen myyntihinta on enintään 2 000 euroa, ei tarvitse
hakea lupaa ollenkaan.

Nykyään kaikkiin tavara-arpajaisiin, paitsi samassa tilaisuudessa myytävien ja arvotta-
vien arpajaisten osalta, täytyy hakea arpajaislupa ja toimittaa arpajaisten tilitys. Pienten ja
vähävaraisten yhdistysten varainhankintaa nämä säännökset vaikeuttavat, voivat jopa joh-
taa siihen, että varainhankintaa ei jakseta toteuttaa sitten ollenkaan. Arpajaislupaprosessi
koetaan usein monimutkaiseksi ja kulut muutaman sadan euron arpajaistuottoihin nähden
aivan liian suuriksi. Tilitykseksikään ei välttämättä riitä ilmoitus tuotosta, vaan vaaditaan
erityistä selvitystä tuoton käyttämisestä, vaikka nämä vähäiset rahat käytettäisiin
asianomaisen yhdistyksen normaalin toiminnan ylläpitämiseen.

Kun julkisista varoista riittää yhä vähemmän resursseja yleishyödyllisten yhdistysten tu-
kemiseen, ei niiden omaehtoista varainkeruuta tulisi rajoittaa kuin välttämättömissä mää-
rin. Suomessa kolmannen sektorin yhdistysten ja säätiöiden toiminta on tärkeä osa kansa-
9



Pöytäkirjan asiakohta PTK 110/2018 vp
laisyhteiskuntaa ja niiden tarjoamat palvelut ja sosiaalinen toiminta säästävät paljon veron-
maksajien rahoja.”

Tässä lakialoitteessa olen esittänyt myös, että sama yhteisö saa vuoden aikana järjestää
enintään niin monet arpajaiset, että niiden yhteenlaskettu tulo on korkeintaan 2 000 euroa.
Näin estettäisiin tämmöinen kiertäminen tässä asiassa.

Lakialoitteessa esitän myös, että mikäli kyse ei ole sellaisesta arvonnasta, jossa arpojen
myynti ja voittojen jako tapahtuvat samassa tilaisuudessa, tulee arpajaisten toimeenpani-
jan säilyttää kuitenkin kaikki tämä kirjallinen materiaali viisi vuotta, niin että ne olisivat
tarkistettavissa tarvittaessa.

Olisin todella toivonut, että olisi otettu tässä kokonaisuudessa mukaan käsittelyyn myös
tämä asia, jolla olisi voitu auttaa hyvin montaa kolmannen sektorin toimijaa tuolla kentällä.

15.55 Antero Laukkanen kd: Arvoisa rouva puhemies! Olisin ministeri Mykkäseltä ky-
synyt sitä, kun meillä on tänään tässä myös tämä rahankeräyslaki, miten tämä laki ja rahan-
keräyslaki nyt toimivat yhteen ja onko niitä koordinoitu yhdessä. Molemmat ovat olleet
pitkäaikaisia projekteja.

Olin tässä työryhmässä, joka tätä arpajaislakia myös valmisteli, ja tämä vastaa nyt var-
sin hyvin sitä laajaa näkemystä ja huolta, joka tuossa työryhmässä oli. Näiden tavara-arpa-
lupien kohdalla tämä valvonnan tarve edelleen on olemassa. Vaikka tässä kollega puhui,
että voisi helpottaa niitä, niin valvonnan tarve itse asiassa oikeastaan lisääntyy yhteiskun-
nassa tällä hetkellä, koska mahdollisuudet käyttää näitä erilaisia sähköisiä pelimahdolli-
suuksia lisääntyvät ja kasvavat koko ajan. Myös luvanvaraisuus on merkittävää ja sitten
tietoisuus järjestäjän luotettavuudesta, kun nämä sähköiset lupamenettelytkin nyt tulevat ja
siihen tulevat tunnistautumiset ja muut mukaan.

Todetaan yhteenvetona se, että tämä sääntely oli erittäin tärkeä ja tuli hyvään ajankoh-
taan. Mutta nyt hieman kiinnostaa rahankeräyslain ja tämän lain suhde: miten ne on mie-
titty yhteen?

Puhemies Paula Risikko:  Ja sitten ministeri Mykkänen. Riittääkö 2 minuuttia?

15.57 Sisäministeri Kai Mykkänen: Arvoisa puhemies! Kiitos erittäin rakentavista ja
tärkeistä huomioista. Katsotaan, mihin kaikkiin pystyn tässä vastaamaan.

Ensinnäkin ulkomaisten pelien markkinointi suomenkielisille suomalaisille, jonka edus-
tajat Kalmari ja Karimäki erityisesti nostivat tässä esiin. Niistä teknisistä ja säädöskeinois-
ta nyt on menossa esiselvitys seuraavaan vaiheeseen, ja sen on tarkoitus siis valmistua
maaliskuuhun mennessä. Ei ole helppo aihe, koska käytännössähän puhutaan blokeerauk-
sista, maksuestoista, varoitusbannereista ja internetin vapaudesta, mutta katsotaan, mitä
voidaan tehdä.

Kevyempi tunnistautuminen, johon erityisesti edustajat Kalmari, Järvinen, Hongisto,
moni muu, viittasivat. Todellakaan ei ole tarkoitus vaihtuvia pankkitunnussarjoja vaatia,
vaan nimenomaan Veikkaus-kortti on lähtökohta. Varmasti kolmessa vuodessa maailma
myös menee yhä enemmän mobiilimaksamiseen, ja tässäkin suhteessa uskon, että tämä voi
muodostua hyvinkin käyttökelpoiseksi ja helpoksi tavaksi, jossa tietysti Veikkauksella on
intressi tehdä tämä järkevästi. Valtioneuvoston asetuksella on tarkoitus sitten tarkemmin
säädellä se, minkälainen tunnistautuminen käy.
10



Pöytäkirjan asiakohta PTK 110/2018 vp
Edustaja Mäkelä viittasi Veikkauksen kilpailukykyyn, joka onkin tärkeä kysymys ja eri-
tyisesti, kun puhutaan nettikasinopuolesta. Nythän me puhumme tässä rajoituksessa fyysi-
sistä automaateista, joissa ei ole kilpailua Manner-Suomessa, mutta nettipuolella on. Siellä
todella tälläkin hetkellä noin 30 prosentin pelieuroista arvioidaan valuvan näihin sinänsä
tavallaan laittomasti suomalaisille markkinoitaviin peleihin. Tässä esiselvityshankkeessa,
joka maaliskuussa valmistuu, on todella tarkoitus, niin kuin sanoin, myös siihen puuttua.

Tuottovaikutuksiin viittasi erityisesti edustaja Järvinen. Puhutaan nyt kuitenkin, kun täs-
sä on pitkä siirtymäaika, alle 20 miljoonan euron vaikutuksista noin miljardin potissa. Sa-
maan aikaan Veikkaus itse arvioi, että digipuolella tuotot kasvavat jopa kolmasosalla eli
toistasataa miljoonaa, eli tässä kokonaisuudessa ei ole tarkoitus isoa heilautusta tehdä.

Hallintoneuvoston kokoonpano on ennen kaikkea omistajaohjausyksikön puolella ole-
vaa ikään kuin sääntelyvalmistelua, mutta sitäkin voidaan tässä laittaa korvan taakse, mi-
hin Mäkisalo-Ropponen ja muut viittasivat.

Kun Maijala ja Laukkanen viittasivat pienarpajaisiin, niin sinänsä tässähän tulee nyt
3 000 euroon mahdolliseksi pienarpajaiset ilman tavara-arpajaislupaa eli ilman erillistä lu-
paa. Eli sikäli tämä Maijalan tahtotila toteutuu nyt ainakin sillä suunnalla, mitä on tarkoi-
tettu. Tässä mielessä myös Laukkaselle rahankeräyslakiin liittyen, että näissä tavara-arpa-
jaisissa, bingoissa, joissa myös luvan kesto pitenee nykyisestä, yhtä lailla helpotetaan sit-
ten tämmöisen pienimuotoisemman kansalaisjärjestöjen keruutoiminnan tapahtumista ar-
pajaislain alueella.

Keskustelu päättyi.

Asia lähetettiin hallintovaliokuntaan.
11


