















































DEMCFFC.tmp.xml


Pöytäkirjan asiakohta PTK 61/2015 vp
Pöytäkirjan asiakohta 

PTK 61/2015 vp

Täysistunto

Tiistai 10.11.2015 klo 13.59—20.53

7. Hallituksen esitys eduskunnalle laeiksi opetus- ja kulttuuritoimen rahoituksesta annetun 
lain muuttamisesta ja vapaasta sivistystyöstä annetun lain muuttamisesta

Hallituksen esitys HE 79/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 7. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

19.30 Eeva-Johanna Eloranta sd: Arvoisa puhemies! Tässä on siis kyse siitä, että indek-
sikorotukset jäädytetään opetus- ja kulttuuritoimen hallinnonalalla vuosina 2016—2019
osana sopeuttamistoimia. Tässä esityksessä on ongelmallista erityisesti se, että nämä on
suunniteltu pysyviksi ja kuitenkin tämän hallituksen esityksen taloudellisten vaikutusten
arviointi on tehty vain vuoden 2016 tasolla, ja kun nämä vaikutukset ovat kuitenkin hyvin
laajoja, niin siinä mielessä olisi hyvin tärkeätä, että nämä vaikutukset olisi analysoitu laa-
jemmin. Esitys on myös aika vaikeaselkoinen, ja nämä taloudelliset vaikutukset on to-
siaankin varsin yleisellä tasolla esitetty. Olisikin tosi hyvä, että tässä esityksessä olisi mu-
kana tämmöinen paljon parempi analyysi näistä taloudellisista vaikutuksista, eikä tosiaan
ole hyvä, että näin isoja juttuja tuodaan sitten vähän puutteellisella valmistelulla tänne
eduskuntaan.

19.31 Hanna Halmeenpää vihr: Arvoisa rouva puhemies! Tässä hallituksen esityksessä,
jossa ehdotetaan muutettavaksi opetus- ja kulttuuritoimen rahoitusta ja vapaasta sivistys-
työstä annettua lakia niin, että toteutetaan indeksijäädytyksiä, on kyse siitä, että jäädyte-
tään peruspalvelujen indeksejä: lukiokoulutuksesta, ammatillisesta koulutuksesta, taiteen
perusopetuksesta, museoista, teattereista ja orkestereista eli laajasti vapaasta sivistystyös-
tä, kulttuurista ja koulutuksesta ylipäänsä. Kyllä nämä indeksijäädytykset nakertavat tär-
keiden peruspalveluiden rahoittamista ja jättävät pysyvän aukon näiden toimintojen rahoit-
tamiseen. Ei sitä pidä kieltää.

Sitä paitsi lukiokoulutuksen ja ammatillisen ja taiteen koulutuksen indeksijäädytyksiä
voi kyllä tässä yhteydessä pitää osana yleisiä koulutusleikkauksia. Niitä hallituksella nyt
näyttää olevan kova kiire toteuttaa. Kaikilta koulutuksen asteilta pyritään leikkaamaan.
Tästä olen kyllä pahoillani koulutustaustaisena ihmisenä. Tälle me olemme oppositiossa
esittäneet vaihtoehtoja, sellaisia leikkauskohteita, jotka olisivat vähemmän haitallisia kuin
mitä koulutukseen kohdistuvat leikkaukset ovat. Olisin toivonut, että hallituksessa olisi ol-
lut korvaa näitä vaihtoehtoja käsitellä ja kuunnella — ehkä harkita jopa niiden toteuttamis-
takin.
 Tarkistettu
4.0



Pöytäkirjan asiakohta PTK 61/2015 vp
19.33 Li Andersson vas: Arvoisa puhemies! Täällä salissa on tänään pidetty monta pu-
heenvuoroa, joissa on painotettu suomalaisen koulutusjärjestelmän laatua ja laadun tärke-
yttä, ja tässä on nyt kuitenkin käsittelyssä taas yksi säästölaki, joka tulee iskemään kovaa
opetukseen ja sivistykseen kaikilla koulutustasoilla, niin perusopetuksen osalta kuin toisel-
la asteella, ja myöskin vapaaseen sivistystyöhön, minkä lisäksi tämä myöskin vaikuttaa
kulttuurilaitosten mahdollisuuksiin tuottaa kulttuuripalveluita ja -kokemuksia.

Olen aikaisempien puhujien kanssa täysin samaa mieltä siitä, että kun tuodaan tällaisia
yleisiä ja laajoja säästölakeja, joihin liittyen on kaiken lisäksi esitetty, että nämä säästöt
ovat pysyviä, niin olisi äärimmäisen tärkeätä, että arvioidaan, minkälaisia seurauksia nämä
säästöt saavat aikaan koulutuksen laadun osalta mutta ennen kaikkea myöskin koulutuk-
sellisen tasa-arvon osalta eri puolilla maata. Eli toivottavasti tähän puutteelliseen valmis-
teluun vielä saadaan lisää selvitystä.

19.34 Jukka Gustafsson sd: Arvoisa puhemies! Tässä edustaja Anderssonin puheenvuo-
rossa tuli tärkeitä näkökulmia. Olisin itse asiassa kantamassa aivan samaa huolta, mutta
ehkä vielä laajemmin, kun tätä hallituksen esitystä nyt olen käynyt lävitse.

Nämä laskennalliset säästöthän eivät siis yksittäisinä rahasummina nyt ole ihan mahdot-
toman suuria, puhutaan muutamista miljoonista euroista. Nekin ovat sinällään isoja luku-
ja. Mutta sitten tulee tämä ydinkysymys: nämä tulevat jo tehtyjen säästöjen, leikkausten
päälle, ja näitten yhteiset kumulatiiviset vaikutukset ovat todella rajuja. Kun esimerkiksi
itse tunnen edelleen vapaan sivistystyön kentän tosi hyvin, niin olisin ehdottomasti vaati-
nut hallitukselta syvällisemmän analyysin siitä, mitkä näitten esitysten taloudelliset yhteis-
vaikutukset ovat. Ja tiedossani on se, että tämä johtaa vapaan sivistystyön kentällä, kan-
sanopistoissa, työväen- ja kansalaisopistoissa ja muissa, hintojen nostamiseen, opetusryh-
mien uudelleenarviointiin, ja niitten alueelliset vaikutukset, tasa-arvovaikutukset ovat tosi
isoja. Nyt taas on sitten yksi iso vaara se, että kun olemme voineet olla ylpeitä esimerkiksi
meidän vapaan sivistystyön koulutuksen laadusta, asemasta ja määrästä, niin kohta emme
voi olla siitäkään.

Mutta katsomme tätäkin nyt sitten sivistysvaliokunnassa uskoakseni tarkan lasisilmän
kautta, mitä voimme sitten tehdä, mutta päävastuuhan on tietysti hallituspuolueiden edus-
tajilla, että heräisikö heidän omatuntonsa nyt.

Keskustelu päättyi.

Asia lähetettiin sivistysvaliokuntaan.
2


