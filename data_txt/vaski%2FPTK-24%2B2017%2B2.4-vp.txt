















































DEME317.tmp.xml


Pöytäkirjan asiakohta PTK 24/2017 vp

 Tarkistettu
4.1

Pöytäkirjan asiakohta 

PTK 24/2017 vp

Täysistunto

Torstai 16.3.2017 klo 16.00—19.58

2.4. Suullinen kysymys ministereiden lukumäärästä (Stefan Wallin r)
Suullinen kysymys SKT 30/2017 vp

Suullinen kyselytunti

Toinen varapuhemies Arto Satonen: Ehdimme ottaa vielä lyhyesti muutamia kysymyk-
siä. Edustaja Wallin.

Keskustelu

16.52 Stefan Wallin r: Värderade talman! Den senaste tiden har det diskuterats ganska
mycket om antalet ministrar och behovet att öka antalet ministrar.

  Pääministeri Sipilä on viime aikoina suhtautunut positiivisesti ministereitten määrän li-
säämiseen, ja hyvä näin, koska hallituksen työmäärä ei ole millään tavalla vähentynyt vaan
päinvastoin lisääntynyt. Koskaan ei ole väärin muuttaa mielipidettään, jos huomaa teh-
neensä virhearvion. Mutta tämä virhearvio olisi kuitenkin ollut vältettävissä. Keväällä
2015 hallituksen muodostamisen yhteydessä pääministeriä ja hallitusta varoitettiin siitä,
että liian vähäinen ministerien määrä voi johtaa epäinhimilliseen työmäärään joidenkin mi-
nistereitten osalta, ja näin valitettavasti myöskin kävi.

Vielä muutama viikko sitten pääministeri Sipilä totesi tässä salissa, että nykyisellä mää-
rällä tullaan toimeen, mutta nyt on sitten ääni kellossa muuttunut. Kysyn pääministeriltä:
miksi ette kuunnellut hyviä neuvoja keväällä 2015, ja voitteko vakuuttaa, että tämän mi-
nisterisalkkujen yhtäkkisen lisäämishalun taustalla on nimenomaan hallituksen sisäinen
toimintakyky eikä yhden hallituskumppanin tuleva [Puhemies koputtaa] puheenjohtaja-
vaihdos ja sen seuraamukset?

16.53 Pääministeri Juha Sipilä (vastauspuheenvuoro): Arvoisa puhemies! Hallituksella
on sopiva määrä ministereitä, 14 on sopiva luku. Nyt syyskuusta alkaen olemme keskus-
telleet yhden ministerin työkuorman liiallisesta suuruudesta, ja siihen täytyy totta kai vas-
tata. Jo silloin syyskuussa avasimme keskustelun ja hyväksyin sen periaatteen, että voim-
me tarvittaessa lisätä ministereitten määrää yhdestä kolmeen, mutta syynä on pelkästään ja
ainoastaan se, että yhden ministerin työkuorma katsottiin liian suureksi. Tämä keskustelu
saa päätöksensä sitten puoliväliriihessä, jossa lopulliset päätökset tehdään.

Kysymyksen käsittely päättyi.


