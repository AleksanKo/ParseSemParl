















































DEM6085.tmpSave.xml


Pöytäkirjan asiakohta PTK 64/2017 vp
Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

4. Hallituksen esitys eduskunnalle laeiksi rajat ylittävästä terveydenhuollosta annetun lain 
ja sairausvakuutuslain 2 luvun 6 §:n ja 18 luvun 8 §:n muuttamisesta

Hallituksen esitys HE 68/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan, jolle perustuslakivaliokunnan on annettava lausunto.

Keskustelu

14.19 Tuula Haatainen sd: Arvoisa herra puhemies! On harmi, että ministeri ei ole pai-
kalla täällä esittelemässä tätä lakiesitystä, joka meille sosiaali- ja terveysvaliokuntaan on
nyt sitten tulossa ja joka liittyy tähän sosiaali- ja terveydenhuollon uudistukseen. Eli tässä-
hän nyt sitten "asiakkaan valinnanvapaudesta sosiaali- ja terveydenhuollossa annetun lain
mukaisista toisessa valtiossa annetuista suoran valinnan palveluja vastaavista terveyspal-
veluista aiheutuneet kustannukset korvattaisiin ilman muita edellytyksiä" — näin täällä
tekstissä lukee. Eli käytännössä tämä koskee nyt sitä rajat ylittävää palveluiden hakemista
muista maista EU-alueella, niistä haettuja palveluita ja niiden korvauskäytännön muutta-
mista, ja tämä on nyt sitten yhteydessä, kytköksissä tähän sote-lainsäädäntöuudistukseen.
Kysymys tietysti on, että kun tämä sote-lakikin on jo monimutkainen, niin sitten tähän on
nyt tullut esitys, joka on kokonaisuudessaan vielä monelta osin ongelmallinen ja vaillinai-
nen.

Eli tämä laki koskisi siis jatkossakin nyt sitten vain terveyspalveluja. Sitten tässä on tar-
koitus, että ulkomailla annettujen terveyspalvelujen kustannuksia korvattaisiin Suomen
kansalaisille terveydenhuoltolain 7 a §:ssä tarkoitetuista terveydenhuollon palveluista eli
siihen palveluvalikoimaan kuuluvista palveluista. Maakunta olisi sitten kustannusvastuus-
sa, eli laskun maksaa maakunta.

No, nyt se ongelma liittyy tähän siltä osin, että ei ole tiedossa tällä hetkellä sitä, mitä
nämä terveydenhuoltolain 7 a §:n terveyspalvelut ovat, mikä se palveluvalikoima on. Sitä
ei ole kirjattu auki. Tähän on puuttunut lausuntokierroksella muun muassa HUS, ja HUSin
lausunnossa todetaan, että tällainen erityinen palveluvalikoimaneuvosto on käsitellyt näitä
asioita näistä palveluvalikoimista ja tähän mennessä on käsitellyt neljä hoitomuotoa, joista
kolmea se on pitänyt perusteltuna. Täällä lausunnossa todetaan, että ainoastaan polvikulu-
man tähystyskirurginen hoito ei kuulu suomalaiseen palveluvalikoimaan, eli tämän perus-
teella kaikki muut mahdolliset ja mahdottomat hoidot kuuluisivat tämän maksuvelvolli-
suuden piiriin, ja tässä lausunnossa todetaan se, että tosiasiassa tämän palveluvalikoima-
neuvoston työn näkökulmasta ei ole tosiasiallisia, realistisia mahdollisuuksia määrittää
 Tarkistettu
4.0



Pöytäkirjan asiakohta PTK 64/2017 vp
palveluvalikoimaa siinä laajuudessa, että se riittäisi sitten rajaamaan ne ulkomailla tehtä-
vät hoidot niin, että siellä ei mitä tahansa hömppää tarjota ja siitä lasku lankea sitten maa-
kunnalle jälkikäteen. 

Eli kysymys tiivistyy siihen, että tiedetään etukäteen, mitä palveluita voi ulkomailta ha-
kea ja millä perusteella siitä sitten maksetaan ja minkälaisia laskuja on sitten maakuntiin
suurin piirtein odotettavissa. Lakia ei voi päästää sillä tavalla eteenpäin, että tehtäisiin vain
tämmöinen ja sitten jälkikäteen katsottaisiin, mikä kuuluu tähän palveluvalikoimaan. Eli
potilaan pitää etukäteen tietenkin tietää se, maksetaanko se vaiko ei makseta. Tämä on se
iso kysymys.

Toinen kysymys liittyy sitten siihen, että tässä asetetaan nyt Kelan virkailijat aika ison
tehtävän ääreen: heidän pitäisi alkaa arvioida sitä, mikä hoito on korvattava ja millä hin-
nalla. Tietysti jos ajatellaan potilasta ja potilaan oikeusturvaa, niin kyllä minua kauhistut-
taisi, jos Kelan virkailijan käsissä on se, mitä hoitoja minusta nyt sitten korvataan tai ei kor-
vata. Tähän saakka siinä ovat olleet lääkäri ja asiantuntijat arvioimassa, mikä hoito on mää-
ritelty tarvittavaksi ja minkä voi sieltä hankkia, ja sitten siitä on korvaus tullut.

Tähän liittyy hyvin vahvasti nyt sitten tämä sote-uudistus myös siltä osin, että tämä esi-
tys ei vastaa siihenkään, miten tämmöinen maakunnallinen vaihtelu suoran valinnan sote-
palveluissa ja sitten toisaalta myös näillä tulevilla asiakasseteleillä tarjottavissa palveluis-
sa vaikuttaa siihen, millä tavalla maakunnan asukas saa valita palveluita ulkomailla, eli tu-
levatko nyt sitten joka tapauksessa myös ulkomailla valittavat palvelut maakuntakohtaises-
ti tehtäviksi vai onko tarkoitus, että valtakunnassa on yhteneväiset käytännöt tähän. Siihen
tämä laki ei vastaa.

Tässä ei myöskään vastata siihen, miten tälle sote-keskukselle eli käytännössä näissä yh-
tiöissä toimiville sosiaali- ja terveyskeskuksille maksettavassa korvauksessa huomioidaan
se, jos asiakas käyttää rajat ylittäviä palveluita ja silloin maakunta korvaa ne palvelut. Tä-
hän tulee tämmöinen kierros myös, joka pitäisi tietysti huomioida, koska muuten ne saavat
tavallaan turhaan maakunnalta sitä rahaa.

Eli kaiken kaikkiaan kysymys on näistä korvauksista, näistä palveluvalikoimista, tämän
etukäteen määrittelemisestä, se on puutteellinen tässä laissa, ja sitten on kysymys siitä, mi-
ten Kelan osaaminen ja resurssit tulevat riittämään tällaisen tehtävän hoitamiseksi niin, että
kansalaisten oikeusturva on varmistettu.

Arvoisa puhemies! Tämä tulee nyt sitten meille valiokuntaan, ja aloitamme tästä kuule-
miset.

14.26 Päivi Räsänen kd: Arvoisa puhemies! Itsekin olisin ministeriä tänne kaivannut
vastaamaan kysymyksiin, koska aivan niin kuin edustaja Haatainen totesi, tässä esitykses-
sä on kyllä aika paljon avoimia kysymyksiä ja sellaisia arvioita, joista olisi hyvä varmistaa,
mihin ne pohjautuvat. 

Tämäkin lakiesitys liittyy sote-uudistukseen ja erityisesti sen valinnanvapausosioon,
jossa nyt sitten laajennetaan tätä valinnanvapautta ja vahvistetaan myös rajat ylittävää ter-
veydenhuoltoa itse asiassa kaksisuuntaisesti, sekä niin, että Suomessa asuvat voivat hakea
ulkomailta tiettyjä palveluja, että niin, että sitten taas ulkomailla asuvat voivat käyttää ter-
veyspalveluja Suomessa nykyistä helpommin. Tässä on arvioitu, että tämä ehdotus lisäisi
kustannuksia — sekin on syytä huomioida — eli nettomenoja vuosittain aina vuoteen 2022
mennessä, vuonna 2019 jo 8,6 miljoonaa euroa. Sitten tässä on arvioitu, että tämä henki-
2



Pöytäkirjan asiakohta PTK 64/2017 vp
löille maksettava korvausten euromääräinen kasvu voisi lisätä halukkuutta terveysmatkai-
luun, mutta ei kuitenkaan oleteta, että se olisi kovin suurta. 

Näistä arvioista olisin halunnut kuulla tarkemmin, samoin kuin siitä, että tässä on arvi-
oitu, ettei ulkomailla asuvien halukkuus hakeutua Suomeen käyttämään terveyspalveluja
lisääntyisi. Kun meillä on aika paljon käyty keskustelua esimerkiksi niin sanottujen pape-
rittomien terveyspalveluista, niin olisi ollut mielenkiintoista tässä yhteydessä kuulla, mi-
ten tämän arvioidaan vaikuttavan.

14.28 Katri Kulmuni kesk: Arvoisa puhemies! Rajaseudun asukkaana sanon, että itse
asiassa tällaista lainsäädäntöä on jo varsin pitkään odotettu. Se, että Ruotsissa se on ollut
mahdollista jo pian 15 vuotta, on helpottanut sitä, että ruotsalaiset olisivat, vaikka rajaseu-
dulla tai sitten taas Suomen ja Norjan välillä, pystyneet hakeutumaan myös tarvittaessa
Suomeen hoitoon silloin kun se hoitolaitos on lähempänä. Tällä hetkelläkin jo meillä pitäi-
si olla EU:n puitteissa nykyisen potilasdirektiivin puitteissa ja Pohjoismaiden neuvoston
linjausten puitteissa se mahdollisuus olemassa, mutta käytännössä se on ollut erittäin mo-
nimutkaista ja vaikeaa. Aluehallintovirasto on jopa kieltänyt yhteispäivystysten järjestämi-
sen Suomen ja Ruotsin, kahden EU-valtion, rajalla. 

Toivon, että tämä lainsäädäntö osaltaan toisi myös tähän nyt helpotusta, että ihminen hä-
dän hetkellä halutessaan voi kulkea siihen fyysisesti lähimpään paikkaan, vaikka se olisi-
kin valtakunnanrajan toisella puolella. Ongelma on useasti ollut se, että näissä meidän naa-
purimaissamme on jo varsin pitkään ollut tällainen maakuntapohjainen järjestelmä, pitkäl-
ti yli sata vuotta. Mutta nyt kun Suomikin vihdoin siihen astuu, neuvottelu on paljon hel-
pompaa, kun se vastinpari on samankaltainen. Suomessa se tulee olemaan maakunta, Ruot-
sissa se on maakäräjät, Norjassa se on fylke. Elikkä etenkin näille pohjoisen rajaseuduille
toivottavasti tämä tuo paljon uusia mahdollisuuksia, ja kyllä se liike toivon mukaan on tie-
tenkin molemminpuolista, mitä tässäkin aikaisemmissa puheenvuoroissa on spekuloitu.
Pienellä kunnalla on ollut aika mahdotonta neuvotella vaikkapa Ruotsin Norrbottenin maa-
käräjien kanssa siitä, voisivatko Tornionlaaksosta ihmiset yhteispäivystyksen kautta sitten
hakea suomenkielisiäkin palveluita rajan toiselta puolelta, koska siellä ne saattavat olla lä-
hempänä kuin sitten maakunnan keskuskaupungissa Suomen puolella. 

14.30 Anneli Kiljunen sd: Arvoisa herra puhemies! Olen myös erittäin pahoillani siitä,
että esittelevä ministeri ei ole paikalla. Tuntuu, että meillä on sosiaali- ja terveydenhuollon
puolella kohtuullisen vähän esityksiä täällä eduskunnassa, ja toivoisin, että vastaava minis-
teri olisi paikalla vastaamassa meidän tekemiimme kysymyksiin.

Arvoisa herra puhemies! Esitys on sinänsä tärkeä ja oikeansuuntainen. Esityksellä on
mahdollista parantaa asiakkaiden asemaa ja yhdenvertaisuutta korvaustason nousun myö-
tä. Toisaalta esitys sisältää riskin terveyserojen syventymisestä, kun matkustaminen ulko-
maiseen hoitoon edellyttää sekä taloudellisia että muita valmiuksia. On siis mahdollista,
että varakkaammat ja kyvykkäämmät ohittavat kotimaiset hoitojonot yhä suuremmalla ve-
ronmaksajien tuella. Jotta lain vaikutukset jäisivät tässä suhteessa vähäisiksi, on ensisijai-
sesti turvattava toimiva ja laadukas sote-palvelu kotimaassa. Tämä on erityisen vaikeaa
nyt, kun hallitus ajaa yhtiöittämisvimmassaan sote-uudistusta ja valinnanvapautta eteen-
päin kuulematta asiantuntijoita. Asiantuntijakritiikki sote-uudistusta kohtaan on vain ko-
ventunut esimerkiksi eduskuntakäsittelyn aikana. Edes epärealistisesta aikataulusta ei ole
3



Pöytäkirjan asiakohta PTK 64/2017 vp
tingitty, vaan päinvastoin nopeutetaan toimeenpanoa esimerkiksi valinnanvapauspilottien
ja niiden porkkanarahojen avulla.

Muistan, että kun vuonna 2013 rajalakia laadittiin, arvio oli, että ehdotettu korvausmalli
ei Euroopan unionin lainsäädännön ja EU-tuomioistuimen oikeuskäytännön valossa ole
täysin ongelmaton, mutta se on kansallisen terveydenhuoltojärjestelmämme perusratkai-
suihin nojautuen puolustettavissa. On huomattava, ettei potilasdirektiivi edellytä maahan
mitään tietynlaista palvelumallia. Se koskee vain rajat ylittävän hoidon korvauksia ja yh-
denvertaisuutta kansalaisen ja rajat ylittävän palvelun välillä. Eli potilasdirektiivillä ei voi
perustella hallituksen valinnanvapausmallia.

Hallituksen esityksen merkittävämmät ongelmat liittyvät korvausten määrittämiseen.
Jos korvauksena maksetaan vastaava kustannus kuin hoidosta Suomessa, mikä se on, kun
esimerkiksi suoran palvelun sote-keskusten rahoitus perustuu pääasiassa kapitaatioon?
Kun palvelun hintaa ei ole määritelty, mikä korvaus siis maksetaan? Hinnan pitäisi olla lä-
pinäkyvä ja kaikkien tiedossa ajantasaisesti. Terveydenhuoltolain 7 a §:n palveluvalikoi-
maa ei ole myöskään tiedossa. Esimerkiksi HUSin lausunnon mukaan palveluvalikoima-
neuvostolla ei ole mitään realistisia mahdollisuuksia määrittää palveluita niin, että se rajai-
si palveluita tarkoituksenmukaisesti ja niin, että asiakkailla olisi tästä tieto. On olennaista,
että ihmiset tietävät, mihin palveluihin voi hakeutua sekä hakea ja saada korvausta. Kritee-
rit ovat alkutekijöissään, ja tältä pohjalta Kelan virkailijoiden pitäisi tehdä arvio siitä, mikä
hoito on korvattavaa ja millä hinnalla. Tämä on potilaan oikeusturvan kannalta huolestut-
tavaa, etenkin kun kustannukset ovat hänelle jo syntyneet. Hallituksen esityksessäkin to-
detaan, että korvausten asianmukainen jälkikäteinen maksaminen henkilölle edellyttäisi
terveyspalvelujen nykyistä parempaa tuotteistamista ja tuotehintojen määrittelyä Suomes-
sa. Portinvartijuutta tarvitaan erityisesti erikoissairaanhoidon puolella, jossa kustannukset
voivat nousta kymmeniintuhansiin euroihin. Aiemmin näitä päätöksiä on tehty pääosin sai-
raanhoitopiirissä, mutta jatkossa siis Kelan virkailijat ovat päättämässä korvausten maksa-
misesta rajat ylittävissä tilanteissa. On välttämätöntä, että niin maakuntien liikelaitoksilla
kuin Kelan virkailijoilla on yhtenäiset ja mahdollisimman yksityiskohtaiset ohjeet ja tul-
kinnat siitä, mihin perustaa portinvartijan päätöksensä. Tähän tarvitaan palveluvalikoiman
kirjallista määrittelyä.

Esitys ei siis vastaa siihen, miten maakunnallinen vaihtelu suoran valinnan sote-palve-
luissa ja toisaalta asiakassetelillä tarjottavissa palveluissa vaikuttaa siihen, miten maakun-
nan asukas saa valita palveluita ulkomailla. Määrittyvätkö rajat ylittävät palvelut maakun-
nittain? Hallituksen valinnanvapausesityksen mukaan sote-keskuksen saa Suomessa vali-
ta, mutta siihen pitää sitoutua vuodeksi. Kuitenkin nyt rajat ylittäviin palveluihin ei esitetä
sitoutumismallia, vaan palvelutarjoajaa saa vaihtaa vapaasti.

Esitys ei vastaa siihen, miten sote-keskukselle maksettavassa korvauksessa huomioi-
daan se, jos asiakas käyttää rajat ylittäviä palveluita. Suomessa suoraan valintaan kuuluu ja
asiakassetelillä saa soten, mutta rajat ylittäviä palveluita ovat vain terveyspalvelut. Kuiten-
kaan kun muissa Euroopan unionin maissa ei ole vastaavaa järjestelmää kuin Suomessa on
suunniteltu, onko varmaa, että nykytila säilyy? Jos muut sote-esitykset eduskunnassa eivät
etene, mitä tapahtuu tälle esitykselle? Siihen meillä ei ole vastausta. Miksi tämän esityksen
valmistelua ei ole yhdistetty monikanavarahoituksen purun valmisteluun?

SDP:n mallissa olennaista on, että palveluvalikoima on määritelty ja hinnoiteltu tar-
koin. Vain silloin voidaan korvata palveluiden käyttöä kustannustehokkaasti ja yhdenver-
taisesti.
4



Pöytäkirjan asiakohta PTK 64/2017 vp
14.37 Maria Tolppanen sd: Arvoisa puhemies! Tässä esityksessä nyt näyttää siltä, että
tätä ei ole tässä kiireessä ja sote-sopassa oikein kyetty ehkä katsomaan ihan tarkasti läpi.
Meille on tietysti äärimmäisen tärkeää tietää se, mikä tämän esityksen hintalappu on.

Meidän on hyvä muistaa rajat ylittävistä palveluista kuitenkin tuommoiset äkkinäiset
palvelut, umpisuolen puhkeaminen tai raskaus — se ei ole hyvin äkkinäinen, mutta joka ta-
pauksessa raskaus kuuluu siihen — ja tarttuvat taudit, niin että silloin joka tapauksessa saa
hoitoa, olipa sitten missä maassa tahansa. On erittäin pelottavaa, jos Kela rupeaa päättä-
mään tästä asiasta ennen kaikkea sen takia, että Kelalla on tällä hetkellä hirvittävät jonot.
Muun muassa sairauspäivärahoissa Seinäjoen suunnalla huhtikuunkaan maksuja ei ole vie-
lä kyetty maksamaan. Se on aikamoinen puute.

Sitten minua huolestuttaa se, että jos maakunnat joutuvat maksamaan tätä, niin miten
maakunnat budjetoivat tämän, jos ei ole tietoa siitä hinnasta. Onko se kapitaatiomalli? Jos
on, niin mikä on kapitaation hinta? Onko se palvelusetelimalli? Jos on, niin mikä on pal-
velusetelin hinta? Vai onko se totaalisumma, mikä maksetaan?

Se, missä tämä olisi hyvä asia, on ilman muuta pohjoisessa, pohjoismaisen yhteistyön
alueella. Sitä on yritetty siellä monta vuotta saada aikaan, poistaa erilaisia rajaesteitä, siinä
kuitenkaan onnistumatta. Mutta pohjoismainen yhteistyö ja Pohjoismaiden yhteistyö on
niin omaa luokkaansa, vaikka kaikki eivät ole EU-maita, että siellä kannattaisi ehkä jolla-
kin tavalla kokeilla tätä, nimenomaan rajaseudulla. Siellä se voisi olla hyvä asia.

Sitten yksi asia, mikä tässä myöskin minua huolestuttaa, on tämä sitoutuminen. Jos nyt
sitten suomalainen haluaakin sitoutua sveitsiläiseen hoitoon, saksalaiseen hoitoon tai es-
panjalaiseen hoitoon, niin voiko hän kerran kuukaudessa käydä siellä sitten hoidossa ja
hoitoja saamassa tai [Puhemies koputtaa] tarkistuttamassa ja jälkihoidossa?

14.39 Päivi Räsänen kd: Arvoisa herra puhemies! Edustaja Kulmuni nosti täällä esiin ra-
jaseudun asukkaiden näkökulman. Ajattelen myös, että heidän kannaltaan tämä esitys to-
dellakin joustavoittaa palvelujen saamista ja mahdollistaa entistä paremmat palvelut myös
kustannustehokkaasti henkilöille, jotka rajan tuntumassa asuvat — samoin tietysti niiden
kansalaisten kannalta, jotka haluavat panostaa terveysmatkailuun. Mutta samalla on huo-
mioitava, että kun ihmiset joutuvat itse kustantamaan matkakustannukset, niin siihen täy-
tyy olla sitten myös varaa. Eli esimerkiksi kerran kuussa ulkomailla hoitojen hankkimisek-
si henkilöllä täytyy olla sitten varallisuutta myös ne matkakustannukset tältä osin hoitaa,
koska niitä ei toki tässä korvata.

Mutta kyllä tämä koko esitys asettaa meidät sen kysymyksen eteen, miten suomalainen
terveydenhuolto kykenee myös tulevaisuudessa säilyttämään hyvän maineensa, kansalais-
ten luottamuksen, kilpailukyvyn ja korkean tason. Se on erityisen suuri kysymys nyt, kun
sosiaali- ja terveyspalvelujärjestelmää ollaan uudistamassa, että meillä on sellainen tervey-
denhuolto, johon luotetaan ja joita palveluita halutaan käyttää niin, ettei tule ikään kuin tä-
män laatukysymyksen vuoksi paineita lähteä ulkomailta hoitoja hakemaan. Se asettaisi
kyllä kansalaiset hyvin eriarvoiseen asemaan, [Puhemies koputtaa] koska kaikilla ei ole
kuitenkaan varaa niihin matkakustannuksiin.

14.41 Anneli Kiljunen sd: Arvoisa herra puhemies! Vielä yksi pieni tämmöinen, voisiko
sanoa, kommentti, joka tätä kokonaisuutta ainakin omalta osaltani vielä häiritsee. Kun
sote-uudistusta viedään nyt eteenpäin, niin en tiedä, ovatko perussuomalaiset ymmärtä-
neet sitä, että hallitus on viemässä meidän sosiaali- ja terveyspalveluitamme Euroopan
5



Pöytäkirjan asiakohta PTK 64/2017 vp
unioniin ja laajemmille kansainvälisille markkinoille. Tämä lainsäädäntö tulee myös sitä
osaltaan tukemaan. Jos ajatellaan vaikka, että kun ihmiset hakevat palvelunsa täältä sote-
keskuksista tai Suomesta, niin heillä on myös mahdollisuus hakea palveluita entistä hel-
pommin ja joustavammin myös Euroopan unionista. Samalla me viemme markkinat kan-
sainvälisille markkinoille ja Euroopan unionin sopimuslainsäädäntö lähtee myös ohjaa-
maan meidän palveluidemme määrittelyä, sisältöjä, rahoitusta ja korvattavuutta. Elikkä
toivoisin nyt, että täällä olisi joku perussuomalaisten edustaja, joka kertoisi meille, miten-
kä he suhtautuvat tähän lainsäädäntöön myös yhdistettynä sote-lainsäädäntöön.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
6


