















































DEME4EA.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

10. Hallituksen esitys eduskunnalle laiksi ympäristövaikutusten arviointimenettelystä an-
netun lain liitteen 1 muuttamisesta

Hallituksen esitys HE 102/2018 vp
Valiokunnan mietintö YmVM 14/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 10. asia.
Käsittelyn pohjana on ympäristövaliokunnan mietintö YmVM 14/2018 vp. Nyt päätetään
lakiehdotuksen sisällöstä.

Keskustelu

18.00 Rami Lehto ps: Arvoisa rouva puhemies! Esityksen tavoitteena on hankeluettelon
ajantasaistaminen, sisällön selkeyttäminen sekä yhdenmukaistaminen mahdollisimman
pitkälle tiettyjen julkisten ja yksityisten hankkeiden ympäristövaikutusten arviointia kos-
kevan direktiivin liitteenä olevan hankeluettelon kanssa.

Perussuomalaiset haluavat kuitenkin tuoda esiin sen tosiasian, että Suomessa tuulivoi-
masta ympäristöön leviävä signaali on varsin uusi ilmiö, jota ei ole aiemmin toimintaym-
päristössämme ollut. Asiasta on kuitenkin tullut sen verran uutta tietoutta, että tuulivoima-
loiden tuottaman infraäänen vaikutus on laaja. Infraääntä voidaan täten mitata useiden
kymmenien, jopa satojen, kilometrien päästä tuulivoimaloista. Tuulivoimaloiden tuottama
infraääni on pulssimaista, jatkuvaa ja pitkäkestoista, sykkivää ilmanpaineen vaihtelua. Ny-
kyinen tuulivoimarakentaminen perustuu kuitenkin siihen oletukseen, että tuulivoimaloi-
den infraääni ei aiheuta terveyshaittaa. Infraäänen pitkäkestoisia terveysvaikutuksia ei kui-
tenkaan tiedetä riittävällä varmuudella. Historiallisesti tiedetään voimakkaan infraäänen
olevan terveydelle haitallista. Näin ollen eduskuntaryhmämme mielestä nyt on edettävä
asiassa pienemmän haitan periaatteen mukaan sekä odotettava uusia tutkimustuloksia tältä
sektorilta.

Tätä on tosi vähän tutkittu. Ja kun VTT:n henkilökin meillä oli asiantuntijakuulemisis-
sa, niin hän totesi, että tuulivoimaloiden terveysvaikutuksia on vain vähän tutkittu. Tuuli-
voiman tuottaman laajakaistaisen äänen tai infraäänen ja oireilun välistä yhteyttä ei ole juu-
rikaan tutkittu. Tutkimuksia on kuitenkin niin vähän, ettei pitkäaikaisen altistumisen vai-
kutuksia voida täysin sulkea pois. Lisätutkimukset ovat perusteltuja, ja niitä on käynnissä
useissa maissa.

Nyt onkin sitten valtioneuvoston kanslian TEAS-hanke 2018 alkanut. Se päättyy vasta
helmikuussa 2020, ja sen tavoite on selvittää tuulivoimaloiden aiheuttaman äänen potenti-
aalisesti haitalliset vaikutukset ihmisille. Elikkä nyt on vasta alettu tutkimaan ja kummin-
kin tehdään esityksiä, missä tuulivoimaloiden kokoa voidaan kasvattaa, niin ettei tehdä
 Tarkistettu
4.1



Pöytäkirjan asiakohta PTK 125/2018 vp
ympäristövaikutusten arviointeja. Siksi teenkin asian yksityiskohtaisessa käsittelyssä mie-
tinnön vastalauseen 1 mukaisen muutosehdotuksen, jossa ympäristövaikutusten arviointi-
menettelystä annetun lain liitteen 1 hankeluettelon kohtaa 7 e muutetaankin sitten muo-
toon ”tuulivoimalahankkeet, kun yksittäisten laitosten lukumäärä on vähintään 5 kappalet-
ta tai kokonaisteho vähintään 22 megawattia”. Tämä vastalauseen esityshän vastaa sosiaa-
li- ja terveysministeriön asiantuntijalausuntoja, joissa todettiin tämä ihan sama. 

Loppupäätelmänä olisi se, että odotettaisiin niitä tutkimustuloksia, ennen kuin hutki-
taan. Nyt vaan mennään sillä olettamuksella, että infraäänet eivät vaikuta mitään, että ehkä
vähän voivat vaikuttaa, mutta kumminkaan eivät ole oikeasti tutkittuja. Nyt kannattaisi
odottaa niitä tutkimuksia.

18.04 Hanna-Leena Mattila kesk: Arvoisa rouva puhemies! Tuulivoima on hyvä ja kan-
natettava asia. Se edustaa lähtökohtaisesti ympäristöystävällistä ja päästötöntä energian-
tuotantoa, jota ilmastonmuutoksen kourissa kamppaileva Suomi ja laajemmin maapallom-
me tarvitsevat. Tuulivoimateknologia kehittyy koko ajan. Voimaloiden korkeudet ja tehot
ovat kasvaneet viime vuosien aikana, ja tieto niiden vaikutuksista ympäristöön ja asukkai-
siin on vasta kokoamisvaiheessa. 

Meillä Raahessa on kokemusta tuulivoimarakentamisesta ja sen vaikutuksista lähiym-
päristöön yli viiden vuoden ajalta. Ensimmäinen tuulivoimapuisto rakennettiin senaikais-
ten ohjearvojen mukaisesti niin, että lähimmillään voimala sijoittui reilusti alle kahden ki-
lometrin päähän pysyvästä asumuksesta. Jonkin ajan kuluttua alkoi tulla viestejä voimaloi-
den läheisyydessä asuvilta asukkailta, että lähellä sijaitsevien voimaloiden humahtelevat
äänet tunkeutuivat seinien läpi ja saivat aikaan epämiellyttäviä fyysisiä tuntemuksia, jotka
muuttuivat pian myös psyykkisiksi tuntemuksiksi. Eräässä tapauksessa tuulivoimayhtiö
katsoi parhaaksi lunastaa talon, jotta sydänoireista kärsinyt perhe pääsi muuttamaan pois
voimalan vaikutuspiiristä. 

Tuulivoimarakentaminen alkoi saada osakseen kritiikkiä luultavasti siksi, etteivät tuuli-
voimayhtiöt oikein kuunnelleet suunnittelualueen läheisyydessä olevia ihmisiä, ei kaa-
vaprosessin eikä myöhemmin voimalaitosalueen rakentumisen myötä. Edelleenkin pallot-
telu siitä, kenelle kuuluu vastuu television näkymisen heikkenemisen syistä, jatkuu kau-
pungin, Digitan ja tuulivoimatoimijan välillä. Tasapuolisuuden nimessä on kuitenkin mai-
nittava, että vastaantuloakin on ilmennyt, kun kirkkaat välkkyvät lentoestevalot vaihtuivat
pysyvää punaista näyttäviin. 

Se, minkä me Raahessa opimme, on, että laboratorio-olosuhteissa määritettyihin raja-ar-
voihin emme oikein voi luottaa. Käytäntö näyttää tuovan luotettavimman kokemuksen sii-
tä, mikä on sopivin etäisyys tuulivoimalan ja pysyvän asumuksen välillä. Vuonna 2014 so-
siaali- ja terveysministeriö suositteli kahden kilometrin etäisyyttä, ja sellainen päätettiin ot-
taa tuulivoimakaavoituksemme ohjaavaksi tekijäksi. Yhdessä tarvittavien yva-selvitysten
kanssa tämä on toiminut parhaiten ja on tuonut niin sanotun linnarauhan maaseudun asuk-
kaiden ja tuulivoimatoimijoiden välille. 

Nykyään Raahessa on yli 60 pystyssä olevaa tuulivoimalaa, jotka ovat tehoiltaan 2,3—
3,3 megawattia. Valmiita tuulivoimakaavoja on useita, ja meillä on potentiaalia yli sataan
tuulivoimalaan, kun kaikki puistot todellistuvat. Vielä emme tiedä, mikä tulee olemaan
puistojen kerrannaisvaikutus, kun olemassa olevien puistojen väliin rakentuu uusia voima-
laryppäitä. Tässä me paikalliset päättäjät olemme luottaneet asiantuntijoiden arvioihin,
toki huomioiden lähtökohtaisesti edelleen kahden kilometrin suojavyöhykesäännön. 
2



Pöytäkirjan asiakohta PTK 125/2018 vp
Nyt jo vuosien kokemuksella olisin toivonut hallituksen esitykseen tuulivoimaa koske-
vassa rakentamisessa asukasystävällisempää linjausta, joka olisi noudattanut sosiaali- ja
terveysministeriön suositusta yva-menettelystä kaikille alle 10 tuulivoimalaa käsittäville
puistoille. Niin ikään olisin toivonut pysyttäytymistä 30 megawatin kokonaisuudessa sen
sijaan, että minimitaso nousee 45 megawattiin. 

On totta, ettei infraäänistä ole vielä kattavaa ja kiistatonta tutkimustietoa. Siksi olisinkin
toivonut tuulivoimarakentamista ohjaavaan lainsäädäntöön varovaisempaa linjausta, kun-
nes kokemusta infraäänien vaikutuksista olisi kartutettu. Elämme aikaa, jossa maaseudun
ihmiset ovat tuulivoiman vaikutusten koekaniineita, sillä suurista voimaloista on vasta ker-
tymässä tietoa. Liikkeellä on myös paljon virheellistä tietoa, jossa annetaan ymmärtää, et-
tei tuulivoimaloiden koon tai tehojen kasvu lisää haittavaikutuksia. 

Arvoisa puhemies! Pidän tuulivoimarakentamista hyvänä asiana mutta haluan sen edel-
le nostaa haja-asutusalueen ihmiset, joiden terveys, asumismukavuus ja kiinteistöjen arvo
ovat vaarassa, jos tuulivoimarakentaminen on liian lepsua. Täytyy toivoa, että kunnat teet-
tävät vapaaehtoisesti pienemmistäkin tuulivoimapuistoista yva-selvitykset ja ottavat muu-
toinkin huomioon haja-asutusalueilla asuvat kuntalaisensa niin, että rauhanomainen rin-
nakkaiselo tuulivoimaloiden ja maaseudun rauhan asuinpaikakseen valinneiden välillä oli-
si kummallekin mahdollista. 

18.08 Riitta Myller sd: Arvoisa puhemies! Nämä kaksi ensimmäistä puheenvuoroa käsit-
telivät tuulivoimaloiden infraäänitasoja, ja näistä valiokunnassa kuultiin ehkä kahtakin vä-
hän erilaista näkemystä. Yksi asia, joka kyllä itselleni jäi hyvin mieleen, on se, että ei ole
olemassa tällä hetkellä tällaisia standardoituja esittämistapoja, joista voitaisiin selkeästi
tietää se, että ne tasot, näitten äänien tasot, jotka esitetään, olisivat vertailukelpoisia keske-
nään. Tässä mielessä varmasti tarvitaan lisää tätä tutkimustyötä, ja sitä ollaan tekemässä.

Arvoisa puhemies! Haluan ensinnäkin kertoa tästä asiasta sen, että tämä ympäristövai-
kutusten arviointimenettelyn vaativien hankkeiden luettelon päivittäminen on tarpeen ja
sen tavoitteet ovat kannatettavia, mutta tästä puuttuu sellaisia olennaisia asioita, joita olem-
me ottaneet esiin omassa vastalauseessamme, joka on siis vasemmistoliiton, vihreitten ja
sosiaalidemokraattien vastalause tähän lakiesitykseen.

Esimerkkinä ympäristövaliokunnan mietinnössä todetaan, että nautakarjan pitoa koske-
vien hankkeiden osalta kokorajojen lisäämistä hankeluetteloon tulisi selvittää tulevaisuu-
dessa. Me olemme sitä mieltä, että se täytyy ottaa huomioon jo tässä. Kun kuitenkin esi-
merkiksi kokoraja otetaan sikaloille, niin esitämme tässä vastalauseessamme, että nauta-
karjojen osalta olisi luku, joka vertautuisi niihin ympäristöongelmiin, joita on esimerkiksi
3 000 sian sikalassa, joka siis vaatii tämän luettelon mukana tämän yva-selvityksen.

Samoin kalankasvatuksen osalta meillä on muutos. Hallitus esittää kylläkin, että kalan-
kasvatuslaitokset lisättäisiin hankeluetteloon, mutta tässä raja on todella korkea. Esitäm-
me, että kalankasvatuksessa raja puolitettaisiin eli kalan lisäkasvu miljoonasta kilosta
500 000 kiloon. Kalankasvatuksen osalta tämä on erityisen tärkeätä, koska rehu, jota ka-
loille annetaan, joutuu suoraan veteen.

On myös huomioitava sekä kiven, soran että hiekan otossa se, että me katsomme näitä
ottoalueita kokonaisuutena ja huomioimme niiden yhteisvaikutukset. Sama pätee myös
turvetuotannossa. Erityisen tärkeää on se, että asioita tarkastellaan valuma-alueittain, kos-
ka kyseessä on vesiensuojelu mitä suurimmassa määrin.
3



Pöytäkirjan asiakohta PTK 125/2018 vp
Myös tätä hankeluetteloa tulisi päivittää nykyistä useammin. Nyt hallitus esittää, että 10
vuoden sijaan 5 vuoden välein. Vastalauseessamme esitämme 3 vuoden välein muun
muassa juuri sen takia, että tekniikka esimerkiksi tuulivoimaloiden osalla kehittyy nopeas-
ti.

Myös tällaisten suurten ja runsaaseen biomassan käyttöön perustuvien hankkeiden ym-
päristövaikutukset olisi huomioitava hankkeiden koko elinkaaren ajalta ja aivan erityisesti
näiden biohankkeiden ilmastovaikutukset.

Tulemme esittämään yksityiskohtaisessa käsittelyssä näitä muutoksia tähän hankeluet-
teloon ja myöskin sitten toisessa käsittelyssä kolme lausumaesitystä.

Toinen varapuhemies Tuula Haatainen:  Edustaja Modig halusi vastauspuheenvuoron,
myönnän minuutin mittaisen.

18.14 Silvia Modig vas (vastauspuheenvuoro): Kiitos, arvoisa rouva puhemies! Täällä
aiemmissa puheenvuoroissa edustaja Mattila ja edustaja Lehto nostivat esiin tuulivoiman
ja puhuivat näistä koetuista haitoista ja koetuista terveyshaitoista.

Tämä asiahan on monessa yhteydessä noussut ympäristövaliokunnassa esille, ja toistai-
seksi emme ole löytäneet tieteellistä näyttöä sille, että näitä haittoja olisi. Samaan hengen-
vetoon on sanottava, että en halua vähätellä, jos joku kokee saaneensa terveyshaittoja, ja
sen takia onkin hyvä, että valtioneuvosto on käynnistänyt uuden tutkimushankkeen nimen-
omaan tuulivoimaloiden aiheuttaman äänen potentiaalisista haitallisista vaikutuksista ih-
misille.

Kun kuuntelin tässä edustaja Mattilan mielestäni ihan ansiokasta puheenvuoroa, niin ha-
luan tuoda edustajille tiedoksi, että me olemme tehneet tähän lausumaehdotuksia, joista
yksi kuuluu, että yva-hankeluetteloa tulee arvioida ja tarvittaessa päivittää kolmen vuoden
välein. Tämä olisi teille mahdollisuus nytten mahdollistaa se, että tämä yva-menettely ot-
taa huomioon aina tuoreimman tutkitun tiedon, kun puheenvuorostanne ymmärsin, että
tämä on teidänkin ajatuksenne.

18.15 Eeva-Maria Maijala kesk: Arvoisa puhemies! Tuulivoima-asian osalta tätä tilan-
netta tulee todellakin selvittää, mikä se tulee olemaan. Me tarvitsemme uutta energiaa, sen
me tiedämme kaikki, mutta ei hinnalla millä hyvänsä.

Tuulivoiman osalta itse olisin ollut valmis jopa siihen, että se olisi ollut jopa alle 10 myl-
lyä ihan tämän tilanteen epäselvyyden vuoksi. Mutta kokonaisuudessaan on erittäin hyvä,
että tässä esityksessä on semmoinen kohta, että yksittäisissä tapauksissa voidaan tehdä ym-
päristövaikutusten arviointi myös pienemmälle määrälle kuin mitä tässä kyseisessä esityk-
sessä lukeepi. Elikkä tarvittaessa sen voi tehdä hyvin paljon pienemmällekin tuulivoima-
puistokokonaisuudelle, ja uskon ja toivon, että niitä pienemmillekin kokonaisuuksille tul-
laan jatkossa tekemään. Onneksi lisätietoa tullaan koko ajan saamaan tuulivoiman osalta.

Sen sijaan mitä nyt sitten tulee siihen, mitä oli tässä opposition vastalauseessa siitä, että
mitä muita osia tässä pitäisi olla mukana, niin olen näistä eri mieltä. Nimittäin tässä halli-
tuksen esityksessä, joka on tehty, on jo mietitty hyvin paljon eri vaihtoehtoja ja asioita, ja jo
nyt on hyvin monelta kohdalta siirrytty paljon kriittisempään määrään ja kriittisempiin ar-
voihin. Meidän pitää muistaa, että kaikissa näissä asioissa on hyvin tiukat ympäristölupa-
systeemit olemassa ja muun muassa nautapuolella, maatalouspuolella, on valvonta erittäin
tarkkaa jo monessa muussakin tapauksessa ja monella muullakin tavalla.
4



Pöytäkirjan asiakohta PTK 125/2018 vp
Kalankasvatuspuolella meidän pitää ehdottomasti muistaa tässä se, että Itämeren rehu
on nyt lisääntynyt käyttömäärältään huomattavasti, ja Itämeren rehuhan on sellaista, että
merestä pyydetään kalaa, muun muassa silakoita ja muita kaloja, isoja määriä, ja ne ovat
hyvin fosforipitoista ainesta. Nämä sieltä pyydetään, tuodaan maalle ja niistä sitten teh-
dään Itämeren rehua. Sen jälkeen, kun tämä kyseinen rehu laitetaan näille kasvatettaville
kaloille siellä meressä, nämä kalat syövät lähes kaiken tämän rehun, ja sitten kun ne kas-
vavat — kalahan kasvaa hyvin nopeasti sillä rehulla — ja ne otetaan sieltä merestä pois, lä-
hinnä kirjolohet, niin sen jälkeen me olemme huomattavan määrän saaneet vähennettyä
merestä fosforia. Hyvänen aika — systeemihän on sellainen, että me vähennämme koko
ajan meren fosforimäärää.

18.18 Silvia Modig vas: Arvoisa puhemies! Vaikka olen eri mieltä edustaja Maijalan
kanssa, niin jatkan siitä, mistä olemme samaa mieltä, eli Itämeren rehun viisaudesta. Se on
esimerkki siitä, miten on löydettävissä hyviä tapoja, jotka palvelevat niin tuottajia kuin
myös luontoa ja tässä tapauksessa meidän hyvin arvokasta ja hyvin uhanalaista mertamme.

Näissä kalankasvatuslaitoksissa on kuitenkin se perustavaa laatua oleva looginen virhe
tässä hallituksen esityksessä, että niitä verrataan muun muassa sikojen päästöihin. Kuiten-
kin kalankasvatuslaitoksissa ne päästöt menevät suoraan vesistöön, kun sikala kuitenkin
ymmärtääkseni on maalla, ja sen takia sen vaikutukset vesistöön ovat erilaiset.

Myös turvetuotannon haluan nostaa esille. Sen raja on aivan liian korkea. Suot sitovat
yhdeksän kertaa sen määrän hiiltä kuin metsät, ja se kertoo meille sen kokoluokan ja sen
merkityksen, kun meidän pitää vahvistaa meidän nielua, jotta me selviämme ilmastonmuu-
toksesta.

Edustaja Myller täällä nosti hyvin ja perusteli tämän hankeluettelon tarvitsemat muutok-
set, joten itse nostan esille vain meidän lausumaehdotuksemme. Ensimmäisen nostin jo
edellisessä puheenvuorossani, eli yva-hankeluetteloa tulisi arvioida ja tarvittaessa päivit-
tää kolmen vuoden välein. Tämä olisi siis ihan tieteellisestä, tutkitun tiedon näkökulmasta
mielestämme perusteltua, jotta meillä olisi se viimeinen, ajantasaisin tieteellinen tieto aina
käytettävissämme.

Seuraava lausuma kuuluu, että eduskunta edellyttää valtioneuvoston ryhtyvän valmiste-
lemaan ohjeistusta ympäristövaikutusten arvioinnin tekijöiden sidonnaisuuksien ilmoitta-
misesta. Tässä en voi kuin ihmetellä, ettei tämä lausuma saanut valiokunnan enemmistön
tukea. Siis totta kai me haluamme, että nämä selvitykset ovat riippumattomia.

Ja viimeisenä: runsaaseen biomassan käyttöön perustuvien hankkeiden osalta arvioi-
daan myös elinkaaren mittaiset ilmastovaikutukset puuraaka-aineen hankinta mukaan lu-
kien. Elinkaaren arvioiminen on aivan keskeistä. Meidän lainsäädäntömme ei aivan kaikil-
ta osin vielä ymmärrä sitä, että esimerkiksi rakennusten kohdalla me katsomme sitä käy-
tönaikaista päästöä, kun meidän pitäisi katsoa rakennuksissa koko elinkaarta: aina siitä ra-
kennusmateriaalin valmistamisesta siihen, mitä tapahtuu, kun rakennus on ylittänyt käyt-
töikänsä. Tämä onneksi nyt on asia, joka MRL-uudistuksessa on hyvin kunnianhimoisesti
otettu pöydälle, ja odotankin siltä uutta.

Nämä lausumat tulemme, arvoisa puhemies, esittämään seuraavassa käsittelyssä.

18.20 Krista Mikkonen vihr: Arvoisa puhemies! Tässä edustaja Myllerin esittelemässä
vastalauseessa, mistä edustaja Modigkin puhui, on mielestäni erinomaisia perusteluja sil-
le, miksi näitä isoja hankkeita tulisi lisätä tähän listaan.
5



Pöytäkirjan asiakohta PTK 125/2018 vp
Niin kuin me tiedämme, eläintuotannossa yksiköt koko ajan kasvavat ja ne ravinnepääs-
töt, mitä sieltä tulee, voivat olla paikallisesti erittäin merkittäviä, ja sen takia olisi hyvä saa-
da tämä raja myös näiden nautojen osalta sinne alennettua. Samoin kuin kalankasvatukses-
sa, tässä hyvin perusteltiin sitä, että siinä vielä ravinteet menevät aivan suoraan veteen. Ja
samoin turvetuotannossa: me tiedämme turpeennoston ympäristövaikutukset, me tiedäm-
me sen vaikutukset vesistöihin, me tiedämme sen ilmastovaikutukset. Näissä hankkeissa
ympäristövaikutuksia arvioitaessa pitäisi pystyä jo siinä vaiheessa prosessia ottamaan
nämä kaikki vaikutukset huomioon, jotta sitä kokonaisarviointia voidaan tehdä.

Niin kuin tässä hyvin tuli esille, nämä maa-aineksen ottoon liittyvät hankkeet saattavat
usein kohdistua eri toimijoille samalle alueelle, ja silloin olisi tärkeätä, että ne kaikki pys-
tyttäisiin siinä samanaikaisesti huomioimaan ja niiden yhteisvaikutukset, ja siinä mielessä
pidän erittäin perusteltuina näitä vastalauseessa esitettyjä muutoksia, samoin kuin sitä, että
todella tätä arviointia voitaisiin tehdä riittävän tiheään, jotta me pystyisimme aina peruste-
lemaan ne päätökset tuoreimmalla käytössä olevalla tiedolla.

18.22 Silvia Modig vas: Arvoisa rouva puhemies! Haluan jatkaa tästä edustaja Mikkosen
hyvästä puheenvuorosta just tästä riittävän tiheästä tarkasteluvälistä. Meidänhän on saata-
va yksityiset rahavirrat tukemaan ilmastonmuutoksen hillintää. Jos me ajattelemme tahoa,
joka harkitsee investointia, niin mikä on hänelle tärkeätä? Hänelle tärkeää on pitkäjäntei-
syys — eikö näin? Senkin takia tämmöinen lyhyempi tarkasteluväli voisi tuoda sitä pitkä-
jänteisyyttä ja sitä varmuutta siitä, että jos tutkimustietoja kasaantuu, toimija esimerkiksi
tietää, että muutos on tulossa, mutta hän ei tiedä, millainen se tulee olemaan, ja se voi ly-
kätä tai estää sen investointipäätöksen tekemistä, joka voisi olla tärkeä niin ympäristön
kannalta kuin vaikka meidän alueellisen talouden kannalta.

Yleiskeskustelu päättyi ja asian käsittely keskeytettiin.
6


