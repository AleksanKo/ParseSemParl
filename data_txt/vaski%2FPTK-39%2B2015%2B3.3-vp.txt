















































DEM533B.tmpSave.xml


Pöytäkirjan asiakohta PTK 39/2015 vp
Pöytäkirjan asiakohta 

PTK 39/2015 vp

Täysistunto

Torstai 24.9.2015 klo 16.00—18.48

3.3. Suullinen kysymys leikkauksista opintotukeen (Paavo Arhinmäki vas)
Suullinen kysymys SKT 20/2015 vp

Suullinen kyselytunti

Puhemies Maria Lohela: Seuraava kysymys, edustaja Arhinmäki.

Keskustelu

16.51 Paavo Arhinmäki vas: Arvoisa rouva puhemies! Tällä viikolla työmarkkinatilan-
teen lisäksi ovat puhututtaneet koulutukseen tehtävät leikkaukset. Seuraavan neljän vuo-
den aikana hallitus on leikkaamassa 3 000 miljoonaa euroa koulutuksesta. Osana näitä
leikkauksia ollaan leikkaamassa myös opintotukea 2020-luvulla peräti 150 miljoonalla eu-
rolla. Se ei välttämättä kuulosta paljolta, mutta kysymys on yli neljäsosasta opiskelijoiden
perustoimeentulosta. Perustoimeentuloa ollaan neljäsosalla leikkaamassa. Kysyisinkin,
ministeri Grahn-Laasonen: Miten te kuvittelette, että on mahdollista täysipäiväisesti opis-
kella ja valmistua tavoiteajassa, jos neljänneksellä leikataan perustoimeentuloa? Haluaako
hallitus todella paluuta tilanteeseen, jossa vain varakkaiden lapsilla on mahdollisuus opis-
kella?

16.52 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! On totta, että opintotukeen kohdistuu, niin kuin valitettavasti lähes-
tulkoon kaikkialle meidän yhteiskunnassa nyt, kipeitä leikkauksia ja säästöjä, ja olemme
lähteneet rakentamaan kokonaan uutta opintotukimallia nykyisen sekavan mallin tilalle.
(Välihuutoja vasemmalta) On totta, että opiskelijoille tämä tulee olemaan varmasti kipeä
tilanne, kun meillä opintotukea joudutaan leikkaamaan, mutta se, mistä haluamme huoleh-
tia, on se, että se kokonaissumma, paljonko opiskelija saa käteen, kasvaa sinne 1 100 eu-
roon hallitusohjelman mukaan kattaen opintorahan, asumislisän ja myöskin opintolainan.
Lainapainotteisuus kasvaa, mutta opiskelijan kokonaisrahamäärä kasvaa niin ikään, ja se
tietysti helpottaa opintojen edistämistä (Välihuutoja vasemmalta) tässä vaikeassa tilantees-
sa.

Puhemies Maria Lohela: Edustajat, pyydän rauhoittumaan. Ne edustajat, jotka haluavat
esittää lisäkysymyksiä, ilmoittautukaa painamalla V-painiketta.

16.53 Paavo Arhinmäki vas (vastauspuheenvuoro): Arvoisa puhemies! Jälleen toistui se,
että "hei, me ei leikata, me kehitetään". Opiskelijat ovat varmaan todella kiitollisia tästä tei-
dän kehittämissuunnitelmastanne, jossa neljäsosa perustoimeentulosta leikataan pois. Ke-
lan opintotukiasioista vastaavan pääsuunnittelija Ilpo Lahtisen mukaan leikkaus on harvi-
 Tarkistettu
4.0



Pöytäkirjan asiakohta PTK 39/2015 vp
naisen suuri yksittäiseen ryhmään kohdistuvana toimenpiteenä. Jo nyt kokopäiväinen opis-
kelu ei ole mahdollista näin pienellä tuella etenkään suuremmissa kaupungeissa. Te tarjoat-
te tilalle sitä, että opiskelijat ottavat lainaa. Miten, ministeri Grahn-Laasonen, opiskelijat
voidaan ainoana ihmisryhmänä pakottaa elämään velaksi perustoimeentulonsa osalta? (Pu-
hemies koputtaa) Onko näinä aikoina, kun työttömyys on hallituksen toimienkin johdosta
entisestään kasvamassa, realistista ajatella, että opiskelijoiden toimeentulo perustuu lainan
ottamiseen ja että he pystyvät maksamaan takaisin, (Puhemies koputtaa) kun työllisyysnä-
kymät ovat erittäin huonot?

16.54 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Minä pahoittelin jo ja pahoittelen edelleen sitä, että joudumme te-
kemään näitä leikkauksia ja joudumme leikkaamaan myöskin opiskelijoilta. Se on erittäin
valitettava asia eikä ollenkaan toivottava tilanne, mutta Suomi on vaikeassa tilanteessa, ja
meillä ei ole muuta vaihtoehtoa kuin tehdä päätöksiä, joilla talous saadaan tasapainoon ja
velkaantuminen pysäytettyä. Opiskelijoille haluan sanoa sen, että samaan aikaan, kun näi-
tä vaikeita päätöksiä tehdään, me pyrimme siihen koko ajan, että me voimme turvata opis-
kelijoille mahdollisimman hyvän huomisen tekemällä nämä kipeät talouspäätökset ja ke-
hittämällä meidän koulutusjärjestelmäämme. Jos te nauratte sille, että kehitämme meidän
koulutusjärjestelmäämme, niin sitä kyllä joudun vähän ihmettelemään, (Silvia Modig: Te
leikkaatte ettekä kehitä!) koska maailma muuttuu koko ajan ja silloin meidän pitää pystyä
myös uudistamaan meidän koulutusjärjestelmäämme. Se on iso ja tärkeä asia.

16.55 Eeva-Johanna Eloranta sd (vastauspuheenvuoro): Arvoisa puhemies! Hallitus ha-
luaa myös poistaa kokonaan suoran investointituen opiskelija-asuntojen rakentamiselle.
Tämä on todella suuri heikennys opiskelijoiden asumistilanteelle. Opiskelija-asuntojen ra-
kentaminen tulee vähenemään ja lisäksi vuokrat tulevat nousemaan. Asuminen on opiske-
lijoiden suurin menoerä. Suomessa opiskelijat käyttävät eurooppalaisittain erittäin kor-
kean osuuden tuloistaan asumiseen. Asuntoja on vaikea löytää, ja on aika hälyttävää, että
kohtuuhintaisen asunnon löytää helpoiten esimerkiksi Omenahotellin eikä opiskelija-asun-
tosäätiön kautta. Haluaako hallitus tosiaankin opiskelijat kilpailemaan entistä enemmän
kohtuuhintaisista asunnoista muiden pienituloisten kanssa ja käyttämään entistä enemmän
aikaansa työssäkäyntiin opiskeluajan samalla pidentyessä, jotta vuokrat saadaan makset-
tua?

16.56 Maatalous- ja ympäristöministeri  Kimmo  Tiilikainen (vastauspuheenvuoro): 
Arvoisa puhemies! Hallitus on todella yhtenä säästötoimena rajaamassa sitä kohdejouk-
koa, joiden erityisrakennustuotantoa tuetaan, ja tässä kun joudutaan tekemään valintoja sii-
tä, minkälaisille ryhmille tuettua asuntotuotantoa tiukassa tilanteessa suunnataan, niin koh-
deryhmäksi on valittu erityisen paljon tukemista tarvitsevat joukot. Eli siellä, missä tarvi-
taan hyvin erilaisia asumisjärjestelyjä esimerkiksi vammaisten tai erilaisten muitten palve-
luasumismuotojen osalla, katsomme, että tuo tarve on vielä suurempi ja niukat rahat koh-
dennetaan sinne.

16.57 Outi Alanko-Kahiluoto vihr (vastauspuheenvuoro): Arvoisa puhemies! Nyt kyllä
tuntuu siltä, että hallitus on kaikkein pienituloisimpien ryhmien kimpussa. Sen sijaan, että
te ratkoisitte todellisia yhteiskunnallisia ongelmia, te lisäätte niitä. Nyt meidän suurimpia
2



Pöytäkirjan asiakohta PTK 39/2015 vp
ongelmiamme on se, että meillä ei ole riittävästi edullisia vuokra-asuntoja, mutta sen si-
jaan, että hallitus keskittyisi siihen, että saataisiin edullisia vuokra-asuntoja, te leikkaatte
kaikkein köyhimmiltä eläkkeensaajilta asumistukea. Te viette opiskelija-asunnoilta raken-
tamistuen, mikä tarkoittaa sitä, että tulevaisuudessa opiskelijoilta menee entistä isompi
määrä siitä toimeentulostaan asumisen maksamiseen. Tuntuu hyvin surulliselta se, että
tämä hallitus, tämä pimeä hallitus, ei tee yhtä ainutta askelta, joka lisäisi tasa-arvoa. Kai-
killa toimillanne tunnutte astuvan tasa-arvossa taaksepäin. Meillä on edessä koulutuksen
luokkayhteiskunta ja periytyvä kouluttamattomuus ja työttömyys näillä teidän toimillan-
ne. Älkää nimittäkö niitä orwellilaisesti kehittämiseksi. (Puhemies: Nyt kysymys, edusta-
ja!) Se ei hämää mitään eikä ketään.

16.58 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Kysymystä oli tästä hiukan haastava löytää, mutta tartun tähän
koulutuksen tasa-arvoon. Se on nimenomaan meidän hallituksen ohjelmassa aivan kes-
kiössä. Pyrimme vaikuttamaan siihen, että kun tämä nykyinen kehitys on johtanut siihen,
että meillä näkyy epätasa-arvoa esimerkiksi alueellisesti koulutuksen laadussa, niin siihen
pystytään vastaamaan kehittämällä esimerkiksi meidän peruskouluamme. Meillä on käy-
tössä siihen instrumentteja monenlaisiakin, ja tulemme pitämään kiinni muun muassa sii-
tä, että vahvistamme heikommilla alueilla, haastavimmissa ympäristöissä toimivia kouluja
tällaisella tasa-arvorahoituksella myöskin tulevalla budjettivuodella, ensi vuonna yli 10
miljoonalla eurolla. Tätä työtä jatkaaksemme olenkin käynnistämässä opetus- ja kulttuuri-
ministeriössä työn, jossa pohditaan sitä, millä tavoin voidaan tähän kehitykseen vaikuttaa,
että meidän koulutuksemme tasa-arvo on heikentymässä. (Puhemies koputtaa) Mutta tä-
hän loppuun haluan kuitenkin vielä muistuttaa siitä, että kansainvälisesti vertaillen olem-
me yksi koulutuksen tasa-arvon mallimaista edelleen. (Paavo Arhinmäki: Vielä!)

Puhemies Maria Lohela: Edustaja Elomaa. (Eduskunnasta: Ei ole pyytänyt!) — Siinä ta-
pauksessa edustaja Zyskowicz on kyllä pyytänyt.

16.59 Ben Zyskowicz kok (vastauspuheenvuoro):  Arvoisa rouva puhemies! (Puhemies
koputtaa) Ei minullakaan ollut puhevuoropyyntöä voimassa, (Naurua) mutta kun sain pu-
heenvuoron, niin mielelläni käytän.

Täällä nimittäin edustaja Arhinmäki antoi ymmärtää, että näiden opintotukiuudistusten
jälkeen vain varakkaimmilla, tai itse asiassa heidän jälkeläisillään, olisi tilaisuus opiskella
korkeakoulututkintoja. Tämähän on täysin naurettava väite. Jos me ajattelemme omaa ikä-
polveani tai niin sanottuja suuria ikäluokkia, niin nimenomaan me olemme pystyneet opis-
kelemaan ja suorittamaan yliopistossa tutkintoja, vaikka ei ollut olemassa sellaisia opinto-
tukijärjestelmiä, joita nuoremmilla sukupolvilla (Välihuutoja vasemmalta) on ollut ole-
massa. Ja nimenomaan suuret ikäluokat oli ensimmäinen, jolloin kaikista taloudellis-sosi-
aalisista olosuhteista voitiin opiskelua jatkaa. (Välihuutoja vasemmalta) Eli kysyn opetus-
ministeri Grahn-Laasoselta, kumman käsitys — historiakäsitys ja nykyisyyskäsitys — on
pielessä: Arhinmäen vai minun? (Naurua)

17.01 Opetus- ja kulttuuriministeri  Sanni  Grahn-Laasonen (vastauspuheenvuoro): 
Arvoisa puhemies! (Puhemies koputtaa) Edustaja Zyskowicz, te olette minua vanhempi ja
3



Pöytäkirjan asiakohta PTK 39/2015 vp
kokeneempi valtiomies, joten luotan teidän arvioonne kuin vuoreen ja kiitän tästä keskus-
telusta. (Naurua — Puhemies koputtaa)

Puhemies Maria Lohela: Viimeinen kysymys tähän aiheeseen, edustaja Arhinmäki.

17.01 Paavo Arhinmäki vas (vastauspuheenvuoro): Arvoisa puhemies! Se, mitä edusta-
ja Zyskowicz kertoi historiasta, pitää paikkansa. Nimittäin aikaisemmin korkeakouluopin-
not oli käytännössä varma tie työpaikkaan, pysyvään työpaikkaan, ja hyville tuloille. Va-
litettavasti historiaa peilaamalla ei voi katsoa tätä päivää, jossa myös korkeasti koulutetuil-
la on kasvava työttömyys, pätkätöitä, erittäin pienipalkkaisia töitä. (Matti Vanhanen: Siksi
kilpailukykyä pitää nyt parantaa!) Siksi kysynkin, ministeri Grahn-Laasonen, mikä teidän
käsityksenne on: tunteeko edustaja Zyskowicz tämän päivän työmarkkinoita ja tänä päivä-
nä korkeakoulusta valmistuvien työmarkkinatilannetta? (Vasemmalta: Ei tunne!)

17.02 Opetus- ja kulttuuriministeri  Sanni Grahn-Laasonen (vastauspuheenvuoro): 
Arvoisa puhemies! (Hälinää — Puhemies koputtaa) Ehdotan, että jos kävisitte vaikka kup-
pilassa keskustelemassa näistä näkemyksistänne, niin voisitte sitten päästä lähemmäs toi-
sianne. — Kiitos.

Kysymyksen käsittely päättyi.

Kyselytunti päättyi.
4


