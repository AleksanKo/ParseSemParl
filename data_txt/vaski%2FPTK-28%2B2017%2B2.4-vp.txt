















































DEM5CAD.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

2.4. Suullinen kysymys suomalaisen ruoan suosimisesta (Peter Östman kd)
Suullinen kysymys SKT 37/2017 vp

Suullinen kyselytunti

Puhemies Maria Lohela: Seuraava kysymys, edustaja Östman.

Keskustelu

16.42 Peter Östman kd: Arvoisa puhemies! Viime kesänä kävimme kristillisdemokraat-
tien aloitteesta välikysymyskeskustelun maatalouskriisistä. Silloin asianomainen ministeri
totesi vastauksissaan, että on turha vaatia puhdasta suomalaista ruokaa koteihin, kouluihin
tai ravintoloihin, jollemme pysty varmistamaan edellytyksiä ruoan tuottamiselle. Olin ja
olen edelleen asianomaisen ministerin kanssa täysin samaa mieltä.

Brasilialaista skandaalilihaa on tuotu Suomeen, ja nyt olemme tilanteessa, jossa lauta-
sellemme päätyy ruokaa, joka ei ole suomalaista eikä varmuudella puhdasta. On syytä ky-
syä, onko oikein ja oikeudenmukaista, että verorahoilla ostetaan sellaista ruokaa suoma-
laisten syötäväksi, jota Suomessa ei edes saa tuottaa. Miten suomalaiset maatalousyrittäjät
ja elintarviketeollisuus voivat pärjätä kilpailutuksissa, jos emme edes sitoudu niihin sään-
töihin, joita olemme heille asettaneet? [Hälinää]

Puhemies Maria Lohela:  Hyvät edustajat, pyydän teitä pidättäytymään tästä muusta kes-
kustelusta. Se vaikeuttaa tämän täysistunnon seuraamista esimerkiksi kodeissa, joissa tätä
katsotaan paraikaa televisiosta.

16.44 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Edustaja Östmanin kysymys on yhtä hyvä kuin viime kesänä, ja vas-
taus on sama: on turha odottaa, että meillä on puhdasta suomalaista ruokaa lautasilla ko-
deissa tai kouluissa, ellei se viljely ole myös kannattavaa tuottajille, ja tämän puolesta hal-
litus tietenkin toimii.

No, nyt on jälleen yksi lihaskandaali maailmalla, tämän brasilialaisen naudanlihan osal-
ta. Meillä on EU-komissiotasolla hyväksytty, että Brasiliasta saa lihaa tuoda Eurooppaan.
Sen jälkeen on hyväksytty ne laitokset, mistä lihaa voi toimittaa. Nyt on käynyt ilmi, että
joissakin näistä laitoksista on korruptioskandaalin myötä valvonta pettänyt. Myös Suo-
meen on joistain näistä laitoksista tullut lihaeriä, ja Evira käy tällä hetkellä niitä yhdessä
toimijoitten kanssa läpi. Mutta vielä ei ole mitään merkkiä, että tätä pilaantunutta lihaa oli-
si tullut Suomeen, ja se on hyvä — se on myös merkki siitä, että meillä kontrolli pelaa.
 Tarkistettu
4.3



Pöytäkirjan asiakohta PTK 28/2017 vp
Mutta varmin tae sille, että vältytään [Puhemies koputtaa] tämänkaltaisilta ongelmilta, on
se, että valitaan se suomalainen ruoka.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.45 Peter Östman kd (vastauspuheenvuoro): Arvoisa puhemies! Uusi hankintalaki
mahdollistaa lähiruoan suosimisen sekä pienten ja keskisuurten yritysten markkinoillepää-
syn muun muassa mahdollistamalla osatarjousten tekemisen kilpailutuksiin. Kuntien vas-
tuu osaavasta hankintapolitiikasta on merkittävä. Miten hallitus varmistaa, että lähiruoka
huomioidaan paremmin jatkossa julkisissa hankinnoissa?

16.45 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Kysymykset sen kun paranevat. [Naurua] Valtion ruokahankinnoissa
hallitus haluaa varmistaa sen sillä tavalla, että teimme viime kesänä periaatepäätöksen, että
valtion ruokahankinnoissa noudatetaan sitä viljelyn ja ympäristön ja ihmisten ja eläinten
suojelun standardia, mitä suomalaisilta tuottajiltakin vaaditaan.

Eilen julkaisimme myös kunnille oppaan ja kriteeristön, jota toivomme kuntapäättäjien
alkavan jatkossa noudattaa. Valtio ei voi päättää kuntien puolesta. Kunnat voivat itse päät-
tää, vaatia samanlaista tasoa, mitä valtio edellyttää ja suosittaa. Tällä tavoin voimme var-
mistaa sen, että ruoka, mitä nautimme julkisissa keittiöissä, on niitten tiukkojen laatukri-
teerien kautta tuotettu, mitä Suomessa edellytetään, ja sitä voidaan turvallisesti nauttia.

16.46 Jari Leppä kesk (vastauspuheenvuoro): Rouva puhemies! On juuri näin, että var-
min tapa varmistua siitä, että tietää, mitä syö, on se, että syö suomalaista ruokaa. Silloin voi
syödä sitä turvallisin mielin sekä voi syödä sitä myös hyvillä mielin kaikilta osin — sen
osalta tuotantoetiikka ja tapa toimia ovat senkaltaisia. Se on myöskin terveyskysymys,
kansanterveyskysymys mitä suurimmassa määrin. On myöskin selvää, että kun näitä ko-
huja tulee jatkuvasti, tavan takaa ympäri maailmaa, niin näillä yritetään vaikuttaa, mani-
puloida markkinoita, saada kilpailuetua, ja tässä tullaan tilanteeseen, jossa suomalainen ei
voi pärjätä. Me teemme täällä asiat niin kuin pitää tehdä, meitä valvotaan, meillä on hyvä
viranomaisverkosto, meillä on jäljitettävyys, alkuperät, kaikki tämä kunnossa. Ministeri
Tiilikainen, ovatko nyt nämä alkuperäasetukset, jotka tulevat, senkaltaisia, että jos ei tuot-
teessa näitä merkkejä tulevaisuudessa ole, se on silloin merkki siitä, että se ei ole kotimais-
ta lihaa ja silloin siinä on aina riskinsä, jos sen valitsee? Tämä on myös suomalaisen alku-
tuotannon etu ja sen kannattavuuden etu, jolloin me saamme [Puhemies koputtaa] oikeu-
denmukaisen hinnan myös tuottajille.

16.47 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Noin kuukausi sitten julkistin päätöksen siitä, että suomalaisissa liha-
jalosteissa ja maitojalosteissa, jotka on Suomessa valmistettu, täytyy kertoa kuluttajille
myös se raaka-aineen alkuperä. Tätä velvoitetta meillä ei aikaisemmin ole ollut. Ja kun
tämä säädös saatetaan voimaan ja siirtymäaika on kulunut, kun Suomi täyttää 100 vuotta,
meillä kuluttajien mahdollisuus saada selko syömänsä ruoan alkuperästä oleellisesti para-
2



Pöytäkirjan asiakohta PTK 28/2017 vp
nee. Jos joku ei halua kertoa sitä alkuperää, silloin on syytä epäillä, että ei se ainakaan suo-
malaista ole, mutta Suomessa valmistetuilta tuotteilta edellytetään, että alkuperämaa ker-
rotaan. Meille tuotujen tuotteiden osalta sen sijaan tätä velvoitetta emme voi asettaa.

Nyt tämän brasilialaisen lihakohun myötä on kyllä syytä alkaa pohtia myös sitä, miten
suurkeittiöissä tai ravintoloissa voitaisiin kuluttajille entistä varmemmin ja selvemmin ker-
toa, mikä on heidän tilaamansa ruoka-annoksen eri raaka-aineitten alkuperämaa. 

16.49 Mats Nylund r (vastauspuheenvuoro): Arvoisa rouva puhemies! Sain jo puolet vas-
tauksesta, mutta haluan vielä kysyä: onko mahdollista samalla tavalla kuin esimerkiksi
Ranskassa vaatia, että alkuperämaa merkitään tuotteeseen?

16.49 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Olemme juuri tätä alkuperämerkintävaatimusta suomalaisten elintar-
vikkeitten osalta toteuttamassa samankaltaisella mallilla kuin minkä mahdollistamiseksi
Ranska on tehnyt työtä komission suuntaan, samalla periaatteella: merkintä kertoo kulut-
tajille entistä paremmin liha- ja maitojalosteitten alkuperän, kun tuo säädös saadaan voi-
maan ja siirtymäaika on kulunut. Jo tällä hetkellä liha- ja maitotuotteissa Hyvää Suomesta
-merkki takaa sen, että raaka-aine on sataprosenttisesti suomalaista, joten kuluttaja voi jo
sen merkin perusteella varmistua myös raaka-aineen alkuperästä, jos pitää sitä tärkeänä,
kuten todella moni kuluttaja pitää. 

Kysymyksen käsittely päättyi.
3


