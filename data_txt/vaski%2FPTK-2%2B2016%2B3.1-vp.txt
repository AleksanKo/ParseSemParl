















































DEMD906.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

3.1. Suullinen kysymys päivähoitomaksujen korotuksista (Suna Kymäläinen sd)
Suullinen kysymys SKT 1/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Kymäläinen.

Keskustelu

16.02 Suna Kymäläinen sd: Arvoisa rouva puhemies! Haluaisin aloittaa tämän valtiopäi-
vien ensimmäisen kyselytunnin arjen asioilla. Tiedättekö, että suomalaisissa lapsiperheis-
sä on noussut huoli tulevaisuudesta? Te hallituksessa suunnittelette päivähoitomaksujen
todella merkittävää, yli 22 prosentin korotusta. Olen saanut paljon yhteydenottoja, joissa
kysytään, miksi lapsiperheet on laitettu hallituksen maksumiehiksi. Korkeimmassa maksu-
luokassa tämä korotus on yli 60 euroa kuukaudessa per lapsi. Olette juuri hallituksessa
päättäneet nostaa aamu- ja iltapäiväkerhojen maksuja 100 prosentilla, 60 eurosta 120 eu-
roon. Nyt siis puhutaan toisesta 60 euron kuukausikorotuksesta yhtä lasta kohden. Hyvää
esityksessä on, että hallitus taipui säilyttämään nollamaksuluokan, mutta raharikkaista ei
ole nytkään kysymys vaan ahkerista, työssä käyvistä, keskituloisista perheistä, kahden lä-
hihoitajan tai bussikuskin perheistä. Kahden lapsen perheessä teidän korotusaikeenne toisi
120 euron lisämaksun päivähoitomaksuihin jo kuukaudessa.

Puhemies Maria Lohela:  Nyt jo kysymykseen, edustaja Kymäläinen.

Arvoisa hallitus ja ministeri, pidättekö te päivähoitomaksujen korotusaikeitanne koh-
tuullisina?

16.03 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies ja arvoisa eduskunta! Kysyjä otti esille lapsiperheiden tilanteen
Suomessa, ja laajentaisin tämän keskustelun oikeastaan isompaan kuvaan. Meillä on Suo-
mi erittäin vaikeassa tilanteessa tällä hetkellä: olemme velkaantuneet voimakkaasti, mitoit-
taneet menot tuloja korkeammiksi, ja meillä on suuria vaikeuksia kasvun kanssa. Tässä
vaikeassa taloudellisessa tilanteessa hallitus on tehnyt muutosohjelman, jossa joudumme
tekemään myös ikäviä ratkaisuja tämän tilanteen korjaamiseksi. Tavoitteena on tehdä sel-
laisia toimia, joilla Suomi saadaan sellaiselle kestävälle uralle, että meillä olisi mahdolli-
simman hyvät palvelut lapsiperheille myöskin tulevaisuudessa.

Valitettavasti tässä muutosohjelmassa joudumme myöskin varhaiskasvatuksen osalta
toimiin, ja pidän itse henkilökohtaisesti erittäin valitettavana sitä, että hallituksen ohjel-
massa joudumme puuttumaan myöskin asiakasmaksuihin, varhaiskasvatuksen maksuihin.
 Tarkistettu
4.0



Pöytäkirjan asiakohta PTK 2/2016 vp
Mutta haluan kuitenkin todeta sen, että varhaiskasvatuspalvelut Suomessa ovat erittäin laa-
dukkaita ja jatkossa tämän jälkeenkin varhaiskasvatuksen kuluista vain noin 15 prosenttia
katetaan asiakasmaksuilla.

Puhemies Maria Lohela: Aika on jo täynnä.

Se on vahvasti julkisen sektorin tukema erinomainen palvelu.

Puhemies Maria Lohela:  Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. 

16.05 Suna Kymäläinen sd (vastauspuheenvuoro): Arvoisa puhemies! Ihmisiä huolestut-
taa arjessa selviäminen, ja tämä on otettava vakavasti, ei vähätellen. Neljän lapsen äitinä ja
lastenhoitajana tiedän oikein hyvin, miten tämä vaikuttaa lapsiperheiden arkeen. Tiedän,
miten tämä taloudellisten resurssien kaventaminen vaikuttaa esimerkiksi lasten mahdolli-
suuksiin harrastaa vaikkapa taitoluistelua tai jääkiekkoa.

Arvoisa hallitus, on osoitettu, että on olemassa vaihtoehtoja. SDP:n vaihtoehtobudjetis-
sa otetaan vähemmän velkaa kuin teidän budjetissanne. Kysymys on arvovalinnoista.
Haette reilun 50 miljoonan tulolisää päivähoidon maksujen korotuksella. Tälle on vaihto-
ehto, esimerkiksi vaihtoehtobudjetissamme SDP esitti marraskuussa verosuunnittelun kit-
kemistä yritysten korkovähennysoikeutta rajaamalla. Tällä esityksellä saataisiin 60 miljoo-
naa, eikä tätä tarvitsisi ottaa lapsiperheiltä.

Arvoisa ministeri, nyt lapsiperheet kysyvät, ne ahkerat, työssä käyvät perheelliset —
nämä katsovat teitä, ministeri, ja kysyvät — voisiko nämä korotukset unohtaa ja voisiko
hallitus etsiä oikeudenmukaisempaa vaihtoehtoa, koska aina on vaihtoehtoja. Suomalaisia
arvoja ovat mielestäni panostaminen lapsiimme...

Puhemies Maria Lohela: Aika on nyt täynnä.

...ja kannustaminen työssä käymiseen.

16.06 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Siitä huolimatta, että joudumme näitä ikäviä päätöksiä täällä teke-
mään, tässä esityksessä, joka tällä hetkellä on ollut lausuntokierroksilla, on korostettu so-
siaalista oikeudenmukaisuutta, sitä, että nollamaksuluokka säilyy eli kaikkein heikoim-
massa asemassa olevien perheiden lapsille varhaiskasvatus on maksutonta myöskin tule-
vaisuudessa. Ja tässä on tehty myös sellaisia korjausliikkeitä, että muun muassa joidenkin
yksinhuoltajaperheiden tilanteeseen tulee tämän esityksen myötä jopa helpotusta elikkä tä-
män esityksen myötä — sikäli kuin se nyt etenee eduskuntaan asti tässä muodossa lausun-
tokierroksen jälkeen — nämä yksinhuoltajaperheiden maksut osalla yksinhuoltajaperheis-
tä jopa siis laskevat.

Nostitte tässä esille myöskin lasten harrastusmahdollisuudet, mikä olikin tärkeä asia ja
yksi lempiaiheitani. Minun mielestäni jokaisella suomalaisella lapsella pitäisi olla mahdol-
lisuus harrastaa ja kokeilla, päästä omien intohimojensa pariin ja päästä kokeilemaan uutta
— jokaisella lapsella harrastus — ja tähän liittyen on käynnissä erilaisia toimia: on koulu-
2



Pöytäkirjan asiakohta PTK 2/2016 vp
jen iltapäiviin kulttuuri- ja urheilumahdollisuuksia (Puhemies koputtaa), ja lisäksi Leena
Harkimon johtama työryhmä etsii tällä hetkellä vastauksia siihen... 

Puhemies Maria Lohela:  Nyt on aika jo täynnä. — Seuraava kysymys, edustaja Haatai-
nen.

...miten liikuntaharrastusten kustannuksia voitaisiin laskea.

16.07 Tuula Haatainen sd (vastauspuheenvuoro): Arvoisa puhemies! Lasten oikeutta
varhaiskasvatukseen on jo hallituksen toimin syksyn aikana rajattu. Ryhmäkokoja on kas-
vatettu, ja se merkitsee myös sitä, että laatu tulee heikkenemään. Samanaikaisesti te olette
esittämässä, että tästä palvelusta maksuja korotetaan. Minusta se on ennenkuulumatonta.
Lisäksi tiedämme, että suurissa kaupungeissa, kuten esimerkiksi Helsingissä, asumisen
kustannukset ovat kasvaneet ja kasvavat koko ajan. Kun lapsiperheillä on yleensä opinto-
lainat vielä niskassa ja siihen päälle vielä nämä päivähoitomaksut tulevat nousemaan, niin
kuinka hallitus aikoo nyt turvata sen, että tavallista työtä tekevän perheen vanhempien kan-
nattaa edes ylipäätänsä ajatella käydä työssä ja että koko tämä hyvinvointiyhteiskunnan le-
gitimiteetti säilyy eli palkkatyötä tekevä ihminen saa myös työstään riittävän ansion, jotta
voi itse selviytyä omalla työllään eikä tarvitse esimerkiksi turvautua muitten apuun?

16.09 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Hallituksella on kolme keskeistä tavoitetta, joista ensimmäinen on julkisen ta-
louden tasapainottaminen, että velaksi eläminen loppuu vuonna 2021. Toinen tavoite on
työllisyystilanteen parantaminen ja työllisyyden nostaminen 72 prosenttiin rakentamalla
110 000 uutta työpaikkaa. Kolmas liittyy rakenteellisiin uudistuksiin, jotka avittavat näitä
kahta ensimmäistä tavoitettamme.

Vastaus teidän kysymykseenne on se, että meidän on purettava tässä yhteiskunnassa
kannustinloukkuja, nimenomaan sellaisia loukkuja, jotka estävät sekä työn tekemisen että
työn teettämisen. Siihen me hallituksessa pyrimme ja myös yhdessä työmarkkinajärjestö-
jen kanssa.

16.09 Tytti Tuppurainen sd (vastauspuheenvuoro): Arvoisa puhemies! Vuosi on alka-
nut kyllä todella huolestuneissa merkeissä monessa lapsiperheessä. Nyt mietitään ihan oi-
keasti niitä arjen peruskysymyksiä, että riittävätkö rahat. Riittävätkö rahat näihin harras-
tuksiin, sitä pohditaan monessa perheessä, mutta nyt on tullut huoli myös siitä, riittävätkö
rahat tähän peruspalveluun, joka päivähoito on. Nämä asiakasmaksujen korotukset iskevät
juuri tavallisiin työtä tekeviin perheisiin aivan kohtuuttomasti. Ja vielä kun sen yhdistää tä-
hän isoon kehykseen, mitä hallitus on rakentanut päivähoidon suhteen, että rajoitetaan päi-
vähoito-oikeutta työttömiltä tai niiltä perheiltä, joissa vanhempi on kotona, niin ei voi muu-
ta ajatella kuin että te, hyvä hallitus, olette valinneet linjaksenne suomalaisen päivähoidon
romuttamisen. Se on kyllä hyvin outoa, kun sen yhdistää tähän, mitä ministeri Sanni
Grahn-Laasonen aivan ensimmäiseksi sanoi ja mitä valtiovarainministeri Alexander Stubb
just sanoi. Kun teillä on tarkoituksena talouskasvun edistäminen, niin päivähoito, jos mi-
kä, tukee talouskasvua mahdollistamalla pienten lasten vanhempien työssäkäynnin. Tämä
teidän linjanne on aivan väärä. Onko, hyvä hallitus, teidän tavoitteenne ajaa suomalaiset
3



Pöytäkirjan asiakohta PTK 2/2016 vp
pienten lasten vanhemmat kotiin, naiset takaisin hellan ääreen pitämään lapsista huolta pel-
kästään kotona?

16.11 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Tämä edellinen puheenvuoro ei pidä ollenkaan paikkaansa. Päin-
vastoin, varhaiskasvatus on erittäin tärkeä palvelu. Perheet myöskin arvioivat tämän pal-
velun laadun hyvin korkeatasoiseksi. Tällä hetkellä meillä Opetushallitus työskentelee juu-
ri sen puolesta, että ensimmäistä kertaa Opetushallitus laatii varhaiskasvatukseen varhais-
kasvatuksen perusteet, eli pyrimme vahvistamaan varhaiskasvatuksen roolia osana mei-
dän koulutusjärjestelmää ja sitä jatkumoa ja pyrimme nostamaan sen pedagogista laatua.

Tällä hetkellä Suomessa tilanne on niin vaikea, että joudumme tekemään ikäviä, inhot-
tavia päätöksiä täällä eduskunnassa myöskin tänä vuonna, aivan niin kuin olemme joutu-
neet tekemään useina edellisinäkin vuosina. Mutta olen sitä mieltä, että lapsiperheidenkin
kannalta on erittäin tärkeää, että Suomen nykyinen kurjistumisen tilanne saadaan käännet-
tyä, että ne päätökset, joita on valmisteltu, todella viedään maaliin ja sitä kautta saadaan ta-
loudessa uusi aika alkamaan. Minä uskon, että lapsiperheet Suomessa odottavat meiltä
täällä eduskunnassa rohkeaa linjaa, joka kääntää Suomen suunnan.

16.12 Ilmari Nurminen sd (vastauspuheenvuoro): Arvoisa puhemies! Hallitus nostaa
monella tapaa asiakasmaksuja. Olenkin ollut huolestunut tästä kehityksestä, esimerkiksi
sosiaali- ja terveyshuollon asiakasmaksujen 30 prosentin korotuksesta, että se on johtanut
vahvasti alueelliseen eriarvoistumiseen. Olen huomannut, että alueet ja kunnat, jotka ovat
varakkaita muuhun maahan verrattuna, ovat nostaneet niitä indeksikorotuksen verran, esi-
merkiksi Pirkanmaan sairaanhoitopiiri ja Helsingin sairaanhoitopiiri, mutta taas köyhem-
mät sairaanhoitopiirit ovat nostaneet maksimissaan näitä asiakasmaksuja muun muassa so-
siaali- ja terveydenhuollon palveluissa. Olenkin äärettömän huolestunut tämmöisestä alu-
eellisesta eriarvoistumisesta ja kysynkin siksi asianomaiselta ministeriltä: miten ehkäisette
ihmisten myös alueellisesti tapahtuvaa tämmöistä eriarvoistumista, ja onko hallitus mieles-
tänne toiminut perustuslain ja terveydenhuoltolain edellyttämällä tavalla edistääkseen vä-
estön terveyttä ja terveyserojen kaventamista?

16.13 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Meillä on kuntien välisen epätasa-arvon tasaamiseksi järjestelmä val-
tionosuuksista. Yhdenvertaisuuden turvaaminen ympäri Suomen riippumatta siitä, mikä
on alueen kantokyky, on riippuvainen siitä, miten maan sisällä pystytään kustannuksia ta-
saamaan. Tämä hallitus ei ole vuoden 2016 budjettia esittäessään ja eduskunta siitä päät-
täessään leikannut valtionosuuksia, vaan niitä euroja tuli tehtyjen päätösten perusteella
kunnille lisää. Toisekseen näitten asiakasmaksujen osalta: Asiakasmaksulainsäädäntö on
mahdollistavaa, ei velvoittavaa. Ja tämä hallituksen esitys, jossa tähdättiin siihen, että koko
kuntakentässä olisi 150 miljoonan euron lisätulot asiakasmaksujen noston kautta saatu, oli
mahdollistava laki. Osa kuntia on päättänyt toisin. Arvoisa edustaja, tasaaminen kuntien ja
alueiden välillä ja yhdenvertaisuus turvataan valtionosuusjärjestelmän kautta.

16.14 Ville  Niinistö  vihr  (vastauspuheenvuoro): Arvoisa puhemies! Tänä alkaneena
vuonna monet hallituksen kovista leikkauksista osuvat ihmisten arkeen ja monet ihmiset
ovat huolissaan tulevaisuudesta. Varhaiskasvatukseen on jo tehty merkittävät leikkaukset,
4



Pöytäkirjan asiakohta PTK 2/2016 vp
ryhmäkokojen kasvatus, ja esimerkiksi monissa yliopistoissa on nyt irtisanomisia ja vähen-
tämiskierre, ja sen lisäksi pakkolakien uhka leijuu päällä. Monet ovat menettäneet jopa tu-
hansia euroja ansioistaan, ja on selvää, että tällainen huolestuttaa. Nyt olisi hyvä, että hal-
litukselta tulisi vähän viestiä siitä, että tämä arjen huoli otetaan vakavasti. Päivähoidon
maksukorotuksissa puhutaan ihan tavallisista keskiluokkaisista ihmisistä, jotka joutuvat
maksamaan satoja euroja vuodessa enemmän, jos tämä toteutuu, ja asiantuntijat, varhais-
kasvatuksen ja talouden asiantuntijat, myös OECD, ovat kritisoineet sitä, että tämä ohjaa
ihmisiä pois työelämästä, jos päivähoitoon tuleminen vaikeutuu. Eli tämä on täysin päin-
vastoin kuin mitä ministeri Stubb äsken sanoi, että yritetään poistaa rakenneloukkuja siitä,
että ihmiset eivät menisi töihin — päivähoitoon pääsemisen vaikeuttaminen haittaa perhei-
den työllistymistä ja lasten oikeutta tasapainoiseen varhaiskasvatukseen. Miten te näette,
ministeri Stubb, eikö tämä leikkaus tästä ole haitallista työllisyyden ja tasa-arvonkin kan-
nalta?

16.15 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Kaksi vastausta.

Ensimmäinen: Ymmärtääkö hallitus näiden leikkausten tuskan, ihmisten arjen ja huolen
ja pelon? Kyllä, sen me teemme ilman muuta.

Toinen vastaus kysymykseenne: Puutuitte OECD:n raporttiin, joka itse asiassa päällisin
puolin tuki erittäin vahvasti hallituksen talouspolitiikkaa. Ainoastaan yhdeltä osalta, juuri
siltä, minkä te tuossa äsken mainitsitte — myös kotihoidon tuki ja tämäntyyppiset kysy-
mykset kuuluivat siihen kokonaisuuteen — OECD tekisi tässä tilanteessa eri tavalla. Vii-
meinen huomio tähän on se, että me olemme tällä hetkellä siinä tilanteessa, että jopa tänä
vuonna otamme noin viitisen miljardia euroa lisävelkaa. Me joudumme sopeuttamaan, ja
ennen kuin me saamme tämän maan kilpailukyvyn paranemaan, sitä kautta viennin vetä-
mään, työllisyystilanteen paranemaan, niin meidän hyvinvointiyhteiskunnan pohja rapis-
tuu. Eli nyt meidän täytyy panostaa kaikkiin niihin keinoihin, jotka edistävät työllisyyttä ja
kasvua.

16.16 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Juuri näin kuin valtiovarainministeri sanoi, ja vielä haluan näitä
maksuja ja tämän mallin valmistelua hiukan avata. Tämä pohjaesitys, joka on nyt ollut lau-
suntokierroksella, on opetus- ja kulttuuriministeriön ja valtiovarainministeriön virkamies-
ten valmistelema, ja siinä on huomioitu aivan erityisesti se, ettei pääsisi syntymään kan-
nustinloukkuvaikutuksia, tai ne on pyritty tässä työssä minimoimaan. Sitten samoin on
tämä nollamaksuluokan säilyminen eli se, että kaikkein heikoimmassa asemassa oleville
perheille yhteiskunta edelleen korvaa koko varhaiskasvatuspalvelun, elikkä säilytämme tä-
män nollamaksuluokan heikoimmassa asemassa oleville perheille ja maksujen korotus pai-
nottuu parempituloisiin perheisiin.

16.17 Aino-Kaisa Pekonen vas (vastauspuheenvuoro): Arvoisa puhemies! Vuonna 2015
syntyi Suomessa vähiten lapsia sitten 1860-luvun nälkävuosien. Tästä on syytä olla todel-
lakin huolissaan. Väestömme ikääntyy, ja huoltosuhde heikkenee. Pienet kunnat kuihtu-
vat, kun lapsia ei synny. Tutkimusten mukaan epävarmuus työpaikasta ja säännöllisistä tu-
loista estää naisia perustamasta perhettä. Nyt pitäisikin tarjota naisille vakituisia työpaik-
koja ja helpottaa perheen ja työn yhteensovittamista. Mutta mitä tekee hallitus? Rajoittaa
5



Pöytäkirjan asiakohta PTK 2/2016 vp
päivähoito-oikeutta, heikentää päivähoidon laatua suurentamalla ryhmäkokoja ja nostaa
päivähoidon maksuja. Kysynkin teiltä nyt, arvoisa ministeri: mitä hallitus aikoo tehdä pa-
rantaakseen perheen ja työn yhteensovittamista syntyvyyden lisäämiseksi?

16.18 Perhe- ja peruspalveluministeri Juha Rehula (vastauspuheenvuoro): Rouva pu-
hemies! Vakavaan asiaan ei pitäisi yhtään kevyesti suhtautua tai siitä kevyesti lausua, mut-
ta tämä hallitus on kyllä varsin vähän syyllinen vuoden 2015 syntyvyyteen. (Naurua)

Toisekseen, mitä yritetään tehdä? Ennakoitavuus ja vakaus — totta kai pysyvä työpaik-
ka on iso asia. Me yritämme hallituksen isossa kuvassa saada aikaan sen pyörän pyörimi-
sen, että Suomessa olisi työtä ja suomalaista työtä jatkossakin. Toisekseen, meillä on las-
ten ja perheiden muutosohjelma, yksi niistä 26:sta hallituksen kärkihankkeesta, lapsi- ja
perhepalvelujen sisältöjen kehittäminen niin, että me pääsisimme eteenpäin esimerkiksi
siinä, miten turvallisesti vanhempi voi päiväänsä viettää, kun lapsi on yhteiskunnan tarjoa-
mien palvelujen piirissä. Kolmanneksi, tämä yhteensovittaminen: me tulemme tasa-arvo-
ohjelmalla hallituksen osalta ulos tämän kuun aikana, ja siellä tulee olemaan useampikin
konkreettinen keino tähän teidän kysymykseenne.

Puhemies Maria Lohela: Ja vielä ministeri Stubb.

16.19 Valtiovarainministeri Alexander Stubb (vastauspuheenvuoro): Arvoisa puhe-
mies! Edustaja on analyysissään täysin oikeassa. Meillä on itse asiassa taloudessa tällä het-
kellä kaksi suurta rakenteellista muutosta, joihinka pyrimme vastaamaan: Ensimmäinen
niistä on väestörakenne. Meillä väestö ikääntyy, mikä käytännössä tarkoittaa sitä, että
enemmän ja enemmän ihmisiä siirtyy eläkkeelle, vähemmän ja vähemmän ihmisiä on töis-
sä. Toinen on globaalitalous. Sen realiteeteissa me elämme. Nyt me pyrimme tekemään
ratkaisuja kokonaisuudessa, jotka muuttavat meidän talouden rakennetta, jotka muuttavat
meidän työmarkkinoiden rakennetta. Tällä hetkellä me emme pysty joustamaan suuntaan
tai toiseen. Valuutta ei jousta samalla tavalla kuin se jousti 1990-luvulla, ja valitettavasti
työmarkkinat eivät jousta sillä tavalla. Ainoa asia, joka tällä hetkellä joustaa näiden sopeu-
tusten keskellä, ovat perheet ja valitettavasti erityisesti työttömät, ja tähän me haemme rat-
kaisua. Ei voi olla niin, että työttömyys on ainoa, joka lisääntyy tässä taloustilanteessa.

16.20 Carl Haglund r (vastauspuheenvuoro): Arvoisa rouva puhemies, fru talman! On
selvää, että tämä teidän päivähoitopolitiikka puhuttaa. Aamuisin kun käy tuolla viemässä
tytärtä päivähoitoon, niin siellä aika usein saa palautetta ja kysytään, että mitä te oikein te-
ette siellä eduskunnassa. Tämä on nyt yksi niistä kysymyksistä, jotka huolettavat, ja se ei
huoleta vain niitä, jotka siellä käyvät, on myös kaikkia muita tässä yhteiskunnassa, koska
päivähoito on hyvin keskeinen osa meidän hyvinvointivaltiota.

On tosiasia, että me nyt teidän toimestanne päädymme tilanteeseen, missä ei kannusteta,
niin kuin viime vaalikaudella — ministeri Stubb, ministeri Grahn-Laasonen muistavat
hyvin — kannustettiin äitejä käymään töissä, koska todettiin, että meillä on tasa-arvo-on-
gelma, liian moni äiti on kotona, ja meillä oli aktiivisia toimia, jotta saadaan äitejä töihin ja
myös isiä. Nyt ollaan tilanteessa, missä teidän toimenne johtavat ihan päinvastaiseen tilan-
teeseen, missä nämä maksujen korotukset kannustavat ihmisiä jäämään kotiin taloudel-
lisista syistä. Te, ministeri Stubb, sanoitte äsken aika ristiriitaisesti tästä. Ei ainakaan mi-
nulle avautunut tämä teidän logiikkanne, miten tämä teidän maksupolitiikkanne palvelee
6



Pöytäkirjan asiakohta PTK 2/2016 vp
meidän taloutta? Sehän on omiaan tekemään juuri päinvastoin. Kun olen opiskellut vain
kansantaloustiedettä, niin minä en tätä varmaan ymmärrä, mutta nyt teidän pitää kertoa mi-
nulle, miten tämä taloudellinen logiikka menee. Jag förstår inte.

16.22 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Yhtäältä on olemassa suuria makrotaloudellisia toimenpiteitä, jotka vaikuttavat
työn kysyntään ja työn tarjontaan. Niistä neuvotellaan yhtäältä kilpailukykypaketin sisäl-
lön myötä, yhtäältä palkkamaltin myötä ja yhtäältä tuottavuuden lisäämisen ja muun muas-
sa paikallisen sopimisen myötä. Ne ovat niitä suuria rakenteellisia uudistuksia. Sen jälkeen
meillä on olemassa pienemmässä mittakaavassa finanssipoliittinen kehikko, jota jatkuvas-
ti työstämme, ja siinä pyrimme tekemään päätöksiä. Ne vaikuttavat vähemmän kuin se suu-
ri kehikko. Meidän argumenttimme on se, että nämä sopeutustoimet, liittyivätpä ne sitten
päivähoitoon, varhaiskasvatukseen tai vastaaviin, jatkuvat, ellemme me saa työllisyysti-
lannetta parannettua tässä maassa, ellemme me saa kasvua aikaiseksi, ja se vaatii pitkälle-
kin meneviä rakenteellisia uudistuksia, mutta meillä tällä hetkellä on yhteiskunnassa jäyk-
kyyksiä, jotka estävät nämä uudistukset.

16.23 Sari Essayah kd (vastauspuheenvuoro): Arvoisa rouva puhemies! Hyvällä perhe-
politiikalla varmasti pystytään vaikuttamaan syntyvyyteen, mutta harmillisesti hallitus on
toistuvasti ollut lapsiperheitten kukkarolla ja hyvin tuntuvilla summilla. Tuntuu hivenen
hämmentävältä tämä ministeri Stubbin vastaus siihen, millä tavalla näillä päivähoitomak-
suilla voitaisiin kannustaa ihmisiä työhön, kun päinvastoin asiantuntijat ovat jo nyt osoit-
taneet, että nämä päivähoitomaksujen korotukset tulevat nimenomaan lisäämään kannus-
tinloukkuja. Kaksihenkinen keskivertotuloinen perhe maksaisi päivähoidosta tulevaisuu-
dessa 674 euroa kuukaudessa. Varmasti moni miettii, kannattaako lähteä työelämään, jos
päivähoitomaksut nousevat tällaisella rytmityksellä. Olisinkin kysynyt hallitukselta: ym-
märrättekö te, että nämä päivähoitomaksujen korotukset itse asiassa lisäävät kannustin-
loukkuja ja tulevat heikentämään ihmisten menemistä työelämään ja sitä kautta vaikeutta-
vat sitä kansantalouden kasvattamista ja verotulojen lisäämistä?

16.24 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Ymmärrän erittäin hyvin sen, että nämä säästöt ovat ikäviä. Toi-
saalta ajattelen pienen lapsen äitinä myöskin niin, että Suomen talous pitää saada kuntoon,
jotta meillä on varaa rahoittaa meidän hyvinvointiyhteiskunnan arvokkaat palvelut myös-
kin tulevaisuudessa. Näiden maksukorotusten jälkeenkin yhteiskunta maksaa varhaiskas-
vatuksen palveluista noin 85 prosenttia ja vain se noin 15 prosenttia on perheiden rahoitta-
maa osuutta. Mieluummin tietysti jättäisin esittelemättä tällaisen lain maksujen korotuksis-
ta, mutta Suomen taloustilanne on nyt niin vaikea, että näitä ikäviä päätöksiä joudutaan te-
kemään. Hallitus on neuvotellut hallitusohjelmansa kolmen puolueen kesken, ja siihen si-
sältyy 54 miljoonan euron maksujen korotus varhaiskasvatukseen, ja tätä me olemme val-
mistelleet ja etsineet siinä parhainta mahdollista mallia, (Paavo Arhinmäki: Mikä puolue
nosti tämän sinne hallitusohjelmaan?) jossa minimoidaan kannustinloukut työn vastaanot-
tamiseen ja jossa pyritään hakemaan sellainen tulokulma, että ne maksut painottuvat pa-
rempituloisiin ja että kaikkein heikoimmassa (Puhemies koputtaa) asemassa olevien mak-
sut eivät nouse vaan jatkossakin säilyy (Puhemies: Aika!) nollamaksuluokka elikkä se, että
ei ole maksuja ollenkaan.
7



Pöytäkirjan asiakohta PTK 2/2016 vp
16.25 Elsi Katainen kesk (vastauspuheenvuoro): Arvoisa puhemies! Tämä jo mainittu
hallituksen lapsi- ja perhepalvelujen muutosohjelmahan käynnistyi nyt tammikuussa, ja
tämä ohjelma on näitten ikävien säästöpäätösten keskellä todella positiivinen uutinen.
Tuon muutosohjelman tavoitteenahan on, että lapsi- ja perhepalvelut järjestetään ja johde-
taan hyvin lapsi- ja perhelähtöisesti. Hallinnolla ei saa siis olla väliä, kun lapset tai lapsi-
perheet hakevat tuolta asiakaspalvelujen viidakosta sitä akuuttia apua, mitä he tarvitsevat.
Tämä ei suinkaan ole mikään uusi keksintö, meillä on jo muutamia kaupunkeja, muun
muassa Imatra, jossa tätä käytäntöä ollaan jo jonkun aikaa harjoitettu. Kysyisinkin minis-
teri Rehulalta: ovatko nämä jo hyvät käytänteet helposti siirrettävissä, ja millä aikataululla
arvioitte näkyviä tuloksia?

16.26 Perhe- ja  peruspalveluministeri  Juha Rehula (vastauspuheenvuoro): Arvoisa
rouva puhemies! Jos tämä työ — jotta ne toimintatavat, joita eri puolilla Suomea on kehi-
tetty vuosien varrella, saadaan monistettua — olisi helppo sarka kynnettäväksi, niin sehän
olisi tehty. Me yritämme nyt tämän ohjelman alla henkilöitä vastuuttaen ensinnäkin kerätä
näitä toimintatapoja. Imatran malli on lastensuojelussa yksi malli, Raisiossa on toinen, Ou-
lussa on perustettu uutta Oulua rakennettaessa perhepalvelukeskuksia, Mikkelissä on jat-
kossa yksi ovi, että lapsi ja perhe voivat mennä ovesta sisään kysymättä etukäteen sitä, että
mitähän palvelua saan, vaan palvelut ovat saatavilla. Tämä on keskiössä, tavoitteena se,
että kahden vuoden päästä me olisimme saaneet näitä hyviä käytäntöjä niin pitkälle kerät-
tyä, että ne olisi sitten myös jo jaettu läpi maan.

Puhemies Maria Lohela: Viimeinen kysymys tähän aiheeseen.

16.27 Suna Kymäläinen sd (vastauspuheenvuoro): Arvoisa rouva puhemies! Päivähoito-
palvelujen maksussa lähtökohta on siltä osin hyvä, että isompituloiset osallistuvat suurem-
malla maksuosuudella kuin pienituloiset tai työttömien perheet. (Hälinää — Puhemies ko-
puttaa) Ongelma on, että tuo alaraja korkeimman maksuluokan osalta on niin alhaalla, että
— kuten jo aiemmin kerroin — puhutaan kahden bussikuskin tai kahden lähihoitajan tulo-
tasosta, jolloin nämä korotukset osuvat näihin perheisiin. Suomalaisten turvallisuudentun-
ne on alhaisimmillaan vuosikymmeniin, ja tässä suurta roolia näyttelee nimenomaan arjes-
sa selviäminen, onko työtä tai pystyykö maksamaan laskut, pitämään kattoa pään päällä ja
pystyykö huolehtimaan terveydestä. Hyvinvointivaltiossa tämä huoli ei saisi näytellä näin
suurta roolia kuin se tällä hetkellä tekee. Yhden syrjäytyneen kustannukseksi on laskettu
miljoona euroa, ja meillä ei vain ole yhteenkään tällaiseen enää varaa. Valtavat, ylimitoi-
tetut leikkaukset koulutuksesta ja ryhmäkoosta, aamu- ja iltapäivähoitojen korotukset, (Pu-
hemies koputtaa) lapsilisän poistaminen indeksin piiristä ja jopa 30 prosentin...

Puhemies Maria Lohela: Nyt kysymys, edustaja Kymäläinen.

Voitteko, hallitus, hillitä itseänne? (Naurua) Voitteko tehdä oikeudenmukaisempaa po-
litiikkaa... [Puhemies antoi puheenvuoron seuraavalle puhujalle.]

16.28 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Itsehillinnästä en tiedä, mutta vastaan kahdella tavalla: Ensimmäinen on se, että
ellei meidän työllisyystilanteemme parane, niin nämä sopeutustoimet valitettavasti jatku-
8



Pöytäkirjan asiakohta PTK 2/2016 vp
vat, koska tosiasia on se, että hyvinvointiyhteiskuntaa ei voida ylläpitää, jos työllisyysaste
on tämä ja jos kasvua ei ole nähtävissä. Tähän me tarvitsemme rakenteellisia uudistuksia,
muun muassa työmarkkinoihin. Toinen vastaus: Minun mielestäni tämä keskustelu on ol-
lut symbolisesti ja käytännössä tärkeä. Miksi? Sen takia, että tällä hetkellä me elämme ni-
menomaan niiden lasten velkaa, jotka ovat varhaiskasvatuksessa, ja sitä me pyrimme vält-
tämään.

Kysymyksen käsittely päättyi.
9


