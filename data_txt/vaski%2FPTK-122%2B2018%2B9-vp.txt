















































DEM77D1.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

9. Hallituksen esitys eduskunnalle laiksi henkilötietojen käsittelystä Rajavartiolaitoksessa 
ja eräiksi siihen liittyviksi laeiksi

Hallituksen esitys HE 241/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Lähetekeskusteluun varataan tässäkin enintään 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja. 

Keskustelu

15.00 Sisäministeri Kai Mykkänen (esittelypuheenvuoro): Arvoisa puhemies! Esitäm-
me siis säädettäväksi henkilötietojen käsittelystä Rajavartiolaitoksessa uuden lain, joka
korvaisi voimassa olevan samannimisen lain — hyvin monessa osassaan symmetrisesti sa-
mantyyppinen sisällöltään ja itse asiassa myös uudistustarpeiltaan kuin poliisin henkilötie-
tolaki, joka on seuraavana eduskunnan työjärjestyksessä käsiteltävänä lähetekeskustelussa.

Tavoitteena on siis saattaa henkilötietojen käsittely Rajavartiolaitoksessa ennen kaik-
kea EU:n uudistuneen tietosuojalainsäädännön mukaiseksi, ja Rajavartiolaitoksen henki-
lötietolaki täydentää tältä osin tietosuojan yleislainsäädäntöä eli tietosuoja-asetusta, tieto-
suojalakia ja rikosasioiden tietosuojalakia. Rakennetta laissa selkeytetään ja sääntelyä yk-
sinkertaistetaan. Periaatteellinen siirtymähän suomalaisessa tietosuojasääntelyssä on kai-
killa hallinnonaloilla tietosuoja-asetuksen myötä se, että siirrytään yksittäisten rekisterien
sääntelystä tarkoitukseen eli tiedon käyttötarkoitukseen perustuvaan sääntelyyn, joten täs-
sä tapauksessa Rajavartiolaitos saisi käsitellä siis tehtäviensä mukaisia henkilötietoja re-
kistereistä riippumatta. Käsittelytarkoitukset perustuvat Rajavartiolaitoksen lakisääteisiin
tehtäviin, joita ei tässä sinänsä olla laajentamassa, eli rajavalvontaan, rikostorjuntaan, so-
tilasoikeudenhoitoon ja erilaisiin valvontatehtäviin.

Laissa parannettaisiin Rajavartiolaitoksen mahdollisuuksia käyttää olemassa olevilla
toimivaltuuksilla saatuja tietoja Rajavartiolaitoksella tutkittavien rikosten ennaltaehkäise-
miseksi, paljastamiseksi ja selvittämiseksi. Muutokset olisivat tältäkin osin vastaavia kuin
poliisin henkilötietolain yhteydessä. Laissa säädettäisiin voimassa olevan lain tavoin myös
Rajavartiolaitoksen tiedonsaantioikeuksista lakisääteisten tehtäviensä suorittamiseksi sekä
liikenteenharjoittajien velvollisuuksista toimittaa Rajavartiolaitokselle matkustaja- ja mie-
histötietoja. Samassa yhteydessä tarkistettaisiin myös meripelastuslain meripelastusrekis-
teriä koskeva sääntely.
 Tarkistettu
4.0



Pöytäkirjan asiakohta PTK 122/2018 vp
Taustalla on siis Euroopan unionin uudistunut tietosuojalainsäädäntö, ja myös eduskun-
ta on vuonna 2013 edellyttänyt, että Rajavartiolaitoksen henkilötietolain rakennetta ja si-
sältöä on selkeytettävä samassa yhteydessä, kun poliisin henkilötietolaki uudistetaan, ja
että laista on karsittava esimerkiksi muun henkilötietolainsäädännön kanssa päällekkäistä
sääntelyä. Näin siis nyt eduskunnan tahdon mukaisesti esitetään tehtäväksi. Rajavartiolai-
toksen toimintaympäristön voi myös sanoa muuttuneen erityisesti rikostorjunnan toimin-
taympäristön osalta, mikä edellyttää osaltaan tarkistuksia henkilötietojen käsittelyyn siten,
että toimivaltuuksilla saatu tieto voidaan tehokkaammin käyttää turvallisuuden hyväksi.

15.03 Tytti Tuppurainen sd: Arvoisa rouva puhemies! Hallituksen esityksen mukaan
säädettävässä uudessa laissa säädettäisiin jatkossa yksittäisten rekisterien ja tietojärjestel-
mien sijaan tarkoituksista, joihin Rajavartiolaitos saa käsitellä henkilötietoja. Henkilötie-
tojen käsittelytarkoituksia olisivat voimassa olevaa lakia vastaavasti rajavalvonta, rajatur-
vallisuuden ja rajajärjestyksen ylläpitäminen, Rajavartiolaitoksen tutkittavien rikosten sel-
vittäminen sekä yleisen järjestyksen ja turvallisuuden ylläpitäminen, Rajavartiolaitoksen
tutkittavien rikosten ennalta estäminen ja paljastaminen, sotilasoikeudenhoito sekä Raja-
vartiolaitokselle säädetyt muut tehtävät, esimerkiksi erilaiset valvontatehtävät. Tämä esi-
tys on kannatettava — jos kohta on syytä tarkastella sitä muistaen, että arkaluonteisia hen-
kilötietoja tulee käsitellä erityisen tarkasti ja niitä käsittelevien viranomaisten toimivallan
tulee olla mahdollisimman tarkkarajainen ja selvä.

Arvoisa rouva puhemies! Hallituksen esitys henkilötietojen käsittelystä Rajavartiolai-
toksessa ja eräissä muissa viranomaisissa on pitkän ketjun lopputulos. Sen ketjun päässä on
nyt päätettävä kansallinen lainsäädäntö. Esitetyt lait turvaavat ihmisten tietoturvaa ja tätä
kautta korostavat perusoikeuksien suojan tasoa. Ne korottavat perusoikeuksia. Omat tie-
tomme ja oma elämämme ovat entistä paremmin omissa käsissämme. Lainmuutosten lop-
putulos on siis enemmän yksilönturvaa ja enemmän vapautta.

Uudistuksen alkupää ei kuitenkaan ole kansallinen. Se on eurooppalainen. Se on suoraa
seurausta Euroopan unionin tietosuoja-asetuksesta. Siis taas kerran EU parantaa ihmisten
oikeuksia ja vaikutusvaltaa omaan elämäänsä. Tämän haluan tässä yhteydessä todeta ja
muistuttaa taas kerran, että kun seuraavan kerran kuulemme väljähtäneen vertauksen, jos-
sa EU:ta rinnastetaan entiseen Neuvostoliittoon, niin on hyvä pitää mielessä, että EU ei
suinkaan ole kansojen vankila eikä ihmisoikeuksien rajoittaja vaan järkevää yhteistyötä
kansalaisten parhaaksi.

15.05 Olli-Poika Parviainen vihr: Arvoisa rouva puhemies! Tässä, kuten muissakin hen-
kilötietojen käsittelyyn liittyvissä laeissa, on luonnollisesti oltava tarkka rajausten kanssa
ja huolehdittava tietoturvan toteutumisesta kaikissa olosuhteissa. Arkaluonteisten tietojen
käsittely on rajattava riittävän tarkkarajaisesti säännöksillä siten, että vain välttämätön la-
kitasoinen sääntely on... vain välttämätön on... vain välttämättömiin tietoihin mennään ja
lakitasoinen sääntely on sitten sellaista, että se on riittävää tasoltaan. — Anteeksi, takelte-
lin hieman sanoissani, laite hajosi, sopii hyvin tietoturvakysymyksiin. [Puhuja osoittaa
edessään olevaa mobiililaitetta]

Korostaisin myös, että rikosten ennalta estämistä ja paljastamista varten tapahtuvaa hen-
kilötietojen käsittelyä koskeva lainsäädäntö Suomessa on mielestäni varsin väljää ja yleis-
luonteista. Tietojen tallentamiskynnys on varsin matala ja jättää edelleen jonkin verran tul-
kinnan varaa lain soveltajille. Mielestäni olisi tärkeää miettiä edelleen jatkossa työkaluja,
2



Pöytäkirjan asiakohta PTK 122/2018 vp
joilla voisimme valvoa henkilötietojen käsittelyä tarkemmin ja huolehtia siitä, että esimer-
kiksi lokit olisivat ajantasaisia. Tähän ehkä valiokuntakäsittelyssä voidaan kiinnittää huo-
miota.

15.06 Mika Kari sd: Arvoisa rouva puhemies! Usein aloitan puheenvuoron, kun puhu-
taan sisäisen turvallisuuden asioista, miksei vähän ulko- ja turvallisuuspolitiikankin asiois-
ta, että olen saanut olla hallintovaliokunnassa vuodesta 2011 alkaen, ja sinä aikana on tie-
tenkin maailmalla tapahtunut paljon. Ja nyt on helposti jo päässyt unohtumaan se, että joi-
tain vuosia sitten keskusteltiin jopa viisumirajan poistamisesta Suomen ja Venäjän valtioi-
den väliltä. Tänä päivänä tämäntyyppisiä poliittisia avauksia ei enää ole tullut.

Ja niin kuin edustaja Tuppurainen viisaasti tuossa totesi, EU-sääntely tuo meille myös
positiivisia asioita. Puheet kansojen vankiloista ja muista on syytä toki unohtaa. Tietenkin
pitää olla myös kriittinen niille lainsäädäntöhankkeille, joita EU:ssa tehdään, katsoa ne
myös kansallisten asioiden ja kansallisten silmälasien läpi ja tehdä sitten kansalliseen lain-
säädäntöön korjauksia, kun tarpeen on.

Ja tässä nyt yksi keskeinen asia on tämä tietosuojapuoli. Pidän hirveän tärkeänä sitä — ja
niin kuin edustaja Parviainenkin sanoi, varmasti myös valiokuntakäsittelyssä tullaan käy-
mään läpi sitä — millä tavalla tämä tietosuojapuoli toimii. Mutta olen pitänyt aina tärkeä-
nä, että myös viranomaisten tietojenvaihto toimii. Jos vaikka tähän aikaisemmin mainitse-
maani Suomen ja Venäjän rajaan liittyviä ongelmia tulee — niin kuin joitain vuosia sitten
tuli linja-autolastillisia ja muutama vuosi sitten tuli Saimaan kanavaa myöten alus, jossa oli
laittomia ihmisiä ilman asianmukaisia papereita rajaa ylittämässä — niin kyllä meillä pitää
olla myös viranomaisilla kyky vaihtaa tietoja eri viranomaisten välillä. Yksi rikollisuuden
muoto voi osoittautuakin pienen tutkimisen jälkeen huomattavasti laajemmaksi tapauksek-
si. Kyse ei välttämättä ole aina pelkästään salakuljetuksesta, voi olla kyse ihmiskaupasta.
Voi olla, että asioilla on laajempiakin juuria, vaikkapa ihan maanpuolustukseenkin liitty-
viä asioita. Tällöin täytyy varmistaa, että tämä Euroopasta tuleva tiukka, kansalaisten pe-
rusoikeuksien kannalta myös ihan perusteltu sääntely ei saa kuitenkaan rajata viranomais-
ten kykyä tuottaa kansalaisille sitä turvallisuuspalvelua, jota meidän viranomaiset hienosti
yhteistyöllä pystyvät parhaimmillaan tekemään. Eli ei liikaa siiloja, vaan myös siilojen vä-
lillä pitää olla ovia ja ennen kaikkea ikkunat auki.

15.09 Jani Mäkelä ps: Arvoisa puhemies! Edustaja Karin puheenvuorossa kun tuli esille
tämä Venäjän-raja, niin on totta, että sen rajan yli tulee ei-toivottuja ilmiöitä ja niitä asioita
tietysti pitää kontrolloida. Se on Schengen-alueen ulkoraja. Mutta toisaalta hyvin suuri osa
niistä ei-toivotuista ilmiöistä, joita maassamme ilmenee ulkomailta tulleina, tulee myöskin
EU-alueelta vapaan liikkuvuuden myötä. Eli kokisin tärkeäksi sen, että jos Venäjän-rajalta
ylitse tulevia paperittomia ihmisiä niin myöskin Euroopasta ja muualta tulevia paperitto-
mia ihmisiä, rikollisuuden liikkeitä ja muita vastaavia asioita pystytään kontrolloimaan. Eli
tässä ei saa myöskään luoda sellaisia raja-aitoja tietojenvaihdolle, ettei näitä rikollisuuteen
liittyviä ilmiöitä saataisi kiinni, kun näitä henkilöitä ja asioita siellä rajalla havaitaan.

Puhemies Paula Risikko: Ja sitten ministeri, olkaa hyvä, enintään 3 minuuttia.

15.10 Sisäministeri Kai Mykkänen: Arvoisa puhemies! Tässä on oikeastaan helppo yh-
tyä kaikkeen siihen, mitä myös salista arvoisat edustajat hyvin perehtyneesti tähän kom-
3



Pöytäkirjan asiakohta PTK 122/2018 vp
mentoivat, että on luonnollista, että tässä on punnittava kahta tärkeää suomalaiseen vapaa-
seen demokratiaan liittyvää perusoikeutta eli toisaalta oikeutta henkilötietojen yksityisyy-
teen ja toisaalta sitä, että viranomaisilla on riittävät työkalut turvata turvallisuuttamme. Se
on tässä koko sääntelyn perusta.

Edustaja Parviainen viittasi tallentamiskynnykseen, käyttöoikeuksien määrittelyyn po-
liisissa — tai Rajavartiolaitoksella tässä tapauksessa — ja lokitietoihin. Tässä sinänsä nyt
tuodaan sääntelyä moneen sellaiseen asiaan, joka tällä hetkellä on ollut hieman sääntele-
mätöntä tai on ikään kuin ennakkotapausten kautta vakiintunut. Tallentamiseen tulee selvä
aikaraja, kuusi kuukautta, minkä jälkeen on tuhottava tiedot, jos ne eivät selkeästi liity jo-
honkin avoimena olevaan konkreettiseen rikosasiaan. Käyttöoikeudet rajataan nykyistä
selkeämmin, lokitietojen säilytystä säädellään, ja tietenkin kaikki edellyttää, että näitä sit-
ten myös toimeenpannaan selkeästi, ja uskon kyllä sen, että näin myös tapahtuu.

Viranomaisten tiedonvaihto on todella tärkeää sekä maan sisällä että muiden maiden vi-
ranomaisten kanssa. Olin juuri kaksi viikkoa sitten Moskovassa, ja sovimme tämän puolen
yhteistyön vahvistamisesta edelleen, ja yhdyn siihen tarpeeseen voimakkaasti.

Paperittomien osalta, mihin edustaja Mäkelä viittasi, EU:n sääntelyssä on sinänsä erik-
seen Eurodac-asetusta, on lentotietojen jakamista ja niin edelleen, jotka pystytään yhteen-
sovittamaan tietosuoja-asetuksen kanssa, ja siinä on itse asiassa otettu aika isoja loikkia
viime vuosina juuri sen takia, että tieto liikkuisi ja ainakaan tiedonpuutteen takia laiton
maahantulo ei yleistyisi.

Puhemies Paula Risikko: Vielä edustaja Kari, Mika.

15.11 Mika Kari sd: Arvoisa rouva puhemies! Haluan antaa tunnustuksen myös ministe-
ri Mykkäselle kommentin yhdestä osasta eli rajojen yli menevästä ministeritason keskus-
telusta näissä asioissa. Ministeri on pitänyt myös valiokuntaa asianmukaisesti informoitu-
na näistä ei nyt suoraan sanoen keskusteluista mutta tavallaan tästä viestin viennin ja vies-
tin saamisenkin merkityksestä. Haluan nyt tässä yhteydessä antaa ministerille tunnustusta
myös siitä, että asianmukaista valiokuntaa informoidaan siitä, millä tavalla ylemmillä ta-
soilla näistä asioista pystytään asianmukaisesti, fiksusti ja ennakoivasti keskustelemaan.

Meillä oli joitain vuosia sitten tilanne aivan toisenlainen. Pohjoisessa Suomessa raja-
nylittäjiä tuli, ja tilanne ei tuntunut olevan rajan tällä puolella jos toisellakaan puolella hy-
vässä hoidossa, mutta toivon, että ministeri ylemmillä valtiotasoilla keskustellessaan toi-
mii jatkossakin samalla vastuullisella tavalla kuin tähän asti.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
4


