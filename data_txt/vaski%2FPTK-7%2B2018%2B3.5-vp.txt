















































DEM86D9.tmp.xml


Pöytäkirjan asiakohta PTK 7/2018 vp
Pöytäkirjan asiakohta 

PTK 7/2018 vp

Täysistunto

Torstai 15.2.2018 klo 16.03—17.54

3.5. Suullinen kysymys opintotuen tulorajoista (Mikaela Nylander r)
Suullinen kysymys SKT 8/2018 vp

Suullinen kyselytunti

Puhemies Paula Risikko: Yksi nopsa kysymys vielä. Edustaja Nylander.

Keskustelu

16.58 Mikaela Nylander r: Arvoisa puhemies, värderade talman! Yle uutisoi tällä viikol-
la, että Kela perii takaisin opintotukea toissa vuodelta lähes 35 000 opiskelijalta, yhteensä
yli 45 miljoonaa euroa.

Vi inom SFP anser att de studerande inte ska bestraffas för att de jobbar. Arbete och flit ska
alltid belönas.

  Ahkeruudesta ja työnteosta tulisi palkita, ei rangaista. RKP on varjobudjetissaan esittä-
nyt, että opintotuen tulorajoja pitäisi nostaa 50 prosenttia. Sipilän hallitus on leikannut
opintotukea rankasti, mutta se ei kuitenkaan nosta opiskelijoiden opintotuen tulorajoja.
Tämä on paradoksaalista, sillä opiskelijoiden tarve työskennellä opintojen ohella lisään-
tyy, kun hallitus on leikannut opintotukea.

Arvoisa ministeri Terho, aikooko hallitus korottaa opintotuen tulorajoja [Puhemies: Ai-
ka!] tulevassa kehysriihessä?

17.00 Eurooppa-, kulttuuri- ja urheiluministeri Sampo Terho (vastauspuheenvuo-
ro):  Arvoisa puhemies! Kysymys on mitä tärkein. Näistä leikkauksistahan on sovittu jo
hallitusneuvotteluissa aikanaan, enkä ole tässä valmis ilmoittamaan mitään muutoksia hal-
litusohjelmaan.

Mutta kysymykseen siitä, onko opintotukea leikattu, täytyy itse asiassa täsmentää, että
opintorahaa on leikattu. Opintotukea, joka koostuu myös opintolainan takauksesta, on ko-
rotettu, joten opintolainaa ottamalla itse asiassa opiskelija voi korottaa tulotasoaan verrat-
tuna aiempaan vaalikauteen, jolloin siis itse myöhemmin maksaa tämän taatun lainan ta-
kaisin.

Joka tapauksessa ajatus näistä tulorajoista on kyllä minulle henkilökohtaisesti mielui-
nen ja sitä voidaan jatkossa pohtia, koska tämä nimenomaan kannustaa ahkeruuteen ja sii-
nä mielessä olette aivan oikealla asialla, että myös nuorta kannustetaan esimerkiksi yrittä-
miseen, työn tekemiseen jo silloin opintojen aikana, jolloin hän saa kokemusta työelämäs-
tä samalla kuin opiskelusta, eli ajatus sinänsä on aivan oikea.
 Tarkistettu
4.1



Pöytäkirjan asiakohta PTK 7/2018 vp
Kysymyksen käsittely päättyi.

Kyselytunti päättyi.
2


	3.5
	16.58
	17.00


