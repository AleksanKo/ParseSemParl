















































DEMA3EA.tmp.xml


Pöytäkirjan asiakohta PTK 86/2019 vp

 Tarkistettu
4.1

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.21. Suullinen kysymys valtion talousarvioon tehdyistä muutosehdotuksista (Pekka Aitta-
kumpu kesk)

Suullinen kysymys SKT 100/2019 vp

Suullinen kyselytunti

Toinen varapuhemies Juho Eerola: Edustaja Aittakumpu.

Keskustelu

16.49 Pekka Aittakumpu kesk: Arvoisa puhemies! Olemme tällä viikolla käsitelleet val-
tion talousarvioesitystä, joka jo keltaisella värillään mutta ennen kaikkea sisällöllään luo
koko kansallemme toivoa ja valoa. Hallitus vahvistaa nyt huolenpitoa kaikenikäisistä ih-
misistä koko maassa, tuemme yrittäjyyttä ja maataloutta, lisää rahaa tulee perusväylänpi-
toon. Olemme tällä viikolla myös äänestäneet talousarviota koskevista muutosehdotuksis-
ta. 

Eduskunnan tietopalvelun laskelman mukaan kokoomuksen edustajien ehdottamat
muutokset valtion talousarvioon lisäisivät valtion menoja jopa lähes 2 miljardilla. [Vasem-
malta: Ohhoh!] Opposition kansanedustajien esittämistä muutosehdotuksista monet ovat
hyviä ja kannatettavia, [Välihuutoja] mutta kuitenkin on tärkeää pysyä hallituksen vastuul-
lisessa ja tarkoin harkitussa talousarvioesityksessä. Kysyn asiasta vastaavalta ministeriltä:
mitä pitäisi ajatella tällaisesta talouslinjasta, että tässä vaiheessa valtion [Puhemies koput-
taa] tarkoin harkittuun budjettiin ehdotetaan tällaisia menonlisäyksiä? [Eduskunnasta:
Vastuutonta!]

16.50 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Aittakummulle kysymyksestä. Tänään kun olemme äänestäneet ja huo-
menna vielä jatkamme monia äänestyksiä, kuten koko viikon aikana, kieltämättä puolueel-
ta, joka on perinteisesti korostanut vastuullista valtiontaloutta, onhan se ollut hieman yllät-
tävää, että menolisäyksiä on näinkin runsaasti tehty, että lähes 2 miljardia verrattuna tähän,
mitä hallitus lopulta esittää. [Välihuutoja] No, ajattelen kuitenkin, että on erittäin tärkeää,
että edustajat ovat aktiivisia, mutta ehkäpä sitten kokoomus omalta osaltaan kertoo, mitä
tavoittelevat tällä, koska julkisen talouden kestävyyden kannalta se on tietenkin aivan mah-
doton ajatus, kun hallitus tavoittelee sitä, että julkinen talous olisi tasapainossa vuoteen 23
mennessä. Siihen me tähtäämme sillä, että työllisyys nousee ja menoja saadaan kohdenne-
tusti tehtyä siten, että ne sitten auttavat tämän maan kasvua. Talouden tasapaino on erittäin
keskeinen tälle hallitukselle.

Kysymyksen käsittely päättyi.


	3.21
	16.49
	16.50


