















































DEM7D5F.tmp.xml


Pöytäkirjan asiakohta PTK 25/2018 vp
Pöytäkirjan asiakohta 

PTK 25/2018 vp

Täysistunto

Tiistai 20.3.2018 klo 14.00—17.51

5. Lex Malmi, Laki Helsinki-Malmin lentopaikasta
Kansalaisaloite KAA 1/2017 vp
Valiokunnan mietintö LiVM 4/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on liikenne- ja viestintävaliokunnan mietintö
LiVM 4/2018 vp. Valiokunta ehdottaa, että lakiehdotus hylätään.

Keskustelu

15.56 Ari Jalonen sin (esittelypuheenvuoro): Arvoisa puhemies! Kyseessä on siis kansa-
laisaloite Malmin lentopaikan käytöstä ja niin edespäin. Me olemme käsitelleet tätä kansa-
laisaloitetta pitkään, hartaasti, voisi sanoa, ja olemme käyttäneet tämän kuulemisessa myös
sitä asiantuntemusta, mitä on valiokunnan pöydän ympärillä kertynyt joidenkin kohdalla
useiden vuosienkin ajan ja useista asioista. Me olemme siis erikoisvaliokunta, joka on pe-
rehtynyt liikenne- ja viestintäasioihin, ja me olemme useissa eri asiakohdissa saaneet tie-
toomme välähdyksiä tulevasta. Tulevaisuuden kuva siitä, millaista ilmailu, liikenne ja liik-
kuminen tulevaisuudessa ovat, on meidän tiedossamme varmasti parhaiten koko eduskun-
nasta. En ole tarkistanut tätä asiaa kaikilta, joten en pysty syvällä rintaäänellä sanomaan,
mutta väitän, että ainakin enemmistö meidän valiokunnan jäsenistä on ihan näihin faktoi-
hinkin perustuen Malmin ystäviä. Tältä pohjalta asiaa lähdettiin käsittelemään.

Mietinnön valmistuttua tuli palautetta muun muassa siitä, miksei tätä kulttuuripuolta,
kulttuuriperintöä ja näitä arvoja, ole käsitelty tässä mietinnössä sanallakaan. Se johtuu ihan
käytännössä siitä, että me päätimme tehdä mahdollisimman ytimekkään ja niihin olennai-
siin asioihin perustuvan mietinnön, josta käy sitten ilmi tämä tulevaisuudenkuva ja muun
muassa se tarve, mitä Malmin kaltaiselle kentälle on tulevaisuudessa meidän näkemyk-
semme mukaan olemassa. 

Perustuslakivaliokunta käsitteli tätä samaa asiaa, ja vaikka jotkut tulkinnat ovat olleet
semmoisia, että se ei vaadi kovinkaan paljon perustuslain puolesta, niin se lienee kohtalai-
sen mutkat suoraksi pannut näkökanta, koska siellä on paljon semmoisia kohtia, missä an-
netaan vaihtoehtoja, miten asia voidaan ratkaista, ja jos asia ratkaistaan jotenkin, niin sit-
ten se pitää perustella ja ratkaista ne perustuslailliset ongelmat, mitä siinä on muun muassa
kuntien itsehallinnon suhteen.

Lyhyesti käyn tämän lyhyen, tiiviin mietinnön läpi. Siinä todetaan oikeastaan jo 20 vuo-
den ajan — toiset sanovat pitempäänkin, toiset lyhempään — jatkuneesta valtion ja Hel-
singin kaupungin eri tahojen ja toimintojen välisestä keskustelusta ja neuvottelusta, joka
on päätynyt siihen, että lopulta Helsinki on kaavoittanut asuinalueeksi kyseisen lentoken-
 Tarkistettu
4.2



Pöytäkirjan asiakohta PTK 25/2018 vp
tän. Perustuslakivaliokunta tosiaan toteaa, että se ei olisi aivan ongelmaton ratkaisu, jos
tässä vaiheessa tehtäisiin jotain toisin. Ja sen perään tosiaan alleviivaan sitä, että jos jotain
tehtäisiin toisin, niin siinä vaiheessa pitäisi esittää myös perustelut sille. 

Mutta valiokunta toteaa tämän hylkäämisperusteisiin johtavan johdannon jälkeen sen,
että Malmin kentällä on tällä hetkellä varsin suuri merkitys muun muassa liikelennoille,
harrastajailmailulle, huoltovarmuudelle, ilmailuopetukselle ja niin edespäin, ja todetaan
yksiselitteisesti ja yksimielisesti se, että kun otetaan huomioon tuleva, kehittyvä älykäs lii-
kenne ja sen luomat uudet tarpeet, niin Malmin kenttä on mitä omiaan palvelemaan suo-
malaisia ja helsinkiläisiä tämmöisen toiminnan alustana. Samaan hengenvetoon me to-
teamme myös sen, että tämmöiset vastaavat tarpeet on löydyttävä jostain lähialueelta. Se
tarve on ilmeinen. Ja todetaan myös se, että jos toiminnot joudutaan kokonaan lakkautta-
maan, niiden uudelleenkäynnistäminen voi olla olennaisesti vaikeampaa [Eduskunnasta:
Mahdotonta!] — käytännössä mahdotonta — eri ympäristölupien ynnä muiden johdosta,
joten Helsingin kaupungin kyllä tulisi varsin perusteellisesti miettiä, mitä he omaisuudel-
laan tekevät. Mutta, kuten sanottu, perustuslain mukaan tätä ei kovinkaan helppoa ole tääl-
täpäin käsitellä. Se on enemmänkin Helsingin ja helsinkiläisten asia, mitä omaisuudellaan
tekevät, niin että se palvelee parhaiten helsinkiläisiä ja myös suomalaisia.

Mutta koska asia on nimenomaan tulevien liikennemuotojen, liikkumisten, liikkumista-
pojen perusteella varsin tärkeä, niin me teimme tähän sitten lausumaehdotuksen, ja se kuu-
luu näin: ”Eduskunta edellyttää, että valtioneuvosto ryhtyy toimenpiteisiin korvaavien len-
tokenttätoimintojen turvaamiseksi, jotta Malmin kentän ilmailutoiminnot voivat jatkua hy-
vien yhteyksien ja etäisyyksien päässä.” Paljon ilmaa — ilmailussa on ilmaa onneksi —
mutta korostan sitä, että nyt puhutaan lentokenttätoimintojen, ilmailutoimintojen parissa
olevasta lausumasta, ei siis pelkästä kentästä. 

Niin kuin sanoin, me olemme kaikki enemmän tai vähemmän Malmin ystäviä ja näem-
me sen tärkeän tarpeen, mikä Malmin kaltaisella kentällä on, ja erittäin tärkeä, semmoinen
perusteellinen kysymys tässä on se, että tämä lähdetään yksimielisenä ratkaisemaan par-
haalla mahdollisella tavalla, millä pystyy. Tässä on kaikki mahdolliset keinot käyty läpitte,
kaikki mahdolliset toisten toimintojen perusteet käyty läpitte, ja tämä on nyt senkaltainen
asia, että vaikka me olemme Malmin ystäviä, niin se paine on nyt Helsingin kaupungilla ja
helsinkiläisillä siitä, mitä Helsinki haluaa tehdä omaisuudellaan. Tämä mietintö on siis yk-
simielinen.

16.06 Pekka Puska kesk: Arvoisa rouva puhemies! On hyvä, että tämä outo ja hyvin ikä-
vä Helsingin kaupungin päätös Malmin lopettamisesta on kansalaisaloitteella tuotu tänne
eduskuntaan keskusteltavaksi. Vaikka asia on muodollisesti Helsingin kaupungin, sillä on
ilman muuta valtakunnallista ulottuvuutta, onhan kysymys pääkaupungin lentokentästä,
jolla on kansallisesti suuri historiallinen arvo ja merkitys pääkaupungin pienlentoliiken-
teen kannalta. Vaikka teoriassa on mahdollista, että eduskunta voisi tässä jotenkin reagoi-
da, ja aloitteessa on tähän juridisia näkökohtia, on selvää, että eduskunta ei tässä vaiheessa
oikein voi päättää muuta kuin mitä valiokunta esittää. Tästä huolimatta haluaisin lyhyesti
kommentoida tätä asiaa. En mielelläni tästä pöntöstä käytä kovin kovaa poliittista kieltä,
mutta mielestäni tässä asiassa kaupungin puolella Helsingin kokoomuksen ja vihervasem-
miston toiminta on ollut tosi outoa ja aika siivotonta. Viittaan siis kolmeen näkökohtaan:

Ensimmäinen on se, että Malmi on merkittävä viher- ja virkistysalue, enkä ymmärrä
kaupungin linjaa, että asukkaiden terveydelle ja viihtyisyydelle tärkeitä viheralueita halu-
2



Pöytäkirjan asiakohta PTK 25/2018 vp
taan kaupungissa jatkuvasti tuhota. Malmin lisäksi on vaarassa Keskuspuisto ja useita mui-
ta viheralueita. Ennen kuntavaaleja puolueet panivat paneeleihin ehdokkaita, jotka kaikki
ilmoittivat kannattavansa Malmia ja viheralueita, mutta valtuustossa jyrätään toisin.

Toiseksi, Malmin kentän alue on sellainen suopohja, että rakentaminen sille on hanka-
laa ja tulee hyvin kalliiksi. Ja mitä asuntorakentamiseen tulee, joutomaata rakentamiseen
kyllä löytyy ja rakennetaan korkeampia taloja. Joka tapauksessa asukkaiden viihtyvyydel-
le ja terveydelle on pantava suuri paino.

Kolmantena eikä vähiten tärkeänä on kasvava pienlentoliikenne. Helsinkiä halutaan ai-
van oikein kehittää moderniksi eurooppalaiseksi pääkaupungiksi. Siihen kuuluu ilman
muuta kehittyvä ja monipuolinen pienlentoliikenne ja muu ilmailutoiminta, citylentokent-
tä. Näemme esimerkiksi Tukholman Bromman ja Lontoon Cityn lentokentän kehityksen.
Jos Malmi tuhotaan, mistä uusi citylentokenttä Helsinkiin? Ja ennen kaikkea, miksi ruveta
hankalasti ja kalliisti etsimään ja rakentamaan uutta, kun meillä on valmiina Malmi?

Kuten sanoin, eduskunta ei tässä vaiheessa voine muuta päättää, mutta ei voi muuta kuin
toivoa, että Helsingin kaupunki vielä ottaisi järjen käteen ja peruisi älyttömän Malmi-pää-
töksensä. Samalla totean, että valiokunnan ponsiehdotus on hyvä, ja toivon, että valtioval-
ta voi toimia — ellei Helsingin vuoksi enää Malmin suhteen, niin pääkaupunkiseudun
pienilmailuliikenteen turvaamiseksi.

Toinen varapuhemies Tuula Haatainen: Mennään puhujalistaan muutaman puheenvuo-
ron verran, ja jos sitten vielä ilmenee painetta debattiin, niin voidaan se käydä. 

16.10 Mika Raatikainen ps: Arvoisa puhemies! Eduskunnalla on nyt mahdollisuus teh-
dä vaihteeksi jotain erityisen järkevää ja estää Malmin historiallisen, toimivan ja tarpeelli-
sen lentoaseman tuhoaminen. Takaan, että jos tämä eduskunta pystyy Malmin säästämään,
niin se jää siitä historiaan. Se ei jää historiaan mistään takakontti-gateista tai muista vähän
erikoisemmista kuvioista. Se on varma asia.

Pääkaupunkiseudun ainoan toimivan pienlentokentän nitistäminen muutaman grynde-
rin ehdoilla on minusta typeryydessään sellainen teko, että sille pitäisi oikeasti pystyttää
jonkunlainen muistomerkki, ja minä toivon, että jos tämä muistomerkki tulee aiheellisek-
si, niin siinä on kaikkien nimet, jotka ovat olleet tuhoamassa sitä kenttää, koska sinne on
hyvä mennä sitten katsomaan, että katsokaa, mitä isi teki tai äiti teki, että hieno juttu.

EU on ottanut kantaa kaupunki- ja yleisilmailukenttien säilyttämisen puolesta Euroopan
parlamentin päätöslauselmassa. Sieltä joskus tulee jopa järkeviä päätöslauselmia. 3. helmi-
kuuta 2009 todettiin, että yleisilmailu- ja liikelentotoiminta ovat nopeimmin kasvavia si-
viili-ilmailun aloja Euroopassa ja ne täydentävät kaupallisten lentoyhtiöiden harjoittamaa
säännöllistä lentoliikennettä ja tarjoavat siten erityisiä yhteiskunnallisia ja taloudellisia
etuja, esimerkiksi lisäämällä kansalaisten liikkuvuutta, liiketoiminnan tuottavuutta ja alu-
eellista yhteenkuuluvuutta. Eli lentokenttäkapasiteetin riittävyys on EU:n strateginen huo-
lenaihe. 150 kilometrin säteellä Helsingistä ei ole muuta vapaalla aikataululla palvelevaa
kevyen lentoliikenteen kansainvälistä kenttää kuin Helsinki-Malmi. Sieltä on vuosikym-
meniä lennetty liike- ja tilauslentoja, kansainvälisiä lentoja. Viime vuosina kasvuluvut
ovat olleet 9—14 prosenttia vuosittain. Eli ei aivan turha paikka.

Ilmailun merkitys kansantaloudelle on huomattava: se työllistää tällä hetkellä välillises-
ti tai suoraan yli 100 000 ihmistä, ilmailualan maksamat suorat verot valtiolle 2,5 miljar-
dia, lentoliikenteen osuus Suomen bkt:stä noin 3,2 prosenttia. Malmilla on ollut tärkeä osa
3



Pöytäkirjan asiakohta PTK 25/2018 vp
lentokoulutuksessa, huoltotoiminnassa, kaikenlaisissa ilmailuharrastuksissa, ja niin tulisi
olla jatkossakin. 

Euroopan lennonvarmistuksen suunnittelu- ja kehittämisorganisaatio Eurocontrol on
laatinut kaupallisen lentoliikenteen kasvuennusteen, ja sen mukaan Suomen ja lähialuei-
den liikennemäärät kasvavat 30—70 prosenttia vuodesta 2012 vuoteen 2035, Euroopan
alueella jopa 2—3-kertaiseksi vuoteen 2050 mennessä, eli kentille ehkä on pikkasen tar-
vetta. Ja liikelentojen määrän kasvuvauhti on viime vuosina ollut noin 3 prosenttia vuosit-
tain Euroopassa, ennen lamaa jopa 7 prosenttia. Nämä ovat pari vuotta vanhoja lukuja, niin
että tällä hetkellä varmaan huidellaan taas aika korkeissa lukemissa. Vuonna 2015 Lon-
toon citylentokentän matkustajamäärät kasvoivat 18 prosenttia, kenttää ollaan laajenta-
massa. Tukholmassa parlamentti päätti joulukuussa lakkauttaa selvityksen Bromman van-
han citykentän ottamisesta asuntokäyttöön, ja sen liikelentopalveluihin on meneillään
kymmenien miljoonien eurojen investoinnit. Samaan aikaan täällä ollaan tuhoamassa Mal-
min kenttää — ei mitään järkeä.

Joustava saavutettavuus on kilpailutekijä niin liike-elämässä kuin muissakin yritysten
toimintaympäristöissä. Liikelentojen volyymin pitkäaikainen kasvutrendi tuo paitsi silk-
kaa liikennettä myös avaa mahdollisuuksia uudenlaisille ilmaliikennepalvelukonsepteille,
eli työpaikkoja tulee. Liikelentojen kansainvälinen kasvutrendi lisää liikelentämiseen käy-
tettävän rahan määrää. Tämä tulee avaamaan lisää kiinnostavuutta ja toimintamahdolli-
suuksia uusille liikelentotoimijoille ja palveluille — parhaassa tapauksessa siten, että toi-
meen ryhtyy suomalainen toimija kotimaiselta liikelentoihin soveltuvalta kentältä, kuten
esimerkiksi Malmilta.

Huoltovarmuuden säilyminen uusissa olosuhteissa olisi selkeästi uhattuna. Helsinki-
Malmin lentopaikan pysyminen ilmailukäytössä parantaa Helsingin seudun huoltovar-
muutta, sehän on itsestäänselvää. Lentopaikka voi toimia varakenttänä osalle Helsinki-
Vantaalla operoivasta kalustosta. Esimerkiksi vuonna 1986, kun oli virkamiesten lakko,
sieltä hoidettiin kotimaan reittiliikenne varsin pitkälle. Kentän pitäminen ilmailukäytössä
tukee valmiuslain 12 §:ää eli varautumisvelvollisuutta.

Sitten tullaan tähän kulttuurihistorialliseen asiaan. Malmin kenttä on kansallisesti mer-
kittävä kulttuurihistoriallinen kohde, ja 30-luvulla rakennettu Malmin lentoasema on lis-
tattu myös Euroopan tasolla seitsemän uhanalaisimman kulttuuriperintökohteen jouk-
koon. On kummallista, miten täällä suojellaan jotain ovennuppeja ja ties mitä jalkalistoja,
mutta kun on tämmöinen kokonaisuus, niin sen annetaan sitten mennä sen takia, että saa-
daan muutama kerrostalo jollekin mahdolliselle porukalle, joka sinne muuttaa — joka voi-
si muuttaa ihan minne vain muuallekin. Eli Malmi on edelleen yksi maailman parhaiten
säilyneistä edelleen toimivista kansainvälisistä lentoasemista siltä ikäkaudelta ja kaupalli-
sen ilmailun toiminnassa oleva kulttuuriperintökohde. Syyskuussa 2017 Museovirasto
puolsi lausunnossaan tiukasti Malmin lentoaseman suojelua rakennusperintölailla. Se on
myös esittänyt Malmin lentoasemaa toimitettavaksi Unescon maailmanperintöohjelmaan
osana arvostettua funktionalistista arkkitehtuurikokonaisuutta. Jokainen, joka siellä on
käynyt, ymmärtää, että se on jotain täysin ainutlaatuista.

Tulee historiallinen pointti: Lentoaseman merkitys meidän historialle on aika merkittä-
vä, jos ajatellaan vuonna 40 olympialaisiin valmistautumista, sotavuosien ilmapuolustus-
ta, Helsingin olympialaisia 52 ja koko yleisilmailun kehitystä. Malmin kenttä jatkoi yleis-
ilmailukenttänä ja on ollut sen ehdoton keskus koko maassa tähän hetkeen asti ja on edel-
leen. Se on valittu World Monuments Fund -listoille, tällaiseen, missä on tällaisia arkkiteh-
4



Pöytäkirjan asiakohta PTK 25/2018 vp
tonisia merkkiteoksia. Europa Nostra on vuonna 2016 todennut lentoaseman yhdeksi Eu-
roopan seitsemästä uhanalaisimmasta kulttuuriperintökohteesta ja niin poispäin. Ja kuten
täällä jo mainittiinkin, niin kentällä on myös huomattavia luontoarvoja ja paikalliset käyt-
tävät sitä todella paljon ulkoiluun. Se on semmoinen kiva oleskelualue — tiedän sen hel-
sinkiläisenä, asun muutaman kilometrin päässä kentästä.

Vahva kansalaismielipide puoltaa aloitteessa esitetyn lain säätämistä. Helsingin ja ym-
päristökuntien asukkailta on jo toistakymmentä vuotta kysytty eri mielipidekyselyin, mitä
mieltä he ovat tästä asiasta, ja lähes kaikkien tehtyjen mielipidemittausten tulokset ovat sa-
mat: lentokentän säilyttämisen kannatus on lähes poikkeuksetta ollut yli kaksinkertainen
verrattuna kentän asuntorakentamisen kannatukseen. Helsinki-Malmin lentopaikan säilyt-
täminen ilmailukäytössä on selkeästi ja yli puoluerajojen ilmaistu kansalaisten tahto. Me
olemme eduskunnassa, ja ehkä näitä kansalaisten tahtoja olisi joskus hyvä noudattaa eikä
vain jotain muita juttuja.

Arvoisa puhemies! Ehdotan, että käsittelyn pohjaksi otetaan kansalaisaloitteen mukai-
nen lakiehdotus. — Kiitos.

Toinen varapuhemies Tuula Haatainen: Näyttää siltä, että halutaan debattia. Otetaan tä-
hän lyhyt debattikierros. 

16.17 Pia Viitanen sd (vastauspuheenvuoro):  Arvoisa rouva puhemies! Kääntäisin nyt
kyllä sellaisen kulman tähän keskusteluun, että muistan hyvin, kun asiasta keskusteltiin en-
nen viime kunnallisvaaleja. Silloin esimerkiksi päähallituspuolue keskusta lupasi, että
tämä Malmin kenttä säilytetään. Pääministeri otti vahvasti sen puolesta kantaa. Silloin vä-
hän epäilimme, ovatko nämä nyt kunnallisvaalien aluspuheita vai onko tässä tosiasiassa
perää.

Niinpä minä haluaisin nyt vielä painottaa ja sanoa, että tässä asiassahan nimenomaan on
nyt hallituksen kannasta kysymys. Meidän pitää tietää, onko täällä tyhjää puhetta tämän
kentän puolesta vai kertooko hallitus selkeästi sen, onko valtiolla tarpeita tälle kentälle, ai-
kooko hallitus tehdä päätöksen siitä, että Malmin lentokenttää tarvitaan valtakunnan toi-
minnoissa, ja ollaanko valmiit sijoittamaan sinne toimintoja. Tästä, puhemies, on tosiasias-
sa kysymys, kun puhumme tämän kentän kohtalosta.

Muistan myös erään ristiriitaisen viestin, josta silloin kysyimme muutaman kerran tässä
salissa. Eli samaan aikaan, kun lupauksia tuli pääministeritasolta asti kentän puolesta, esi-
merkiksi ministeri Mykkänen otti taas täysin päinvastaisia kantoja kentän säilyttämistä
vastaan ja sanoi, [Puhemies: Aika!] että valtio ei voi sopimuskumppanina toimia näin.

16.19 Ari Jalonen sin (vastauspuheenvuoro):  Arvoisa puhemies! Edustaja Viitanen ky-
syi hallituksen kantaa. Se on vähän niin kuin itseltään kysyisi, koska viime kaudella on teh-
ty päätös. [Pia Viitasen välihuuto] Viime kaudella nimenomaan te olitte ministerinä ja olet-
te ollut osana tätä päätöstä.

Kuitenkin totean tähän varsinaiseen esitykseen, mikä tuolta pöntöstä nyt tuli: Tämä on
kansalaisaloite, ja tällä ei siis nyt ole hallituksen esityksen kanssa mitään tekemistä. Nämä
päätökset ovat 20 vuoden sisällä tehtyjä, muun muassa viime kaudella. Mutta vaikka me
olemme täällä mitä mieltä tahansa siitä, mikä on järkevää ja mikä ei, niin myös kansan-
edustajan pitää toimia lakien mukaan, ja perustuslakivaliokunnan lausunto on, että lakieh-
dotus voidaan käsitellä tavallisen lain säätämisjärjestyksessä [Puhemies: Aika!] vain, jos
5



Pöytäkirjan asiakohta PTK 25/2018 vp
valiokunnan esittämät valtiosääntöoikeudelliset huomiot otetaan asianmukaisesti huo-
mioon... [Puhemies keskeyttää puheenvuoron puheajan ylityttyä]

16.20 Mikko Alatalo kesk (vastauspuheenvuoro):  Arvoisa rouva puhemies! Olen ollut
Malmin lentokentän ystävä, ja siksi harmittaa tämä kohtalo. Bromma esimerkiksi on erit-
täin tärkeä Tukholman alueelle, ja liikelennot lisääntyvät.

Mutta tosiaankin tämä kansalaisaloite on käsitelty asiallisesti. Me nojasimme liikenne-
valiokunnassa perustuslakivaliokunnan lausuntoon, joka totesi, että on vaikea lähteä edus-
kunnan taholta tekemään diktaatteja Helsingin kaupungin omistamaan Malmin kenttään.
Jouduimme nostamaan tässä kädet pystyyn tämän kansalaisaloitteen osalta.

Helsingillä on nyt pallo Malmin asiassa, ja tämä oli se, mitä me pystyimme tekemään lii-
kennevaliokunnassa. Siellä on nyt meidän ponsi, jossa puhutaan korvaavista lentokenttä-
toiminnoista ja niiden turvaamisesta. Se ei ole kovin vahvasti sanottua, mutta joka tapauk-
sessa näin tehtiin.

Mikään ei ole pyhää, kun on gryndereiden eduista kysymys. Kaupunkirakenteen tiivis-
tämisen mantralla haluaa vihervasemmisto tuhota kulttuurisesti tärkeitä alueita, niin kuin
meillä esimerkiksi Eteläpuistoa haluttaisiin tuhota. Tämä on erittäin suuri vahinko. Näin
jouduimme tässä nyt toimimaan, ja todellakin harmittaa.

16.21 Jaana Pelkonen kok (vastauspuheenvuoro): Arvoisa rouva puhemies! Malmin len-
tokentän kohtaloa ja tietoista alasajoa ja erityisesti oman kotikaupunkini Helsingin roolia
tässä asiassa on ollut erittäin surullista seurata.

Kuten on jo kuultu, vahva kansalaismielipide puoltaa Malmin lentokentän säilyttämistä
ilmailukäytössä, ja on erittäin valitettavaa, ettei tätä kansalaismielipidettä ole kuultu tai ai-
nakaan otettu vakavasti. Se on myös käynyt useissa puheenvuoroissa ilmi ja selville, että il-
mailun merkitys ei tulevaisuudessa suinkaan ole vähenemässä vaan päinvastoin. On silk-
kaa hulluutta tuhota toimiva ja arvokas kenttä, josta voitaisiin tulevaisuudessa kehittää
vaikka mitä. Kerran tuhottua ei enää valitettavasti takaisin saa.

En tiedä, voiko tällaisessa debattipuheenvuorossa kannattaa, mutta kannattaisin edusta-
ja Raatikaisen tekemää esitystä.

Toinen varapuhemies Tuula Haatainen:  Varsinaisessa puheenvuorossa täytyy kanna-
tuspuheenvuorot tehdä.

16.22 Juho Eerola ps (vastauspuheenvuoro):  Arvoisa rouva puhemies! Jos vain suinkin
voisin, niin minäkin tässä debattipuheenvuorossani kannattaisin edustaja Raatikaisen teke-
mää esitystä. Vaikka kyseessä onkin siis pelkästään Helsingin kaupungin oma päätös, pi-
tää muistaa näin, että tämä on kuitenkin kansallisesti erittäin merkittävä. Tämä on koko
maan kannalta erittäin merkittävä päätös, mitä nyt ollaan tekemässä, että muutamalle ker-
rostalolle uhrataan kokonainen lentokenttä. 

Kun katsotaan, kuinka paljon lentotoiminta on Euroopan laajuisesti kasvanut, Suomes-
sa myös, niin se kaikki puoltaa tämän kentän säilyttämistä, sitä myötä verotulot, työpaikat,
kaikki tämä ja juuri tämä moneen kertaan mainittu Bromman kenttä Tukholmassa, joka toi-
misi erittäin hyvänä esimerkkinä meille, miksi ei pitäisi tätä Malmin lentokenttätoimintaa
lopettaa. Jos se nyt kuitenkin jostain syystä hölmönä päätöksenä päätetään lopettaa, niin ai-
van varma on, että jos se on meillä vaikka Kymenlaakson puolella, niin ei siitä Malmin
6



Pöytäkirjan asiakohta PTK 25/2018 vp
kohdalta mene kuin 45 minuuttia, niin ollaan [Puhemies koputtaa] meidän puolella. Siellä
on lentokenttäsuunnitelmat jo pitkällä.

16.23 Jari Myllykoski vas (vastauspuheenvuoro):  Arvoisa rouva puhemies! Väheksy-
mättä yhtään sitä muutaman kerrostalon vertausta, mutta jos 25 000 ihmistä on ajateltu
asuttaa sille alueelle, ei ehkä kannata käyttää muutamaa kerrostaloa vertauskuvana. [Vas-
tauspuheenvuoropyyntöjä] 

Valitettavaa on todeta näin satakuntalaisena, että elinkeinoelämä keskittyy ja sijoittuu
aina entistä enemmän tänne pääkaupunkiseudulle. Me mielellämme ottaisimme ne, kuten
tässä edustaja Raatikainen sanoi, että voisihan ne laittaa asumaan mihinkä hyvänsä. Minä
uskon, että jos me sen ”muutaman”, 25 000 asukkaan, asuttamistarpeen ratkaisisimme Sa-
takunnassa, ne torpat jäisivät tyhjiksi. Kyllä pitää sillä lailla nähdä myös nämä realiteetit,
mitkä ovat, että ihmiset hakeutuvat pääkaupunkiseudulle, täällä on vireä elinkeinoelämä.
Helsinki on tämän asian ratkaissut näin ja sopinut asiasta valtion kanssa, niin että tässä
kohtaa se lausuma, mikä on meillä, on hyvä ja tarpeellinen.

16.24 Markku Pakkanen kesk (vastauspuheenvuoro):  Arvoisa rouva puhemies! Tämä
Malmin kenttä -asia puhuttaa ja puhutti valiokunnassakin, ja itse myös harmittelen Helsin-
gin kaupungin päätöstä siitä, miten pitää jyrkästi kiinni tällaisesta hyvästä pienkentästä.

Kentille on tarvetta. Itse tulen Kouvolasta, ja meillä on siellä viisi eritasoista lentokent-
tää, ja tunnetuin niistä on tietysti Utin sotilaskenttä. Mutta niin kuin tuossa edustaja Eerola
sanoi, lähin kymenlaaksolainen kenttä on Pyhtäällä, jonne Malmilta on noin kolmen vartin
ajomatka. Kyllä näitä lähikenttiä on, mutta niin kuin tässä ensimmäisessä puheenvuorossa
tuli selville, tällä hetkellä toimivia tällaisia jatkuvan lennon kenttiä, Malmin korvaavia
kenttiä, ei ole 150 kilometrin säteellä, ja siksi valiokunnan mietinnön lauseessa on hyvä
huomio, että tulee järjestää tilanne niin, että korvaava mahdollisuus löytyy. Kymenlaak-
sosta on sellainen kyllä tarjolla.

16.26 Mika Kari sd (vastauspuheenvuoro): Arvoisa rouva puhemies! Tämmöiselle enti-
selle, tai oikeastaan nykyisellekin, ilmailun harrastajalle ja entiselle lentäjälle on tietenkin
iso harmi nähdä lentokenttää lopetettavan. Malmin lentokenttään liittyy monia asioita, joi-
ta tässä aikaisemmissakin puheenvuoroissa, jopa ihan tunteisiin vetoavastikin, tuotiin esil-
le. Ei siinä mitään, mutta siinä on jotain, että hallituspuolueiden kansanedustajat huljutte-
levat näppejään nyt semmoisessa pesuvedessä, että ei ole vähään aikaan taas nähty.

Meille on tänne jaettu valiokunnan mietintö, yksimielinen mietintö, myös opposition
puolelta näyttää olevan yksimielinen mietintö, perussuomalaisten edustaja Ronkainen on
ainakin ollut asiaa käsittelemässä. Edustaja Ronkaiselle käy, mutta samasta ryhmästä edus-
taja Raatikaiselle ei, ja onko tässä monta vuorokautta aikaa, en tiedä, kuinka paljon. Olisin
toivonut kuitenkin, että ne puolueet, jotka vuoden 2015 jälkeen ovat olleet hallituksessa tai
ovat siellä edelleen, olisivat tehneet toimenpiteitä Malmin lentokentän säilyttämiseksi.
Muun muassa Rajavartiolaitoksen toimipiste on siirretty Helsinki-Vantaalle, sinne on teh-
ty miljoonien investoinnit. Tällä lailla, kun investoinnit valuvat Malmilta pois, kenttä [Pu-
hemies koputtaa] myös jää rakentamiselle.

16.27 Sari Essayah kd (vastauspuheenvuoro):  Arvoisa rouva puhemies! Kristillisdemo-
kraateilla ei ole edustajaa liikenne- ja viestintävaliokunnassa. Siinä mielessä emme ole
7



Pöytäkirjan asiakohta PTK 25/2018 vp
pystyneet vaikuttamaan valiokunnassa tämän valiokunnan kantaan emmekä myöskään
lausumaan. Mutta kristillisdemokraatit ovat puolustaneet Malmin lentokentän säilyttämis-
tä ilmailukäytössä. Se on ollut meidän kantamme niin Helsingin valtuustossa kuin ylipää-
tänsäkin Uudellamaalla. Tässä ei ole jakolinjoja puolueen sisällä, vaan todellakin yksimie-
lisesti näemme tämän kentän tarpeellisuuden.

Olisi tärkeää myöskin ymmärtää se, että mikäli päätös tämän kentän käyttämisestä len-
tokäytössä edelleenkin pitäisi, niin se ei suinkaan tarkoittaisi sitä, etteikö alueelle voitaisi
rakentaa jonkun verran asuntoja — tämähän on tullut esille näissä selvityksissä, joita on
tehty — mutta ei todellakaan sellaisia määriä, massiivisia määriä, mitä nyt sitten grynderit
ovat ajamassa sillä, että ovat ajamassa koko tätä Malmin lentokenttää alas.

Kristillisdemokraateille on tärkeää myöskin se, että Malmin lentokentällä koulutetaan
lähetyslentäjiä, joten tämä apu, mitä voidaan antaa ympäri maailmaa, ei ole [Puhemies ko-
puttaa] pelkästään hupikäyttöä vaan todella [Puhemies: Aika!] tarpeeseen tulevaa työtä.

16.28 Ari Torniainen kesk (vastauspuheenvuoro):  Arvoisa puhemies! Olen itse saanut
lentää Lappeenrannan lentokentältä Malmin lentokentälle. Kyllä tosiasia on, että Malmin
lentokenttä on merkittävä yleisilmailun ja yksityisen ilmailun koulutuksen keskus. Sillä on
myöskin kansallista lentoturvallisuutta tukevia toimia.

Käytännössä tosiasia on kuitenkin se, että jo ennen nykyistä hallitusta Malmista on teh-
ty päätökset. Se on käytännössä se tosiasia. Omasta mielestäni tämä liikenne- ja viestintä-
valiokunnan mietintö on hyvä pohja. Etenkin tämä lausuma, että ”Eduskunta edellyttää,
että valtioneuvosto ryhtyy toimenpiteisiin korvaavien lentokenttätoimintojen turvaamisek-
si, jotta Malmin lentokentän ilmailutoiminnot voivat jatkua hyvien yhteyksien ja etäisyyk-
sien päässä”, on tärkeä.

Mutta ennen kaikkea edustaja Raatikaisen puheenvuoroon haluan painottaa, että itse toi-
von, että nyt myöskin helsinkiläiset päättäjät voivat lähteä turvaamaan Malmin lentoken-
tän toimintaa, jos sitä täällä Helsingissä halutaan. [Puhemies koputtaa] Itse toivon, että
täällä halutaan säilyttää [Puhemies: Aika!] Malmin lentoliikenne toiminnassa.

16.29 Mika Raatikainen ps (vastauspuheenvuoro):  Arvoisa rouva puhemies! Ihan näin
edustaja Myllykalliolle: Saattoi olla, että mainitsin muutaman kerrostalon, mutta tilanne-
han on se, että jos ajatellaan sitä aluetta, minkä Helsinki tavallaan kaappasi tuossa jokunen
vuosi sitten Sipoolta, niin sinne mahtuisi pikkasen enemmän niitä kerrostaloja. Siellä ei ole
tehty yhtään mitään. Nyt kuitenkin yhtäkkiä tarvitaan tämä Malmin alue näille taloille. En
mene sen enempää Helsingin kaavoitus- tai kunnallispolitiikkaan, mutta tämä on tämä jut-
tu. Eli tehdään jotain, että keksitään jotain muuta, saadaan joku veruke, ja lähdetään tälle
tielle. — Kiitos.

16.30 Katja Taimela sd (vastauspuheenvuoro): Arvoisa rouva puhemies! Haluan muis-
tuttaa, että tämä kansalaisaloite oli meillä liikenne- ja viestintävaliokunnassa käsittelyssä.
Mietintövaliokunnassa otimme päätösehdotuksessamme yksimielisesti kannan kansalais-
aloitteen hylkäämisestä, mutta yhtä vahvasti edellytimme, että valtioneuvosto ryhtyy toi-
menpiteisiin korvaavien lentokenttätoimintojen turvaamiseksi, jotta Malmin lentokentän
ilmailutoiminnot voivat jatkua hyvien yhteyksien ja etäisyyksien päässä — tämä kaikki
muun muassa sen takia, että harrasteilmailun ja liikelentotoiminnan mahdollistaminen on
8



Pöytäkirjan asiakohta PTK 25/2018 vp
jatkossakin tärkeää, ja mikä tärkeää, myös huoltovarmuuden huomioon ottaminen. Se
kaikki on tässä todella relevanttia.

Sitten, jos mietitään tämän kansalaisaloitteen käsittelyä meillä valiokunnassa, me olem-
me myös valiokuntakäsittelyn aikana saaneet sellaista tietoa ministeriöstä, että näitä vaih-
toehtokenttiä [Puhemies: Aika!] valmistellaan. Sen eteen on tehty jo työtä, että tästä pääs-
tään eteenpäin. Ja pakko tässä asiassa on luottaa myös liikenne- ja viestintäministeriön val-
misteluun.

16.31 Jari Myllykoski vas (vastauspuheenvuoro): Arvoisa puhemies! Edustaja Myllykal-
lio on -koski, mutta se nyt ei tahtia haittaa. Kuulostaa nimittäin aika kovalle nimelle, kun
vesi on kuitenkin pehmeämpää kuin tuo kallio. Riippuu pudotuskorkeudesta. Jos pudote-
taan lentokoneesta, niin sillä ei ole mitään merkitystä.

Mutta kyllä minun on pakko todeta siihen, että en halua sekaantua todellakaan kaupun-
gin omaan päätöksentekoon, mutta minä näkisin, että sieltä niitä toimia on jo siirretty Hel-
sinki-Vantaalle, niin kuin edustaja Kari totesi, mutta sitten myös Santahaminaan tiettyjä
toimintoja.

Se kysymys pitää tietysti tehdä selväksi, että näitten maakuntakenttien lennonjohtamis-
järjestelmät tulee turvata niin, että ne saumattomasti ja katkeamattomasti hoidetaan jatkos-
sa edelleen. Siinä mielessä se, montako taloa tai rivitaloa tai kerrostaloa — minä uskon kyl-
lä siihen, että Helsingin kaupunki ei ole tätä nyt yhtäkkiä keksinyt, se valtuusto on ilmei-
sesti äänestänyt tästä jo muutamiakin kertoja vuosien varrella.

Toinen varapuhemies Tuula Haatainen:  Nyt mennään puhujalistaan.

16.33 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Viime aikoina on käyty paljon keskustelua siitä, kenen asiaa kansanedustajien
pitää eduskunnassa ajaa. Minun mielestäni kansanedustajan tehtävä on ajaa kaikissa tilan-
teissa koko Suomen etua, ja siitä on kyllä kyse minun mielestäni Malmin lentokentänkin
kohdalla. Itse hieman hämmästelen sellaista keskustelua, jossa annetaan ymmärtää, että
tämä olisi vain Helsingin kaupungin asia. Minun mielestäni tämä on paljon isompi asia
kuin vain Helsingin kaupungin asia. Jotain tämän kansalaisaloitteen merkityksestä ja tär-
keydestä kertoo se, että tietääkseni tämä on ainoa kansalaisaloite — no, ehkä oli yksi aiem-
min — jonka keskusteluun on osallistunut itse pääministeri. Pääministeri Juha Sipilä osal-
listui tämän kansalaisaloitteen lähetekeskusteluun, ja keskusta kertoi, että heillä on jopa
ryhmäpäätös tukea Malmin jatkoa. 

Muistan vielä, kun käytiin tätä keskustelua, ja tiedän sen, että tässä kysymyksessä rat-
kaisevassa roolissa on Helsingin kaupunki ja kaupungin tekemät ratkaisut, mutta siinä, että
tähän löydetään oikea ratkaisu, miten Malmi voi jatkaa, on tärkeässä roolissa myös Suo-
men valtio ja maamme hallitus. [Eduskunnasta: Miksi lausuma?] Ja muistan, miten nykyi-
nen pormestari Vapaavuori, kun häneltä tätä kysyttiin, totesi, että jos siltä tasolta eli maan
pääministeriltä tulee kutsu tällaiseen neuvotteluun, niin totta kai sellaiseen neuvotteluun
ryhdytään. Olisi nyt mielenkiintoista kuulla, selvisikö — olen itse yrittänyt selvittää —
onko tällainen kutsu käynyt, onko tällainen keskustelu käyty maan pääministerin ja pää-
kaupungin pormestarin välillä niistä ratkaisuista, että Malmi voisi jatkaa, tuliko tämä esille
valiokunnan asiantuntijakuulemisessa tai keskustelussa tai jossain muualla.
9



Pöytäkirjan asiakohta PTK 25/2018 vp
 Hivenen itse hämmästelen sitä, että tässä keskustelussa edelleen vahvasti tuodaan esille
sitä, että voisi löytyä jokin korvaava kenttä. Ei Malmin lentokenttää voida Suomessa kor-
vata kuin ehkä Viikin alueelle. Ei korvaavaa lentokenttää löydy 80 kilometrin päästä.
Omassa kotikunnassani Lopella on Räyskälän lentokenttä. Joku on sanonut, että miksi
puolustat Malmin kenttää, tehän saatte Räyskälään niitä toimintoja. No, emme saa. Ei näi-
tä toimintoja saada kuin jokin ripaus johonkin. Mutta valtaosa näistä toiminnoista on juuri
sellaisia kuin edustaja Puska omassa hyvässä, punnitussa, pitkän elämänkokemuksenkin
omaavassa puheenvuorossaan esille toi, eli sellaisia toimintoja, joiden pitää olla kaupun-
gin keskellä, mahdollisimman lähellä.

Itse kävin kaksi viikkoa sitten juuri yhden Malmin aktiivisen lentäjän kanssa keskuste-
lun, ja hän sanoi, että hyvin tyypillinen käyttäjä on sentyyppinen, joka tulee Helsinki-Van-
taan tai Helsingin lentokentälle, siirtyy sieltä Malmin lentokentälle, sieltä pienemmällä ko-
neella käy Lappeenrannassa, Vaasassa, tulee takaisin, siirtyy saman tien kotimaahansa.
Nämä ovat aika usein sellaisia henkilöitä, että heidän rahapussejaan tai luottokortin nolla-
määrää kannattaisi kaikkien suomalaisten seurata. Niillä tehdään isoa kauppaa, isoa bis-
nestä, josta hyötyisi koko suomalainen yhteiskunta.

Arvoisa puhemies! Suomessa ollaan tekemässä peruttamaton virhe. Uusi ilmailutekno-
logia on itse asiassa maailmalla palauttamassa aktiiviseen käyttöön juuri tällaisia Malmin
tyyppisiä lentokenttiä, jotka ovat kaupunkirakenteen ympäröimiä, ja myös jo lakkautustuo-
mion saaneita niin sanottuja citykenttiä on otettu uudelleen lentoliikenteen käyttöön kaik-
kialla maailmassa. Tukholma on ollut tässä esillä. Keskellä sijaitsevan, itse asiassa jo aiem-
min lakkautustuomion saaneen Bromman kentän avaamisesta uudelleen on tehty ratkaisu,
ja nopea suotuisa kehitys siellä on erinomainen esimerkki siitä, mikä on se kehitys, mihin
maailma on tällä hetkellä menossa. Sen takia olen huolissani siitä, mitä nyt Helsingissä ja
Suomessa ollaan Malmin osalta tekemässä. En näe itse asiassa yhtään järkevää syytä, mik-
si itse asiassa ainoa tällainen Helsingin kaupungin lentokenttä halutaan lopettaa. 

Helsinki-Vantaan kansainvälinen reittiliikennelentokenttä toki toimisi jatkossakin, mut-
ta Malmin lopettamisen jälkeen kaupunki olisi kokoluokkansa ainoa ilman Malmin kaltais-
ta citykenttää. Malmin lentokenttä on tarjonnut yli miljoonan asukkaan Suur-Helsingille
kevyen liikenteen kansainvälisen lentokentän, aktiivisen virkistys- ja harrastekeitaan, pai-
kan ilmailutapahtumille sekä mahdollisuuden kouluttautua ilmailun ammatteihin. 10 kilo-
metrin päässä kaupungin keskustasta sijaitseva Malmin lentokenttä on palvellut myös Ra-
javartiolaitosta, pelastuslaitosta, Ilmavoimia ja poliisia — ja näin palvelisi jatkossakin, jos
Suomessa se ymmärrettäisiin.

Arvoisa puhemies! Kansalaisaloitteella säädettävän lain myötä Helsinki-Malmin lento-
paikka siis säilytettäisiin kokonaisuutena, joka mahdollistaisi kaupallisen ja ei-kaupallisen
siviili-ilmailun, ja sitä kehitettäisiin lentopaikan oheistoimintojen osalta ja säilytettäisiin
lentopaikan kulttuuriympäristön arvot. Aluetta olisi myös mahdollista käyttää valtion il-
mailuun sekä sotilasilmailuun. Lailla siis tässä säädettäisiin myös kiinteän omaisuuden ja
erityisten oikeuksien omistussuhteista sikäli kun niillä on yhteys Helsinki-Malmin lento-
paikkaan. 

Eli mielestäni lopettamiselle ei ole olemassa mitään järkevää perustetta. Lopettamista
on perusteltu, kun kuuntelin Helsingin valtuuston keskustelun, sillä, että Helsingissä on
pulaa rakennusmaasta. Se on varmasti osittain totta, mutta olen itse käynyt Helsinki-Mal-
min lentokentältä katsomassa ylhäältä, ja sen näkee myös Helsinki-Vantaan lentokentältä
koneella nousten, että kyllä sitä rakennusmaata löytyy. Itse asiassa tämä Malmille suunni-
10



Pöytäkirjan asiakohta PTK 25/2018 vp
teltu asuntotuotanto on hyvin helppo ratkaista, ja siinä itse asiassa tämä keskustelu, mitä
pääministeri lupasi käydä pormestari Vapaavuoren kanssa, olisi oleellisen tärkeää. Tämä
malli olisi ollut se, missä noin puolet siitä 25 000 ihmisen asuntotuotannosta olisi toteutet-
tu Malmin lentokentän reuna-alueille. Kenttä säilyisi tässä mallissa, ja silloin tullaan sii-
hen, mihin tarvitaan maamme hallitusta ja eduskuntaa. Se jäljelle jäävä kenttäosa lunastet-
taisiin valtion maaomistusta vaihtamalla valtion omistukseen. Eli Helsingin kaupunki saisi
tismalleen haluamansa 25 000 ihmisen asuntotuotantotarpeen Helsingin sisältä tällä taval-
la. Eli maanvaihto olisi se toimiva ratkaisu. Näin siis Malmin lentokentän alueelle suunni-
tellusta asuntotuotannosta puolet toteutettaisiin itse sillä alueella ja kenttä jäisi paikalleen,
ja kentän osuuden valtio siis hankkisi itselleen omistukseen maanvaihdolla.

Myös Finavia on nostanut esille asioita, jotka puoltavat vahvasti Malmin kentän säily-
mistä. Heidän lausunnoissaan on tuotu esille vahvoja puoltoja kentän puolesta. Myös Ra-
javartiolaitos, pelastuslaitos, Medi-Heli, poliisi, Finavia ja niin poispäin ovat olleet tärkei-
tä toimijoita Malmin kentällä, ja heidän kaikkien lausunnot ovat olleet toiminnan jatkon
kannalla. Malmin lentoasema on ollut esimerkiksi Helsingin pelastuslaitoksen lentotoi-
minnan päätukikohta, ja se on palvellut erinomaisesti myös lääkärikopteri Medi-Heliä.
Malmi on ollut tukikohta myös poliisikoptereille ja niin poispäin. On ollut — kyllä, tämä
epävarma tilanne on ollut niin pitkään, että niitä toimintoja on väistämättä jouduttu siirtä-
mään muualle ja hakemaan muunlaisia ratkaisuja. Mutta jos nyt tehtäisiin oikea ratkaisu ja
Malmi jatkaisi, niin olen varma, että sinne näitä toimintoja hyvin paljon palaisi ja itse asias-
sa tulisi paljon uuttakin. Meillä on jo nyt julkisuudessa ollut sellaista ilmailukoulutusta,
jota tulevaisuudessa pitäisi antaa.

Arvoisa puhemies! 10 minuutin kello tikittää kovaa vauhtia. Viimeksi puhuin lähetekes-
kustelussa myös siitä, miten arvokas luontokeidas Malmi on. Esimerkiksi EU:n lintudirek-
tiivissä mainittuja lajeja siellä pesii lukuisa määrä, ja siksi hämmästelen, että vihreät ovat
tämänkin keitaan ja ympäristön arvokkaan kokonaisuuden valmiita tuhoamaan. Ei heitä
toki täällä salissa tällä hetkellä yhtään näy.

Arvoisa puhemies! En tiedä, annetaanko tätä tekoa koskaan anteeksi, sillä Helsingin
päättäjät tietävät ja myös täällä eduskunnassa tiedetään, mitä ollaan tekemässä.

16.43 Katja Taimela sd: Aivan aluksi haluan vielä tässä vaiheessa kiittää kaikkia heitä,
jotka ovat tämän kansalaisaloitteen takana, isosta työstä ja asian julkisuuteen nostosta.

Niin kuin itse debattipuheenvuorossa totesin, tämä kansalaisaloite oli meillä liikenne- ja
viestintävaliokunnassa käsittelyssä. Mietintövaliokunnassa otimme päätösehdotuksessam-
me yksimielisen kannan kansalaisaloitteen hylkäämisestä, mutta yhtä vahvasti edellytim-
me, että valtioneuvosto ryhtyy toimenpiteisiin korvaavien lentokenttätoimintojen turvaa-
miseksi, jotta nämä Malmin lentokentän ilmailutoiminnot voivat jatkua hyvien yhteyksien
ja etäisyyksien päässä.

Miksi näin vahvasti halusimme tahtomme kirjata, liittyy siihen, että Malmin lentokenttä
on merkittävä yleisilmailun ja yksityisen ilmailukoulutuksen keskus, jonka toiminnot tu-
kevat myös kansallista lentoturvallisuutta. Lentokenttä on tämän lisäksi merkittävä huol-
totoiminnan keskittymä, ja Malmin kentän merkitys liikelennoille, harrasteilmailulle ja
huoltovarmuudelle on huomattava.

Kansalaisaloitteen käsittelyn aikana me saimme myös kuulla, että vaihtoehtokenttien
löytymiseksi on tehty ja tehdään edelleen töitä. Kestävän ratkaisun on löydyttävä jo senkin
vuoksi, että harrasteilmailun kasvu on totta ja meidän huoltovarmuutemme vaatii sen.
11



Pöytäkirjan asiakohta PTK 25/2018 vp
Edustaja Heinonen oli omassa puheenvuorossaan sitä mieltä, että vaihtoehtokenttää ei
löydy. Valiokunnassa me siis yksimielisesti uskalsimme ajatella tämän asian positiivisem-
min.

Mitä tulee yleisesti näitten kansalaisaloitteiden jatkoon, minä koen ongelmalliseksi, jos
jatkossakin tässä talossa lainsäätäjät puuttuvat ja ottavat kovasti kantaa kunnallisen itse-
määräämisoikeuden piirissä oleviin päätöksiin kansalaisaloiteoikeuden pohjalta.

16.46 Leena Meri ps: Arvoisa puhemies! En tuosta perustuslakivaliokunnan lausunnosta
löytänyt sitä, että olisi suoranaista estettä, että eduskunta yksittäistapauksissa ottaisi mer-
kittäviä asioita esille. Jokelan ampumatapaushan oli muun muassa yksi, mikä johti sitten
lainsäädäntöön.

Mutta tuosta erilaisesta keskustelusta: Puhuttiin siitä, että vaihtoehtoja voi olla ja vaih-
toehtoja voi tulla. Mutta täytyy muistaa, että eiväthän koko rakennus ja alue voi siirtyä his-
toriallisesti. Vai onko siinä tarkoitus, että siirretään monta kilometriä jollakin katerpillaril-
la? Eihän se tietenkään ole sama. Se on silloin korvaava toiminto uusine rakenteineen uu-
dessa paikassa.

Itse asun Hyvinkäällä ja tiedän, että on selvitetty Hyvinkäätä ja Lohjaa aikanaan. Ne ei-
vät ole olleet sopivia paikkoja. Siellä vaaditaan monenmoista toimenpidettä. Ihan mielel-
lään ottaisin Hyvinkäälle, jos saisin hyvinkääläisenä kunnallispoliitikkona näin valita,
mutta kun se ei ole sama asia saavutettavuudeltaan ja historialtaan kuin tuo Malmin lento-
kenttä.

Edustaja Raatikainen otti hyvin esille tuon Helsingin perussuomalaisten kannan asiassa
elikkä kävi läpi näitä monenmoisia seikkoja ja erityisesti kansalaisten mielipidettä, joka on
ollut monissa kyselyissä sama: se, miksi ei kuulla sitä, mitä kansalaiset haluavat kunnassa
tehdä. Todella itsekin mietin, että ei vihreiden edustajia täällä näy, eikä ole vissiin tulossa-
kaan.

Kannatan lämpimästi perussuomalaisten edustaja Raatikaisen ehdotusta tässä asiassa.

16.48 Jari Myllykoski vas: Arvoisa rouva puhemies! Todettakoon nyt vielä se, että pidän
vähän vastenmielisenä sitä, että keskustapuolueen kansanedustajat täällä koettavat pestä
nyt pyykin puhtaaksi. Jos teitä vielä ryhmäpäätös on sitonut siinä, että ollaan yksimielises-
ti Malmin säilyttämisen kannalla, niin kuitenkin valiokunnassa te olette tämän valiokun-
nan yksimielisen mietinnön takana. [Eduskunnasta: Takinkääntö!] Tekee poliittisesti kipe-
ää se, että täällä sitten, kun lehteriyleisössä on paljon tämän kansalaislakialoitteen kannat-
tajia, koetetaan kääntää selkä kunnallisvaalien jälkeen tälle asialle, otettiin ikään kuin vaa-
liteemaksi, että nyt ollaan Malmin kannalla, ja sitten kuitenkin petetään vaalien jälkeen,
kun äänet on laskettu. Se tuntuu uskomattomalle, että näin menetellään, ja näyttäytyy mi-
nun silmissäni äänestäjien hyväksikäyttämiselle.

Mielestäni tässä aloitteessa on oikein perustellusti tuotu esille Malmin kentän ainutlaa-
tuisuutta, ja sen vuoksi valiokunta on ottanut tämän oman kantansa. Valiokunnassa nähtiin
tulevaisuuden ilmailun osalta ja lyhyiden kuljetusten osalta selvästi tulevaisuutena, että
tarvitaan pääkaupunkiseudulle lähiliikennekenttää. Minkälaisilla välineillä jatkossa sitten
esimerkiksi tavarapalveluita siirretään esimerkiksi Helsinki-Vantaan kentältä kaupunkien
keskustoihin, niin se ei välttämättä tarkoita pienkonetoimintaa vaan ehkä vielä pienempien
laitteiden kuljetuspalveluita, [Puhemies koputtaa] jotka sitten mahdollistetaan siltä mah-
dolliselta tulevalta lähikentältä.
12



Pöytäkirjan asiakohta PTK 25/2018 vp
16.50 Mika Kari sd: Arvoisa rouva puhemies! Niin kuin sanoin, itse mielelläni näkisin
Malmin lentokentän jatkossakin pysyvän harraste- ja ammatti-ilmailun käytössä. Se on en-
tiselle lentäjälle ja ilmailuharrastajalle tietenkin iso ja tärkeä asia ja se on henkilökohtainen
asia, mutta päättäjälle se ei olekaan ihan näin helppoa. 

Tässä mietinnössään valiokunta aivan oikein tuo esiin kunnallisen itsehallinnon periaat-
teet, ja minulla poliitikkona kyllä vähän korviin koskee se, että täällä syytetään nytten
gryndereitä tästä Helsingin kaupungin eli kaupunkilaisten valitsemien päättäjien tekemäs-
tä päätöksestä. Se on vähän sellainen tapa kuin kaataisi itse sitä suolahappoa niskaan, po-
liitikkojen ja edustuksellisen demokratian päälle. Valtio ja Helsingin kaupunki ovat yhdes-
sä tätä asiaa eteenpäin vieneet, ja itse tässä nyt näytän jäävän vähemmistöön oman kantani
osalta, mutta haluan myös kunnioittaa helsinkiläisiä päättäjiä ja toimijoita, jotka ovat omat
ratkaisunsa demokraattisessa järjestyksessä tehneet, joten en lähde kaatamaan tätä grynde-
reiden niskaan. Poliitikot kantavat sen, mikä poliitikoille kuuluu.

Kunnalliselämässä ja kunnallisessa kaavoituksessa on hyvin tuttu ilmaisu, että saako
naapurin tontille rakentaa. Se on semmoinen melkeinpä vitsiksi muodostunut tapa ilmaista
tämmöistä kaavoituksen epäjärjestystä. Nyt tähän tulee kumminkin ihan uusi ilmiö, ja se
on keskustan ryhmäpäätös: saako naapurikaupungin tontille rakentaa? Jos keskusta edus-
kuntapuolueena ja eduskuntaryhmänä ottaa kannan toisen kaupungin kaavoitusasioihin
ryhmäpäätöksellä, niin jo nyt on aikoihin eletty. Hallituspuolueiden edustajat esittävät ai-
nakin omissa kunnissaan hyvin pontevasti sitä, kuinka valta on hallituksella. Miksi, edus-
taja Torniainen, miksi, edustaja Heinonen, tässä valta ei ollut hallituksella?

16.52 Joona Räsänen sd: Arvoisa puhemies! Ehkä on hyvä todella käydä nyt tämän asian
tausta läpi: Viimeiset 20 vuotta niin Helsingin kaupunki kuin valtio ovat kehittäneet tätä
pääkaupunkiseudun ilmailua siihen suuntaan, että toimintoja keskitetään Helsinki-Van-
taalle. Tämä on johtanut siihen, että Malmilta toiminnot ovat vähentyneet ja osin loppu-
neet. 2015—2018 julkisen talouden suunnitelmassa valtio ja Helsinki sopivat siitä, että kun
Helsinki on halunnut tiivistää kaupunkirakennettaan, se kaavoittaa Malmin asuntokäyt-
töön ja valtio vastaavasti siirtää ne toiminnot, joita valtio on Malmilla pitänyt, Helsinki-
Vantaalle tai jonnekin muualle. Tältä pohjalta ollaan menty, ja eri instanssit ovat sitten teh-
neet ne päätökset, joita tämä asia on vaatinut, niin Helsingin kaupunki omassa kaavoituk-
sessaan kuin sitten valtio omilla ratkaisuillaan — joiden muuttamista nyt ei muuten olla
esittämässä.

Nyt kun sitten täällä käsitellään tätä kansalaisaloitetta, joka siis tähtää varmasti ihan pe-
rustellusti siihen, että Malmin kentän toiminta säilytetään, niin ei tässä vaiheessa eduskun-
ta voi lähteä poikkeamaan yksittäisen kaupungin kaavapäätöksestä. Perustuslakivaliokun-
tahan totesi, että se olisi mahdollista mutta ei todellakaan ongelmatonta, että lähtisimme
täällä mestaroimaan yksittäisen kaupungin kaavapäätöstä. Minkälaisen pandoran lippaan
se sitten avaisi, jos aina, kun jostain kaavapäätöksestä 50 000 ihmistä valittaa kansalais-
aloitteen muodossa tänne, täällä eduskunnan isossa salissa lähdettäisiin sitä sitten pähkäile-
mään? 

Eli kyllä tässä valta on ollut Helsingin kaupungilla siinä vaiheessa, kun se on kaavoitus-
päätöksen tehnyt, ja valtiolla siinä vaiheessa, kun valtio on ilmoittanut, että ne omat toi-
minnot, joita Malmilla on ollut, siirretään muualle. Jos hallituspuolueilla oikeasti olisi täs-
sä nyt halu turvata Malmin kenttä, niin kyllähän hallitus olisi tehnyt sitten sellaisia päätök-
13



Pöytäkirjan asiakohta PTK 25/2018 vp
siä, joilla näitä toimijoita olisi resursoitu ja heidät [Puhemies: Aika!] oltaisiin pidetty Mal-
min kentällä.

Toinen varapuhemies Tuula Haatainen: Edustaja Vehkaperä — poissa, edustaja Vilja-
nen — poissa, edustaja Wallinheimo — poissa, edustaja Mäkelä — poissa, edustaja Viita-
nen.

16.54 Pia Viitanen sd: Arvoisa rouva puhemies! Tämä puheenvuoro tulikin äkkiä. — Ha-
luan jatkaa nyt vähän sitä, mitä tuossa aloittelin debatin yhteydessä. Ensin tietenkin haluan
tässä myös omalta osaltani kiittää kansalaisaloitteen tekijöitä ja todeta, että kansalaisaloite
sinänsä on aina merkittävä ja se ansaitsee asianmukaisen käsittelyn, ja se on minusta tär-
keä periaate kaiken kaikkiaan täällä eduskunnassa.

Mutta sitten ihan tähän asiaan: Kyllä minua nyt häiritsee se sama asia, mikä täällä mo-
nen muunkin edustajan puheenvuorossa on ollut esillä. Muistan niin elävästi sen tilanteen
täällä eduskunnassa ennen viime kunnallisvaaleja, kun tästä Malmista keskusteltiin. Sil-
loin hyvin voimallisesti pääministeriä myöten keskusta sitoutui siihen, että Malmin lento-
kenttä, sen toiminnot turvataan. Siitä puhuttiin ennen vaaleja, ja muistan sen siksikin, kos-
ka jo silloin kysyin, että jos näin on, niin onko hallitus nyt sitten konkreettisesti tekemässä
toimia, joilla se ei siirrä lisää toimintojaan pois Malmilta, joilla se tekee päätöksen, että
”selvä, valtakunnan näkökulmasta me tarvitsemme Malmin kenttää edelleen”, ja sitten
päättää myös sen, että nämä toiminnot siellä säilytetään, sinne palautetaan — niitä oli sil-
loin jo vähän sieltä vedetty pois. Tätä kysyimme ääneen myös tuossa tilanteessa. No, vas-
tauksia emme saaneet. Nyt käytännössä olemme saaneet sen vastauksen, että ilmeisesti
tämä oli tyhjää puhetta silloin vaalien alla, koska edelleenkään ilmeisesti sitä pääministeri
Sipilän aloitetta Malmin kentän turvaamiseksi ei ole tullut. Sitä täällä kyseli myös hallitus-
puolue kokoomus edustaja Heinosen suulla äsken, ja tietenkin jos kuuluisin nyt hallitus-
puolueisiin, niin olisin erittäin tarkkana siitä, mitä nyt nimenomaan hallituksen piirissä tä-
män asian johdossa tapahtuu ja tehdään. Ei ole niin, että hallituksella ei ole tästä mitään
vastuuta, koska hallitus itse [Puhemies: Aika!] on tehnyt itsensä osapuoleksi silloin, kun
tämä aloite tuli.

16.57 Ari Torniainen kesk: Arvoisa rouva puhemies! Omasta puolestani haluan lämpi-
mästi kiittää tämän kansalaisaloitteen tekijöitä, että tämä asia on todellakin tullut nytten
eduskuntaan ja on myöskin sitten saanut lähetekeskustelun. Myöskin valiokunnassa on
käyty tästä asiantuntijakuuleminen omasta mielestäni erittäin hyvin ja asiallisesti, ja valio-
kunta on tehnyt mietinnön, joka näyttää olevan yksimielinen.

Oma mielipiteeni on edelleen se, että Malmin lentokenttä, lentopaikka, on erittäin tär-
keä sekä yleisilmailun että yksityisen ilmailun koulutuksen ja kaikkien muidenkin toimin-
tojen osalta, ja haluan painottaa sitä, että kyllä jo edellinen hallitus on myöskin linjannut
omassa kehysriihessään vuonna 2014, että korvaava lentopaikka, lentokenttä, tulee löytyä
näille toiminnoille, jotka Malmilta mahdollisesti siirtyvät, jotka nyt näyttävät siirtyvän
sieltä. Valiokunnan kuulemisissa on tullut esille, että sieltä on toimintoja siirtynyt jo pal-
jonkin pois, mikä on tietysti valitettavaa.

Itse haluan painottaa sitä, että jos Helsingin kaupungin päättäjät haluavat laajasti, että
Malmi säilyy lentoliikennetoiminnassa, niin se on kyllä Helsingin kaupungin päättäjien
asia myöskin toimia tässä asiassa. Keskusta on aikanaan tosiaankin linjannut, että me ha-
14



Pöytäkirjan asiakohta PTK 25/2018 vp
luaisimme, että Malmin lentoliikennetoiminnot säilyisivät Malmilla, [Pia Viitanen: Mi-
tään muutosta ei ole, Sipilä ei tee mitään muutosta!] mutta sen takia täällä on myöskin kes-
kustan mielestä aivan hyvä lausuma: ”Eduskunta edellyttää, että valtioneuvosto ryhtyy toi-
menpiteisiin korvaavien lentokenttätoimintojen turvaamiseksi, jotta Malmin lentokentän
ilmailutoiminnot voivat jatkua hyvien yhteyksien ja etäisyyksien päässä.” Ja olen saanut
ainakin tietoa, [Puhemies: Aika!] että tätä asiaa selvitetään jo nyt.

16.59 Mia Laiho kok: Arvoisa puhemies! Helsingin Malmin lentoasemalla on pitkä his-
toria, ja se on yleisilmailun kansainvälinen lentoasema Helsingissä. On surullista seurata
vierestä sen kohtaloa, mitä sille ollaan tekemässä ja miten sitä ollaan alas ajamassa.

Nythän käsittelyssä olevan kansalaisaloitteen tavoitteena on ollut laki Malmin lentoase-
man säilyttämiseksi ilmailukäytössä. Perustuslakivaliokunta on kuitenkin arvioinut, että
olisi ongelmallista, että sitä sovitettaisiin yhteen kunnallisen itsehallinnon kanssa. Liiken-
ne- ja viestintävaliokunta mietinnössään, mihin tässäkin on viitattu useampaan kertaan, ei
halua puuttua yksittäisen kunnan itsemääräämisoikeuteen, mutta samalla täytyy löytyä toi-
minnoille korvaavat tilat muualta.

Malmin lentokenttähän on kuitenkin myös kulttuurihistoriallisen näkökulman kannalta
merkittävä kohde. Se ei tietenkään ole sellaisenaan entisellään, vaikka sinne toki se raken-
nus jää, jos se lentotoiminta sieltä siirretään. Mutta sekin täytyy tietenkin huomioida, että
se saa arvoisensa ympäristön, jos lentotoiminta sieltä siirtyy pois.

Kun katsoo länteen, etelään ja Eurooppaa kohden, on yllättävää se, miten vähän ilmailu
Suomessa merkitsee tai millainen näkyvyys sillä on meidän yhteiskunnan toiminnoissa ja
miten suuri arvostus sille annetaan. Jos ajatellaan Keski-Eurooppaa, niin siellähän ilmailu
on ihan toisenlaisessa arvostuksessa kuin täällä meillä. Ilmailuharrastus ja siihen liittyvät
oheistoiminnat ovat ihan oleellisesti toisenlaisessa osassa kuin täällä, jossa se nähdään vain
ammattimaisena liikenteenä, valitettavasti. Meillä on aivan sellainen erilainen toiminnan
kulttuuri.

Malmi on oleellinen osa myös Suomen ilmailuhistoriaa, ja se on osa sitä arkkitehtonista
jälkeä. On tärkeää, että me säilytämme siitä jälkipolvillemme myös historiaa.

On tärkeää huomioida, että metropolialueella on varakenttä jatkossa jo ihan yhteiskun-
nallisen kriisivalmiuden näkökulmasta. Jos ajatellaan pääkaupunkiseutua ja Helsinkiä
koko ajan kasvavana kaupunkina ja metropolialueena, niin onhan se kovin erikoista, että
täällä ei ole varakenttää.

Jos Helsinki pysyy kuitenkin omassa kannassaan sijoittaa lentokenttäalueelle rakenta-
mista, mitä itse pidän erittäin valitettavana, olisi selvitettävä paikka, jonne Malmin toimin-
nat sitten voitaisiin siirtää. Tässä yhteydessä on huomioitava niitä yrittäjiä, joita siellä tällä
hetkellä toimii, kuten lentokoulut, ettei niitä voida siirtää pitkälle vaan kohtuullisen mat-
kan päähän, eli käytännössä sen pitäisi olla lähellä Uudellamaalla. Pääkaupunkiseudulla,
esimerkiksi Nummelassa tai Hyvinkäällä, on lentotoimintaa, ja siellä olevien toimintojen
laajentaminen voisi olla yksi mahdollisuus, mutta toki on niitä muitakin. Tähän tarvitaan
luonnollisesti lentokenttien sijaintikuntien mukaanotto jatkosuunnitteluun ja mahdolli-
suutta vastaanottaa nykyinen Malmin tulevaisuus. Itse uskon, että näistä toiminnoista ja il-
mailusta tulee olemaan positiivista nostetta sille alueelle, joka nämä toiminnat jatkossa
vastaanottaa, mikäli Malmin kentän toiminnat alas ajetaan. Se voi lisätä myöskin sen ym-
päristön houkuttelevuutta niin harrastusmahdollisuuksien kuin uusien työpaikkojen luomi-
sen muodossa.
15



Pöytäkirjan asiakohta PTK 25/2018 vp
Arvoisa puhemies! Malmin lentokenttä on toiminnallisesti tärkeä lentokoulutuksen ja
yleisilmailun alue. Metropolialueen huoltovarmuuden ja kriisivalmiuden näkökulmasta
sen toimintojen säilyttämiselle on perusteltu tarve. Malmin lentokentän toimintojen jatku-
minen on varmistettava keskeytyksettä, ja korvaava paikka on löydyttävä mahdollisim-
man läheltä Uudenmaan alueelta, mikäli lentotoiminta Malmilla loppuu. — Kiitos.

17.04 Hannu Hoskonen kesk: Arvoisa rouva puhemies! Kansalaisaloite Malmin lento-
aseman säilyttämiseksi on mielestäni hyvin mielenkiintoista luettavaa ja hyvin perusteltu
asiakirja sinänsä. Pitää muistaa, mikä on tämän Malmin lentoaseman historia: rakennettu
vuonna 1936 ja ollut tämän maan päälentoasemana vielä vuoteen 1952 saakka. Elikkä pe-
rusteet sille, että se on arvokas paikka Helsingissä ja Suomessa, ovat varmasti paikkansa
pitävät. Edustaja Mia Laiho äsken omassa puheenvuorossaan oivallisesti kuvasi tätä histo-
riaa, miten tärkeä se on tälle maalle ollut ja mitkä perinteet siihen liittyvät. 

Tiedän, että suomalaisessa maaseutuympäristössä kulttuuriperintöön vedoten on estetty
monta muuta rakentamista ja alueen käyttötarkoituksen muuttamista. Kotikunnastani voi-
sin luetella pitkän listan, kun kulttuuriperinnön takia on estetty. On pitänyt pitäytyä siinä
entisessä, ja uutta ei ole saanut rakentaa. Siellä se toimii näinpäin, mutta täällä se ei näkö-
jään toimi. Syytä, miksi asiat ovat näin, pitää kysyä minua viisaammilta. 

Kuitenkin perustuslakivaliokunta lausunnossaan totesi aivan oikein, että kuntalain
121 §:hän antaa kunnille ihan itsenäisen päätösvallan omissa asioissaan, ja aivan oikein,
perustuslakivaliokunta tässä asiassa oli erittäin oikeassa, ja se on Helsingin kaupungin asia
ja sillä sipuli.

 Mitä tulee sitten näihin kulttuuriperintöihin, lentotoiminnan perintöihin ynnä muihin,
ne pitäisi ottaa huomioon myös Helsingin kaupungin päättäjien, mutta kun kunnioitan tuo-
ta kunnallista itsehallintoa enemmän kuin mitään tässä poliittisessa päätöksenteossa, niin
pitäydyn vain toteamaan ja toivon, että tässä järki voittaisi ja saataisiin joku sellainen rat-
kaisu, että todellakin tämä toiminta voisi jatkua siellä. Keskustan eduskuntaryhmähän on
tästä kannanoton ottanut, että jos siitä löytyisi sitten sellainen ratkaisu, että Malmin lento-
toiminta voisi jatkua. Me emme mene mestaroimaan Helsingin kaupungin päätöksente-
koon sisälle. Se on Helsingin kaupungin päättäjien asia. 

Olen huomannut viime aikoina, että Helsingin kaupungin pormestari Jan Vapaavuorella
on erittäin suurta mielenkiintoa erilaista yhteiskunnallista poliittista päätöksentekoa koh-
taan, joka lähinnä viime aikoina on keskittynyt sosiaali- ja terveysministeriön pääluokan
puolelle, mutta toivoisin sen yltävän jonain päivänä myös oman alueen kehittämiseen ja
viihtyisyyden lisäämiseen. Ymmärrän toki, että kun yhdyskuntarakennetta tiivistetään,
niin asumismukavuus vähenee, ja tässäkin salissa äsken käytettyjen puheenvuorojen pe-
rusteella grynderit ovat rikastuneet siitä. Tätähän se juuri on, että kun tiivistetään ja raken-
netaan niitä hunajakennoja päällekkäin riittävän paljon ja pannaan niille hirvittävä hinta,
niin asukkaat siitä eivät ainakaan hyödy. Kyllä siitä ne suuret rakentajat voiton taskuun ke-
räävät. Sitä vartenhan ne asunnonhinnat ovat tässä kaupungissa nousseet aivan mielettö-
miin. Tämän takia olisi hyvä muistaa, mitä keskusta tässä on esittänyt, järkevää ratkaisua,
ja uskon, että Jan Vapaavuori viisaana pormestarina osaa tämän asian hoitaa. En hänen ky-
kyjään pätkääkään epäile. Sitä paitsi, kun tässä on kysymys Helsingin kaupungin omasta
asiasta, niin aloitteenhan pitää tulla kaupungin puolelta. Kyllä se tanssiinkutsu on isännän
asia, ei renkien. Isännän asia on tässä toimia aktiivisesti omien kuntalaisten hyödyksi. 
16



Pöytäkirjan asiakohta PTK 25/2018 vp
Kunnilla on kuitenkin jakamaton päätösvalta omiin asioihinsa. Se on niin monta kertaa
todettu. Nyt kun tätä kansalaisaloiteperinnettä tässä maassa on edistetty valtavasti, se on
hyvä asia sinänsä, mutta aloitteiden tekijöiden olisi syytä muistaa, että olemassa olevia la-
keja ja varsinkaan perustuslaissa säädettyjä kunnallisen itsehallinnon takeita ei aloitteella
voi murtaa. Se on sitten paljon isompi savotta. Aloitteita toki pitää tehdä, ja ne ovat kun-
nioitettavaa toimintaa, mutta perustuslain asettamat perusoikeudet ja siihen liittyvät edel-
lytykset pitää aina muistaa, koska se on koko suomalaisen poliittisen toiminnan ja kunnal-
lisen itsehallinnon ja demokratian peruskivi, että perusoikeuksia kunnioitetaan. On maail-
massa esimerkkejä, että on toimittu toisin, ja jälki on ollut paljon huonompaa.

Kun katsoo Malmin lentokentän historiaa, tulee todella hieman murheelliseksi siitä, että
se on joutumassa nyt todennäköisesti rakennusmaaksi, ja ollaan myös rehellisiä siitä, että
sen korvaavan vaihtoehdon löytäminen tuolta tasolta, Helsingin kaupungin ydinkeskustan
läheltä, käytännössä on mahdotonta. Otetaan kaksi esimerkkiä: Edustaja Timo Heinonen
puheenvuorossaan mainitsi Bromman kentän Tukholmassa. Aivan loistava esimerkki kau-
pungin keskustan lähellä olevasta kentästä, joka toimii ja ennen kaikkea tuottaa Tukhol-
man kaupungille ja ruotsalaisille suurta hyötyä läheisyytensä ansiosta. Toinen hyvä esi-
merkki on Taipein kenttä Taiwanissa. 25 miljoonan asukkaan suurkaupunki, jonka lento-
kenttä on melkein keskustassa. Kun illalla katselee sieltä vuoren syrjältä sitä liikennettä,
kun lentokone laskeutuu melkein ydinkeskustaan, niin hirvittää, onko tuo lentokapteeni oi-
keastaan oikeassa vai minne se laskeutuu. Sinne ydinkeskustassa olevalle kentälle se las-
keutuu. Siellä se toimii. Elikkä se on mahdollista. Tässä on kysymys vain siitä, mitä isäntä
haluaa eli tässä tapauksessa Helsingin kaupunki.

Yksi asia vielä, arvoisa rouva puhemies: Kun valiokunnan lausumaehdotusta lukee, se
on aivan oikein laadittu lausuma, yksimielinen lausuma, ja siinähän sanotaan se, että näi-
den mahdollisten korvaavien tilojen eteen pitää tehdä töitä nimenomaan niin, että saavu-
tettaisiin ratkaisu, joka hyödyttää kaikkia kansalaisia. Vaikka kysymyksessä on ihan sel-
keästi Helsingin kaupungin päättäjien asia, niin ei voida kiistää sitä tosiasiaa, että Malmin
lentokentällä on Suomen kansallisen historian kannalta erittäin tärkeä kansallinen tehtävä
ollut aikoinaan. Ilmailutoimintojen jatkuminen ennallaan ja yhtä hyvin varustuksin kuin se
Malmilla toimii olisi tässä maassa äärimmäisen tärkeää. Tässä valiokunnan lausumaehdo-
tus on erittäin hyvä ja kannatettava ja yksimielinen, ja toivonkin, että tässä asiassa löytyisi
vielä joku semmoinen järkevä reitti kunnioittaen kunnallista itsehallintoa, mikä on suoma-
laisen demokratian syvin ydin.

17.10 Ari Jalonen sin:  Arvoisa puhemies! Tässä on muutamaan otteeseen tullut esille
vaihtomaatilanne, ja kun esimerkiksi jo viime kaudella Malmin kenttää puolustaneena olen
perehtynyt jonkun verran tähän asiaan, niin ei ole pystytty osoittamaan semmoista vaihto-
maata, mikä ratkaisisi tämän tilanteen. Eli tämäkin reitti on katsottu.

Tässä on paljon puhuttu tosiaan niistä järkisyistä, mitkä liittyvät ilmailuun, liikkumi-
seen ja mihin oikeastaan tämä valiokunnan mietintökin perustuu. Eli tämän lopettamisessa
ei ole yksinkertaisesti yhtään mitään järkeä. Mutta kuitenkin, niin kuin sanoin, myös kan-
sanedustajan on noudatettava lakia. Hieman ihmettelen, että täällä tosiaan näyttää olevan
ihmisiä, jotka eivät välitä perustuslaista ja perustuslakivaliokunnan lausunnosta. Perustus-
lakivaliokunnan päätösesitys on siis näin: ”Perustuslakivaliokunta esittää, että lakiehdotus
voidaan käsitellä tavallisen lain säätämisjärjestyksessä vain, jos valiokunnan esittämät val-
tiosääntöoikeudelliset huomiot otetaan asianmukaisesti huomioon.” Tästä syystä siis valio-
17



Pöytäkirjan asiakohta PTK 25/2018 vp
kunta yritti etsiä kaikki mahdolliset keinot, mitä tähän pystyy tekemään. Ja tämä on erittäin
perusteltu, minkä takia tämä hylky... [Puhemies koputtaa] — Tulenko pönttöön?

Toinen varapuhemies Tuula Haatainen: Jatketaan pöntöstä, 2 minuuttia meni. [Puhuja
siirtyy puhujakorokkeelle]

Arvoisa puhemies! Kaksi minuuttia on lyhyt aika. [Mika Kari: 120 sekuntia!] — Se on
120 sekuntia, terävä huomio. Se on vähemmän kuin 20 vuotta.

Tämä päätös on kuitenkin erittäin perusteellisesti harkittu, ja kaikki mahdolliset keinot
kansalaisaloitteen hyväksymiseksi kyllä tutkittiin. Mutta lakia, varsinkin perustuslakia, tu-
lee noudattaa. Ilmailun ystävänä, Malmin ystävänä olen kokenut tämän käsittelyn aika ikä-
väksi ja väitän, että tämä on laajasti valiokunnan tuntemus. Tämä ei ollut mitenkään help-
po käsittely, ja pidän todellakin ihmeellisenä ja ihmettelen sitä — kun yksimielisesti vai-
kea asia ratkaistaan lakiin perustuen, perustuslakivaliokunnan lausuntoon perustuen — mi-
ten täällä salissa on sitten tämmöisiä populistisia heittoja. On jopa pohdittava — ja en tie-
dä, tulisiko kenties puhemiehistön pohtia — onko tähän kansalaisaloitteeseen tehty esitys
perustuslain vastainen.

Perustuslakivaliokunta siis edelleen päätösesityksessään — jos ei mitään muuta ole jak-
sanut lukea perehtyessään tähän asiaan — lausuu, esittää, että ”lakiehdotus voidaan käsi-
tellä tavallisen lain säätämisjärjestyksessä vain, jos valiokunnan esittämät valtiosääntöoi-
keudelliset huomiot otetaan asianmukaisesti huomioon”. Tämä tarkoittaa, että tällä muo-
dolla, millä kansalaisaloite on tänne tuotu, se ratkaisuvaihtoehto ei ole perustuslain mukai-
nen. Ja nyt kuitenkin täällä on varmaankin perehtymättömyyttään tehty esitys ja kannatus.
Minä ainakin henkilökohtaisesti tulkitsen, että tämä esitys on perustuslain vastainen, ja
kenties puhemiehistön tulisi pohtia asiaa, voiko tästä tällä esityspohjalla edes äänestää,
koska se on perustuslain vastainen oman tulkintani mukaan. Toki olen iloinen, jos salissa
jokin taho, joka tekee tämmöisen esityksen, esittää ne ratkaisumallit, joilla tämä asia pys-
tytään ratkaisemaan Malmin kentän eduksi perustuslaki ja perustuslakivaliokunnan huo-
miot huomioon ottaen.

17.17 Mika Kari sd: Arvoisa rouva puhemies! Itsekin haluan kiittää lämpimästi kansa-
laisaloitteen tekijöitä. On arvokasta, että tätä Malmi-asiaa pidetään hengissä. Niin kauan
kuin on mahdollisuuksia, niin kauan on toivoa. Vuonna 88, kun Malmin lentokenttä täytti
50 vuotta — vihkiäiset olivat siis vuonna 38, eivät 36 — pääsin lentämään Airveteranin
DC-3:n kyydissä, ja voin sanoa, että 30 vuoteen ei ole se lentämisen riemu unohtunut ei-
vätkä ne tunnelmat sillä kentällä. Historian harrastajana iso kosketus, mutta lentäjänä ja il-
mailijana vielä suurempi. Harmittelen lähinnä sitä, että lentolupakirja on päässyt politiikan
takia jo rämettymään, mutta eihän sitä tiedä, vaikka vanhemmilla vuosikymmenillä vielä
innostuisi ilmailusta uudelleen myös lentämisen osalta.

Täällä puhutaan Malmin korvaamisesta, mutta nyt vain unohtuu aina se asia — täällä on
kyllä muutama edustajakollega hyvin tuonut asian esille — että ei Malmia voi korvata.
Malmilla tehtäviä operaatiota ja lentotoimintaa voidaan siirtää tarvittaessa muualle, var-
masti löytyy kenttiä Suomesta, Etelä-Suomesta, mutta ei Malmia voi korvata niin kuin ei
omaa vanhaa kotikenttääni Vesivehmaatakaan. Näillä on historiallinen arvo, alueen arvo,
toiminnallinen arvo. Tietenkin myös sijainti antaa paljon arvoa, ja monet asiat, joita täällä
on tuotu Malmin kentästä esiin, sitä arvoa tuovat esiin aivan oikealla tavalla. Myös vara-
18



Pöytäkirjan asiakohta PTK 25/2018 vp
laskukenttänä Helsinki-Vantaalle Malmin kenttä toimii tänäkin päivänä, niissä puitteissa
kuin kenttä siihen varalaskutoimintaan oman kantavuutensa ja toiminnallisten kykyjensä
puolesta on mahdollinen.

Mutta Malmilla on toiminnallista arvoa. — Taidan tulla, puhemies, vielä sinne pönt-
töön, kun näyttää aika menevän niin nopeasti.

Toinen varapuhemies Tuula Haatainen:  Olkaa hyvä. [Puhuja siirtyy puhujakorokkeel-
le]

Arvoisa puhemies! Tästä Malmin toiminnallisesta arvosta: Täällä on käytetty hyviä pu-
heenvuoroja siitä, että liikelentoja, chartereita ja muita mahdollistavaan lentotoimintaan
syntyy citykenttiä ja jo lopetettaviksi aiottuja kenttiä otetaan citylentokentiksi. Se on yksi
semmoinen iso liikennepoliittinen asia, joka alkaa olemaan jo eduskunnan asioita. Kun ai-
kaisemmin puhuin siitä, että kaavoitus sinänsä on kuntademokratiaa ja kaupungin ja kun-
talaisten valitsemien valtuutettujen ja virkamiesten yhdessä tekemää työtä, niin liikenne-
politiikka, josta tänään päivällä aikaisemminkin keskusteltiin liikennekaaren osalta, on sit-
ten jo eduskunnan asioita. Toivoisin, että suomalaisilta liikennesuunnittelijoilta löytyisi
nyt — voi sanoa, että viimeisellä hetkellä — näkökulmia siihen, pystyykö Helsinki-Van-
taan lentokenttä toimittamaan myös sitä liikelennon operaation keskuspaikan tehtäväänsä,
joka sillä tällä hetkellä on isossa määrin ja kasvavassa määrin, vai tarvitsisimmeko tätä pai-
netta purkamaan myös Malmin kentän, joka aivan oivallisesti myös tähän tehtävään hyvin
soveltuisi.

Malmin toimintojen osalta jo aikaisemmin sanoinkin, että oli valitettavaa, että muun
muassa Rajavartiolaitos siirsi tukikohtansa Helsinki-Vantaalle miljoonainvestointien saat-
telemana. Tällaiset viranomaistehtävät ovat tähän asti antaneet hyvin Malmin kentälle ar-
von myös viranomaisten näkökulmasta ja myös tämmöistä toimintaa ja rahallista ja toimin-
nallista painoa sille kentälle. Sitä kautta viranomaisten lähtö Malmilta oli kyllä myös har-
rasteilmailulle, ilmailukoulutukselle, liikelentotoiminnalle, kaikelle Malmin keskeiselle
toiminnalle, iso menetys. Olisi ollut toivottavaa, että viranomaiset olisivat siellä voineet
vielä jatkaa.

Oikeastaan useammankin puheenvuoron jälkeen tulen yhteen johtopäätökseen: Jos tul-
laan liikennepolitiikan kulmasta tätä asiaa lähestymään, olisi toivottavaa, että pääministeri
Sipilä, joka asiasta on käyttänyt, voi sanoa, ehkä hieman poikkeuksellisenkin puheenvuo-
ron, olisi sitten hallituksensa puheenjohtajana, pääministerinä, pysäyttämässä tätä kehitys-
tä, jolla Malmi näivettyy ja lopulta häviää suomalaiseen ilmailuhistoriaan ja tämänkin päi-
vän kartalta. Sen takia, kun puhuimme aikaisemmin ja itsekin käytin puheenvuoron kun-
nallisen demokratian roolista, nyt tulen valtiollisen demokratian rooliin ja kysyn, kun tääl-
lä on myös keskustan kansanedustajia, eikö olisi reilumpaa — jos asiasta käytetään kanna-
tuspuheenvuoroja, tässä tapauksessa Malmin puolesta, ja näitä puheenvuoroja käytetään
pääministerin toimesta, ilmailijan toimesta — että pääministeripuolueen tuki näkyisi käy-
tännössä eikä ainoastaan näissä salin puheissa. Mielelläni ottaisin teidät, arvoisat keskus-
taveljet ja -siskot, Malmin puolustamisen yhteiseen rintamaan, myös tämmöisen entisen il-
mailijan näkökulmasta, mutta minulle niin entisenä ilmailijana kuin tämän päivän poliitik-
kona tekee pahaa se, että täällä ollaan Malmin puolesta mutta käytännön tekemisen puolel-
la teot puuttuvat. [Eeva-Maria Maijala: On tekoja!]
19



Pöytäkirjan asiakohta PTK 25/2018 vp
Ilmailijoita ei saa jättää jatkuvaan sakkaustilaan Malmin asiassa, vaan näissä asioissa on
löydettävä ilmailijoille tukea — ei pelkästään harrasteilmailuille vaan suomalaisen liiken-
nepolitiikan kehittämiselle myös ammattiliikenteen puolella. — Kiitos. [Vastauspuheen-
vuoropyyntöjä]

Toinen varapuhemies Tuula Haatainen:  Pysytään puhujalistassa.

17.23 Pekka Puska kesk: Arvoisa rouva puhemies! On todella hyvä, että tämä kansalais-
aloite tehtiin, ja tässä keskustelussa on tullut esille todella paljon hyviä näkökohtia niin
Malmin puolesta kuin yleisemminkin näissä pienilmailun asioissa. Mutta kun edustajat —
ainakin edustajat Viitanen, Myllykoski ja Kari — ovat lähettäneet keskustalle terveisiä,
niin on korostettava, että me keskustassa ryhmänä yksimielisesti niin täällä eduskunnassa
kuin valtuustossa olemme Malmin kannalla. Mutta kysymys on yksinkertaisesti kunnalli-
sen itsehallinnon asiasta ja Helsingin kaupungin päätöksestä. Asiaa on selvitetty hallituk-
sen puolelta, ja myöskin pääministeri Sipilä on ollut siinä mukana, mutta tulos on se, että
on yksinkertaisesti äärettömän vaikea ja käytännössä tuntuu lähes mahdottomalta muuttaa
tilannetta, ellei Helsingin kaupunki muuta päätöstään. Asia on valtuuston ja sen puoluei-
den käsissä. Tätä valtuuston päätöksen muutosta vielä toivomme, ja jos siinä on mitään
mahdollisuutta, niin sitä kyllä keskustan puolelta yksimielisesti tuetaan niin valtuustossa
kuin täällä.

17.25 Jani Mäkelä ps: Arvoisa puhemies! Tämä aihe tuntuu herättävän suuria intohimoja
suuntaan ja toiseen, mikä on tietysti normaalia ja tavallistakin näissä paikallisasioissa, jois-
sa on ristiriita suojelemisen ja rakentamisen välillä. Tässä vaiheessa keskustelua varmaan-
kin kaikki argumentit Malmin lentokentän puolesta lienee sanottu kuten myös ne argumen-
tit, joiden nojalla sitä kenttää oltaisiin siirtämässä rakennuskäyttöön. Oikeastaan täytyy to-
deta, että ainoan suorastaan tuoreen näkökulman tähän keskusteluun toi edustaja Hosko-
nen äsken sanoessaan, että kun pormestari Vapaavuori tuntee niin suurta mielenkiintoa ot-
taa kantaa valtakunnan politiikkaan, niin ottaisimme mekin täällä hieman kantaa tuohon
Helsingin kaavoitukseen. Itseäni ainakin tämä hieman huvitti, ja olen tästä samaa mieltä.

Mutta liikennevaliokunnan jäsenenä keskityn enemmän tähän liikennepoliittiseen yleis-
näkökulmaan, että mikä on ilmailun arvo maamme kannalta liikenteellisesti noin yleisem-
min. Valiokunnassa tätä asiaa ja lukuisia muita asioita käsitellessä on käynyt selväksi, ettei
ilmailu suinkaan ole loppumassa tai edes vähenemässä. Päinvastoin, miehitetyt ja miehit-
tämättömät lennokit ovat tulevaisuutta, ja meidän olisi syytä olla eturintamassa niiden tek-
nologian kehityksessä, ja se, että me voisimme olla siinä eturintamassa, vaatii tietysti myös
fasiliteetteja niiden kehittämiseen ja testaamiseen eli suomeksi sanoen lentokenttiä. Siksi
pidänkin erittäin hyvänä, että me eduskuntana ajattelemme koko maan etua näissä asioissa
ja huolehdimme ainakin korvaavien lentokenttätoimintojen löytämisestä sitoutuen tähän
valiokunnan esittämään ponteen.

17.26 Sami Savio ps: Arvoisa puhemies! Tänään on käyty hyvää ja seikkaperäistäkin kes-
kustelua Malmin lentokentän merkityksestä paitsi pääkaupunkiseudulle myös koko Suo-
men lentoliikenteelle ja huoltovarmuudelle historiallisista seikoista nyt puhumattakaan, ja
täällä eduskunnassa on tänään kuultu paljon Malmin kenttää puolustavia puheenvuoroja.
20



Pöytäkirjan asiakohta PTK 25/2018 vp
Kyse ei tosiaan ole pelkästään liikennelennoista, harrasteilmailusta tai huoltovarmuu-
desta, jotka nekin on aivan asiallisesti mainittu tässä valiokunnan mietinnössä, vaan Mal-
min lentokentän sijainti korostuisi esimerkiksi Suomenlahdella tapahtuvassa suuronnetto-
muudessa ja sen yhteydessä tarvittavissa pelastustöissä. Kokoomusedustaja Heinonen tä-
hän hieman aiemmin viittasi käyttämässään seikkaperäisessä puheenvuorossa, mutta halu-
sin vielä erityisesti korostaa tätä asiaa.

Arvoisa puhemies! Erittäin hyviä puheenvuoroja ja puoltavia näkemyksiä kentän säilyt-
tämisen puolesta on tullut esille myös keskustapuolueen, pääministeripuolueen, riveistä.
Mutta kuten edustaja Kari äsken totesi, nyt tarvitaan myös konkreettisia tekoja Malmin
kentän säilyttämisen puolesta. [Mika Kari: Eikä puheita!] — Puheet eivät riitä, tarvitaan to-
siaan konkretiaa. Edustaja Raatikainen on tehnyt esityksen, ja edustaja Meri on sitä kan-
nattanut, ja odotamme tätä äänestystä suurella jännityksellä. [Mika Kari: Ei riitä sekään!]

Arvoisa puhemies! Haluan myös kiittää kansalaisaloitteen tekijöitä siitä, että he ovat
nostaneet tämän tärkeän asian eduskunnan käsiteltäväksi. Kansalaisaloitteita ja sitä koko
prosessia yleisellä tasolla on viime aikoina paljon moitittu, mutta täytyy kuitenkin muis-
taa, että en usko, että ilman tätä kansalaisaloitetta eduskunta olisi ottanut asiaa ollenkaan
käsittelyyn. On hyvä, että kansallisesti näin tärkeästä asiasta keskustellaan ja myös pääte-
tään täällä eduskunnassa.

17.28 Mirja Vehkaperä kesk: Arvoisa puhemies! Malmin lentokentän osalta me tiedäm-
me aikaisemmat sopimukset Helsingin kaupungin ja valtion välillä. Tällä hetkellä Helsin-
gin kaupungin kanta on se, että he haluavat kaavoittaa sinne asuntoja. Jos ja kun me ha-
luamme aidosti ja oikeasti päätöksen Malmin jatkosta, niin se päätöksenteon paikka ei ole
eduskunta, vaan se on Helsingin kaupunginvaltuusto. Minä itse toivon, että me voimme
omalla lausumallamme ja omalla painoarvollamme muutoin vaikuttaa siihen, että Helsin-
gin kaupunki käy yhdessä myöskin ehkä ministerin ja ministeriön väen kanssa keskustelua
lähtökohtaisesti koko Malmin säilyttämiseksi sillä alueella tai korvaavan kentän löytämi-
seksi hyvienkin yhteyksien ja etäisyyksien päässä Malmin alueesta.

On selvää, että me tarvitsemme pienlentokenttiä, ja sitä tulevaisuutta nähdään yleisil-
mailun alueella niin, että ainoastaan iso Helsinki-Vantaan lentokenttä tai maakuntakentät
eivät voi palvella sitä lentoliikennettä, jota tulevaisuudessa älykkäiden liikkumismuotojen
osalta me tulemme näkemään.

Mitä tulee itse pääministeri Sipilään, niin hänellä on tietysti oikeus omiin mielipiteisiin-
sä, mutta kun me olemme itse valiokunnassa käyneet tätä asiaa läpi, niin kyllä tässä ovat
tulleet perustuslailliset ja kunnan itsehallintoon menevät seikat hyvin vahvasti esille. Siis
itse kansalaisaloite ei ole perustuslain vastainen, tai se idea ja ajatus siinä, mutta mitä tulee
säätämisjärjestykseen siinä, voimmeko kunnalliseen itsehallintoon kaavoitusprosessien ja
maankäytön osalta vaikuttaa, niin minä olen tullut siihen lopputulokseen, että emme.

17.30 Eeva-Maria Maijala kesk:  Arvoisa puhemies! Keskusta kantaa vastuuta koko
Suomesta, myös Helsingistä. Keskustalla oli tosiaankin halu puuttua Malmin asiaan kan-
salaisaloitteen mukaisesti. Olisimme varmasti myöskin päättäneet asiasta sillä tavalla, jos
meillä olisi Helsingissä ollut enemmän valtaa, mutta muut puolueet päättivät asiasta toisin
eivätkä toimineet. 

Nyt mietin sitä, että missä nyt ovat tässä salissakin niitten puolueitten edustajat, jotka
ovat päättämässä, että Malmin kenttää ei tällä tavalla kehitetäkään lentokenttänä. Kaikki
21



Pöytäkirjan asiakohta PTK 25/2018 vp
ovat karanneet täältä salista — se siitä. [Mika Kari: Ei ole kaikki!] Meidän keskustalaisten
vastuunako on kantaa Helsinginkin asioista huoli?

Nyt sitten me yritämme keskustalaisina oman osuutemme tehdä sen eteen, että tätä Mal-
mi-asiaa kehitettäisiin sillä tavalla, kuten kansalaisaloitteessa oli, mutta arvostamme myös-
kin perustuslakia yli kaiken ja kunnioitamme kuntien itsehallintoa. 

Nyt vielä eteenpäin: Ilmailu kehittyy todella paljon, uutta älytekniikkaa on koko ajan ke-
hittymässä ja tulossa lisää. Mistä löydetään nyt sitten korvaavia, järkeviä, hyviä alueita tä-
män asian eteenpäinviemiseksi? Toivon, että nyt sitten pääkaupunkiseudulla päättävät
puolueet ja toimijat löytävät meidän liikenne- ja viestintävaliokunnan yksimielisen mietin-
nön mukaisesti korvaavia alueita sieltä. Minä kyllä uskon, että keskusta, joka hoitaa ym-
päristöministerin ja liikenneministerin tehtäviä, hoitaa tätä asiaa eteenpäin ja auttaa siinä,
toivon mukaan, mitä olisi ratkaisuja löydettävissä. 

17.32 Antero Laukkanen kd: Arvoisa rouva puhemies! Malmin lentokentän tarina lähe-
nee loppuaan, valitettavasti. Tai ehkä vielä on toivoa.

Keskustelussa on tullut esiin näkemys siitä, että Malmin lentokenttä on Helsingin asia.
Muutama näkökulma tähän Helsingin oikeuteen yksin ratkaista Malmin lentokentän tule-
vaisuus: on totta, että Malmin lentokentän kohtalo on juridisesti Helsingin päätösvallassa,
mutta henkisesti se on koko Suomea koskeva asia, kulttuurillisesti se koskettaa jopa koko
Eurooppaa, ja aivan erityisesti se on pääkaupunkiseudun yhteinen asia. 

Malmin lentokentän toimintaa ei tulisi lopettaa. Se on ainutlaatuinen kokonaisuus, jon-
ka kansallinen arvo ei ole rahassa mitattavissa vaan jonka merkitys on elämää suurempi,
sen merkitys on ylisukupolvinen, ja näin ollen se on osa kansallisaarteitamme. Se on osa il-
mailuhistoriaamme, se on arkkitehtonisesti merkittävä kokonaisuus, joten Malmin lento-
kentän merkitys on korvaamaton. Se on korvaamaton ilmailukoulutuksen ja harrastustoi-
minnan näkökulmasta koko pääkaupunkiseudun alueella. Tätä Malmin lentokentän erityi-
syyden kuvaamista voisi jatkaa loputtomiin. Siksi onkin erityisen ihmeteltävää, miksi Hel-
sinki ei näe Malmin lentokentän arvoa. Tai olisiko oikeammin sanoa: miksi helsinkiläiset
poliitikot eivät näe Malmin lentokentän arvoa?

Kun täällä aikaisemmissa käsittelyissä pääministeri antoi henkisen tukensa Malmin ken-
tälle, se oli merkittävä kannanotto, vaikka jo silloin oli aistittavissa, ettei Lex Malmi kestä
perustuslain läpivalaisua. Se ei ole yhdenkään puolueen vika, vähiten pääministerin vika.
Nyt onkin edessä mielenkiintoinen vaihe. Aikooko Helsinki olla Suomen pääkaupunki,
joka tunnistaa koko Suomen edun ja päättää käsitellä uudestaan asian Malmin lentokentän
säilyttämisestä? Pääkaupunkiseudulta ja erityisesti Helsingiltä pääkaupunkina odottaisi
sellaista johtajuutta, jossa ei aina vain katsottaisi sitä omaa etua. 

Kaikki te, jotka olette joskus Malmin lentokentältä nousseet pienkoneella ilmaan, tiedät-
te sen, että kun se maisema siitä avautuu, niin se Malmin lentokentän alueen ympäristö on
aivan täynnä tyhjää lepikkoa, metsää. Siellä on niin paljon tilaa, että tuntuu melkein käsit-
tämättömältä sellainen peruste, jossa sanotaan, että juuri tämä on nyt se pläntti, jonka ha-
luamme ja johon haluamme laittaa nämä 25 000 asuntoa. Ja kun vielä ottaa nämä niin sa-
notut taloudelliset todellisuudet huomioon, minkälainen suoalue tämä Malmin lentoken-
tän alue on ja kuinka monta kilometriä sinne joudutaan laittamaan paalutusta, että sinne voi
yhtään ainoaa taloa rakentaa, tuntuu käsittämättömältä, miksi helsinkiläiset poliitikot eivät
tätä ymmärrä ja näe, kun se on kaikkien helposti todettavissa ja havaittavissa.
22



Pöytäkirjan asiakohta PTK 25/2018 vp
Hyvä Helsinki, hyvät helsinkiläiset poliitikot, minä vetoan teihin: Teillä on nyt valta ja
mahdollisuus tehdä historiaa, säilyttää historiaa ja kumota tämä tekemänne päätös, ottaa se
uudelleen käsittelyyn, käydä neuvotteluja valtion kanssa jostakin muusta ratkaisusta. Kaik-
ki päätäntävalta on teillä. Johtakaa maata nyt, niin kuin maata pitää johtaa, ei vain yhdestä
pienestä näkökulmasta katsoen. [Ari Jalonen: Hyvä puheenvuoro!]

17.37 Ari Jalonen sin: Arvoisa puhemies! Lähes kaikki on sanottu jo, ja äskeinenkin pu-
heenvuoro oli hyvä esimerkki siitä.

Tosiaan lainopilliset seikat johtavat tähän päätökseen, mikä täällä on. Mutta samaan ai-
kaan, kun me tiedämme tosiaan, mikä merkitys Malmilla on, esimerkiksi kulttuurihistorial-
linen arvo, niin se perustuu nimenomaan siihen, että se on toimiva lentokenttä. Pelkkänä
rakennuksena sillä ei ole niin suurta merkitystä kuin sillä nykyään on toiminnallisena kent-
tänä.

Toinen asia, mikä on tässä jäänyt oikeastaan vielä sanomatta — nyt löytyi semmoinen:
Kyseessähän on Suomen toiseksi vilkkain kenttä ja todella merkittävä ilmailun kohde. Kun
me otamme huomioon ilmailun merkityksen Suomelle, Helsinki-Vantaan Aasian tilan-
teen, niin se on jotain, mitä pitää myös suojella. Jos kuvitellaan, että tämä pienilmailu siir-
tyisi sinne, niin ei isoakaan häiriötä tarvitse olla, kun sinne tulee liikenteellisesti ruuhkaa
eikä toimikaan enää tämä Helsinki-Vantaan ajattelu, ja sitä kautta Suomen asema heikke-
nee tässä ilmailun saralla. Jos taas me ajattelemme tulevia ilmailumuotoja ja jos otetaan ro-
botti, missä on kiinteät siivet, niin aina se tarvitsee kiitoradan, eikä sekään sinne Helsinki-
Vantaalle sovi.

Tälle ei ole korvaavaa kenttää, ja tämä lausuma on erittäin tärkeä siinä suhteessa. Mal-
mia ei saa lopettaa, ennen kuin toiminnot jatkuvat [Puhemies koputtaa] jossain muualla.

17.39 Ari Torniainen kesk: Arvoisa rouva puhemies! Kiitän lämpimästi edustaja Lauk-
kasta tuosta vähän aikaa sitten olleesta puheenvuorosta, jossa hän pääministeriäkin kiitteli
näistä kannanotoista, mitä pääministeri on Malmin lentokentän puolesta tehnyt.

Täällä keskusteluissa tänään on tullut useiden puhujien puheissa esille, että keskusta on
aikanaan puolustanut Malmin lentokenttää. Se on tosiasia, ja keskusta puolustaa edelleen-
kin, jos vain on mahdollista toteuttaa Malmin säilyttäminen. [Ari Jalonen: Se on valtuus-
ton asia!]

Keskusta on aikanaan noin vuosi sitten, taitaa olla helmikuussa 2017, tehnyt oman tie-
dotteen, jossa se oli, että Malmin lentokenttä pitäisi säilyttää. ”Keskustan eduskuntaryhmä
haluaisi Malmin lentokentän toiminnan jatkuvan, vaikka Helsingin kaupunki on ilmoitta-
nut, että alueelle tulee asuntorakentamista. Keskustalaiset kansanedustajat kannustivat rat-
kaisun hakemiseen ensisijaisesti niin, että asia ratkeaisi Helsingin kaupungin ja valtion
maanvaihdolla. Malmin lentokentän säilyttämistä puoltavat muun muassa liikenteelliset,
kulttuuriset ja asukkaiden virkistyskäyttöön liittyvät syyt. Keskusta pitää tärkeänä koko
kansallista lentoasemaverkostoamme.”

Kun valiokunta kuuli muun muassa Helsingin pormestaria, niin hän ei nähnyt mahdol-
lisuutta, että Helsinki luopuisi näistä suunnitelmistaan asuntotuotannolle Malmin alueelle.
Sitten, kun puhutaan siitä, voivatko Helsingin päättäjät päättää asian siten, että Malmi säi-
lyy, kyllä, se on Helsingin päättäjistä ja Helsingin pormestarista kiinni, [Ari Jalonen: Se on
valtuuston asia!] että näin tehdään. Kun joku kaupunki haluaa, että lentokenttä säilyy —
Lappeenrannassa haluttiin, että lentokenttä säilyy Lappeenrannassa, ja päättäjät tekivät sen
23



Pöytäkirjan asiakohta PTK 25/2018 vp
päätöksen. Nyt Lappeenrannalla on oma lentokenttä, jonka toimintaa halutaan kehittää.
[Ari Jalonen: Se on mahdollista Helsingille!] Itse toivon, että näin tehdään myöskin Hel-
singissä.

17.42 Mika Kari sd: Arvoisa rouva puhemies! Omalta osaltani nyt viimeinen puheenvuo-
ro tähän asiaan, ja haluan vielä muistuttaa, mistä tässä asiassa nyt on kyse. 

Nyt on kansalaisaloite, johon valiokunta on yksimielisen mietinnön rakentanut, [Ari Ja-
lonen: Kyllä!] ja nyt tässä loppumetreillä perussuomalaiset lähtivät rakentamaan varmaan-
kin jo seuraavia vaaleja tai ainakin kannatuksensa kohentamista [Ari Jalonen: Perustusla-
kivaliokunnan lausunnon vastaisesti!] tasaisen laskun jälkeen rakentamalla ikään kuin täl-
laisen muutosesityksen nopeasti. Minä pidän sitä vähän häijynä nimenomaan ilmailijoita,
liikenneilmailijoita, ammattilentäjiä, lentokoulutusta antavia ja Malmilla muuten toimiva
kohtaan, että annetaan perusteetonta toivoa. Minä olisin kyllä mielelläni nähnyt perussuo-
malaiset, joka oli hallituspuolueena 2015—2017, ajamassa aktiivisesti keskustan veljien ja
siskojen kanssa tätä Malmin puolustamista. Siellä olisi ollut se paikka oikeasti tehdä nii-
den puheiden lisäksi ja esitysten ja kirjoitusten lisäksi jotain tälle asialle yhdessä Helsingin
kaupungin päättäjien kanssa. Siinä olisi ollut se paikka. Nyt ei ole paikka antaa perustee-
tonta toivoa. 

Meille, jotka periaatteellisesti ja ikään kuin sydämestämme tätä asiaa Malmin kentän
puolesta toimitamme, varmaan annatte hieman suuremman arvon tässä asiassa, näin toi-
von — edustaja Laukkaselta nyt erityisesti. Täällä on vilpittömyyttä takana. Mutta minun
mielestäni se ei ole vilpittömyyttä, että annetaan perusteetonta toivoa, se on petkuttamista.
Ja näin toivonkin, että jos tässä Malmin asiassa jotain on tehtävissä, niin hallitus siihen tart-
tuu salin ulkopuolella, ei täällä salissa pelkillä puheilla. Ja kun aikaisemmin kiitin jo kan-
salaisaloitteen tekijöitä, samalla toivon, että myös annetaan arvo kunnalliselle itsehallin-
nolle. Helsingin kaupungin päättäjät, helsinkiläisten valitsemat päättäjät, ovat tässä tämän
temppelin harjalla, ja toivon, että [Puhemies koputtaa] kunnallista itsehallintoa tässä edus-
kunnan salissakin kunnioitetaan.

17.44 Antero Laukkanen kd: Arvoisa rouva puhemies! Vielä sen haluan tässä mainita,
että Malmin lentokentän ainutlaatuisuus vanhan perinteen ja uusien innovaatioiden kohtaa-
mispaikkana on loputon. Malmin lentokentän kehittämismahdollisuudet ovat huikeat. Se
voisi olla Euroopan tasoinen nähtävyys ja turistikohde, [Ari Jalonen: On jo!] koska se on
niin omaa luokkaansa.

Tämä Lex Malmi on tuonut esiin sen, miten perustuslaki Suomessa toimii ja itsemäärää-
misoikeus toimii, ja niitä on täällä kunnioitettava. Se, että täällä on käynyt ilmi, että tätä ei
sellaisenaan voi nyt viedä läpi, on aivan kiistatonta. Ja on hyvä, että kunnallinen itsemää-
räämisoikeus on näin selkeästi tässä nostettu sille kuuluvaan arvoon. Sen takia tämä huoli
onkin aivan erityinen nimenomaan Helsingin päättäjiin kohdistuvana paineena, että siellä
syntyisi aitoa uutta keskustelua, pitäisikö tätä vielä harkita uudestaan ja jollakin tavalla
tuoda päätöksentekoon. En pidä sitä mahdottomana ollenkaan. Siihen on paljon välineitä
— kaikki, jotka kuntapolitiikassa olemme mukana, tiedämme sen.

Mutta toivon, että tämä keskustelu lehdistönkin ja median kautta voisi sillä tavalla laa-
jentua, että kuinka paljon yksi kaupunki voi ajaa vain omaa etuaan silloin, kun on merkit-
tävä kansallinen intressi kysymyksessä, niin kuin tässä Malmin lentokentässä on.
24



Pöytäkirjan asiakohta PTK 25/2018 vp
17.45 Sami Savio ps: Arvoisa puhemies! Edustaja Mika Kari otti esille perussuomalais-
ten roolin Malmin kentän säilyttämisessä. Hän totesi, että tässä tulee tehdä töitä muutenkin
kuin eduskunnassa. No, todettakoon ainakin se, että edustaja Raatikainen, joka tämän esi-
tyksen teki täällä äsken istunnon aikana kansalaisaloitteen puolesta, on toiminut Malmin
lentokentän eteen hyvin vahvasti myös Helsingin kaupunginvaltuustossa. 

Edustaja Maijala keskustasta korosti äsken keskustan roolia Malmin lentokentän säilyt-
tämisessä ja kyseli jopa, että missä ovat muut vastuunkantajat. No, merkittäköön nyt sekin
pöytäkirjaan, että tässä salissa on keskustelun aikana ollut edustajia käytännössä kaikista
muistakin eduskuntapuolueista, ei pelkästään keskustasta, joten kyllä sitä vastuuta yrite-
tään kaikin voimin kantaa. Sitä paitsi olisin tietenkin toivonut pääministeripuolueen ryhty-
vän konkreettisiin toimiin jo aiemmin eikä vasta nyt, kun tämä kansalaisaloite on täällä en-
simmäisessä käsittelyssä valiokunnan mietinnön hyväksymisen jälkeen. [Eeva-Maria Mai-
jala: On tehty jo!] Mitä ne toimet ovat, se olisi hauska tosiaan keskustan edustajilta vielä
kuulla. 

Historiasta vielä muistuu mieleen esimerkki Vanhasen kakkoshallituksen ajalta, jolloin
Lounais-Sipoo pakkoliitettiin Helsinkiin valtioneuvoston tekemällä päätöksellä vastoin Si-
poon kaupungin kantaa. Tänäänkin on puhuttu paljon kuntien itsehallintoon liittyvistä ky-
symyksistä, mutta kyllä tällöin vuonna 2007 tehdyllä valtioneuvoston päätöksellä jyrättiin
tosiaan tämä Sipoon oma päätös, itsehallinto. En ole itsekään pakkoliitosten kannattaja,
mutta katson, että näissä kysymyksissä, joilla on merkittävä rooli kansallisen edun kannal-
ta, kuten tämä Malmin lentokentän säilyttäminenkin, [Puhemies koputtaa] valtion on kyllä
katsottava maan kokonaisetua. 

17.48 Ari Jalonen sin: Arvoisa puhemies! Pyysin vielä tämän viimeisen puheenvuoron
sen takia, että on jäänyt kiittämättä kansalaisaloitteen tekijöitä, eli se olisi pitänyt tuossa
esittelypuheenvuorossa luonnollisesti jo tehdä.

Mutta olisin toivonut, että tähän löydetään toisenlainen ratkaisu, vaikka nämä ennakko-
merkit tosiaan, niin kuin edustaja Laukkanen sanoi, olivat huonot. Niitä ratkaisumalleja ei
löydetty. Siellä on perustuslaki tosiaan vastassa, ja perustuslakivaliokunnan lausunto on
yksiselitteinen. Ei siinä ole sen ihmeempiä tulkinnanvaroja. Ei löydetty ratkaisua muuta
kuin tämä. Mutta kansalaisaloitetta pitää kunnioittaa mielestäni niin paljon, että se pitää
tuoda saliin, ja yksimielisesti tähän, vaikkei kivalta tunnukaan, päädyttiin.

Nyt kuitenkin tuo lausuma, minkä liikenne- ja viestintävaliokunta on tehnyt, perustuu
nimenomaan niihin toimintoihin, ja se antaa edelleen Malmin ystäville pontta siihen, että
Helsingin valtuustoon otetaan yhteyttä ja toimitaan sitä kautta, koska siellä on se oikeus ja
mahdollisuus vielä pelastaa Malmin kenttä. Lienee selvää tämän salikeskustelun perusteel-
la, että kulttuurihistorialliset ja ilmailulliset syyt nykyisin ja tulevaisuudessa puoltavat
Malmin kentän säilymistä. Oletan, että Helsingin kaupunki ottaa asian käsittelyn vakavas-
ti.

Yleiskeskustelu päättyi ja asian käsittely keskeytettiin.
25


	5
	15.56
	16.06
	16.10
	16.17
	16.19
	16.20
	16.21
	16.22
	16.23
	16.24
	16.26
	16.27
	16.28
	16.29
	16.30
	16.31
	16.33
	16.43
	16.46
	16.48
	16.50
	16.52
	16.54
	16.57
	16.59
	17.04
	17.10
	17.17
	17.23
	17.25
	17.26
	17.28
	17.30
	17.32
	17.37
	17.39
	17.42
	17.44
	17.45
	17.48


