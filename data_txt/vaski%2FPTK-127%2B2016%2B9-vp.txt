















































DEM5474.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

9. Hallituksen esitys eduskunnalle laeiksi opintotukilain ja tuloverolain 127 d §:n muutta-
misesta

Hallituksen esitys HE 229/2016 vp
Lakialoite LA 87, 101/2016 vp
Valiokunnan mietintö SiVM 17/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on sivistysvaliokunnan mietintö SiVM 17/2016 vp. Nyt
päätetään lakiehdotusten sisällöstä.

Keskustelu

22.35 Eeva-Johanna Eloranta sd: Arvoisa puhemies! Jo tällä hetkellä opiskelijan perus-
turvan taso on alhaisempi kuin millään muulla ryhmällä. Vähimmäistuen taso on opiskeli-
jalla 200 euroa pienempi kuin esimerkiksi toimeentulotuen perusosa, ja nyt sitä ollaan leik-
kaamassa enemmän kuin neljännes, 28 prosenttia. Tämä tarkoittaa sitä, että 337 euron tuki
putoaa 250 euroon. 80 euroa vastaa opiskelijan kuukauden ruokalaskua. Monet opiskelijat
elävätkin köyhyysrajan alapuolella.

Opiskelijoiden tuki muuttuu lainapainotteiseksi. Meillä periaatteena on ollut yhdenver-
taisuus: se, että taustasta riippumatta voi hankkia minkä tahansa koulutuksen. Nyt tämä pe-
riaate murtuu. Lainapainotteisuuden lisääminen opintorahan sijasta on todella huono viesti
tässä työllisyystilanteessa, kun työttömyysluvut ovat kasvaneet jo vuosia. Nuoret, joilla ei
ole mahdollisuutta saada vanhemmilta taloudellista tukea opintoihin, joutuvat todella tark-
kaan miettimään opintopolkujaan. Onko oikein vaatia opiskelemaan velaksi aikana, jol-
loin epävarmuus työpaikan saannista on suuri korkeakoulutetuillakin? Myöskin pätkätyöt
ja opintolainan maksaminen ovat varsin epävarma yhtälö.

Myös pitkät opiskeluajat ovat olleet jo pitkään huolenaiheena Suomessa, ja tällä päätök-
sellä niitä tuskin saadaan lyhenemään, sillä on selvää, että opiskeluaikainen työssäkäynti
tulee lisääntymään opintojen etenemisen kustannuksella.

Viime vaalikaudella opintotuki sidottiin indeksiin. Tarkoituksena oli turvata opintora-
han reaaliarvon ja ostovoiman säilyttäminen, mikä osaltaan turvaa tukea saavien opiskeli-
joiden mahdollisuuksia keskittyä opiskeluun. Sipilän hallituksen ihan ensimmäisiä toimia
viime syksynä oli tämän indeksisidonnaisuuden poistaminen, joka ehti olla voimassa vain
kaksi vuotta. Pelkästään tällä päätöksellä opiskelijan toimeentulo tulee heikentymään vuo-
si vuodelta muun hintatason noustessa.

Sen lisäksi, että opiskelijoilta viedään toimeentulo, heiltä viedään myös professorit yli-
opistoista. Viime hallituskaudella säästettiin jo huimat 1,7 miljardia koulutuksesta ja tutki-
 Tarkistettu
4.0



Pöytäkirjan asiakohta PTK 127/2016 vp
muksesta. Ja nyt hallitus lupauksista huolimatta leikkaa koulutuksesta vielä 3 miljardia eu-
roa lisää, vaikka silloin kaikki puolueet yhteen ääneen lupasivat, ettei koulutusleikkauksia
enää tehdä.

Hallituksen taholta on todettu, että kun on niukat ajat, niin kaikilta on pakko leikata. Ih-
metystä kuitenkin herättää se, miksi niiltä, joiden toimeentulo on kaikkein niukin jo ennes-
tään, pitää eniten leikata. Nuoret, joilla ei ole mahdollisuutta saada vanhemmilta taloudel-
lista tukea opintoihin, joutuvat todella tarkkaan miettimään, onko opiskeluun enää varaa,
kannattaako se. Tämä vaarantaa samalla suomalaisen yhteiskunnan koulutuksellisen tasa-
arvon. Alamme pikkuhiljaa siirtyä kohden luokkayhteiskuntaa.

Arvoisa puhemies! Kokonaistukiajan leikkaaminen 64 opintokuukaudesta 54 kuukau-
teen rajoittaa erityisesti ammattikorkeakoulututkinnon suorittaneiden opiskelijoiden mah-
dollisuuksia opiskella ylempi korkeakoulututkinto yliopistoissa. Tutkintokohtaisen tuki-
ajan leikkaaminen 50 kuukaudesta 48:aan heikentää erityisesti opiskelujen loppuun saatta-
misen kanssa kamppailevien opiskelijoiden mahdollisuuksia suorittaa tutkinto. Tutkinto-
kohtaisten opintotukikuukausien leikkaaminen vaikeuttaa tutkinnon läpäisemistä etenkin
osaopiskelukykyisten, perheellisten ja erilaisista oppimisen vaikeuksista kärsivien opiske-
lijoiden kohdalla. Opintotukikuukausien rajaus heikentää opiskelijoiden mahdollisuuksia
ympärivuotiseen opiskeluun. Hallituksen tavoite kolmannen lukukauden käyttöönotosta ei
toteudu rajaamalla tukikuukausia.

112 miljoonan euron leikkauksien kohdentaminen yhteiskunnan pienituloisimman ryh-
män toimeentuloon on lyhytnäköistä politiikkaa. Nykyiselläänkin suurin opintoja hidasta-
va tekijä on opiskelijoiden heikko toimeentulo. Leikkaukset opiskelijoiden sosiaaliturvas-
ta vain pahentavat asiaa.

Opintorahan määrä laskee leikkausten myötä toisen asteen opintorahan tasolle, noin 250
euroon kuukaudessa. Tämä johtaa siihen, että korkeakouluopiskelijoiden opintoetuus tu-
lee olemaan käytännössä pienempi kuin toisen asteen opiskelijoiden opintoetuudet. Toisen
ja korkea-asteen opintorahan suuruuden eroa on perusteltu toisen asteen opiskelijoiden
maksuttomalla opiskelijaruokailulla. Korkeakouluopiskelijoiden opintorahan leikkaami-
nen lähes 100 eurolla tekee pelkällä opintorahalla ja asumisen tuella elämisen opiskelijalle
käytännössä mahdottomaksi.

Suomi on ainoa Pohjoismaa, jossa opiskelijan perheellistymistä ei oteta huomioon opin-
totuessa. Opintotuki on myös ainoa suomalaisen syyperusteisen sosiaaliturvajärjestelmän
osa, jossa perheellisyys ei vaikuta etuuden suuruuteen. Opintorahan leikkauksen lisäksi
merkittävä osa perheellisistä opiskelijoista menettää toimeentulotukituloja opintolainan
määrän kasvaessa. Opintotuen lainapainotteisuuden lisäämisen keskeinen ongelma on
opintolainan vähäinen houkuttelevuus opiskelijoiden keskuudessa. Tutkimusten mukaan
laina on opiskelijalle viimesijainen rahoituskeino työssäkäyntiin tai vanhempien tukeen
verrattuna. On todennäköistä, että erityisesti nykyisessä haastavassa talous- ja työllisyysti-
lanteessa opiskelijat pyrkivät korvaamaan epävarmaksi koetun opintolainan muilla tulon-
lähteillä, kuten työssäkäynnillä. Siksi opintotukileikkaukset näkyvät mitä todennäköisim-
min opintoaikojen venymisenä ja vaikeuttavat työurien pidentämiseen tähtäävän tavoit-
teen toteutumista.

Opintorahan leikkaus on merkittävä ongelma myös koulutuksellisen tasa-arvon kannal-
ta. Opiskelijan oman tai hänen perheensä rahoitusvastuun kasvaessa kasvaa myös sosio-
ekonomisen aseman vaikutus koulutusmahdollisuuksiin ja -valintoihin. Lainanottomah-
dollisuuksien suhteen opiskelijat ovat eriarvoisessa asemassa myös koulutusalansa perus-
2



Pöytäkirjan asiakohta PTK 127/2016 vp
teella. Monilla epävarman työllisyystilanteen aloilla opintolainan ottaminen on selvästi
toisia aloja suurempi riski.

Arvoisa puhemies! Tulemme ehdottamaan seuraavassa käsittelyssä, että 1. ja 2. lakieh-
dotus hylätään.

22.41 Ilkka Kantola sd: Arvoisa puhemies! Sivistysvaliokunnan mietinnössä todetaan,
että hallituksen esityksen tavoitteena on uudistaa opintotukea siten, että opintuen taso nou-
see mutta samalla opintotukimenot pienenevät. Mielenkiintoinen yhtälö, mutta näin sitä on
yritetty sitten hallituksen esityksessä vääntää. Tämä tarkoittaa sitä, että opintotukimenois-
ta suurempi osa katetaan lainapainotteisesti eli opintoraha pienenee ja lainan osuus lisään-
tyy.

Silloin kun itse aloitin opiskelut joskus vuonna 79, oli selvää, että otetaan opintolainaa,
ja sitä otettiin vuosien mittaan. Merkittävä määrä opintotuesta oli opintolainaa, ja se oli
käytäntönä silloin. Mutta myös, kun valmistuin yliopistosta vuonna 85, silloin jo ennen
valmistumista minua revittiin työelämään, korkeakoulututkinnon suorittanutta henkilöä.
Näin oli monien kohdalla, että opinnot uhkasivat keskeytyä, koska imu työelämään oli niin
kova. No, tällaisessa tilanteessa se lainan ottaminen ei ollut suuri riski, vaikka korkotaso oli
hieman korkeampi kuin tällä hetkellä, huomattavastikin korkeampi, mutta inflaatio myös.
Mutta nyt elämme toisenlaisessa tilanteessa, kun ajattelemme sitä, mikä on korkeakoulu-
tettujen työmarkkina-asema tällä hetkellä. Se on parempi kuin alemmin koulutettujen,
mutta silti epävarmuus työpaikan saamisesta on käsin kosketeltavaa, ja tämä, että opinto-
tukea muutetaan lainapainotteisemmaksi tässä tilanteessa, on ongelmallista opiskelijan
kannalta. Niin kuin edustaja Eloranta totesi, lainan houkuttelevuus on aika heikkoa juuri
siitä syystä, että tilanne on epävarma.

Arvoisa puhemies! Hallituksen esityksessä on myös hyvä muutos siihen nähden, mikä
on ollut aikaisempi tai nykyinen käytäntö. Nyt eri koulutusasteiden opiskelijoiden yhden-
vertaisuutta parannetaan, kun luovutaan vanhempien tulojen vähentävästä vaikutuksesta
opintorahaan itsenäisesti asuvien 18- ja 19-vuotiaiden toisen asteen opiskelijoiden osalta.
Aikaisempi käytäntö on ollut syrjivä, koska vain oppilaitoksesta johtuvilla perusteilla opis-
kelijat ovat olleet erilaisessa asemassa. Nyt tämä perusoikeuspuute korjataan.

22.43 Petri Honkonen kesk: Arvoisa herra puhemies! On totta, että tässä lakiesityksessä
korkea-asteen opiskelijoiden opintorahan taso tulee laskemaan, mutta jatkossa toisella as-
teella ja korkea-asteella opiskelevien opintorahat ovat sitten samalla tasolla. Kiitän myös-
kin edellisessä puheenvuorossa tullutta vanhempien tulojen vaikutuksen poistumista 18- ja
19-vuotiailta opiskelijoilta, joka on myöskin opiskelijajärjestöjen pitkäaikainen tavoite.
On hienoa, että se nyt kuitenkin tässä lakiesityksessä sitten pystytään hoitamaan.

Nythän me emme voi oikeastaan tätä lakiesitystä tarkastella ottamatta puheeksi samaan
aikaan toteutettavaa opiskelijoiden siirtoa yleiseen asumistukeen, joka on kyllä merkittä-
vää. Se on merkittävä uudistus ja myöskin monien opiskelijajärjestöjen pitkäaikainen ta-
voite. Sehän tuo opiskelijoiden etuuksia entistä enemmän sosiaaliturvan piiriin ja sosiaali-
turvavaikutteisiksi. Nythän, kun ajatellaan opiskelijoiden siirtoa yleiseen asumistukeen, se
tulee kohdistumaan juuri niille kaikista pienituloisimmille opiskelijoille, jotka ovat hanka-
lassa tilanteessa. Sitä en näe, että tätä opintotukilakia sinänsä voitaisiin käsitellä puhumat-
ta tästä yleisen asumistuen ja opiskelijoiden asumislisän uudistuksesta.
3



Pöytäkirjan asiakohta PTK 127/2016 vp
22.45 Annika Saarikko kesk: Arvoisa puhemies! Opiskelu on elämänvaihe, joka lähtö-
kohtaisesti alkaa ja päättyy, ja siksi sitä sosiaaliturvassa on ehkä käsiteltäväkin hiukan eri-
laisena etuutena kuin sellaisia, joiden tiedämme olevan pitkittyneitä. Tähän opintotukeen,
sen kokonaisuuteen, liittyy selkeä rajaus, miten pitkään sitä voi saada, ja tietenkin meidän
on päättäjinä lähdettävä siitä, että opiskelijoiden tärkein tehtävä on päästä opiskelemaan ja
suorittaa opinnot. Sen takia ikään kuin sosiaaliturvan muotona, rajattuna aikakautena ja
myös tietyllä tavalla säänneltynä, mihin ja miten sitä voi käyttää suhteessa esimerkiksi tu-
loihin, nämä ovat perusteltuja reunaehtoja.

Jos ajattelen viime vuosien keskustelua opintotuen ja opiskelijoiden sosiaalipoliittisten
etuuksien ympärillä, niin on kuitenkin hyvä todeta, että tässä vaikkakin aika kipeässä leik-
kauskokonaisuudessa tehdään kuitenkin sellaisia rakenteellisia muutoksia, joista on pit-
kään ollut puhetta. Ne ovatkin täällä keskustelussa tulleet jo esiin. Niistä tärkeimpiä ovat
juuri tuo vanhempien tulojen vaikutuksen poisto ja sitten erillisenä lakiesityksenä käsitelty
opiskelijoiden siirto yleiseen asumistukeen, joka helpottaa esimerkiksi opiskelijoiden toi-
meentuloa ympärivuotisesti myös kesäajalta, jolloin opinnot monesti ovat tauolla.

Mutta on kuitenkin hyvä huomata, että tähän kokonaisuuteen liittyy, näitten yhteisvai-
kutukseen, sellainen ehkä kolmas pitkään opiskelijajärjestöjen ja opiskelijoiden elämänti-
lannetta seuranneiden päättäjien toive, joka on ollut aikanaan osa meidän järjestelmää ja
sittemmin poistunut, ja se on opiskelijoiden huoltajakorotus osana opintotukea, tai ikään
kuin perheellisten opiskelijoiden aseman huomioiminen, jossa huoltajakorotus voisi olla
siihen paras tie. Olen ilahtunut siitä, että sekä osana tämän hallituksen esityksen käsittelyä
että sen toisen, joka liittyi asumistukisiirtoon, (Puhemies koputtaa) eduskunnan valiokun-
nat ovat huomioineet tämän huoltajakorotuksen lausumalla.

22.47 Ozan Yanar vihr: Arvoisa puhemies! Yliopiston penkiltä suoraan eduskuntaan va-
littuna henkilönä on pakko todeta, että nämä leikkaukset ovat todella tuntuvat. Hallitushan
leikkaa opiskelijoiden toimeentuloa todella itse asiassa aika radikaalisti. Opintorahaa lei-
kataan noin neljännes, joka on, kuten saatatte arvata, tuntuva rahamäärä opiskelijan budje-
tissa.

Sitten kun puhutaan siitä, että opintoaikoja pitää lyhentää, niin tämä toimihan on ihan
päinvastainen, ja kuinka se tulee vaikuttamaan? Se tarkoittaa sitä, että opiskelijat joutuvat
menemään töihin, mikä tulee pidentämään opintoaikoja. Siinä mielessä tämä on huono va-
linta hallitukselta.

Sitten tämä lainapainotteisuus liittyen tähän opintorahaan ja opintolainaan tai opintolai-
nan lisääntymiseen: Sehän voi estää köyhimpien opiskelijoiden hakeutumista korkea-
kouluun, eli tämä on toinen selkeä epäkohta tässä esityksessä. Työelämä on epävarmaa, jo-
ten voi olla monia ihmisiä, jotka miettivät monesti, hakeutuvatko he, lähtevätkö opiskele-
maan korkeakouluun.

Myös opintotuen kuukausimäärän rajoittaminen ja laskeminen vaikeuttaa montaa asiaa,
muun muassa alan vaihtoa. Jos henkilöllä sattuu olemaan yllättäviä tilanteita elämässään,
niin tämä jousto katoaa.

Tässä on kolme pointtia ainakin tälleen nopeasti, jotka ovat pielessä tässä esityksessä.

22.49 Marisanna Jarva kesk: Arvoisa puhemies! Käsittelemme nyt tosiaan tätä opinto-
tukea koskevaa lakiesitystä, ja erikseen on sitten tämä opiskelijoitten yleiseen asumistu-
keen siirtymistä koskeva lakiesitys, mutta nämä ovat asiallisesti toisiinsa liittyviä, ja näi-
4



Pöytäkirjan asiakohta PTK 127/2016 vp
hin on otettu kantaa myös valiokunnan mietinnöissä, koska nämä suoraan vaikuttavat opis-
kelijan toimeentuloon. Tässä hallituksen esityksessä erityistä ja tunnustettavaa tietysti on
se, että opintorahan taso laskee korkeakouluopiskelijoilla samaan tasoon toisen asteen
opiskelijoitten kanssa, mutta samaan aikaan kuitenkin opintolainaa on mahdollista nostaa
sen 400 euron sijasta 650 euroa jatkossa, ja sitten myöskin yleiseen asumistukeen siirtymi-
sen myötä useimmilla opiskelijoilla opintojen aikainen tuki nousee. Eli puheet siitä, että
opiskelijoilta leikattaisiin käytännössä siitä käteenjäävästä ja lompakossa olevasta raha-
määrästä, eivät pidä paikkaansa, vaan nimenomaan opintojen aikainen tuki tulee parane-
maan nimenomaan niillä opiskelijoilla, joilla on huonommat taloudelliset mahdollisuudet
muutoin rahoittaa opintojaan. Erityisesti tässä yleisessä asumistuessa on huomioitava se,
että on nimenomaan kysymys siitä, että opiskelijat siirtyvät tasavertaisempaan asemaan
muitten väestöryhmien kanssa tässä yhteydessä, ja myöskin tämä tuki tulee kohdistumaan
enemmän sitä tarvitseville. Esimerkiksi pariskunnilla, joissa on työssä käyvä, hyvin toi-
meentuleva puoliso, joka pystyy osallistumaan tämän ruokakunnan kustannuksiin, tämä
tuki useimmiten pienenee. Ja näinhän se on, että jos tukea ei käytännössä tarvitse, niin ei-
hän silloin sitä tukea pidä maksaa niin paljoa. Tämä on ihan oikea ja oikeudenmukainen
menettely, miten tässä opiskelijoitten toimeentulon kehittämisessä edetään.

No, mitä muita hyviä muutoksia tässä on: Nimenomaan toisen asteen opiskelijoitten
osalta vanhempien tulojen vaikutus poistetaan 18—19-vuotiaiden toisen asteen opiskeli-
joitten osalta. Ja sitten myöskin takaisin perittävästä opintotuesta korkoprosentti pienenne-
tään 15 prosentista 7,5 prosenttiin tälle muulle tasolle näissä vastaavissa takaisinperintäta-
pauksissa, eli opiskelijoita ei kohdella tässäkään enää jatkossa epäoikeudenmukaisesti.

Sitten mitä tulee tähän tukiajan lyhentämiseen, kun tukiaika lyhenee 64 kuukaudesta 54
tukikuukauteen, niin myös sivistysvaliokuntahan otti tähän kantaa ja huomioi sen, että
tämä tulee vaikuttamaan korkeakoulujen toimintaan sillä tavalla, että niitten on myös vih-
doin järjesteltävä opintotarjontaa sillä tavalla, että ympärivuotinen opiskelu on jatkossa
yhä vahvemmin mahdollista. Ei voi olla niin, että edelleenkin kesäkuukausina opiskelijoil-
la on käytännössä kaksi tenttipäivää, jolloin voit näitä opintoja suorittaa, vaan tätä opinto-
ja tenttitarjontaa on aidosti oltava saatavilla jatkossa enemmän, ja näin tulee korkea-
kouluissa myös tapahtumaan, mitä kentältä olen kuullut, ja aidosti tähän ympärivuotiseen
opiskeluun ja kolmannen lukukauden käyttöönottoon siirrytään yhä enemmän. Tämä on
järkevää ajankäyttöä ja toimintaa.

Myöskin nämä opiskelijan omat tulorajat sidotaan ansiotasoindeksiin ja niitä tarkiste-
taan kahden vuoden määräajoin vain, jos tulorajat nousevat.

Muuten tästä esityksestä on sanottava, että hyvään kompromissiin päädyttiin tässä, että
saatiin tässä yhteydessä tehtyä tämä asumistukeen siirtyminen, mitä opiskelijat ovat pit-
kään toivoneet. Tämä oli ehdotonta myös keskustalle, että tämä toteutetaan, koska muu-
toin tässä olisi tullut opiskelijoille liikaa todellakin osallistumista näihin taloustalkoisiin, ja
tämä oikeudenmukainen malli saatiin toteutettua. Tässä on vielä valuvirheitä, ja nämä yk-
sityiskohdat pitää todellakin hoitaa niin, että jos tukimenetyksiä tulee, niin niitä siirtymä-
aikoja hoidetaan niin, että voidaan hoitaa kunkin tilanteet sillä tavalla, että siellä ei tule
kohtuuttomia tilanteita ja ennen kaikkea tämä perheellisten opiskelijoitten tilanne hoidet-
taisiin tällä huoltajakorotuksella, ja ainoana Pohjoismaana me saisimme tämän mallin vih-
doinkin Suomeen — eli tosiaan olemme ainoa maa, jossa ei vielä tätä opintotuen lapsiko-
rotusta ole. Sivistysvaliokunta todellakin edellyttää, että hallitus valmistelisi tämän huol-
5



Pöytäkirjan asiakohta PTK 127/2016 vp
tajakorotuksen käyttöönoton osana opintotukea. Tämä on myös saanut vahvasti kannatus-
ta. — Kiitos.

22.55 Annika Saarikko kesk: Arvoisa puhemies! Äskeisessä listassa, jossa luettelin käsi-
tykseni mukaan niitä asioita, jotka ovat viime vuosina opintotukeen liittyen puhuttaneet,
myös yksi semmoisia kansalaisten kiukkuisia yhteydenottoja aiheuttanut kohta on ollut
tämä opintotuen takaisinperintään liittynyt varsin kohtuutonkin korko. Minusta oli hyvä,
että kollega, edustaja Jarva otti esiin myöskin tämän takaisinperinnän koron kohtuullista-
misen, joka on osana tätä esitystä, jolla minusta kuvataan hyvin sitä, että tämä on vaikea,
kipeä kokonaisuus, jossa suoranainen opintorahan tason lasku näkyy tietyllä opiskelijaryh-
mällä, mutta siihen osaksi tätä pakettia on pystytty kuitenkin leipomaan sellaisia pitkään
pinnalla olleita uudistuksia.

Mitä tulee vihreiden edustajan esiin ottamaan näkökulmaan siitä, mikä riski lainapainot-
teisuus on ja voiko käydä niin, että pienituloisten perheiden nuoret eivät päädy opiskeli-
joiksi tämän takia, minusta tämä on asia, jota pitää seurata. Tietysti koulutuksen tasa-arvo
on ollut meille tärkeä teema, mutta myös siltä osin, että yhden osan tätä lainapainotteisuu-
den todellisuutta pitää olla se, että me koulutamme ihmisiä sellaisille aloille, joilta löytyy
töitä. Tähänkin isoon kuvaan vastaus on se, että kun me pystymme korkeakoulutettujen ih-
misten työllisyysastetta nostamaan, niin silloin myös se lainan ottamisen riski tuntuu pie-
nemmältä, ja sitä kautta opintoja on helpompi rahoittaa ja nopeampi edistää, kun töitä nii-
den ohella ei tarvitse aivan niin paljoa tehdä. Se on selvää, että ei nykyinen tukitaso, tuleva
tukitaso, ei mikään, ole oikeastaan esimerkiksi pääkaupunkiseudun asuntohinnoittelussa
riittävä niin, että pelkästään tällä, tai sillä aiemmallakaan tuella, voisi tulla toimeen.

22.57 Vesa-Matti Saarakkala ps: Arvoisa herra puhemies! Joo, tämä on kyllä mittaluo-
kaltaan merkittävä leikkaus ja erittäin vaikea hyväksyä, mutta se täytyy huomata, että on-
neksi myös valiokunta on mietinnössään sen tunnustanut, että tällä saattaa olla ja asiantun-
tijalausuntojen mukaan onkin vaikutuksia siihen, miten esimerkiksi matalamman sosio-
ekonomisen aseman perheistä tulevat opiskelijat ehkä uskaltautuvat sitten jatkossa hakeu-
tumaan korkeakouluopintoihin, koska kyllä tuollainen 86 euron leikkaus opintorahaan tu-
lee olemaan ongelma: vaikka sitä kompensoidaankin nyt sitten tällä uudella asumistukijär-
jestelmällä eli siirtämällä opiskelijat yleisen asumistuen piiriin, kaikkien kohdalla, ikävä
kyllä, ei tule riittävästi sitä kompensaatiota. Mielestäni on ihan selvää, että kun näin järi-
syttävä muutos tehdään, niin tässä on pakko tarkka jatkoseuranta asettaa tälle, koska jos
tässä ilmenee isompia ongelmia ja tulee segregaatiota, niin silloin on myös voitava peruut-
taa tai muuttaa näitä päätöksiä.

22.58 Petri Honkonen kesk: Arvoisa herra puhemies! Tosiaan sivistysvaliokunnan mie-
tinnössä on kiinnitetty huomiota tämän lakiesityksen eri puoliin. Siinä on ehkä turhan vä-
hän kuitenkin korostettu sitä, että tästä leikkauksesta huolimatta opintotuen taso säilyy kui-
tenkin pohjoismaisestikin vertaillen aika hyvällä tasolla, jos katsomme sitä. Ja tämä laina-
painotteisuuden lisääminenhän ei sinänsä pohjoismaisesti ole mitään erikoista: Norjassa ja
Ruotsissa on hyvin lainapainotteiset opintotukimallit. Toki tämä meidän mallimme on
omintakeinen.

Tässä valiokunta on kiinnittänyt tällä lausumallaan huomiota tähän huoltajakorotuk-
seen. Nyt kun tämä opintotuen asumislisän siirto yleiseen asumistukeen toteutuu, se on tot-
6



Pöytäkirjan asiakohta PTK 127/2016 vp
ta, että perheelliset opiskelijat asettuvat osittain hieman hankalaan asemaan, ja tästä syystä
valiokunta tämän lausumankin tähän mietintöönsä sitten liitti. Toivomme, että hallitus
kiinnittää tähän opintotuen huoltajakorotuksen mahdollisuuteen huomiota ja aidosti val-
mistelee ja tutkii sitä vaihtoehtoa.

22.59 Ozan Yanar vihr: Arvoisa puhemies! Ensinnäkin kiitos edustaja Saarakkalalle hy-
västä puheenvuorosta liittyen tähän opintotuen leikkausten sosiaaliseen puoleen. Se on
erittäin tärkeä kysymys. Jos miettii sitä, minkä takia Suomi on valtavan hieno maa, niin se
on sen takia, että meillä kaikilla on mahdollisuus päästä eteenpäin elämässä ja päästä mak-
suttoman ja laadukkaan korkeakoulutuksen piiriin. Siitä pitää pitää kiinni, ja pitää oikeasti
tehdä hyvää jatkotarkastelua siitä, mihin tämä lakimuutos tulee viemään suomalaista sosi-
aalista liikkuvuutta.

Myös kiitos edustaja Saarikolle hyvästä kommentista liittyen tähän sosiaalisen liikku-
vuuden mahdolliseen seuraamiseen, koska se on erittäin tärkeää myöskin.

Edustaja Jarva sanoi, että korkeakoulut saavat ikään kuin kannusteen nyt luoda parem-
paa opintotarjontaa ja ikään kuin enemmän kursseja mahdollisesti. On pakko nyt myöntää,
että kun samaan aikaan leikataan koulutuksesta, niin tämä yhtälö kuulostaa suhteellisen
mahdottomalta. Kunpa se olisi näin.

Itse asiassa edustaja Saarikko myös puhui tästä lainapainotteisuudesta. Kun hän sanoi,
että tämä ikään kuin olisi ohjaava työllistäviin aloihin, on pakko sanoa, että minä en ole
ihan varma, onko tämä näin. Myös niille ikään kuin työllistäville aloille hakeutumisessa
voi olla riskinsä.

Mutta liittyen opintotuen takaisinperinnän koron laskemiseen: hyvä asia, sitä kannate-
taan, mutta tässä ei ole kyse siitä.

Toinen varapuhemies Arto Satonen: Tässä vaiheessa on sen verran vähän puhujia, että
emme lähde debattiin vaan puheenvuoroja voi pyytää P-painikkeella.

23.02 Eeva-Johanna Eloranta sd: Arvoisa puhemies! Täytyy muistaa, että opintososiaa-
liset edut ovat osa sosiaaliturvaa eivätkä opiskelijoiden palkkaa. Etuuksien tarkoitus on tar-
jota kaikille mahdollisuus täysipäiväiseen opiskeluun, ja jotta tasa-arvoiset opiskelumah-
dollisuudet toteutuisivat, niin opintososiaalisen tukijärjestelmän pitää olla kunnossa. Se on
itsestäänselvyys. Pitää muistaa, että nykyisellään opintoraha on jo hyvin matala ja varsin-
kin kaikista heikoin toisen asteen opiskelijan tuki ei riitä turvaamaan perustoimeentuloa.
Opintorahan tason jäädessä jälkeen yleisestä kustannustason noususta opiskelijat joutuvat
todellakin osallistumaan entistä enemmän palkkatyöhön opiskelujen ohella, jolloin sitten
opiskeluajat pitenevät ja usein käy sitten niinkin, että ei tullakaan valmiiksi, ei saada sitä
tutkielmaa tehtyä. Tämä ei tietenkään ole linjassa hallituksen kaavailemien opinto-oikeu-
den lyhennysten kanssa, ja vaikka kuinka toivotaan, että vaikka kesällä sitten voisi opinto-
ja tehdä, niin kuin edustaja Yanar juuri hyvin totesi, niitä kesäopintoja on vähän vaikea
korkeakoulujen järjestää, kun määrärahoja samaan aikaan voimakkaasti supistetaan. Tämä
on tosiaankin hankala yhtälö.

Sitä paitsi tänä päivänä on kyllä hyvin iso riski ottaa lainaa, kun tulevaisuus on epävar-
ma. Vaikka tietenkin on selvää, että hyvä koulutus on paras turva työnsaantiin, niin me kui-
tenkin tiedämme, että korkeakoulututkinnon suorittaneitakin on meillä työttöminä. Meillä
on työttömiä tohtoreita ja joudutaan elättämään itsensä pätkätöillä, itsekin tuplamaisterina
7



Pöytäkirjan asiakohta PTK 127/2016 vp
olen työttömänä kahteen otteeseen ollut. Ei se ole aina niin helppoa, vaikka olisi tutkinnot
suoritettuina. Tämä on hyvin ongelmallista.

Ongelmallista on myöskin se, että meillä lasketaan nyt laina mukaan siihen toimeentu-
lotukinormiin elikkä et saa toimeentulotukea, koska oletetaan, että olet sitä lainaa ottanut.
Tämä on hyvin ongelmallinen ja hyvin ikävä tilanne meidän nuorille tulevaisuuden toivoil-
le.

23.03 Marisanna Jarva kesk: Arvoisa puhemies! Aikaisempiin puheenvuoroihin viita-
ten: On kummallista, että annetaan semmoinen mielikuva nyt, että opintojen aikainen tuki
siis vähenisi opiskelijoilla. Opintorahan leikkauksesta huolimatta opintoihin käytettävissä
oleva rahamäärä nousee useimmilla opiskelijoilla, ja nimenomaan niillä opiskelijoilla, jot-
ka muuttavat kalliisiin vuokra-asuntoihin yliopistokaupunkeihin ja opiskelukaupunkeihin,
opintojen aikainen tuki nousee. Opintotukeen kuuluu jatkossa opintoraha, ja opintolainaa
on mahdollista nostaa, mutta sitten yleinen asumistuki ei sinänsä varsinaisesti kuulu opin-
totukeen enää terminologisesti, mutta se on opintojen aikaista tukea, ja ne, jotka aikaisem-
min ovat saaneet asumislisää, saavat jatkossa yleistä asumistukea, joka kohtelee parem-
min, nimenomaan kesälläkin myös jatkossa. Tämä yhteenlaskettu tuki, jonka he tulevat ra-
hallisesti saamaan, tulee nousemaan opiskelijoilla. Ja edelleen korostan tätä huoltajakoro-
tusta: tämä on tärkeä nimenomaan perheellisten opiskelijoitten kohdalla, että se otettaisiin
käyttöön. Nimenomaan ainoana Pohjoismaana meillä ei tätä ole vielä käytössä.

Se, että korkeakoulut kehittäisivät tätä opintotarjontaansa, on ihan yleinenkin tavoite.
Mutta korkeakoulujen tavoitehan on nimenomaan myös saada opiskelijat valmistumaan, ja
on niitten etujen mukaista myöskin, että tätä opintotarjontaa kehitetään. Tämä on myös
opiskelijoitten oma tavoite ja toive, että he pystyisivät valmistumaan nopeammin ja pääsi-
sivät sinne työelämään myös sitten nopeammin harjoittelemaan ja ihan käytännön vakitui-
siin työsuhteisiin kiinni.

Toivoisin, että tätä opiskelijoiden opintojen aikaista toimeentuloa käsiteltäisiin kokonai-
suutena eikä yksittäisinä palasina.

23.05 Annika Saarikko kesk: Arvoisa puhemies! Haluan vain korjata, ettei edustaja Ya-
narin tulkinta jää elämään siitä, mitä tarkoitin.

Tähdennän vielä: Minusta se, että opintotuesta tulee lainapainotteinen tietyiltä osin, on
seikka, jonka vaikutuksia esimerkiksi sosiaaliseen liikkuvuuteen tulee seurata. Oletan, että
tästä olemme samaa mieltä. Mutta se, mitä tarkoitin sillä, liittyykö lainapainotteisuus jol-
lain tavalla siihen, miten ihmiset ohjautuvat eri aloille: Ei se suoranaisesti vaikuta siihen,
mutta totean, että kun täällä aiemmin esimerkiksi edustaja Eloranta korosti, että on hyvin
ohutta se kiinnostus ottaa opintolainaa, niin varmastikin jos työllisyysnäkymät ovat parem-
pia ja me huolehdimme siitä, että korkeakoulutettujen tutkinnot vastaavat työelämän tar-
peita ja ikään kuin tulevaisuusnäkymä on valoisa, niin silloin riski lainanotosta henkilö-
kohtaisesti opiskelijoille muodostuu pienemmäksi, ja ehkä silloin myös tämä kokonaistu-
ki, joka on tosiasiallisesti nykytilannetta suurempi tämän paketin jälkeen, voi muodostua
houkuttelevammaksi kokonaisuudeksi.

23.07 Ozan Yanar vihr: Arvoisa puhemies! Edustaja Jarva tuossa äskeisessä puheenvuo-
rossaan puhui siitä, että opiskelijoiden siirtyminen yleisen asumistuen piiriin tulee tosi-
asiassa parantamaan opiskelijoiden käteenjäävää määrää. Ja hän antoi ymmärtää — tai ai-
8



Pöytäkirjan asiakohta PTK 127/2016 vp
nakin ymmärsin niin — että tämä koskee kaikkia opiskelijoita, tai melkein kaikkia opiske-
lijoita, sen verran ikään kuin tällaisesta varmasta puheesta oli kyse.

Minä haluaisin esittää kysymyksen edustaja Jarvalle: onko tosiaan teidän mukaanne
niin, että melkein kaikki tulevat jäämään plussalle, koska olen itse saanut ihan eri käsityk-
sen?

Yleiskeskustelu päättyi.

Eduskunta hyväksyi hallituksen esitykseen HE 229/2016 vp sisältyvien 1.-2. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittei-
siin LA 87, 101/2016 vp sisältyvien lakiehdotusten hylkäämisestä. Lakiehdotusten ensim-
mäinen käsittely päättyi.
9


