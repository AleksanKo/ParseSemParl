















































DEM7DEF.tmp.xml


Pöytäkirjan asiakohta PTK 95/2018 vp
Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

2.2. Suullinen kysymys ilmastonmuutoksen torjumisesta (Satu Hassi vihr)
Suullinen kysymys SKT 148/2018 vp

Suullinen kyselytunti

Puhemies Paula Risikko: Myös vihreällä eduskuntaryhmällä on ilmastonmuutokseen liit-
tyvä kysymys. Otetaan se kysymys tähän ja sitten lähdetään debatoimaan. — Olkaa hyvä,
edustaja Hassi.

Keskustelu

16.04 Satu Hassi vihr: Arvoisa puhemies! On todella niin, että jotta nykypäivän lapsilla
ja koululaisilla olisi tulevaisuus, ilmastonmuutos pitää saada hillittyä noin puoleentoista
asteeseen. Tämä tarkoittaa sitä, että teollisuusmaiden, myös Suomen, päästöjen pitää olla
negatiivisia vuosisadan puoliväliin mennessä. Toisin sanoen meidän hiilinielujemme pitää
olla suuremmat kuin päästömme. Fossiilisista pitää kokonaan luopua jo tätä ennen. 

Me vihreät esitämme, että asetetaan aikataulu fossiilisista polttoaineista luopumiselle,
että ensi vuosikymmenellä luovutaan paitsi kivihiilestä, mitä hallituskin liputtaa, myös tur-
peesta ja 2030-luvulla luovutaan liikenteessä fossiiliöljyn käytöstä ja maakaasusta. Lisäksi
meidän pitää ajaa alas fossiilienergian käyttöä suosivat tukiaiset. Onko hallitus tähän val-
mis?

16.05 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Hallitus on äärimmäisen sitoutunut ajamaan kunnianhimoisia
ilmastotavoitteita eteenpäin. Sen näkee tästä kysyjänkin mainitsemasta kivihiilen kielto-
asiasta, joka nyt piakkoin tulee eduskunnan käsittelyyn. Kivihiilestä luovutaan Suomessa
2029 mennessä. 

Mitä muuta? Aivan kuten kysyjä totesi, on kiire ajaa fossiilisia energianlähteitä alas
myös kivihiilen jälkeen. Tässä oikeastaan, sen sijaan, että mennään yksittäisten kieltojen
tietä, on tärkeää, että meillä on johdonmukainen, koko EU:n laajuinen ja maailmanlaajui-
nen politiikka. Päästökauppa on ehdottomasti tehokkain väline ajamaan kaikkia fossiilisia
alas silloin, kun pystytään valitsemaan fossiilisen ja uusiutuvan välillä ilman suuria inves-
tointeja. Ehdotammekin, että päästökauppaa on EU:ssa vahvistettava ja laajennettava, jot-
ta se kattaa mahdollisimman suuren määrän päästöistä. 

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. Ensiksi tietysti
näille, jotka pääkysymyksen esittivät, eli ensiksi edustaja Marin. 
 Tarkistettu
4.0



Pöytäkirjan asiakohta PTK 95/2018 vp
16.07 Sanna Marin sd (vastauspuheenvuoro): Arvoisa puhemies! Ilmaston lämpenemi-
nen keskimäärin puolitoista astetta tarkoittaa maapallon napa-alueiden lähellä oleville val-
tioille, kuten Suomelle, ilmaston lämpenemistä jopa viisi astetta. Siksi on meidän etumme,
että maailman valtioiden ilmastotoimet ovat riittäviä ja etupainotteisia. 

Meidän väylämme vaikuttaa globaaliin ilmastokriisiin omien toimiemme lisäksi on Eu-
roopan unioni. Siksi on Suomen etu, että ilmastokysymys on vahvasti agendalla ensi vuon-
na, kun Suomi on EU:n puheenjohtajamaa. SDP:n mielestä Euroopan pitää olla suunnan-
näyttäjä ilmastonmuutoksen torjunnassa ja Suomen pitää olla nykyistä aktiivisempi Euroo-
pan unionin sisällä tämän toteuttamiseksi. Kysyn hallitukselta: miten ilmastokysymys nä-
kyy EU-puheenjohtajuuskauteen valmistautumisessa ja Suomen tavoitteissa?

16.08 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Ilmastokysymyksen ratkominen on ilman muuta yksi Euroo-
pan unionin yhteisen politiikan tärkeimpiä juttuja. Euroopan unioni on ilmastopolitiikan
suurtoimija, ja nyt tulevissa Katowicen ilmastoneuvotteluissa EU:n on otettava hyvinkin
johtava rooli, jos mielimme päästä toimeenpanemaan Pariisin sopimusta, joka on jo pari
vuotta sitten hyväksytty. 

Suomella on hyvin aktiivinen ote Euroopan unionissa useamman ministerin voimin,
tuoreimpina esimerkkeinä esimerkiksi itseni ja liikenneministeri Bernerin aloitteet ajoneu-
vojen päästörajojen tiukentamisesta. Nimittäin mistä kuluttajat saavat pienipäästöisiä ajo-
neuvoja, ellei valmistajia pakoteta niitä tuottamaan? 

Teemme monella rintamalla — viittasin jo päästökaupan laajentamisaloitteeseen — töi-
tä EU:n sisällä. Suomi on noussut EU:n kunnianhimoisten ja aktiivisten ilmastotoimijoit-
ten joukkoon tämän vaalikauden aikana. 

Puhemies Paula Risikko: Ja vielä ministeri Orpo jatkaa. 

16.09 Valtiovarainministeri Petteri Orpo (vastauspuheenvuoro): Arvoisa puhemies!
Tuosta on hyvä jatkaa, kun ministeri Tiilikainen kuvasi EU:n tasolle asti, mitä tehdään. 

Suomi tekee myöskin erittäin kunnianhimoista globaalia ilmastopolitiikkaa. Sille on
ensi viikolla itse asiassa hyvä foorumi: Suomi on Maailmanpankin ja valuuttarahaston
vuosikokouksen puheenjohtajamaa. Saan siinä ominaisuudessa käyttää siellä puheenvuo-
ron. Se tulee keskittymään hyvin voimakkaasti ilmastonmuutoksen vastaisten toimien vaa-
timiseen. Tuodaan esityksiä muun muassa hiilen hinnoittelusta ja kestävän kehityksen bud-
jetoinnin käyttöön ottamisesta eri maailman maissa ja myöskin esitellään niitä teknologia-
ratkaisuja, joita me Suomessa ja Pohjoismaissa olemme tehneet vähähiilisen yhteiskunnan
aikaansaamiseksi. 

Eli summa summarum, Suomi toimii erittäin kunnianhimoisesti kaikilla tasoilla, globaa-
listi, EU-tasolla ja kotimaisella tasolla, kasvihuoneilmiön ja ilmastonmuutoksen torjumi-
seksi.

16.10 Satu Hassi vihr (vastauspuheenvuoro): Arvoisa puhemies! Ministeri Tiilikainen,
sivuutitte täysin sen noin miljardi euroa, jonka Suomi nytkin vuosittain käyttää tukiaisiin,
jotka käytännössä suosivat fossiilisten polttoaineiden käyttöä.

Palaan siihen, että vuosisadan puoliväliin mennessä Suomenkin hiilinielujen ja tapojen
poistaa hiiltä ilmakehästä pitää olla suuremmat kuin meidän päästömme. Tämä tarkoittaa
2



Pöytäkirjan asiakohta PTK 95/2018 vp
muun muassa sitä, että metsien ja maaperän hiilinieluja pitää kasvattaa. Niitä ei saa päästää
laskemaan. Nykyisin kuitenkin hakkuu on metsänomistajan ainoa tulonhankintakeino met-
sästään. Onko hallitus valmis miettimään ratkaisuja, joilla luodaan metsänomistajille ja
myös maanviljelijöille kannuste kasvattaa metsän, metsämaan ja peltojen hiilisisältöä, ja
miettimään esimerkiksi Kemera-tukirahojen uudelleen suuntaamista tai päästökaupan huu-
tokauppatulojen käyttämistä tähän, tai sitten niiden noin miljardin euron tukiaisten, jotka
tällä hetkellä menevät fossiilisten polttoaineiden käytön edistämiseen?

16.11 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edustaja Hassin kysymyksestä saattaa satunnainen kuulija saa-
da käsityksen, että meillä olisi keltaisessa budjettikirjassa joku rivi, missä kerrotaan mil-
jardien tukiaisista fossiilisille polttoaineille. Näin ei ole. [Välihuutoja vasemmalta] Suomi
verottaa raskaasti kaikkia fossiilisia polttoaineita, ja joitain fossiilisia vielä raskaammin.
Me olemme osa kansainvälistä liikettä, joka päinvastoin ajaa juuri fossiilisen energian tu-
kien poistamista maailmanlaajuisesti.

Mitä tulee tähän nielukysymykseen ja mahdollisuuksiin, miten se koskettaisi yksittäistä
metsänomistajaa, niin todellakin tuo hiilinielujen vahvistaminen maailmanlaajuisesti on
erittäin tärkeä juttu, ja se on tärkeä juttu Suomessa. Maailmassa tarvitaan enemmän met-
siä, paremmin kasvavia metsiä. On aivan mahdollista, että tulevina vuosikymmeninä meil-
le syntyy hiilinielumarkkina. Sitä ei vielä ole, mutta on johdonmukaista, että sitäkin ajat-
telua aletaan jo kylvää ja pohtia, [Puhemies koputtaa] miten yksittäinenkin metsänomista-
ja voisi osallistua tähän.

Puhemies Paula Risikko: Otetaan aina yksi ministerivastaus, vuorotellen sieltä, ketkä ko-
kevat tarvetta puhua.

16.12 Riitta Myller sd (vastauspuheenvuoro): Arvoisa puhemies! Taloudelliset ohjaus-
keinot ovat äärimmäisen tärkeitä, kun mietitään keinoja hiilidioksidipäästöjen vähentämi-
seen. Liikenne on merkittävä kasvihuonepäästöjen lähde. Liikenteen osuus Suomessa on
20 prosenttia, ja tieliikenteen osuus siitä 90 prosenttia. Suomen strategia on biopolttoai-
neissa. Tutkijat ovat kuitenkin todenneet, että tämä on mahdollista enää ainoastaan kym-
menen vuoden ajan. On löydettävä muut keinot hiilidioksidipäästöjen vähentämiseen. Eh-
dotuksia olisi siis nyt jo oltava käsittelyssä. Tärkeitä toimia ovat liikenteen tarpeen vähen-
täminen ja liikenteen sähköistäminen. Nopeana keinona on ehdotettu verouudistuksia, esi-
merkiksi niin että saadaan työsuhdeautot sähköistettyä. Onko hallituksella tähän aikomus-
ta? Entä sitten tällaiseen mittavampaan veroremonttiin, jolla suunta saadaan käännettyä?

16.13 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Liikenne- ja viestintäministeriössä on tällä hetkellä työryhmä, joka valmis-
telee käsitystä siitä, millaisilla keinoilla me voisimme olla täysin hiilineutraaleja liiken-
teen osalta viimeistään vuonna 2045. On myöskin selkeää, että me tarvitsemme ratkaisuja
siihen, että kaikki uudet autot olisivat uusilla tai vaihtoehtoisilla käyttövoimilla hankittuja
vuoteen 2030 mennessä.

Tähän tarvitaan erilaisia toimenpiteitä. Liikenteen sähköistäminen on yksi keskeinen
toimenpide, ja tämänkin osalta olemme yhdessä ministeri Tiilikaisen kanssa vaikuttaneet
myös EU:ssa siihen, että muun muassa kaikki julkisina hankintoina tapahtuvat ajoneuvo-
3



Pöytäkirjan asiakohta PTK 95/2018 vp
hankinnat olisivat sähköisellä käyttövoimalla. Näidenkin osalta tullaan tarvitsemaan vero-
tuksen uudistamiseen liittyviä toimenpiteitä, sekä porkkanaa että keppiä, ja sen osalta
saamme valmiin esityksen joulukuuhun mennessä.

16.14 Hanna Halmeenpää vihr (vastauspuheenvuoro): Arvoisa rouva puhemies! Suo-
malaiset ansaitsevat tietää, kuinka kunnianhimoisiin ilmastotoimiin puolueet sitoutuvat.
Hallituspuolueiden tämänhetkinen, muun muassa ensi vuoden budjettikirjasta ilmenevä
tahdonlujuus ja ilmastonmuutoksen vakavuusasteeseen suhtautuminen eivät aivan vielä
riitä. Vaikka oikeansuuntaisia asioita esitetään, suuruusluokan pitää olla kunnianhimoi-
sempi. Ihmisten huoli ilmastonmuutoksen etenemisestä kasvaa, ja samalla kasvavat vaati-
mukset konkreettisista poliittisista toimista. Jos nimittäin emme ole tosissamme, kaikki
muut poliittiset toimet menettävät merkityksensä. Ilmastonmuutoksen pysäyttäminen ja hi-
dastaminen ei ole helppoa eikä ilmaista, mutta se on silti pakko tehdä. Minä kysyn koko
hallitukselta: mikä on teidän eräpäivänne fossiilisille polttoaineille, muillekin kuin kivihii-
lelle?

16.15 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Mitä tulee hallituksen ilmastopolitiikan kunnianhimoon, niin uskallan kyllä väittää,
että kunnianhimon taso on ollut todella korkealla. Yhtenä esimerkkinä sain juuri tietoa, että
vuonna 2015 Suomi oli 60 maan vertailussa ilmastopolitiikan edistämisessä sijalla 32 —
taisitte olla silloin mukana hallituksessa — ja nyt tällä hetkellä sijalla 9. [Välihuutoja] Mi-
nusta tämä kuvaa sitä, miten ulkopuolelta arvioiden katsotaan Suomen hallituksen ilmas-
topolitiikkaa ja niitä tekoja ja toimia, mitä me olemme tehneet. Eli jatkuvasti hallituksen
työn alusta lähtien eri sektoreilla, eri ministeriöissä on tehty määrätietoista työtä, jossa py-
ritään kohti hiilineutraalia Suomea ja kohti vähähiilistä Suomea, ja minä olen itse asiassa
aika ylpeä siitä työstä, mitä hallitus on tehnyt. Pitää tehdä enemmän. Haasteet ovat niin
suuria, ja uhat, jos me emme pysty torjumaan ilmastonmuutosta, ovat niin suuria meille ja
tuleville sukupolville, että meidän pitää tehdä enemmän. Siksi katsotaan eteenpäin, mitä
ovat seuraavat askeleet.

16.17 Katja Taimela sd (vastauspuheenvuoro): Arvoisa rouva puhemies! Liikenteelle on
asetettu ilmastopolitiikan nimissä kunnianhimoisia tavoitteita, ja jotta nämä tavoitteet saa-
vutetaan, me tarvitsemme lisää poliittisia ohjauskeinoja vähäpäästöisten autojen hankin-
taan ja kaupunkiseutujen joukkoliikenne ja kestävät liikennemuodot, raideliikenne, kävely
ja pyöräily, vaativat omat toimenpiteensä. 

Hallitus on kovasti eri kohdissa hehkuttanut kävelyn ja pyöräilyn edistämisohjelmaa.
Ministeri Berner on todennut, että kävelyn ja pyöräilyn lisääminen 20 prosentilla toisi noin
4 miljardin euron edestä terveyshyötyjä ja että liikenteen päästöjä voidaan ohjelman toi-
menpiteillä vähentää 0,3 miljoonaa tonnia — merkittäviä lukuja. Olette myös yksilöineet
31 eri toimenpidettä, joissa tässä kävelyn ja pyöräilyn edistämisohjelmassa edetään. Tämä
työ, josta on paljon puhuttu ja jota on eri toimijoiden kanssa yhdessä valmisteltu, teidän oli
tarkoitus aloittaa [Puhemies koputtaa] hyvässä yhteistyössä kuntien kanssa, [Puhemies:
Kysymys?] mutta panostukset tästä keltaisesta kirjasta puuttuvat. [Puhemies: Kysymys?]
Miksi näin?
4



Pöytäkirjan asiakohta PTK 95/2018 vp
16.18 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kävelyn ja pyöräilyn ohjelma on saanut erittäin hyvän vastaanoton, ja sitä on
tehty tiiviisti yhteistyössä laajan sidosryhmän kanssa. Näistä toimenpiteistä on käynnistet-
ty oikeastaan kaikki toimenpiteet, ja kuntien osalta ensimmäiset kävelyyn ja pyöräilyyn
liittyvät kevytväylähankkeet ovat myös käynnistyneet. Varmasti niihin tarvitaan suurem-
pia rahapanostuksia tulevaisuudessa, mutta ne panostukset, jotka ovat olleet myöskin mei-
dän parlamentaarisessa työryhmässä, joka on ollut osana tässä valmistelussa mukana, on
kyllä tehty, ja niihin ovat myöskin rahat olleet olemassa.

16.19 Pekka Haavisto vihr (vastauspuheenvuoro): Arvoisa puhemies! Ilmastopolitiikka
ja ympäristöpolitiikka ovat myös tärkeä osa Suomen ulkopolitiikkaa. Pariisin ilmastosopi-
mus ei toteudu, ellei paitsi EU myöskin suurvallat, ennen kaikkea Yhdysvallat ja Venäjä,
sitoudu kunnianhimoiseen ilmastopolitiikan toteuttamiseen. Te, ministeri Soini, olette juu-
ri palannut New Yorkista YK:n yleiskokouksesta ja olette tavannut kollegoitanne. Mitä
olette tehnyt sen edistämiseksi, että myöskin Yhdysvallat ja Venäjä tulisivat tähän kun-
nianhimoiseen rintamaan Pariisin ilmastosopimuksen toteuttamiseksi, ja mikä on teidän
arvionne näiden maiden sitoutumisesta tällä hetkellä, ja miten Suomi voisi tässä asiassa
olla vielä nykyistä aktiivisempi? [Eero Heinäluoma: Ydinkysymyksiä!]

16.19 Ulkoministeri Timo Soini (vastauspuheenvuoro): Arvoisa rouva puhemies! Suo-
men yleiskokouspuheenvuorossa otettiin voimakkaasti esiin ilmastoasiat ja kansainväli-
nen monenkeskeinen, sääntöperusteinen yhteistyö. Myöskin on hyvin tärkeätä, että sekä
Yhdysvallat että Venäjä ratifioisivat tämän sopimuksen. Nyt Venäjä on esittänyt myös
duubioita tästä. Tämä on äärimmäisen vakava asia. Yleisemminkin näyttää siltä, että Eu-
rooppa ja Euroopan unioni on ainoa iso toimija, ja Kiina, Venäjä ja Yhdysvallat näyttävät
etääntyvän kansainvälisestä sääntöperusteisesta yhteistyöstä, jota myös Pariisin ilmastoso-
pimus on. Suomen täytyy olla mukana rintamassa, joka ajaa sitä, että mihinkä on sitoudut-
tu, sitä myös noudatetaan.

16.20 Olli Immonen ps (vastauspuheenvuoro): Arvoisa puhemies! Käsittelyssä oleva
aihe on erittäin tärkeä, ja haluaisin lähestyä aihetta nimenomaan suomalaisen työn, yrittä-
jyyden ja teollisuuden näkökulmasta. Suomalaiset yritykset ja teollisuushan toimivat tällä
hetkellä ekologisesti hyvin kestävästi, ja voidaan oikeastaan sanoa, että suomalainen työ
on todellinen ekoteko. Nyt kuitenkin on vaarana, että näillä liian tiukoilla päästörajoituk-
silla uhkaamme ajaa suomalaista teollisuutta maihin, joissa päästörajoituksia ei oikeastaan
noudateta lainkaan.

Arvoisa puhemies! Kysyisinkin ministeriltä: mihin toimiin hallitus aikoo ryhtyä, jotta
saamme pidettyä suomalaisen työn, yrittäjyyden ja teollisuuden Suomessa sen sijaan, että
karkotamme ne maihin, joissa saastuttaminen on sallittua ja oikeastaan arkipäivää?

16.21 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edustaja Immosen kuvaama uhka oli todellinen ehkä 10—15
vuotta sitten, mutta sen jälkeen on tehty paljon päätöksiä, mitkä lievittävät tuota uhkaa.
Esimerkiksi Euroopan unionin päästökauppajärjestelmä on yhtä tiukka joka ainoassa EU:n
jäsenmaassa, olkoonpa sitten Suomi tai Puola tai Bulgaria kyseessä, samoilla pelisäännöil-
lä mennään. Pariisin sopimuksen myötä myös maailman muissa kolkissa, mukaan lukien
5



Pöytäkirjan asiakohta PTK 95/2018 vp
jopa Kiina, ollaan otettu käyttöön päästökauppajärjestelmää, jotta hiilidioksidipäästöille
tulee hinta ja epäreilulta kilpailulta vältytään. Lisäksi meillä on hallitusohjelmassa muita
toimia, joilla vielä varmistetaan se, että energiaintensiivinen teollisuus pärjää kansainväli-
sessä kilpailussa ja sillä on myös oikeus parhaitten toimijoitten tasolla oleviin ilmaisiin
päästöoikeuksiin. Tämä on tärkeä näkökulma, että emme luo epäreilua kilpailua, ja siitä
puhuin viimeksi muutama päivä sitten myös WTO:n kokouksessa Genevessä.

Puhemies Paula Risikko: Ja ministeri Lintilältä lyhyt täydennys.

16.23 Elinkeinoministeri Mika Lintilä (vastauspuheenvuoro): Arvoisa rouva puhe-
mies! Voin sanoa edustaja Immoselle, että yrityksistä, jotka lähestyvät minua energiaan
liittyvissä asioissa, yksikään ei ole ilmoittanut, että he hakevat etabloitumista pois Suomes-
ta näitten rajojen takia. He käyvät kertomassa minulle, että heillä on uusia suunnitelmia, he
näkevät omana mahdollisuutenaan tietyt rajoitukset, ja haetaan uusia energiamuotoja. Suo-
messa rajoitukset on otettu tietyllä tavalla uutena kilpailuvalttina verrattuna muihin kump-
paneihin, ja arvostan erittäin suuresti suomalaisia yrityksiä, jotka ovat valmiita panosta-
maan niihin innovaatioihin, joilla heidän omaa energiankulutusta vähennetään ja tuodaan
uusiutuvien energioitten piiriin. Eli siltä osin voin sanoa edustajalle, että huoli pois, kyllä
Suomessa yritykset pysyvät ja kehittyvät.

16.24 Silvia Modig vas (vastauspuheenvuoro): Arvoisa rouva puhemies! Satunnainen
kuulija saattoi ymmärtää ministeri Tiilikaisen vastauksesta edustaja Hassille, että meillä ei
ole ympäristölle ja ilmastolle haitallisia yritystukia. Kyllä niitä on tässä keltaisessa kirjassa
monta riviä, ja se on olennaista sen takia, että kun me puhumme ilmastonmuutoksen hil-
linnästä, meidän pitää katsoa kaikkien toimien vaikutusta ilmakehälle. Sen takia kysymys-
tä hiilinieluista ei voi ohittaa.

Tällä hetkellä meidän päästömme olisivat puolet isommat ilman sitä nielua, joka meillä
tällä hetkellä on, ja sen takia on välttämätöntä kasvattaa nielua, ei pienentää sitä, kuten hal-
lituksen toimet tekevät. Hallituksen omassa raportissa YK:lle kerrotaan, että meidän hiili-
nielumme pienenevät, jopa puolittuvat, 30-luvulle mentäessä, ja tämä puolittuminen tekee
tyhjäksi kaikki muut, kunnianhimoisetkin päästövähennystoimet. Jos muilla sektoreilla pi-
tää kompensoida se hiilinielun pieneneminen, niistä toimista tulee kohtuuttoman raskaita.
Te ette voi sanoa, että teette kunnianhimoista ilmastopolitiikkaa, jos te ohitatte kysymyk-
sen nieluista. Oletteko te nyt vihdoin valmiita muuttamaan metsäpolitiikkanne suuntaa?

16.25 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakin aloitan siitä, että meillä kaikkea fossiilista energiaa
verotetaan, ja joitain muotoja verotetaan vielä rankemmin. Suomi on ehdottomasti fossii-
lista energiaa korkeimmin verottavia maita. Se näistä fossiilisista tuista.

Mutta mitä tulee hiilinieluihin, olen kysyjän kanssa samaa meiltä siitä, että nielujen mer-
kitys on suuri. Kuten jo aiemmin totesin, tarvitsemme maailmanlaajuisesti ja myös Suo-
messa enemmän metsää ja paremmin kasvavia metsiä, ja jotta voidaan myös varmistaa
metsien kasvu, on tärkeää, että metsien ikärakenne ja hoitotaso säilyvät senkaltaisina, että
kasvu on vahvaa, jotta sitä nielua syntyy ja syntyy myös mahdollisuus käyttää puuta raaka-
aineena. Puuta raaka-aineena käytetään maailman pelastamiseen muovilta ja uusiutumat-
tomilta raaka-aineilta, ei maailman tuhoamiseen.
6



Pöytäkirjan asiakohta PTK 95/2018 vp
Tässä nielukysymyksessä nimenomaan pitkä jänne on tärkeä, ja siksi hallituksen tavoite
hiilineutraaliudesta vuonna 2045, jolloin päästöt ja nielut ovat tasapainossa, edustaa myös
tässä suhteessa huippua.

16.26 Anders Adlercreutz r (vastauspuheenvuoro): Ärade talman! Euroopan tasolla ra-
kennuksiin ja rakentamiseen menee noin puolet meidän primääriresursseista. Rakennuk-
sista on peräisin noin puolet meidän jätteestä ja noin 40 prosenttia meidän hiilidioksidi-
päästöistä. Eli sillä on merkitystä, mitä ja miten me rakennamme.

Tiedämme myös, että betoniteollisuudesta on peräisin 5—7 prosenttia maailmanlaajui-
sista hiilidioksidipäästöistä. Puu sen sijaan: kilo puuta sitoo noin 1,8 kiloa hiilidioksidia.
Kuitenkaan puurakentaminen ei vielä Suomessa ole niin yleistä kuin sen tulisi olla, ja eten-
kin massiivipuurakentaminen, joka on hiilivarastonäkökulmasta äärimmäisen hyvä tapa
rakentaa, on hyvin harvinaista. 

Kysyn ministeriltä: Miten me pääsisimme tilanteeseen, että ei tarkasteltaisi puurakenta-
misen tai rakentamisen osalta yleensäkään teoreettista E-lukua vaan hiilijalanjälkeä koko
rakennuksen elinkaaren aikana? Se suosisi massiivirakentamista, joka on kestävää ja hy-
vin korjattavissa ja hyvin kierrätettävissä olevaa rakentamista. [Puhemies koputtaa] Ja mi-
ten pääsemme siihen tilanteeseen, että toteaisimme, että suomalainen puu ei pala Suomes-
sa sen paremmin kuin Ruotsissa? [Puhemies: Aika!] Saataisiin poistettua määräykset, jot-
ka edellyttävät rakenteellista puunsuojausta, ja pelkkä sprinkleri riittäisi.

16.27 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Edustaja Adlercreutzin kysymys on vallan mainio ja tärkeä sii-
nä mielessä, että liian usein ilmastonmuutoksen hillinnästä puhuttaessa keskitytään vain
energiaan. Vaikka kaikki energia tuotettaisiin uusiutuvilla, niin pitkällä sihdillä sekään ei
riitä, vaan tarvitsemme kiertotalouden ratkaisuita. Tarvitsemme ratkaisua siihen, että te-
räksen, alumiinin, muovin ja betonin tuotanto maailmassa jos jatkuu nykyisten ennusteit-
ten mukaan, jo se ylittää kestävän hiilibudjetin määrän eli emme pysy Pariisin tavoitteissa.
Siksi puurankentamisen edistäminen on tärkeää, ja muittenkin toimien, millä rakentami-
sen hiilijalanjälkeä alennetaan.

Olemme ympäristöministeriössä käynnistäneet työn, jotta juuri kuvaamanne hiilijalan-
jälki koko rakennuksen elinkaaren ajalta olisi rakentamista ohjaava normi yksittäisten
energiatehokkuusmääräysten sijaan. Ja myös tuota puurakentamista rajoittanutta palosuo-
jamääräystä, missä vaaditaan kahdenkertaista suojaa, ollaan jo osittain purettu. Eli sprink-
latussa talossa puupintaa saa jäädä myös näkyviin.

16.29 Hanna Kosonen kesk (vastauspuheenvuoro): Arvoisa rouva puhemies! Olen hyvil-
läni, että ilmastonmuutoksen torjunnasta on tässä salissa ihan samanlaista mieltä olevia ih-
misiä, niin kuin suomalaistenkin kesken. Ollaan jopa hallituksen ja opposition kesken sa-
moilla linjoilla. Kiitän ministeri Tiilikaista hyvästä työstä ja myös hallitusta hyvästä työstä
niin täällä kotimaassa kuin kansainvälisilläkin kentillä. 

Ministeri Tiilikainen, hiilinielut ja niiden kasvattaminen ovat yksi tärkeä osa ilmaston-
muutoksen torjunnassa, ja Suomi on metsänhoidossa ilman muuta yksi maailman kärki-
maita. Harvassa maassa on metsien kasvu kaksinkertaistunut 70-luvulta lähtien. Kysyn-
kin: voisimme vahvistaa ilmastonmuutoksen torjunnassa metsäosaamisen vientiä, mutta
kuinka?
7



Pöytäkirjan asiakohta PTK 95/2018 vp
16.30 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Suomi todellakin tunnetaan maailmalla paitsi korkeasta osaa-
misesta ja teknologian tasosta erittäin korkeasta ympäristöosaamisesta ja pitkästä kestävän
metsänhoidon perinteestä. Meillä on siis kaikki edellytykset sitä osaamista myös ulkomail-
le viedä, ja esimerkiksi tutkimusyhteistyötä yliopistojen välillä onkin.

Oikeastaan tuo ajatus siitä, että hiilinieluja täytyy maailmanlaajuisesti vahvistaa, var-
masti lisää myös suomalaisen metsäosaamisen kysyntää, koska kun puhutaan metsittämi-
sestä ja paremmasta metsienhoidosta, monta kertaa kollegoitten katseet kääntyvät Suomen
puoleen. Meidän on vahvistettava omaa osaamistamme ja myös rohkaistava siihen, että
alalle kouluttautuneet ihmiset hakeutuvat rohkeasti kansainvälisiin tehtäviin, sillä suoma-
laisella osaamisella on todella kysyntää tällä saralla.

16.30 Sari Multala kok (vastauspuheenvuoro): Arvoisa puhemies! On tärkeää, että il-
mastonmuutoksesta puhutaan. Se on aikamme suurin uhka, ja siihen on onneksi havahdut-
tu paitsi meillä myös muualla. On kuitenkin valitettavaa, että maailmasta löytyy edelleen
voimia, jotka kaikin voimin pyrkivät sen torjumista vastaan taistelemaan.

Kaupungistuminen on globaali megatrendi, ja se tapahtuu myös Suomessa kiihtyvää
vauhtia. Onkin sanottu, että ilmastonmuutos ratkaistaan kaupungeissa. Meillä on tulevai-
suudessa suuri haaste Suomessa sekä panostaa kaupunkien joukkoliikenneratkaisuihin että
samanaikaisesti pitää huolta laajasta tieverkostostamme. Onko hallitus pohtinut, miten
tämä asia tulevaisuudessa ratkaistaan, sillä kunnissa ollaan myös tiukan taloudenpidon ai-
koina sen edessä, että rahat eivät kaikkiin investointeihin riitä?

16.32 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Monissa keskusteluissa, joita olen kaupunkien kanssa käynyt, olen usein to-
dennut, että on erittäin tärkeää, että kaupungit sitoutuvat kunnianhimoisempiin päästövä-
hennysratkaisuihin kuin mihin valtio on keskimäärin sitoutunut, jotta yhdessä pääsemme
niihin tavoitteisiin, joita olemme asettaneet. Yksi mahdollinen keino ja työkalu, jota tässä
yhteydessä voimme käyttää, on valtion ja kaupunkien väliset MAL-sopimukset, joissa en-
tistä enemmän pyritään tukemaan kaupunkia päästövähennysratkaisujen kehittämiseksi.
Samalla toki myös meidän lainsäädäntömme mahdollistaa entistä parempien joukkoliiken-
teeseen ja kokonaisiin matkaketjuihin liittyvien ratkaisujen synnyttämistä ja parantaa kau-
punkien mahdollisuutta kilpailuttaa liikenneratkaisuja. Ja sitten ne raideinvestoinnit, joista
myöskin olemme paljon keskustelleet, mahdollistavat myös sen, että meille syntyy uuden-
laista infrastruktuuria. Sen rahoittamiseksi toki tarvitaan vielä ratkaisuja ja keskustelua,
mutta kaiken kaikkiaan tämä on teema, jota kaupunkien kanssa yhteistyössä pyritään rat-
kaisemaan.

Puhemies Paula Risikko: Otetaan vielä kaksi lisäkysymystä, ja nämä menevät niille ryh-
mille, jotka tämän keskustelun käynnistivät. 

16.33 Ilmari Nurminen sd (vastauspuheenvuoro): Arvoisa rouva puhemies! Ilmaston-
muutos huolettaa laajasti ihmisiä, ja meidän täytyy löytää erilaisia ratkaisuja sen torjumi-
seksi. Yksi keskeinen asia on ruokahävikkiin puuttuminen, ja täytyy antaa kiitosta minis-
teri Lepälle, joka on ansiokkaasti vienyt nyt tätä eteenpäin myös tämän hallituksen toimes-
ta, ja monet meistä kollegoista ovat olleet mukana puuttumassa tähän.
8



Pöytäkirjan asiakohta PTK 95/2018 vp
Suomessahan 450 miljoonaa kiloa syömäkelpoista ruokaa menee roskiin, ja pelkästään
kuluttajien synnyttämä ruokahävikki vastaa yli 100 000 auton päästöjä, eli puhutaan erit-
täin isosta ja merkittävästä asiasta. Nyt on asetettu tavoite, että vuoteen 2030 ruokahävikki
puolitetaan, ja mielestäni on hyvä, että tämmöinen tavoite on asetettu, mutta kysyisin vielä
niitä konkreettisia toimia, joilla tähän päästään. Tiedän, että nyt esimerkiksi pakkausmer-
kinnät ja muut tänä syksynä eduskunnassa käydään läpi. Näistä olisin teiltä kiinnostunut
kuulemaan enemmän, koska tässä varmasti laajasti viedään tätä yhdessä eteenpäin.

16.34 Maa- ja metsätalousministeri Jari Leppä (vastauspuheenvuoro): Arvoisa rouva
puhemies! Kysyjä on täysin oikeassa siinä, että hävikkiruoka on sitä kaikkein suurinta ruu-
antuhlausta, mitä olla voi. Jokaisen meidän kansalaisen kannattaa myöskin katsoa peiliin ja
omia toimintamallejamme tarkastella, että miten ruokahävikin näkökulmasta on. 

Näitä mainittuja toimenpiteitä on tehty ja tehdään. Yksi merkittävä asia on se, että meil-
lä on Suomessa vaikkapa joukkoruokailussa, julkisessa ruokailussa, erinomaisen hyviä esi-
merkkejä. Tässä toivon, ja sitä me olemme myöskin ministeriössä hallituksen tiimoilla
edistäneet, näiden hyvien esimerkkien jalkauttamista kaikkialle Suomeen, ja sitä kautta
saadaan myöskin hävikkiä eteenpäin. Teollisuus on ottanut tämän erittäin vakavalla taval-
la omassa toiminnassaan. Kauppa myöskin on ottanut käyttöön monia uusia keinoja, joita
on mahdollistettu, muun muassa viimeisen myyntipäivän pakkausmerkintöjen uudel-
leenarvioiminen. Me uudistamme myöskin meidän elintarvikelakiamme, jossa tämä asia
otetaan vahvasti esille.

Tämä on myöskin hyvin pitkälti — niin kuin aloitin — asennekysymys, miten tähän
suhtaudutaan. Kysymys on viime kädessä ruuan kunnioittamisesta. Me tiedämme, että
maailmassa on ihmisiä, jotka kokevat ruuasta pulaa, ja meillä sitä on yltä kyllin. Tämä on
asia, joka meidän pitää aina muistaa koko toiminnassamme.

16.35 Antero Vartia vihr (vastauspuheenvuoro): Arvoisa puhemies! Ilmasto muuttuu,
koska ilmakehässä on liikaa hiilidioksidia, ja kun keskitymme siihen, kuinka paljon pääs-
töjä synnytetään, niin unohtuu liian usein keskustelusta se, että hiilidioksidia on myös mah-
dollista saada pois ilmakehästä. Tämän takia kiitän ministeri Tiilikaisen esille tuomaa aja-
tusta hiilensidontapörssistä. Meillä on käytössä ääretön globaali kysyntä sille, että saamme
liiallisen hiilidioksidin pois ilmakehästä, mutta siltä puuttuu markkinapaikka. Jos me
saamme markkinahinnan sille, että hiiltä on ostettava pois, niin kuka siitä hiilestä maksaa?
Ne, jotka synnyttävät vahinkoa, ne, jotka synnyttävät päästöjä ilmakehään. Aivan samalla
tavalla kuin ihmisen kaikessa muussa toiminnassa, me emme saa aiheuttaa taloudellista va-
hinkoa muille, tai jos aiheutamme, olemme korvausvelvollisia. 

Me tarvitsemme tulevaisuudessa ajattelutavan muutoksen, jossa päästöjä saa synnyttää
ainoastaan siinä tilanteessa, kun sama vahinko otetaan pois markkinoilta ja se maksetaan
tässä yhteydessä. Tämän vuoksi kannustan hallitusta valmistelemaan hiilensidontapörssiä
erityisesti [Puhemies koputtaa] sitä varten, että Suomi on puheenjohtajamaa ensi kesästä
alkaen [Puhemies: Aika!] ja tämä voisi olla EU-tason päätös.

16.37 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kiitän edustaja Vartiaa tästä, että meillä on molemmilla hyvin
pitkälle tulevaisuuteen katsova näkemys hiilensidonnan merkityksestä ilmastopolitiikassa
ja markkinavälineitten käytöstä, jotta hiilensidonta voidaan tehdä kannattavaksi, olkoonpa
9



Pöytäkirjan asiakohta PTK 95/2018 vp
se sitten teknisillä ratkaisuilla tehtyä tai todennettavasti luonnon prosesseilla, esimerkiksi
metsien lisäkasvun kautta, tapahtuvaa hiilen pysyvää sidontaa.

Tässä todellakin EU-tasolla täytyy varmasti toimia, mutta meillä on myös ajatuksia sii-
tä, että miksei tällaisia asioita voitaisi myös kansallisesti pienessä mitassa testata. Vielä
aika ei ole siihen kypsä, mutta tätä ajattelua täytyy hyvässä yhteistyössä viedä eteenpäin.

Kysymyksen käsittely päättyi.
10


