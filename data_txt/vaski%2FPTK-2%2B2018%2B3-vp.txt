















































DEM2C55.tmp.xml


Pöytäkirjan asiakohta PTK 2/2018 vp
Pöytäkirjan asiakohta 

PTK 2/2018 vp

Täysistunto

Keskiviikko 7.2.2018 klo 14.05—15.55

3. Hallituksen esitys eduskunnalle vaihtelevaa työaikaa noudattavan työntekijän asemaa 
parantavaksi lainsäädännöksi

Hallituksen esitys HE 188/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

14.08 Työministeri Jari Lindström (esittelypuheenvuoro): Kiitoksia, arvoisa rouva pu-
hemies! Tosiaan tällä esityksellä puututaan ensimmäistä kertaa Suomen historiassa niihin
ongelmiin, joita liittyy niin sanottujen nollatuntisopimusten käyttöön. [Keskeltä: Hyvä, hy-
vä! — Juhana Vartiainen: Kuunnelkaa, tärkeetä!] Esityksessä itse asiassa luodaan työlain-
säädäntöön uusi käsite, vaihteleva työaika, kuvaamaan kaikkia sellaisia työaikaehtoja,
joissa työntekijän työaika määrättynä ajanjaksona vaihtelee työnantajan tarjoaman työn
perusteella työsopimuksen mukaisen vähimmäismäärän ja enimmäismäärän välillä, taikka
sellaista työaikajärjestelyä, jossa työntekijä sitoutuu tekemään työnantajalle työtä erikseen
kutsuttaessa.

Vaihtelevan työajan sopimusten käyttöala rajoitettaisiin tilanteisiin, joissa työnantajalla
on vaihteleva työvoimatarve. Jatkossa ei olisi siis mahdollista sopia 0—40-sopimuksesta
tilanteessa, jossa työnantajan tarkoituksena on teettää täyttä kiinteää työaikaa. [Keskeltä:
Tämä on tärkeetä!] Tällainen ehto olisi siis mitätön.

Lisäksi esityksessä edellytetään, että työaikaehtoon sisältyvä vähimmäistyöaika vastaa
työnantajan todellista tarvetta. Jos työtä aina teetetään 20—30 tuntia viikossa, ei olisi mah-
dollista sopia sellaisesta työaikaehdosta, jonka mukaan työaika olisi 0—30 tuntia viikossa.
Vaihtelevaa työaikaa noudattavalle työntekijälle olisi työsuhteen alussa annettava myös
selvitys siitä, missä tilanteissa ja missä määrin työnantajalle syntyy tilanteita, joissa työtä
on työntekijälle tarkoitus tarjota. Tämä parantaa työntekijän mahdollisuuksia ennakoida
tulevaa ja arvioida, tulisiko tulotasoa esimerkiksi täydentää toisella työllä.

Työntekijän oikeudet sairausajan palkkaan ja irtisanomisajan palkkaan turvataan sillä
tavoin, ettei työnantaja voi yksipuolisin työnjohtotoimin vaikuttaa niiden määrään. Työn-
tekijän mahdollisuuksia ennakoida tulevia työvuoroja parannettaisiin muuttamalla työ-
aikalain työvuoroluetteloa ja lisätyösuostumusta koskevia säännöksiä. Esitys sisältää muu-
toksia, jotka kannustavat merkitsemään vaihtelevaa työaikaa noudattavan työntekijän työ-
vuorot työaikaluetteloon. Tällä tavalla työntekijät saavat tiedon työvuoroistaan nykyistä
aikaisemmin.
 Tarkistettu
4.0



Pöytäkirjan asiakohta PTK 2/2018 vp
Työttömyysturvalakiakin ehdotetaan muutettavaksi. Nollatuntisopimuksen ajalta voi jo
nykyisin saada soviteltua työttömyysetuutta, jos työtä on tarjolla vain vähän. Nollatuntiso-
pimuksen irtisanomisen takia mahdollisesti asetettava korvaukseton määräaika eli niin sa-
nottu karenssi saattaa kuitenkin joissakin tilanteissa olla kohtuuton. Senpä vuoksi esityk-
sessä ehdotetaan, että korvauksetonta määräaikaa — eli tätä karenssia — ei asetettaisi, jos
työntekijä irtisanoutuu eikä työtä ole viimeisen 12 viikon aikana ollut millään viikolla tar-
jolla pääsääntöisesti vähintään 18:aa tuntia, ja tämä tuntiraja on sama, [Anne Kalmarin vä-
lihuuto] joka kerryttää työttömyyspäivärahan edellytyksenä olevaa työssäoloehtoa. — Kii-
tos.

Puhemies Paula Risikko:  Kiitoksia. — Tästä varmasti halutaan käydä nopeatahtinen de-
battikeskustelu, noin puoli tuntia. Pyydän varaamaan V-painikkeella.

14.12 Hannu Hoskonen kesk (vastauspuheenvuoro): Arvoisa rouva puhemies! On aivan
erinomaista, että ministeri Lindström ja Sipilän hallitus on saanut aikaiseksi tämän esityk-
sen, jota on pitkään haaveiltu, ja tästä olemme tietenkin oppositiolta kuulleet monet korva-
makeat, ettei ole tehty mitään, mutta tässä nyt kuitenkin niin tapahtuu. Olisin toki suonut,
että tämä esitys olisi tullut joskus aikaisempien hallitusten aikana, mutta ikävä kyllä sitä
nyt ei vain tullut, mutta tässä tämä nyt on.

Joka tapauksessa tämä samainen asenne kannattaa ottaa myös jatkossa tällaisiin tilantei-
siin mukaan. On aidosti kehitettävä lainsäädäntöä siihen suuntaan, että me aidosti kehitäm-
me niiden ongelmallisten työsuhteiden lainsäädäntöä siihen suuntaan, että ihminen saa ai-
dosti töitä. Kuten ministeri Lindström omassa puheenvuorossaan lopetti tämän esityksen,
niin 18 tuntia siellä on se raja, ja siitä rupeaa kertymään sitten se kaikki vaadittava, nämä
työttömyyskorvauksiin tulevat rahamäärät alkavat sieltä kertyä. Tämä on tärkeä huomio,
nyt ollaan toimittu eikä ole valitettu.

14.13 Eero Suutari kok (vastauspuheenvuoro): Arvoisa puhemies! Kaikki työ, mitä Suo-
messa on mahdollista tehdä, on hyvä tehdä. Tässä lakiesityksessä lähestytään sitä, että on
työntekijällä mahdollisuus sovittaa useampia erilaisia niin sanotusti lyhyempiaikaisia töitä
ja sovittaa niitä sillä tavalla yhteen, että se palkka, mikä niistä yhteensä saadaan, lähenee
sitä ja täyttää sen ehdon, että tulee toimeen paremmin kuin aikaisemmin. Tässä esityksessä
on esimerkiksi työ- ja tasa-arvovaliokunnassa käsitelty tämä niin sanottu nollatyösopimus
ja sen ongelmat on otettu huomioon parhaalla mahdollisella tavalla. Olen tyytyväinen tä-
män tulokseen.

14.14 Tarja Filatov sd (vastauspuheenvuoro): Arvoisa puhemies! Minusta on hyvää se,
että tässä laissa täsmennetään niitä asioita, joita meillä jo nytkin työsopimuslaissa on työn-
tekijän turvaksi säädetty nimenomaan suhteessa nollatuntisopimuksiin. Mutta toinen puoli
on se, että me tietyllä tavalla hyväksymme nollatuntisopimuksen. Kysyisinkin ministeriltä
yksinkertaista vastausta siihen, onko tämän lain jälkeen mahdollista, että ihmisellä on
useamman viikon ajan nolla tuntia, vaikka hänellä on työsopimus.

14.15 Kimmo Kivelä sin (vastauspuheenvuoro): Puhemies! On äärimmäistä itsepetosta
uskotella sitä, etteikö tulevaisuudessa olisi nollatuntisopimusten kaltaista tilannetta. Työ
on murroksessa, tulevaisuuden työ on monen kohdalla jotain aivan muuta, työelämä muut-
2



Pöytäkirjan asiakohta PTK 2/2018 vp
tuu. Siksi on äärimmäisen tärkeätä, että nollatuntisopimusajattelulle luodaan reilut peli-
säännöt. Ei työntekijä voi olla kahleissa oleva työnantajan torppari, mutta sitten toisin päin
taas jollekin elämäntilanteesta johtuen tällainen nollatuntisopimuksen kaltainen tilanne sil-
loin tällöin sopii. Erityisen arvokkaana näen tämän, että tässä nyt saadaan aikaiseksi peli-
sääntöjä. Tämä on hyvä alku. Sitten kun nähdään käytännössä, mihin tämä on johtanut, niin
on mahdollisuus, tilaisuus lainsäädännön tarkistamiseen.

14.16 Touko Aalto vihr (vastauspuheenvuoro): Arvoisa puhemies! Kiitosta on annetta-
va, kun on kiitoksen aika, ja tässä yhteydessä kiitosta annan hallitukselle ja erityisesti työ-
ministeri Lindströmille.

On hyvä asia, että pelisääntöjä selkeytetään, mutta kahteen asiaan tahtoisin kuulla vielä
vähän tarkennuksia:

Jatkossa näitä nollatuntisopimuksia saa tehdä vain tarpeen mukaan, mutta miten tämä
tarve määritellään? Tähän toivoisin tarkentavaa vastausta.

Vähän samaan tapaan kuin edustaja Filatov nosti äsken esiin puheessaan, ovatko nyt
nollatuntisopimukset uusi normaali ja onko tässä riski, että ennen kaikkea isot yritykset al-
kavat käyttää yhä enemmän tätä uutta normaalia?

14.17 Anna Kontula vas (vastauspuheenvuoro): Arvoisa puhemies! Ilman muuta tämä
hallituksen esitys on askel parempaan, mutta kovin kovin pieni askel, jos sitä verrataan lu-
pauksiin, odotuksiin tai tarpeeseen, mitä meillä on suhteessa nollatuntisopimuksiin ja nii-
hin liittyviin ongelmiin. Tämä hallituksen esitys ei ratkaise niitä kohtuuttomia tilanteita,
mitä meillä on työmarkkinoilla johtuen nollatuntisopimuksista. Se ei anna sellaisia välinei-
tä, joilla työmarkkinoilla toimivat yksilöt voisivat puolustaa omia oikeuksiaan. Tämä on
hyvä alku, mutta vasta alku sille, että me yritämme ratkaista nollatuntisopimusten ongel-
mat.

14.18 Antero Laukkanen kd (vastauspuheenvuoro): Arvoisa rouva puhemies! Ensinnä-
kin haluan kiittää ministeri Lindströmiä siitä, että hän piti lupauksensa. Kun tätä aikaisem-
min käsiteltiin kansalaisaloitteen muodossa, hän sanoi, että tähän tulee korjaus, minä lu-
paan sen, ja nyt se on pöydällä.

Olen iloinen siitä, että nyt nollatyösopimus tulee ohjauksen ja sääntelyn piiriin. Niin
kuin täällä on todettu, tässä on kyllä paljon parantamisen varaa, mutta aina pitää iloita hy-
vistä aluista, joita annetaan, koska silloin loppukin voi olla parempi.

Valiokuntakäsittelylle jää nyt suuri vastuu tässä, ja iloitsen siitä, että valiokunnan jäse-
net ovat täällä käyttämässä puheenvuoroja, koska siellä voimme niin sanotusti viedä tä-
män maaliin. Uskomme, että hallituksellakin on hyvä tahto tämän asian suhteen saada täs-
tä sellainen, että kaikki voimme olla lopulta tyytyväisiä, joten vielä kerran kiitos tästä hy-
västä alusta.

14.19 Merja Mäkisalo-Ropponen sd (vastauspuheenvuoro): Arvoisa puhemies! Tässä
lakiesityksessä on todellakin parannuksia esimerkiksi irtisanomisajan palkan ja sairaus-
ajan palkan kohdalla, mutta tietysti näiden asioidenhan pitäisi olla itsestäänselviä joka iki-
sen työntekijän kohdalla.

Minulla on kolme kysymystä ministerille:
3



Pöytäkirjan asiakohta PTK 2/2018 vp
Ensimmäisenä, kun tässä ei kuitenkaan oteta työajan vakiinnuttamista edelleenkään
käyttöön — siitä puhuttiin paljon silloin aiemmassa vaiheessa — kysyn: miksi ei oteta
edelleenkään?

Sitten tässä laissa sanotaan, että nollatuntityösopimuksissa pitää aina olla perusteet. Voi-
siko ministeri nyt vääntää ihan rautalangasta, millaisia sopimuksia ei saa siis tehdä?

Ja kolmantena: onko ministeri oikeasti sitä mieltä, että tämä laki antaa nollatuntisopi-
muksella työtä tekeville riittävän oikeusturvan?

14.20 Martti Talja kesk (vastauspuheenvuoro): Arvoisa puhemies! Haluan kiittää minis-
teriä erinomaisesta työstä. Suomessa on 83 000 tämänkaltaisella vaihtelevalla työajalla
tehtyä työtehtävää, joista kuitenkin 30 prosenttia on täysiaikaisia. Tämä tuo myös kilpailua
vääristävän piirteen. Silloin nimenomaan vaihtelevan työajan sopimuksen kohdalla saat-
taa edelleenkin jäädä tilanteita, joissa sitten erilaiset työnantajamaksut ovat eritasoisesti
maksettuja kuin siinä, että on pysyvä työsopimus olemassa. Tämä tuo selkeän parannuk-
sen nyt työntekijöiden ehtoihin.

Ja se asia, mitä valiokuntakin käsitteli: nimenomaan ennustettavuus omista työtunneis-
ta, työvuoroluettelon määrittäminen kolme viikkoa etukäteen ovat niitä asioita, jotka tuo-
vat työntekijälle sitä varmuutta omien työtehtävien ajallisesta sijoittumisesta ja muiden
työtehtävien hoitamisesta samanaikaisesti.

14.21 Ilmari Nurminen sd (vastauspuheenvuoro): Arvoisa rouva puhemies! Mielestäni
on hyvä, että keskustelemme nyt nollatuntisopimuslaisten asemasta. Täällä on mainittu
sairausajan ja irtisanomisajan palkka, mutta jos työsopimuksessa on nolla tuntia, niin se ei
hirveästi vielä vaikuta.

Kuitenkin, kun tutustuin tähän esitykseen, haluaisin itsekin tiedustella vielä konkreetti-
sesti ministeriltä, koska valiokunnassa kuulimme tapauksista, joissa kaikki työntekijät
saattoivat olla nollatuntisopimuksella, ja koska se nyt mahdollistetaan ja muuta: onko jat-
kossa enää mahdollista, että vaikkapa kaikki työntekijät voivat olla nollatuntisopimuksel-
la? Ainakaan itse en tästä esityksestä löydä semmoisia selviä, konkreettisia kirjauksia, joil-
la niiden käyttö tämmöisissä tilanteissa kiellettäisiin.

Lisäksi me olemme esittäneet tätä työajan vakiintumista. Eli jos työntekijä tekee tiettyä
tuntimäärää, niin eikö hänelle kuuluisi vakiintua työsopimustunneiksi silloin tämä? Kysyi-
sinkin: voisiko jatkotyöskentelyssä tämän esitetyn ottaa huomioon?

14.22 Jaana Laitinen-Pesola kok (vastauspuheenvuoro): Arvoisa puhemies! On erittäin
hyvä, että tässä nollatuntisopimusasiassa päästään eteenpäin, sillä kuten tiedossa on, nämä
työntekijäthän ovat olleet erittäin heikossa asemassa työmarkkinoilla, ja yleensä tämä
heikko asema on johtunut esimerkiksi tästä työn ennakoimattomuudesta ja muista vastaa-
vista asioista. Tällä lakiesityksellä nyt saadaan mielestäni sekä työnantajan että työnteki-
jän vastuut ja velvollisuudet paremmin tasapainoon, ja se on tärkeä asia.

Voi sanoa niin, että eihän tämä vielä täydellinen ole, mutta opin Tehyn entiseltä kunnia-
puheenjohtajalta Toini Nousiaiselta sellaisen sananlaskun, että ”paras on hyvän pahin vi-
hollinen”, ja ajattelin, että tällä mennään nyt sitten eteenpäin, että otetaan ensin hyvä ja
haetaan sitten vasta se paras.
4



Pöytäkirjan asiakohta PTK 2/2018 vp
14.23 Antti Rinne sd (vastauspuheenvuoro): Arvoisa puhemies! Kiitos siitä, että tämä
nollatuntisopimus on noussut keskusteluun tällä tavalla, minkä te olette, ministeri Lind-
ström, tehnyt.

Meillä oli tuossa pari vuotta sitten semmoinen tapahtuma, missä oli Eetu — en muista
Eetun sukunimeä — puhumassa. Eetu kertoi omasta kohtalostaan. Hänellä oli neljä nolla-
tuntisopimusta, ja hän oli edellisenä kuukautena tienannut näitten neljän nollatuntisopi-
muksen perusteella 1 670 euroa ja seuraavan kuukauden aikana 67 euroa. Ja tuo Eetu kysyi
tuossa tilaisuudessa: ”Voiko tälle tehdä jotakin? Minä en pysty suunnittelemaan perheen
perustamista, en pysty suunnittelemaan vuokranmaksua, asunnon ostamista, koska on niin
epävarmaa se tulon tuleminen.” Nyt kysyn teiltä, ministeri Lindström: onko tähän Eetun
ongelmaan tullut ratkaisu tässä teidän esityksessänne, tässä lakipaketissa?

14.24 Heli Järvinen vihr (vastauspuheenvuoro): Arvoisa rouva puhemies! On selvää,
että tämä lakiesitys tuo parannusta kaikkein pahimmassa loukossa oleville nollatuntisopi-
muslaisille, mutta se iso kysymys on se, betonoiko tämä lakiesitys nollatuntisopimukset tai
uudet vaihtelevan työajan sopimukset suomalaiseen työelämään niin, että ne ovat työmark-
kinoiden uusi musta, uusi normaali.

Mutta tässä on esitetty hyviä kysymyksiä, yksi kysymys lisää: Mitä tapahtuu osa-aikai-
sille työntekijöille? Jos jatkossa on vaihtelevan työajan sopimus, lisätöitä ei ole pakko ot-
taa vastaan, mutta jos on osa-aikainen työsopimus, lisätöitä on otettava vastaan. Millaisena
ongelmana näette tämän toisaalta yhdenvertaisuuden ja toisaalta osa-aikadirektiivin kan-
nalta?

14.25 Kari Uotila vas (vastauspuheenvuoro): Arvoisa rouva puhemies! Tämä on hyvä
esimerkki siitä, että kansalaisaloitteella pystytään saamaan aikaan prosesseja, jotka johta-
vat johonkin. Mutta sellaista käsitystä tässä salissa nyt, että olisi todellakin tullut aivan
loistava lopputulos, joka poistaa nollasopimuksilla keinottelun ja väärinkäytön ongelmat
tästä maasta, ei pidä luoda. [Ben Zyskowicz: Teille ei riitä mikään!] Nollasopimusten to-
taalinen kieltäminen — vaikka 2015 tehdyn tutkimuksen mukaan kansalaisista 58 prosent-
tia oli sitä mieltä, että ne pitäisi kieltää kokonaan — ei varmasti ole käytännössä mahdol-
lista, mutta täytyy muistaa, että esimerkiksi tässä valmistelussa olevat keskusjärjestöt
STTK ja SAK kyllä kantoivat vakavaa huolta, pystytäänkö tällä todellisuudessa torjumaan
nollasopimusten väärinkäyttöä. Toivon, että valiokunta todella kiinnittää tähän tosi paljon
huomiota, että parannukset ovat todellisia, koska toisaalta tässä nyt nollasopimukset tuo-
daan lainsäädäntöön eli ne saavat sitten eräällä tavalla vahvemman statuksen kuin on tähän
asti ollut.

14.26 Anne Kalmari kesk (vastauspuheenvuoro): Arvoisa rouva puhemies! Olen erittäin
kiitollinen hyvästä työstä ministeri Lindströmille, joka pystyi tekemään sen, mitä vasem-
misto ei edellisessä hallituksessa pystynyt.

Meistä moni tuntee ihmisiä, jotka eivät ole saaneet sairausajan palkkaa, vaikka siellä on
ollut työtuntilistoilla tunteja, kun he ovat sairastuneet. Nyt tämä asia korjaantuu. Se on iso
juttu. Edustaja Nurminen kysyi, voiko jatkossakin olla yritys, jossa on pelkkiä nollatunti-
sopimuksia. Ei voi, koska täällä lainsäädännössä sanotaan selkeästi, että jos työvoimatarve
vaihtelee esimerkiksi 20—30 tunnin välillä, ei voida tehdä 0—30 tunnin sopimusta vaan
sen pitää määrittyä siihen työajan tarpeeseen. Samoin on erittäin hienoa, että työnantajat
5



Pöytäkirjan asiakohta PTK 2/2018 vp
joutuvat ansionmenetyksen korvaukseen irtisanomistapauksissa. Mielestäni meidän tulee
hyväksyä se, että on vaihtelevia työaikoja, mutta täytyy tehdä pelisäännöt sellaisiksi, että
työntekijä niissä pärjää.

14.28 Arto Satonen kok (vastauspuheenvuoro): Arvoisa puhemies! On hyvä jatkaa siitä,
mihin edustaja Kalmari päätti. Minusta on kiistatonta se, että työntekijöiden asemaa nolla-
työsopimuksissa on syytä parantaa, kuten tässä esityksessä tehdään. Myönnän sen, että se
on ollut liian heikko. Mutta samaan aikaan meillä on myös kiistaton tarve siihen, kun meil-
lä on työtehtäviä, joissa vaihteleva työaika on järkevä tapa, joka tulee kaikkineen nosta-
maan työllisyyttä, että on mahdollisuus myöskin vaihtelevan työajan käyttöön. Silloin kun
näitä kahta asiaa punnitaan keskenään, niin täytyy löytää sellainen tasapaino, jossa työnte-
kijöiden oikeudet parantuvat mutta ei myöskään työllistämiseltä viedä pohjaa poies. Tämä
tasapaino tässä esityksessä on mielestäni erittäin hyvin löydetty, ja tämä on pitkä askel
eteenpäin tässä kysymyksessä.

14.29 Olli-Poika Parviainen vihr (vastauspuheenvuoro): Arvoisa rouva puhemies! Vih-
reät eivät tosiaan ole kannattaneet nollatuntisopimusten kategorista kieltämistä, ja toivo-
tamme nämä ministeri Lindströmin esittämät uudistukset tervetulleiksi. Tämän kysymyk-
sen tuominen lakiin ja sen tarkempi sääntely ovat varmasti kaikkien etu.

Olemme kuitenkin kantaneet paljon huolta työntekijän aseman suojattomuudesta, ja hy-
vä, että tässä esityksessä nyt näihin suojattomuuskysymyksiin puututaan. Mutta edelleen
korostaisin sitä, mitä edustaja Aaltokin sanoi, että kun puhutaan siitä, että vaihtelevan työ-
ajan nollatuntisopimuksia saa jatkossa tehdä vain tarpeen mukaan, niin me toivoisimme,
että tämä tarve tarkasti määriteltäisiin. Uskoisin, että valiokunnassa tämä työ olisi helposti
tehtävissä ja tällä tarpeen määrittelyllä me voisimme entisestään parantaa näiden ihmisten
oikeusturvaa, jotka tekevät nollatuntityötä.

Huomattavaahan on se, että moniin elämäntilanteisiin nollatuntityösopimus saattaa
myös sopia varsin hyvin — olkoonkin, että se ei sovi missään tapauksessa kaikille.

14.30 Ari Jalonen sin (vastauspuheenvuoro): Arvoisa puhemies! Tämä on tosiaan hyvä
alku siihen, että nämä nollatuntisopimukset saadaan kontrolliin, kiitos siitä. Tämän taustal-
la on kuitenkin tämä niin sanottu kymppilista, mikä on sovittu erikseen, ja tämä on yhtenä
niistä asioista, mitkä on kokonaisuutena sovittu. [Kimmo Kivelä: Kuten aktiivimalli!] Olen
pikkasen huolissani siitä, että tämmöiset hyvät asiat voivat kokonaisuuden kaatuessa men-
nä jäihin. Onko työministerillä vastaavanlaisia pelkoja siitä, että tämä kokonaisuus ei pysy
hallinnassa, koska on kyse kuitenkin luottamuksesta?

14.30 Hannakaisa Heikkinen kesk (vastauspuheenvuoro): Arvoisa rouva puhemies! On
todella tärkeä ja hieno juttu, että tässä asiassa otetaan myös ja ennen kaikkea työntekijän
tarpeet ja elämäntilanne keskiöön. Työntekijä ei saa olla koskaan se tarveharkintainen
taho, joka on pelinappulana siellä työelämässä. Tämä on hyvä esimerkki siitä, kuinka inhi-
millistä on parantaa työehtoja myös näiltä osin.

Tämä on iso ja tärkeä osa isompaa kokonaisuutta, ja kiitos tälle Juha Sipilän johtamalle
hallitukselle, että meillä on rohkeutta nostaa tämä esiin. Ei nollatuntisopimusten ongelma
ole mikään parissa vuodessa noussut ilmiö, tämä on ollut tiedossa pitkään. Mitä teki edel-
linen hallitus? Viime kaudella vastuussa olleesta joukosta vain edustaja Aalto on pystynyt
6



Pöytäkirjan asiakohta PTK 2/2018 vp
täällä rehdisti sanomaan kiitokset ministerille ja hallitukselle tästä työstä. Ei tämä täydel-
linen ja valmis ole, mutta tämä on sata kertaa isompaa kuin se, mitä tälle asialle on pysty-
nyt edellinen hallitus tekemään. Kiitos siitä! Otan ilolla tämän vastaan meille valiokun-
taan. Pääsemme tekemään tärkeää, uraauurtavaa työtä suomalaisen työntekijän parhaaksi.

14.32 Outi Mäkelä kok (vastauspuheenvuoro): Arvoisa puhemies! Kyllä tätä esitystä
voidaan pitää oikein hyvänä, tasapainoisena kompromissina. Nämä uudet pelisäännöt, jot-
ka tässä luodaan, tasapainottavat ja selkeyttävät sekä työntekijöiden että työnantajien oi-
keuksia ja velvollisuuksia, mutta ne eivät sulje pois mahdollisuuksia teettää työtä ja tehdä
työtä joustavasti. Se on kuitenkin tässä yhteiskunnassa tärkeää. Me elämme aikaa, jolloin
ollaan alustataloudessa ja tarvitaan joustavuutta työelämään, ja itse pidän mahdollisena,
että nämä uudet pelisäännöt voivat myös lisätä työn tarjontaa. Ja kun työntekijöillä on mah-
dollisuus jatkossa tietää tulevat työvuorolistansa ajoissa, niin paitsi että arjen suunnitte-
luun tulee mahdollisuuksia, mahdollisesti myös useamman työnantajan työtarjouksien
huomioiminen on jatkossa helpompaa. Eli tämä palvelee myös tämän ajan tarpeita.

14.33 Markus Mustajärvi vas (vastauspuheenvuoro): Arvoisa puhemies! Ministeri
Lindström, kyllähän tässä tosiasiassa on monin osin kyse nollatuntisopimusten virallista-
misesta ja vahvistamisesta, vaikka muuta sanotaan. Jokainen, joka tietää mitä tapahtuu työ-
markkinoilla, on aivan varma, että jos työnantajan työvoiman tarve vaihtelee, niin työnte-
kijän työtuntien määräkin vaihtelee. Tämmöisessä epäsymmetrisessä suhteessa, jossa
mennään vahvemman osapuolen ehdoilla, tiedetään, millä säännöillä pelataan, ja siitä hy-
vinkin kipeä esimerkki on se, että lisätyön tarjoamisen velvoite työnantajalle sitä kohtaan,
joka tekee vajaata työaikaa, on tähänkin asti jäänyt kuolleeksi kirjaimeksi, ja tämä nykyi-
nenkin hallituksen esitys kiistatta mahdollistaa sen, että työntekijällä voi olla viikkokausia
tilanne, että niitä työtunteja ei todellakaan ole yhtään. Hyvä malli, mihin suuntaan olisi voi-
nut mennä, olisi PAMin sopimusmalli, jossa kun työntekijän tuntimäärä nousee tietylle ta-
solle, se on minimimäärä, mistä lähdetään uutta sopimusta neuvottelemaan.

Puhemies Paula Risikko:  Myönnän vielä neljä vastauspuheenvuoroa, joiden jälkeen mi-
nisterin vastaus, ja sitten siirrytään puhelistaan ainakin joksikin aikaa. Nämä neljä henki-
löä ovat edustajat Tolppanen, Elovaara, Viitanen ja Savola.

14.34 Maria Tolppanen sd (vastauspuheenvuoro): Arvoisa puhemies! Kyllä minusta sil-
loin, jos työsopimuksessa lukee nolla, sen synonyymi on työttömyys. Eikö teistäkin, mi-
nisteri? Siltäkin ajalta pitäisi kuitenkin tulla jonkinnäköistä korvausta tai jonkinnäköistä
rahaa, jotta pystyisi elämään.

Se, mikä tässä nytten vähän ihmetyttää, on se, että vähän vaikuttaa siltä, että voimassa
olevaa työsopimuslakia ei ole kovin tarkkaan luettu, koska sieltä kyllä löytyy eväitä myös
siihen, mitä nytten tähän uuteen lakiesitykseen on tuotu. Tämä vaikuttaa nyt kyllä siltä, että
tämä antaa työnantajalle vahvemman oikeuden sanella juuri niin kuin hän tahtoo. Nimit-
täin tämähän ei esimerkiksi anna työnantajalle velvollisuutta antaa töitä, vaikka tehdään
työsopimus. Sen sijaan se antaa työnantajalle mahdollisuuden kieltää työntekijöitä teke-
mästä töitä toiselle työnantajalle, jos katsotaan kilpailulainsäädännön kannalta, ja tämä on
erittäin huono asia. Tämmöinen asia muuten oli jo aikaisemmin tässä maassa ratkaistu
freelancereitten kohdalla. Miksi sitä ei ratkaistu samalla tavalla tässä?
7



Pöytäkirjan asiakohta PTK 2/2018 vp
14.35 Tiina Elovaara sin (vastauspuheenvuoro): Arvoisa puhemies! Katson kyllä, että
tämä esitys poistaa nollatuntisopimuksen väärinkäyttöä, koska se tuo niitä pelisääntöjä sai-
rausajan ja irtisanomisajan osalta. On totta, että sanana nollatuntisopimus ei välttämättä ole
kaikkein osuvin. Kuitenkin kysymys on siitä, että työnantaja pyrkii tarjoamaan työtä sen
mukaisesti, mitä hän kykenee tarjoamaan, ja kyllä tämä montaa, joka esimerkiksi opiske-
lee, opintojen ja työn yhteensovittamista, saattaa jopa helpottaa.

Näin nuorempana henkilönä katson, että meidän tulisi pystyä tarkastelemaan työelämää
hieman uusin silmin, sillä me tiedämme, että se on sirpaloitumassa, se on muuttumassa. Me
tarvitsemme uutta lainsäädäntöä ja ratkaisuja, koska ei ole enää koulutusta vastaavaa työ-
tä. On vain työtä ja on tämä muuttuva maailma. Joten kiitos, ministeri.

14.36 Pia Viitanen sd (vastauspuheenvuoro): Arvoisa puhemies! Kyllä minulle on tullut
se käsitys, että tässä nyt ne askeleet, mitä otetaan, ovat kuitenkin kovin vaatimattomia. Ni-
mittäin katselin tuossa näitä kannanottoja, mitä tästä on sanottu, ja minusta se on ihan oi-
kea huoli, että tässä nyt kuitenkin laillistetaan tietyllä tavalla nollatuntisopimukset, ja mi-
käli ne ikään kuin vahvistavat tätä liian ohutta turvaa tämän lain kautta, niin tämä huoli jää
elämään ja me emme pääse tarpeeksi pitkälle. Tässä edustaja Uotila totesi STTK:n ja
SAK:n epäilevät kannat, ja itse huomasin esimerkiksi JHL:n epäilleen, että tämä saattaa
eräissä tapauksissa jopa heikentää työntekijän asemaa. Se on tietenkin vakava huoli. Huo-
masin myös, että tämä Operaatio Vakiduuni, joka tässä arvokkaan kansalaisaloitteen taus-
talla on, on ottanut kantaa, että lupaus on petetty, hallitus laillistaa nollatuntisopimukset ja
tämä esitys on yksipuolisesti työnantajamyönteinen. Tämän ovat nämä toimijat itse julki-
tuoneet, ja toivoisin ministeriltä näkemyksiä heidän kannanottoonsa.

14.37 Mikko Savola kesk (vastauspuheenvuoro): Arvoisa rouva puhemies! On harmillis-
ta, että salin vasemmalta laidalta on niin vaikea sitä kiitosta antaa silloin kun kiitoksen
paikka on. Ministeri Lindström, te olette tehnyt äärettömän hyvää työtä. Te olette mies pai-
kallaan. Paras työministeri pitkiin aikoihin. Teette sen, minkä lupaatte, muun muassa näi-
den nollatuntisopimusten, työntekijän pelisääntöjen, kanssa huolehtien siitä, että tässä on
tasapaino työnantajan ja työntekijän välillä — että työnantajat työllistävät jatkossakin,
mutta on tasapaino sen välillä, että työntekijöillä on oikeudet muun muassa näiden suhteen.

Me emme saa asettaa esteitä sille työllistymiselle. On kiistatonta, että on sellaisia aloja,
missä täydet tunnit eivät välttämättä tule jokaiselle työntekijälle, täydet tunnit sellaisessa
määrin, mitä me ehkä haluaisimme. Mutta jos se vaihtoehto on siinä se, että nämä työnan-
tajat eivät työllistä ollenkaan, niin siinä tapauksessa on aina parempi, että on edes niitä vä-
häisempiä tunteja. Tällä luodaan niille pelisäännöt.

Kiitoksia Juha Sipilän hallitus ja erityisesti ministeri Lindström.

Puhemies Paula Risikko:  Sitten ministerin vastaus, olkaa hyvä. 5 minuuttia.

14.39 Työministeri Jari Lindström: Kiitos, arvoisa rouva puhemies! Kiitos keskustelus-
ta, asiallista palautetta. Joo, totta, valiokunta on tässä tietenkin sitten se paikka, missä nämä
käydään todella yksityiskohtaisesti läpi.

Mennään nyt ensiksi siihen kysymykseen, että minkä takia vaihtelevan työajan sopi-
muksia — käytän nyt tätä nimitystä tästä — ei kielletä. Täälläkin keskustelussa moni on
kiinnittänyt huomiota siihen, että tässä esityksessä pyrittiin etsimään tasapaino, koska näil-
8



Pöytäkirjan asiakohta PTK 2/2018 vp
le vaihtelevan työajan sopimuksille on työelämässä myös tarve. Jos me kieltäisimme ko-
konaan ne, se johtaisi siihen, että työnantajan vaihteleva työvoimatarve katettaisiin jollain
muulla tavalla, esimerkiksi vuokratyöllä, yrittäjän omana työnä, työkeikan pituisin määrä-
aikaisin sopimuksin tai teettämällä se olemassa olevalla henkilöstöllä lisä- tai ylityönä.
Kieltämisen sijasta tässä esityksessä on pyritty löytämään semmoisia ratkaisuja, jotka sal-
livat vaihtelevan työajan sopimukset yhtenä työvoiman käyttötapana mutta samalla korjaa-
vat niihin liittyviä epäkohtia. Kuten täällä moni esitti, tämä ei ole täydellinen, mutta tämä
on ensimmäinen kerta, kun tänne on tuotu pelisäännöt tähän asiaan, ja minun mielestäni se
on jo iso loikkaus — minä en pitäisi tätä minään hipsintänä, vaan kyllä tämä on aimo harp-
paus. [Eduskunnasta: Loistava esitys! — Antero Laukkasen välihuuto]

Minkä takia vaihtelevan työajan ongelmia ei sitten ratkaistu tämän niin sanotun työajan
lakisääteisen vakiintumisen kautta? Tätä kysymystä muun muassa edustaja Mäkisalo-Rop-
ponen kysyi. Tämä lakisääteinen vakiintuminen merkitsisi sitä, että jollakin tarkastelujak-
solla toteutunut työaika muodostaisi työsuhteessa noudatettavan kiinteän työajan. Näin
voisi tapahtua, vaikka työnantajan edellytyksissä tarjota työtä ei olisi tapahtunut mitään
muutoksia. Työnantajan työvoimatarve voisi yhä olla vaihtelevaa. Lakisääteinen vakiintu-
minen voisi siis johtaa työvoimatarvetta vastaamattomaan työaikaehtoon, jota työnantaja
voisi yksipuolisesti muuttaa vain taloudellisella ja tuotannollisella irtisanomisperusteella.
Tämmöisessä tilanteessa työantajan olisi maksettava palkkaa ajalta, jolta ei ole tarjota työ-
tä, ja tämä kustannus on pois muualta ja vähentäisi työnantajan taloudellisia mahdollisuuk-
sia palkata muihin tehtäviin henkilöstöä. Siis tämän mekanismin kautta työllisyys voisi
heikentyä. Tämä vakiintumismalli voisi olla myös altis ei-toivotulle työvoiman käytön
suunnittelulle. Työnantaja voisi siis työtarjouksen ajoittamisella ja mitoittamisella pyrkiä
vaikuttamaan vakiintuvien työtuntien määrään.

No, milloin tämmöisen vaihtelevan työajan sopimuksen saisi tehdä ja milloin ei saisi
tehdä? Tässä esityksessä ehdotetulla sääntelyllä tämän työaikaehdon ja työvoimatarpeen
välille syntyy riippuvuussuhde. Jos työsopimuksella katettava työvoimatarve on kiinteä,
olisi myös työaikaehdon oltava kiinteä. Tällä vaatimuksella estetään työsuhdeturvan kier-
täminen, sillä vaihtelevan työajan sopimuksia on nykyisin saatettu käyttää, vaikka työtä
teetetään aina sama määrä. Tällaisen vaihtelevan työaikaehdon käyttämisen taustalla voisi
olla joku työoikeudellisen järjestelmän kannalta epätarkoituksenmukainen jouston tavoit-
telu. Vaihtelevasta työajasta saisi sopia silloin, kun työnantajan työvoimatarve vaihtelee.

Työaikaehdon ja työvoimatarpeen välistä riippuvuussuhdetta ilmentää myös säännös,
jonka mukaan vaihtelevaa työaikaa koskevaan ehtoon sisältyvää vähimmäistyöaikaa ei saa
sopia pienemmäksi kuin työnantajan työvoimatarve edellyttää. Kuten sanoin tuossa esitte-
lypuheessa, jos työtä tarjotaan aina 20—30 tuntia, ei ole sallittua sopia 0—30-tuntisesta so-
pimuksesta. No voiko tästä vaihtelevasta työajasta sitten sopia työntekijän toiveesta? Vaih-
televaa työaikaa koskevan ehdon rajoitukset koskevat ainoastaan sellaisia tilanteita, joissa
vaihtelevasta työajasta sovitaan työnantajan aloitteesta. Sen sijaan työntekijän pyynnöstä
vaihtelevasta työajasta saisi aina sopia. Tällöinkin työsuhteeseen soveltuvat uudet sään-
nökset sairausajan palkasta, irtisanomisajan palkasta ja työvuoroluettelosta.

Lopuksi tähän, että voisiko työnantaja sitten kieltää työntekijän työskentelyn toisen
työnantajan palveluksessa, vaikka työtä ei ole tarjolla: No, meillä on kilpailevan toiminnan
kiellosta säädetty voimassa olevan työsopimuslain 3 luvun 3 §:ssä, ja pykälän 1 momentin
mukaan työntekijä ei saa tehdä toiselle sellaista työtä tai harjoittaa sellaista toimintaa, joka
huomioon ottaen työn luonne tai työntekijän asema ilmeisesti vahingoittaisi hänen työnan-
9



Pöytäkirjan asiakohta PTK 2/2018 vp
tajaansa, mutta pykälän esitöissä todetaan nimenomaisesti, ettei kilpailevaa toimintaa kos-
keva rajoitus tarkoita sitä, että työnantajalla olisi yksinoikeus työntekijänsä työvoimaan.

Puhemies Paula Risikko:  Ja sitten mennäänkin puhujalistaan.

14.44 Anna Kontula vas: Arvoisa puhemies! Hallituksen esityksessä tavoite määritel-
lään näin: ”pyritään parantamaan vaihtelevaa työaikaa noudattavien työntekijöiden ase-
maa ja varmistamaan työsuhdeturvaa koskevien säännösten tehokas toteutuminen”. Mi-
nun nähdäkseni tämä esitys ei täytä näitä tavoitteita, jotka sen kansilehdellä hallitus itse sil-
le asettaa.

Tässä esityksessä tehdään lukuisia pieniä muutoksia, jotka joko vahvistavat jo olemassa
olevaa asiantilaa tai muuttavat hiukan sitä parempaan suuntaan. Ne ovat pääsääntöisesti
hyviä muutoksia. On tullut rutinaa siitä, että samalla tuodaan nollasopparit lakiin sisälle,
mutta pääsääntöisesti, jos me samalla pystymme tuomaan myös sairausajan ja irtisanomis-
tilanteiden sääntelyä lakiin sisään, niin minä en pidä sitä sinällään huonona asiana. Muu-
tokset tässä ovat pääsääntöisesti hyvään suuntaan, mutta niiden mittakaava on sellainen,
että missään tapauksessa ei voida puhua siitä, että tässä nyt sitten parannettaisiin vaihtele-
vaa työaikaa noudattavien työntekijöiden asemaa ja varmistettaisiin työsuhdeturvaa koske-
vien säännösten tehokas toteutuminen.

Tässä on minun nähdäkseni erityisesti kolme kysymystä, jotka jäävät valiokuntaan poh-
dittavaksi ja ratkaistavaksi:

Ensimmäinen niistä kuuluu, milloin vaihtelevaa sopimusta ei sitten saisi tehdä. Onko
olemassa joku valvontamekanismi, joka objektiivisesti toteaa, että tässä kohtaa vaihteleva
sopimus on epäasiallinen? Miten se toimii, kun vaihtelevaa sopimusta ei eksaktisti tässä
laissa määritellä? Jos tällainen valvontamekanismi on olemassa, jos tällainen määritelmä
oikeuskäytäntöön vakiintuu, silloin poikkeusmahdollisuus työntekijän pyynnöstä on on-
gelmallinen. Tässäkin talossa oli ennen vanhaan tapana, että kun työntekijän pyynnöstä sai
määräaikaisen sopimuksen tehdä ilman perustetta, niin avustajien työsopimukset tehtiin
työntekijän pyynnöstä määräaikaisiksi. En tiedä yhtään avustajaa, joka olisi kieltäytynyt
antamasta lupaa laittaa se ”työntekijän pyynnöstä”, koska siinä tilanteessa avustajalla oli
mahdollisuus joko ottaa haluttu avustajan työpaikka ja leipäpuu vastaan tai sitten olla otta-
matta. Ja nyt puhutaan sentään työntekijöistä ja työpaikasta, joiden kohdalla asiat ovat aika
hyvin. Entä sitten, kun mennään tuonne työmarkkinoiden villimmälle puolelle, jossa työn-
tekijöiden asema on sen verran heikko, että vastaavaa neuvotteluvaraa ei löydy?

Toinen ongelma, mikä tähän lakiin liittyy, on se, että se luo meidän työpaikoille, ehkä
samoille työpaikoille, ainakin rinnakkaisille työpaikoille, kaksi eri osa-aikatyön kategori-
aa erilaisilla oikeuksilla. Vaihtelevan työn sopparit tarjoavat laajemman oikeuden kieltäy-
tyä lisätöistä kuin mitä perinteisillä osa-aikaisilla on. Minun nähdäkseni tämä olisi helppo
ratkaista sillä, että poistettaisiin ylipäätään kaikilta osa-aikaisilta kertakaikkisen lisätyö-
suostumuksen mahdollisuus, mutta ainakaan toistaiseksi jostain syystä siihen ei ole lähdet-
ty.

Kolmas ongelma, ja minun mielestäni ehkä kaikkein ratkaisevin ja toisaalta vaikein —
minullakaan ei ole siihen vastausta — on, miten suhtautua tähän työajan vakiintumiseen.
Mitä tehdä niissä tilanteissa, kun vaihtelevalla työsopimuksella taloon tullut ihminen tekee
säännöllisesti merkittävästi pidempää työaikaa kuin mitä hänen sopimuksensa hänelle ta-
kaa? No, tässä esityksessä lähdetään siitä, että työntekijän pyynnöstä voidaan tarkastella
10



Pöytäkirjan asiakohta PTK 2/2018 vp
toteutunutta työaikaa ja tehdä sitten muutoksia työaikaehtoon työsopimuksessa. Jälleen
törmätään siihen tilanteeseen, että me käsittelemme tässä sellaisia työmarkkinoita, joilla
työntekijöillä ei ole aina sellaista neuvotteluvaraa, että se voisi tasaveroisesti näistä neuvo-
tella. Tämä on epärealistinen ratkaisuyritys tähän ongelmaan. Toisaalta realistinen ei ole
myöskään sellainen ratkaisuehdotus, että automaattisesti aina tarkasteltaisiin ja aina muut-
tuisivat ne ehdot. Jos esimerkiksi hiihtokeskusten ehtoja tarkasteltaisiin maaliskuussa, niin
hiihtokeskuksilla olisi yhtäkkiä 40-tuntista työviikkoa tekeviä työntekijöitä koko kesän,
kun ei ole lunta lainkaan. Tai opiskelija, jonka työehtoja tarkastellaan syyskuussa, kun hän
on kesän tehnyt pitkää päivää mutta talvella haluaisikin tehdä lyhyempää päivää ja opis-
kella siinä samalla. Eli ei voida myöskään ratkaista tätä sillä, että automaattisesti aina ta-
sataan työaika sen koetun perusteella. Ehkä jonkinnäköinen ratkaisu tähän voisi olla jokin
automaatiopääsääntö, josta sitten perustellusta syystä voisi poiketa, joko työnantajan tai
työntekijän perustellusta syystä.

Näitä asioita me tulemme nyt sitten valiokunnassa pohtimaan ja puimaan tulevina viik-
koina.

14.50 Merja Mäkisalo-Ropponen sd: Arvoisa puhemies! Tämä lakiesitys legitimoi nol-
latuntityösopimukset, ja siksi on minusta hiukan surullista, että työntekijän oikeusturva jää
edelleen heikoksi, vaikka, kuten sanoin, kyllähän tässä on parannuksiakin tulossa. Esi-
merkkinä lähes suora lainaus tästä lakiesityksestä: jos toteutunut työaika edeltävältä kuu-
delta kuukaudelta osoittaa, ettei sovittu vähimmäistyöaika vastaa työnantajan todellista
työvoimatarvetta, työnantajan on työntekijän pyynnöstä neuvoteltava työaikaehdon muut-
tamisesta, ja jos hän ei neuvottele, työsuojeluviranomaisten on velvoitettava neuvottele-
maan muuttamisesta, ja jos sopimukseen ei päästä, niin työnantajan on kirjallisesti esitet-
tävä asialliset perustelut sille, millä tavalla voimassa oleva työaikaehto vastaa työnantajan
työvoimatarvetta.

Mutta mitäs sitten, jos tämäkään ei johda mihinkään? Ihan hyvä, jos työpaikalla on hy-
vät neuvotteluolosuhteet, niin kuin monella työpaikalla on, ja silloinhan tämä niin kuin läh-
tee pelittämään oikeaan suuntaan. Mutta aina ei valitettavasti näin ole, ja sen takia minä ky-
synkin ministeriltä, uskotteko te todella, että tämä kirjaus antaa työntekijälle riittävän oi-
keusturvan. Itse ainakin ajattelen, ja saamani palaute on samansuuntaista, että monelle
työntekijälle on kyllä todella iso kynnys ryhtyä kovin aktiiviseksi näissä asioissa, jos pel-
kona on, että työtunnit menevätkin aktiivisuuden jälkeen nollille — kuten ainakin minulle
kerrotun mukaan käy, että jos työntekijä rupeaa vaatimaan oikeuksiaan, niin sitten työtun-
nit vähenevät.

Sitten vielä yksi kysymys, jota en äsken muistanut debatissa kysyä: Mitä tämä lakiesitys
tarkoittaa vuokratyön kannalta? Kenties se on tässä lakiesityksessä sisällä, mutta en nyt
vain osannut tässä vaiheessa vielä lukea, kun en ole tähän lakiesitykseen niin hyvin paneu-
tunut. Osaako ministeri suoraan vastata tähän?

14.52 Antero Laukkanen kd: Arvoisa rouva puhemies! Tämä nyt annettu esitys on sillä
tavalla erityisen merkittävä, että tämä on suoraa jatketta kansalaisaloitteen hengessä ja ta-
voitteissa. Kun tämä kansalaisaloite 5/2015 jätettiin, se oli tehty, voisiko sanoa, niin hyvin
kuin oli ymmärretty siinä vaiheessa asia toteuttaa. Eduskunta hylkäsi tämän kansalaisaloit-
teen mutta tämän aloitteen käsittelyn yhteydessä hyväksyi viisi lausumaa. Nämä viisi lau-
sumaa kertovat selkeää kieltä siitä, että eduskunnan tahtotila oli tämä asia hoitaa kuntoon.
11



Pöytäkirjan asiakohta PTK 2/2018 vp
Ministeriö sitten asetti työryhmän, kolmikantatyöryhmän, ja nyt kun meillä on tämän työ-
ryhmän pohjalta yhdessä tuotettu esitys, niin voi heti jo nähdä, että tämä ei ole mikään
helppo asia.

Pidän ministeri Lindströmin esille nostamasta lähtökohdasta, että oli tärkeää saavuttaa
jonkinlainen tasapaino. Tässä on monta osapuolta. Eivät edes nämä, jotka nollatyösopi-
muksella työskentelevät, olleet varmoja, minkälaisen sopimuksen he itse asiassa halusivat.
Näin kävi ilmi silloin näissä kuulemisissa. Eli ei voida sanoa suorilta käsin, että jos minis-
teri olisi tuonut tällaisen ehdotuksen, niin se olisi täyttänyt kaikkien osapuolien tarpeet.

Pidän tärkeänä sitä, että aivan selvästi tässä kokonaisuudessa on jätetty tilaa sille, että
valiokunta voi nyt aika vahvalla eduskunnan selkänojalla tarttua tähän esitykseen. Jos se
viisasten kivi sitten valiokunnassa löytyy, miten täällä jo mainitut epäkohdat voidaan pai-
kata, niin en ole näkemässä, että eduskunta haluaisi sellaista mietintöä vastustaa, joka tätä
esitystä vielä parantaa, koska ymmärrän, että ei tässä vielä ministerinkään mielestä päästy
parhaaseen mahdolliseen, tämän asiaintilan selkeyttävään lopputulokseen.

Sitten täällä on selkeästi kohdat lueteltuina näistä tavoitteista, joita hallitus sopi puoli-
väliriihessä. Tämäkin on valiokunnalle ikään kuin sellainen, miten sen nyt sanoisi, ohjeis-
tus, että on syytä olettaa, että jos valiokunta nämä asiat nyt avaa huolellisesti, niin sitten
täällä salissa sekä oppositio että hallitus voivat seistä tämän sopimuksen takana. Tässä on
aika paljon eväitä jätetty nyt valiokunnalle ja valiokunnan vastuulle. Siitä olen kyllä tyyty-
väinen. Ja minulla on sellainen ymmärrys, että ministeri itsekin haluaa olla näkemässä, että
tämä asia, jossa ei ole koskaan aikaisemmin ollut lainsäädäntöä, tulisi nyt kuntoon. Minus-
ta tämä tasapainon saavuttaminen tässä on tärkeätä.

Olen itse ollut työnantaja, työntekijä ja työtön ja kaikkea siltä väliltä, joten yritän myös
itse säilyttää tasapainon tässä, koska ei ole aina niin helppoa työnantajan hyvin lyhytaikai-
siinkin tarpeisiin hankkia työntekijöitä. Ja sitten toisaalta on siellä näitä työntekijöitä, jotka
eivät halua mitään muuta kuin lyhyitä työsuhteita. Siinä, miten nämä kaikki asiat voivat
kohdata, on meillä valiokunnassa työtä. Minä kyllä jätän tässä viimeisenä kommenttinani,
että minä toivon rakentavaa yhteistyötä, että tämän eduskuntakauden aikana, jonka sain
itse istua, syntyisi yksi yhteinen suuri lopputulos. [Ben Zyskowicz: Kyllähän te istutte seu-
raavassakin eduskunnassa!]

14.56 Heli Järvinen vihr: Arvoisa puhemies! On varmasti selvää, että jokainen meistä sa-
lissa istujista toivoo, että kaikki työ Suomessa tulee tehdyksi. Tästä lähtökohdasta oli hy-
vin yksinkertaista ja selvää se, että kansalaisaloitteen vaatimus siitä, että alle 18 tunnin
työsopimukset kiellettäisiin, jos toive ei ole työntekijästä lähtöisin, on täysin mahdoton.
Sanoin sen hyvin avoimesti kansalaisaloitteen mielenosoitustilaisuudessa ja sanon sen yhtä
avoimesti nyt: kaikki työ ansaitsee tulla tehdyksi. Siitä huolimatta on aivan selvää, että tä-
hänastinen käytäntö nollatuntisopimuksista, joita on siis yli 80 000 suomalaisella, on ollut
hyvin epäreilu, kun joissakin tilanteissa nollatuntisopimus ei ole tarjonnut lainkaan töitä ja
samaan aikaan se on kuitenkin vienyt ihmiseltä oikeuden sosiaaliturvaan, kun ihmisellä on
ollut voimassa oleva työsopimus, joka on laskettu ikään kuin sosiaaliturvan estäjäksi.

Tämä lakiesitys tuo monia parannuksia. Niistä suurimpana pidän sitä, että jokainen
työntekijä saa oikeuden irtisanoutua työsuhteesta, jos työtunteja ei ole riittävästi. Myös
työvuoroluettelo tulee aiempaa aiemmin, ja irtisanomisajan palkastakin seuraa maksuvel-
vollisuus. Nämä ovat erittäin hyviä uudistuksia, ja on ilman muuta selvää, että täydellistä
tästä ei millään saa, koska kyllä se rako, jossa tässä toimitaan eri työmarkkinaosapuolten
12



Pöytäkirjan asiakohta PTK 2/2018 vp
välissä ja hyvin muuttuvassa työmaailmassa, aiheuttaa omia haasteita. Toivon kuitenkin,
että valiokunnassa saisimme hieman määriteltyä etenkin tätä työvoiman vaihtelevaa tarvet-
ta ja sen määritelmää, koska se jättää ehkä sen suurimman aukon [Puhemies koputtaa] tai
esteen jatkolle.

14.59 Maria Tolppanen sd: Arvoisa rouva puhemies! Se, mikä näissä nollasopimuksissa
nyt tietysti pelottaa, on se, että ne lisäävät köyhyyttä, köyhyyttä sillä tavalla, että ne voivat
luoda omalta osaltaan kannustinloukkuja, ja lisäksi se, että kun tehdään lyhytaikaisesti työ-
tä, niin monesti työntekijä joutuu odottamaan palkkaansa kaksi, jopa kolme viikkoa, ja kun
sitä palkkaa tulee, työttömyysturva muilta osin helposti siirtyy. Joten toivon, että tähän
kohtaan todellakin paneudutaan, kun asiaa viedään eteenpäin.

Toinen on sitten tämä työttömyysturva ja irtisanoutuminen tästä nollatyösopimuksesta.
12 viikkoa kuulostaa lyhyeltä ajalta, mutta jos muutamme sen toisin, sanomme kolme kuu-
kautta tai sanomme neljännesvuosi, niin se kuulostaa jo niin pitkältä ajalta kuin se on.
Tämä olisi myös semmoinen kohta, mikä minun mielestäni olisi hyvä siellä valiokunnassa
katsoa, onko tämä kohtuuttoman pitkä, johtaako kohtuuttomaan karenssiin, jos ihmisen on
12 viikkoa, neljännesvuoden, pakko katsoa, saako hän tarpeeksi töitä vai eikö hän saa tar-
peeksi töitä. Että kyllä tässä vielä on semmoisia asioita, joita täytyy parantaa aika lailla.

Sitten on tietenkin tämä, että nollasopimuksissa ei työnantajalla tunnu juurikaan olevan
velvollisuuksia. Minä ymmärrän sen, että työnantaja antaa töitä silloin, kun töitä on, mutta
kukaan ei pysty sanelemaan sitä, kenelle sitä työtä annetaan, annetaanko sitä tasaisesti niil-
le nollalaisille, joita siellä on.

Ihan noin henkilökohtaisena asiana voin sanoa, että minusta tuntuu pahalta sanoa, että
jollakin ihmisellä on nollatuntisopimus. Aivan samoin kuin aikoinaan Metallissa tuli Para-
ke, jossa oli nollaryhmäläiset, niin minun mielestäni semmoista ei saisi työelämässä olla.
Jokainen on kuitenkin ainakin sen ykkösen arvoinen. Että joku muu sinne pitäisi pystyä
saamaan.

Ja sitten tämä, mikä tosiaankin pitäisi saada sutjakkaasti menemään, että jos tulee se nol-
latuntimäärä, niin heti täytyy tulla korvausta jostakin muualta, koska ihmisen täytyy kui-
tenkin hoitaa asumismenot, ruokamenot, vaatemenot et cetera.

15.01 Ben Zyskowicz kok (vastauspuheenvuoro): Arvoisa herra puhemies! Minusta tun-
tui pahalta, kun edustaja Tolppanen antoi ymmärtää, että ihmisellä on varaa olla työtön
mutta ihmisellä ei ole varaa mennä töihin. Kun menee töihin, uhkaa köyhyys. Näin te pu-
heenvuoronne alussa sanoitte. Tiedän, että näin ihmiset asian kokevat, mutta toivon, että
meillä olisi yhteistä tahtoa ja kykyä korjata tilanne. Sehän on täysin nurinkurinen ja demo-
ralisoiva tilanne, jos koetaan, että on varaa olla työtön mutta ei ole varaa mennä töihin. Ti-
lanteen korjaamista tulee helpottamaan niin sanottu ajantasainen tulorekisteri, joka toteu-
tetaan tässä maassa ensi vuoden aikana. Kaiken kaikkiaan en kiistä niin sanottujen byro-
kratialoukkujen ja niin sanottujen kannustinloukkujen olemassaoloa, mutta meidän ei pi-
täisi julistaa täällä, että on varaa olla työtön mutta ei ole varaa mennä töihin.

15.02 Markus Mustajärvi vas (vastauspuheenvuoro): Arvoisa puhemies! Tuossa työttö-
myysturvalainsäädäntöön liittyvässä kohdassa, jossa nimenomaan puhutaan tästä 12 kalen-
teriviikon tarkastelujaksosta ja siitä, että jos millään sen tarkastelujakson viikolla ei ole
saatu sitä 18:aa tuntia, ainoastaan siinä tapauksessa olisi sitten työttömyysturvalain mukai-
13



Pöytäkirjan asiakohta PTK 2/2018 vp
nen oikeus erota työstä ilman sanktioita, niin kyllähän se on tavattoman pitkä aika. Ja jos
siinä laskee tilanteensa väärin tämä työtön ja sattuu toistuva menettely, mikä voi olla inhi-
millisesti ajatellen hyvinkin perusteltua mutta työttömyysturvalaki ei sitä tunnista, niin
tämä henkilö menettää — se ei ole, että ”voi menettää”, vaan se henkilö menettää — työt-
tömyysturvansa määräämättömäksi ajaksi, jos menettely katsotaan toistuvaksi. Silloin
päästään siihen, että jos puhutaan kannustavasta työllisyyspolitiikasta ja jos kerran nykyis-
ten pykälien mukaankin työttömyysturva näillä perusteilla voidaan evätä määräämättö-
mäksi ajaksi ja ne perustelut ovat samantyyppisiä, mitä aktiivimallissa puhutaan, niin mi-
hin hyvään [Puhemies koputtaa] päästään sitten näillä aktiivimallin lisäsanktioilla?

15.04 Maria Tolppanen sd (vastauspuheenvuoro): Arvoisa puhemies! En varmasti ole
sanonut niin, että ihmisellä ei ole varaa mennä töihin mutta on varaa olla työtön. Tässä koh-
dassa täytyy sanoa, että nyt on joko ymmärryksessä vikaa tai minun ulosannissani vikaa,
[Ben Zyskowicz: Varmasti ymmärryksessä!] en tiedä kummassa, mutta jommassakum-
massa.

Mutta se, mikä olisi hyvä saada tähän sutjakkaaseen työhön menemiseen ja työstä pois
tulemiseen, on se välivaihe, missä pitäisi tulla se raha, jotta ihminen eläisi. Ja se tilanne,
että kun ei ole töissä, tulee käteen enemmän rahaa kuin silloin kun on töissä, on käsittämä-
tön minun mielestäni. Minusta silloin siihen voitaisiin koettaa hakea keinoa, miten saatai-
siin esimerkiksi Rinteen malli siihen matkaan, että työntekijällä olisi aina, joka tilanteessa
ainakin 200—300 euroa enemmän tulossa rahaa, kun hän menee töihin, kuin silloin kun
hän on kotona sosiaaliturvalla. Se ei vie eteenpäin tätä maata, päinvastoin se vie alaspäin ja
se lisää meidän kustannuksia ja se lisää työssä olevien ihmisten velvollisuuksia ja velvoit-
teita tietenkin.

15.05 Ben Zyskowicz kok (vastauspuheenvuoro): Arvoisa puhemies! Vastaan edustaja
Tolppaselle, että varmasti ymmärryksessä eli täällä päässä oli vikaa. Mutta edustaja Tolp-
panen kiinnitti nyt huomiota todella polttavaan ongelmaan, ja ne ovat nämä niin sanotut
byrokratialoukut. Eli tilanne on se tai vähintään ihminen kokee epävarmuutta sen tilanteen
edessä, että kun menee väliaikaiseen, ehkä osa-aikaiseen työhön, niin tietyt työttömyyse-
tuudet katkeavat, ja ennen kuin saa palkkatodistuksen ja ennen kuin saa ehkä esimerkiksi
soviteltua päivärahaa, syntyy tällainen epävarmuuden ja myös tulottomuuden tila, joka ei
saisi syntyä. Uskon, että tämä on meille yhteinen haaste, ja itse asiassa itse uskon, että osa
siitä kritiikistä, joka kohdistuu tähän niin sanottuun aktiivimalliin, josta puhutaan varmaan
myöhemmin lisää, johtuu juuri näistä byrokratialoukuista. Toivon, että tämä ajantasainen
tulorekisteri ja työttömyyspäivärahan maksajien ja muiden yhteistyö vähentäisi näitä on-
gelmia.

Ensimmäinen varapuhemies Mauri Pekkarinen:  Puhujalistaan.

15.06 Reijo Hongisto sin: Arvoisa herra puhemies! Minä en aloita puheenvuoroani sano-
malla, että tässä salissa joku nimeltä mainittu edustaja on sanonut sitä taikka tätä, mutta
kerron, että kun kuuntelin teidän debattianne, minulle tuli mieleen vertaus kahdesta tulipa-
lon sammuttamista arvioineesta henkilöstä: kun toinen sanoi, että palo kyllä sammutettiin
mutta vettä käytettiin liian vähän. Tällainen vaikutelma minulle tuli. Mutta nyt tähän itse
puheeseen.
14



Pöytäkirjan asiakohta PTK 2/2018 vp
Useissa puheenvuoroissa on tosiaan arvosteltu ja todettu, että työntekijän asema tämän
lakimuutoksen myötä heikkenee. Minä en näe tätä asiaa näin mustavalkoisena, vaan pi-
kemminkin näen asian päinvastoin. Tilastojen mukaan yli 80 000 ihmistä tekee näitä pät-
kätöitä joka tapauksessa, ja käsitykseni mukaan tällaisen työtavan kieltäminen olisi heidän
vapaudestaan pois, sillä he ovat itse valinneet tällaisen tavan tehdä työtä. Erityisesti opis-
kelijat tekevät näitä epäsäännöllisiä töitä aloilla, joilla työvoiman tarve vaihtelee. Opiske-
lijat haluavat sovittaa opiskelun ja työnteon omaan rytmiinsä, ja samalla he saavat erin-
omaista kokemusta ja valmennusta työelämään.

Arvoisa puhemies! Mielestäni voimaan tullessaan laki parantaisi työntekijän asemaa,
koska silloin työntekijälle syntyisi oikeus sairausajan palkkaan, jos työkyvyttömyysaikaan
kohdistuva työvuoro on merkitty työvuoroluetteloon, siitä on muuten sovittu tai olosuhtei-
siin nähden on selvää, että työntekijä olisi työkykyisenä ollut töissä. Lisäksi vaihtelevasta
työajasta ei saisi työnantajan aloitteesta sopia, jos työnantajalla on kiinteä työvoimatarve.
Ministeri Lindström omassa puheenvuorossaan totesi ja todisti, että työajan alaraja ei saa
olla pienempi kuin todellinen työvoimatarve edellyttää. Nämä ovat mielestäni aivan selkei-
tä pelisääntöjä, jotka on syytä ottaa huomioon ja myös pitää mielessä. Laissa on myös mui-
ta työnantajan keinottelua rajoittavia kohtia, jotka tekevät nykyiseen käytäntöön reilut pe-
lisäännöt niin työntekijälle kuin työnantajallekin.

Arvoisa puhemies! Hyvät kollegat! Mielestäni ministeri Lindström on tehnyt erinomais-
ta työtä. Tämä lakiesitys on jälleen esimerkki siitä, ja minä kannatan pontevasti tätä laki-
esitystä. — Kiitoksia.

15.09 Sinuhe Wallinheimo kok: Arvoisa puhemies! Tämä esitys on jälleen yksi osa sitä
uudistusten sarjaa, jolla nykyinen hallitus on halunnut uudistaa suomalaisia työmarkkinoi-
ta yhä nopeammin muuttuvaan maailmaan sopivammiksi. Kokonaisuutena tämä hallituk-
sen esitys, jolla asetetaan niin sanotuille nollatuntisopimuksille pelisäännöt, on hyvä ja ta-
sapainoinen kompromissi. Se selkeyttää työntekijöiden ja työnantajien asemaa mutta toi-
saalta se mahdollistaa edelleen, jos siitä sovitaan, mahdollisuuden teettää ja tehdä töitä
joustavasti. Se myös toivottavasti tuo jälleen yhden tärkeän työkalun vähentää Suomen
työmarkkinoilla vallitsevaa vakavaa työttömien ja avoimien työpaikkojen välistä kohtaan-
to-ongelmaa. Esimerkiksi joulukuussa meillä työ- ja elinkeinoministeriön työllisyyskatsa-
uksen mukaan oli 295 500 työtöntä työnhakijaa samalla kun meidän uusien avointen työ-
paikkojen määrä lisääntyi yli 3 000 kappaleella ollen jo yli 40 000 työpaikkaa. Kun työn-
tekijöiden on jatkossa saatava tietää tulevat työvuorolistansa ajoissa, arjen suunnittelun li-
säksi kalenterin täyttäminen useampien työnantajien työtarjouksilla helpottuu. Alustata-
louden maailmassa tämä helpottaa töiden yhteensovittamista.

Toisaalta, arvoisa puhemies, me kaikki tiedämme, että yksin tämä uudistus ei riitä pois-
tamaan työmarkkinoillamme olevia kiistattomia rakenteellisia ongelmia. Korkean raken-
netyöttömyyden alentamiseksi me tarvitsisimme erityisesti etenemistä muun muassa Sak-
sassa ja Ruotsissa toimivan paikallisen sopimisen edistämisessä. Tähän liittyen arvostama-
ni kollega, edustaja Ihalainen pohti viime viikolla, että ehkä ay-liike voisi tässä asiassa siir-
tyä puolustuksesta paikallisen yhteistyön ja sopimisen tiekartan laatijaksi. Olisikin nyt
kiinnostavaa kuulla, miten tämä rakentava ehdotus on otettu vastaan yleisemmin oppositi-
ossa tai työmarkkinajärjestöjen taholla.
15



Pöytäkirjan asiakohta PTK 2/2018 vp
15.12 Hannu Hoskonen kesk: Arvoisa herra puhemies! Ensinnä haluan kiittää ministeri
Jari Lindströmiä ja samalla Juha Sipilän hallitusta siitä, että tämä nollatuntisopimuksia
koskeva asia nyt on saatu vihdoin lainsäädännön muotoon. Todellakin nyt eletään hetkiä,
jolloin tästä pitkään puhutusta ongelmasta ollaan pikkuhiljaa pääsemässä ihan järkevän
lainsäädännön pariin. Tämä on historiallinen hetki, ja tästä erikoinen kiitos ministeri Lind-
strömille, joka on panostanut tähän näköjään. Tämän asian esittelypuheenvuorossa hän
paljasti, että hän tuntee tämän asian hyvin, mutta ministeri Lindströmille myös kiitos siitä,
että hän aivan oikein sanoi, että koska tämä on malliaan ensimmäinen tässä maassa, niin ei-
hän tästä voi tulla sataprosenttisen valmista heti kerralla. Se on ihan varmaa, että tätäkin la-
kia me joudumme sorvaamaan, työelämä- ja tasa-arvovaliokunta tätä käsitellessään ja mie-
tintöä tehdessään varmaan joutuu tähän joitakin viilauksia tekemään, mutta rohkenen us-
koa, kun ministeri on paikalla, että hän varmaan suhtautuu ministerin tehtävässään hyvin
avoimesti erilaisiin parempiin esityksiin kuin mitä tässä nyt oleva hallituksen esitys sisäl-
tää.

Elikkä tämä on erinomainen pohja, josta lähdetään liikkeelle, ja olisin odottanut oppo-
sitiolta hieman rakentavampaa otetta siihen asiaan, jota oppositiopuolueet itse eivät olleet
vuosien ja vuosien saatossa pystyneet tekemään. Jos jotakin arvostelee, kannattaa aina
huomata se, että jos ei ole itse sitä pystynyt tekemään, niin ei sitä halkopinontekijää kan-
nata mennä moittimaan, joka sen pinon sitten tekee. Tässä tapauksessa ministeri Lindströ-
mille vielä erikoisesti lämmin kiitos.

Se, että nollatuntisopimuksia tässä maassa on ollut, on tosiasia, mutta nythän me pää-
semme lainsäädännön pariin tämän asian tiimoilta ja sellaiseen järkevään menettelyyn, jos-
sa ihmisten eri intressit, sekä työnantajan että työntekijän eri toimintatavat, saadaan lain-
säädännön pariin, ja siinä ollaan oikeilla jäljillä. On ihan varmaa tämän päivän työelämäs-
sä, että se on viimeisten kymmenen vuoden aikana muuttunut hurjaa vauhtia ja erilaisille
lyhyille työsuhteille on suurta tarvetta. Sanotaan nyt vaikka opiskelija tyypillisimmillään
tekee kaupassa vaikka iltavuoroja, ja siinä on sellainen tilanne vaikka joulun aikaan, jol-
loin ruuhka-aika on ja töitä on paljon, jossa tällaiselle vaihtelevalle työajalle on tarvetta:
saadaan lisää työvoimaa ja ennen kaikkea luodaan mahdollisuus, että työnantajat tällä kei-
noin oikeudenmukaisesti ja reilusti kohtelevat työntekijöitään ja tekevät reiluja sopimuk-
sia. Se luo myös uskottavuutta jatkolle näiden ihmisten työllistämisessä, koska siinähän sa-
malla kun ihminen menee töihin, olkoon se sitten vaikka esimerkiksi 25 tunnin viikkoso-
pimus, ja jos tällainen työntekijä osoittautuu työssään jämäkäksi ja osaavaksi henkilöksi,
niin olen lähes varma siitä, että kyseinen työnantaja harkitsee, että tässäpä olisi erinomai-
nen työntekijä vaikka taloon pysyväksi työntekijäksi. Kyllä tämän päivän työnantajat ai-
van varmasti katsovat erittäin positiivisella silmällä sellaista työntekijää, joka töihinsä tart-
tuu räväkästi ja tekee työnsä vastuullisesti, enkä jaksa uskoa vielä sitä, että olisi sellaista
kieroutta työnantajissa, että tahallaan ihmisiä pidettäisiin nollatuntisopimuksilla.

Muuallakin maailmassa on kokeiltu näitä nollatuntisopimuksia ja niihin liittyvää lain-
säädäntöä, että tavallaan me tulemme tässä jälkijunassa. Mutta kun näitä vaihtelevia sopi-
muksia kerran nyt rupeaa syntymään lain pohjalta, niin on aivan hyvä, että tähän sopimuk-
seen saadaan selkeä tasapaino, aivan kuten ministeri sanoi. Tarvetta tälle kyseiselle työlle
oikeasti on olemassa, ja nyt sitten, kun tämä uusi menettely uuden lain myötä tulee, niin
nämä vaihtelevat sopimukset saadaan näin ollen yhteisen katon alle, ja se on äärimmäisen
hieno asia.
16



Pöytäkirjan asiakohta PTK 2/2018 vp
Ja sitten kun erinomaisen valiokuntakäsittelyn jälkeen ja eduskunnan suuren salin asian-
mukaisen käsittelyn jälkeen tämä laki on voimassa, niin eihän se tietenkään tarkoita sitä,
että tämä asia olisi valmis sillä hetkellä juuri, vaan siitä alkaa sitten kehittämistyö, jota sit-
ten seuraava eduskunta aikanaan vaalien jälkeen, jos katsoo asiakseen, tekee vieläkin pa-
remmaksi.

Tässä on tehty uraauurtavaa työtä, ja siitä erinomainen kiitos ministerille.

15.16 Kimmo Kivelä sin: Arvoisa puhemies! Kritiikistä huolimatta salin kaikilta laidoil-
ta ja keskeltä ja siltä väliltä tätä esitystä on kuitenkin pidetty tervetulleena. Opposition puo-
leltakin tuli kehuja tästä esityksestä, ja työministeriä on kiitelty. Todellakin aktiivinen työ-
ministeri otti kopin kansalaisaloitteesta. Tässä on myös — kun kansalaisaloiteinstituutio
on vielä uusi — eräs malli, miten kansalaisaloitteisiin voitaisiin reagoida, jotta hyvät asiat
menisivät eteenpäin, sillä välttämättä aina ei ole ymmärrystä, tietoa ja osaamista, miten
aloite lakitekstillisesti laadittaisiin.

Vaikka, niin kuin täällä ovat kaikki tunnustaneet — niin oppositio, hallitus kuin rivien
välistä myös itse ministerikin —, tämä laki todellakaan ei ole täydellinen mutta tämä on
tärkeä päänavaus ja uuden polun avaaminen, niin kuitenkin jo sillä perusteella lakiesitys on
onnistunut, jos sen hyväksymisen ja voimaan astumisen kautta työ lisääntyy. Se on jo riit-
tävä peruste lain olemassaololle. Toki varsinainen primaarisyy on pelisääntöjen laatimi-
nen ja selkeyttäminen. Totta on, sillehän ei voi mitään, että eihän tässä työnantaja ja työn-
tekijä tasaveroisessa tilanteessa ole, mutta ei tämä myöskään ole mikään Daavidin ja Gol-
jatin ottelu.

15.18 Markus Mustajärvi vas: Arvoisa puhemies! Olen yrittänyt kuunnella oikein aja-
tuksen kanssa ja päästä selvyyteen siitä, että jos henkilöllä on ollut 0—40 viikkotunnin
työsopimus ja työaika on ollut nimenomaan vaihteleva, ei vakiintunut esimerkiksi 20 ja 30
tunnin välille, niin mitenkä tämän henkilön asema tämän uuden hallituksen esityksen kaut-
ta paranee. Ja viitteitä siitä, ettei parane, voi hakea kyllä siitä, minkä takia työttömyystur-
valakiin on jätetty tämän 12 kalenteriviikon tarkastelujakso ja sille vielä erittäin tiukat so-
veltamisehdot. Ja en usko, että tämä hallituksen esitys kovinkaan paljon muuttuu valiokun-
nassa tai täysistuntosalissa, kun ei näille muutoksille ole kokoomukselta ja EK:lta tullut lu-
paa ja sen mukaan sitten mennään.

Mutta mitä tulee sitten vajaatyöllisten tilanteeseen, niin kyllähän olisi olemassa yksi var-
sin helppo tapa purkaa byrokratiaa, mikä voisi sopia sekä työnantaja- että työntekijäpuo-
lelle ja myöskin hallinnolle, ja se on se, että mentäisiin ennakkomaksukäytäntöön silloin,
kun tehty työaika vaihtelee. Työntekijän vaatimuksesta voitaisiin maksaa ennakko olete-
tusta työttömyysturvasta, esimerkiksi 80 prosenttia, ja loppu täsmäytettäisiin sitten, kun
saadaan tilitys valmiiksi ja tositteet mukaan. Ja sitten vielä tältä, joka pyytää tätä ennak-
koa, otettaisiin valtakirja mahdollisen takaisinperinnän käynnistämiseksi, jos vahingossa
on maksettu liikaa. Se henkilö, joka todella tarvitsisi rahansa heti, saisi valtaosan ilman mi-
tään byrokratiaa, maksu tulisi ennakkona, täsmäytys sitten ajan myötä, ja mitään maksu-
viivettä ei tulisi.

15.20 Maria Tolppanen sd: Arvoisa puhemies! Täällä jossakin puheenvuorossa väläytel-
tiin pätkätöiden kieltämistä. Siitähän ei tietenkään ole kysymys tässäkään, eikä varmasti
kukaan sellaista ole pyrkinyt edes sanomaan. Arvoisa ministeri, nyt kun tämä lähtee valio-
17



Pöytäkirjan asiakohta PTK 2/2018 vp
kuntaan, niin minua kiinnostaa tietää se, miten palkka määräytyy nollatyösopimuksissa.
Tuleeko se TESin mukaan, tuleeko siihen ikälisät, tuleeko siihen mahdolliset henkilökoh-
taiset lisät ja muut lisät, mitä muilla samankaltaista tai samaa työtä tekevillä ihmisillä on
säädetty yleis- tai normaalisitovassa työehtosopimuksessa? Minusta tämä on aika oleelli-
nen asia.

Mitä tulee sitten tähän kilpailusäädökseen, niin uskotteko, ministeri, että nollatyösopi-
muksella on oikeasti töissä sellaisia ihmisiä, jotka tekevät sen kaltaisia töitä, että ne voisi-
vat olla vaaraksi tai voisivat jotenkin asettaa toisen työnantajan hankalaan asemaan, jos te-
kisi jollekulle toisellekin töitä? Minä en usko. Minä uskon, että tässä sitten vain, miten sen
nyt sanoisi, saattaa se ihmisen pikkusieluisuus nousta esille: et mene kaverillekaan töihin
— vaikka minulla töitä ei ole — koska sinulla on tänne työsopimus olemassa. Minusta
tämmöisiä pikkuviilauksia kannattaisi tehdä siihen, että se tuntuisi paremmalta.

Ikävintä koko nollatyösopimuksessa on se, että tässä maassa edes hyväksytään tämän
kaltainen nollatyösopimus. Täytyy meillä olla muitakin keinoja. Aikaisemminkin on tehty
pätkätöitä, on tehty tunnin töitä, puolen tunnin töitä. Niitä on kutsuttu freelance-töiksi, ja
ihmisillä on ollut freelancetyökortti, ja se on toiminut ihan hyvin. Siellä on ollut ongelmia
vähän, esimerkiksi sairasajan palkasta, mutta sitä olisi vain pitänyt viilata, ja se toimisi val-
lan mainiosti vieläkin.

15.22 Merja Mäkisalo-Ropponen sd: Arvoisa puhemies! Minusta on aika mielenkiin-
toista kuunnella tätä keskustelua, miten eri tavalla me kuuntelemme näitä puheenvuoroja.
Esimerkiksi edustaja Hongisto täällä totesi, että täällä salissa oli sanottu, että nollatuntiso-
pimuslaisten tilanne heikkenee. No, en tiedä, olenko ihan niin tarkkaan kuunnellut kaikkia
puheenvuoroja, mutta minä en ole kuullut, että kukaan olisi sanonut, että heikkenee, mutta
on sanottu, että nollatuntityösopimuslaisten työntekijöiden oikeusturva jää edelleen liian
heikoksi. Näin on käsittääkseni sanottu, mutta voi olla, etten kuunnellut itsekään tarpeeksi
hyvin.

Mutta, arvoisa puhemies, se oikeusturva jää heikoksi edelleen sen takia, että jos työnte-
kijä ja työnantaja ovat eri mieltä esimerkiksi tästä todellisesta työvoiman tarpeesta kuuden
kuukauden seurantajaksolla, niin työntekijällä on oikeus vaatia neuvottelua asiasta ja työn-
antajan on perusteltava tarvittaessa kirjallisesti, miksi hän on päätynyt tähän, mutta minä
en kyllä saanut tätä lakiesitystä lukiessani selvää, mitä sen jälkeen tehdään, jos edelleenkin
ollaan asiasta eri mieltä, kumpiko näkökulma sen voittaa ja missä on silloin sen työnteki-
jän oikeusturva. Yksi keskeinen ongelma näissä nollatuntisopimuksissa on ollut aiemmin-
kin se, että jos työntekijä on kriittinen työnantajaa kohtaan, niin me tiedämme hyvin, että
tunnit voivat loppua ihan sen siliän tien. Työntekijät eivät aina lähde puolustamaan näitä
oikeuksiaan ja vaatimaan asioita itselleen, koska työnantaja ja työntekijä eivät ole tasaver-
taisessa neuvottelusuhteessa, kun on nollatuntisopimukset.

Minä uskon, että suurin osa työnantajista varmasti hoitaa tämän asian hyvin, sen jälkeen
kun tämä laki tulee voimaan, mutta kyllä minä luulen, että jatkossakin meillä on myös toi-
senlaisia työnantajia, ja silloin minulla on huoli edelleenkin [Puhemies koputtaa] niiden
työntekijöiden oikeusturvasta.

15.24 Reijo Hongisto sin (vastauspuheenvuoro): Arvoisa puhemies! Arvostamani edus-
taja Mäkisalo-Ropponen tulkitsi varmaan viestini väärin, kun otin siihen alkuun vertauk-
sen, että tulipalo on kyllä sammutettu mutta siinä on käytetty liian vähän vettä. Tässä useis-
18



Pöytäkirjan asiakohta PTK 2/2018 vp
sa puheenvuoroissa todettiin, että on otettu oikeita askeleita mutta ei vielä ehkä riittävän
pitkiä, kolmiloikkia. Jos tulkitsin oikein, niin suunta on oikea mutta etenemisnopeus ja
etenemistapa eivät ehkä ole teidän mielestänne riittäviä. Mutta minä iloitsen, ystävät hy-
vät, siitä, että me olemme sentään löytäneet oikean polun, me olemme löytäneet oikean
suunnan ja siihen mennään. Kerron vielä, että ministeri Lindström on tehnyt erinomaista
työtä ohjatessaan meidät tälle oikealle polulle, ja nyt meidän kaikkien yhteinen tehtävä on
sitten marssia tällä polulla mahdollisimman ripeästi ja mahdollisimman pitkään. — Kiitok-
sia.

Ensimmäinen varapuhemies Mauri Pekkarinen: Ja vielä ministeri, puhujapöntöstä, 3
minuuttia.

15.25 Työministeri Jari Lindström: Kiitos, arvoisa herra puhemies! Kiitos käydystä
keskustelusta. Tämä oli minun mielestäni sitä, mitä täällä enemmänkin pitäisi olla. Vaikka
kritiikkiä tuli, niin siitä huolimatta oli myös rakentavaa ja ratkaisuja etsivää.

Edustaja Mäkisalo-Ropponen, tästä oikeusturvasta: Minun täytyy sanoa, että en tiedä,
onko tästä nyt olemassa joitakin oikeuskäytäntöjä, että en minä voisi ruveta täältä mesta-
roimaan ja niistä kertomaan. Voisin kuvitella näin, että jos ei kerran päästä sopuun, niin sit-
ten tämä menee johonkin oikeusasteeseen, jossa määritellään lopulta sitten se, miten tämä
menee. Mutta tämä täytyy tietenkin selvittää ennen kuin minä ryhdyn tässä sen kummem-
pia yksityiskohtaisia vastauksia antamaan. Tämä tieto minullakin on, mikä sinne on leivot-
tu sisälle, ja sitten yksityiskohtaisemmat vastaukset saatte varmaan tässä valiokuntakuule-
misessa. Jos ette saa, niin minä sitten selvitän kyllä. Tämä on ihan asiallinen kysymys si-
nällään.

Tämä on todellakin nyt sitten ensimmäinen kerta, kun lain tasolla määritellään pelisään-
töjä. Ja kuten tuossa sanoin, en jaksa uskoa, että kun aikanaan on tehty ensimmäisen kerran
työaikalakia, on tehty ensimmäisen kerran työsopimuslakia, nekään ovat olleet sellaisia
kuin ne tällä hetkellä ovat. Lait tulevat aina aikaan ja tarpeeseen, ja sitten niitä muutetaan
sitä mukaa kuin huomataan, että niissä joitakin ongelmia on. [Ben Zyskowicz: Näin se on!]
Eihän tässä nyt varmaan ole tämänkään osalta kuviteltu, että tämä on nyt sitten maailman-
tappiin asti näin. Mutta nyt on ensimmäisen kerran tuotu pelisäännöt tänne, kuten on luvat-
tu, ja siinä mielessä olen tyytyväinen, että tämä on täällä.

Mainittakoon muun muassa se, että työaikalainsäädännössä taitaa olla pykäliä, jotka
ovat 40-luvulta, ja saattaa olla, että tämän kevään aikana myös se työaikalainsäädäntö tu-
lee tänne eduskuntaan. Se onkin sitten isompi asia.

Täällä käytiin hyvää keskustelua myös kansalaisaloitteesta tämän asian tiimoilta ja sen
vaikutuksista tähän. Totta kai myös tällä on ollut vaikutusta. Tapasin tämän aloitteen teki-
jät, ja alusta saakka heillekin halusin reilusti kertoa, että emme me ole lähtökohtaisesti kiel-
tämässä tätä vaan luomassa pelisääntöjä. Joillain oli sitä odotusta, että tässä kiellettäisiin
nämä, mutta kertomistani syistä johtuen tässä on pyritty etsimään tasapaino sen suhteen,
niin että ei estetä työn saamisen ja tarjoamisen mahdollisuuksia. Mutta kyllä sillä kansalai-
saloitteella ja sillä keskustelulla, totta kai, on ollut tässä merkitystä.

Loppuun ehkä vielä tästä byrokratialoukusta ylipäätään se, että kyllä sillä, että me saam-
me tämän kansallisen tulorekisterin tähän maahan, on iso merkitys sen suhteen, että me oi-
keasti tiedämme, milloin ihmiset ovat töissä ja milloin jossain muualla, koska se suurin pa-
laute, mikä minulle itselleni tulee, tulee siitä, että ihmiset eivät uskalla ottaa pieniä työtar-
19



Pöytäkirjan asiakohta PTK 2/2018 vp
jouksia vastaan, koska he pelkäävät, että tulee katkoksia ja näin poispäin. Tällehän täytyy
tehdä ilman muuta jotakin, ja sekin työ on hallituksessa käynnistetty.

15.28 Anna Kontula vas: Arvoisa puhemies! Toteaisin, että minä olen henkilökohtaises-
ti hyvin iloinen siitä, että parin viimeisen kuukauden aikana olen kuullut keskeltä ja oikeal-
ta laidalta salia puhuttavan byrokratialoukuista. Neljä vuotta sitten, kun sitä täällä paasa-
sin, ei tullut mitään vastausta. Käännettiin päätä ja mentiin kahville ja keksittiin joitain
muita asioita. Mielestäni tässä on tapahtunut jo hirveä edistys sen jälkeen.

Mutta samaan aikaan on pidettävä kirkkaana mielessä, että merkittävä osa sitä byrokra-
tialoukkujen problematiikkaa lähtee siitä, että halutaan kontrolloida ja sanktioida, ja jotta
voidaan kontrolloida ja sanktioida, täytyy olla paljon byrokratiaa. Niin kauan kuin se ide-
ologia ja oletus siellä takana on, että ne perusturvan varassa olevat ihmiset, ne köyhät —
muihin tulonsiirtoihinhan vastaavaa kontrollia ei kohdisteta — ovat jotenkin aina erityis-
kontrollin tarpeessa, niin kauan me emme tule pystymään purkamaan byrokratialoukkuja
minkäänlaisilla tulorekistereillä tai muilla ratkaisuilla. Jotta päästään siinä liikkeelle, on
lähdettävä isosta asennemuutoksesta, sellaisesta oivalluksesta, että köyhiä kohdellaan täs-
sä yhteiskunnassa samalla lailla kuin muitakin ja heihin sovelletaan samanlaisia pelisään-
töjä tulonsiirroissa kuin kaikkiin muihinkin. Se on se avain, ja sitten kun me pääsemme sii-
hen, sitten kun se oivallus menee läpi, sen jälkeen me voimme lähteä purkamaan byrokra-
tialoukkuja.

Keskustelu päättyi.

Asia lähetettiin työelämä- ja tasa-arvovaliokuntaan.
20


