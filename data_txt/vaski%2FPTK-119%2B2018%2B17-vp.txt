















































DEMD9E5.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

17. Lakialoite laiksi työneuvostosta ja eräistä työsuojelun poikkeusluvista annetun lain 
muuttamisesta

Lakialoite LA 60/2018 vp Satu Taavitsainen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

18.46 Satu Taavitsainen sd (esittelypuheenvuoro): Arvoisa puhemies! Jätin lakialoit-
teen, jolla lisättäisiin työelämän kiistojen sopimista. Ehdotan tässä lakialoitteessani työ-
neuvoston roolin päivittämistä, koska työelämässä on tapahtunut niin valtavan paljon muu-
toksia. Työneuvoston toimivallan laajentaminen keventäisi tuomioistuimiin menevien jut-
tujen paljoutta ja parantaisi kansalaisten oikeusturvaa. Epäselvyyksien vieminen työneu-
vostoon on helpompaa ja halvempaa kuin oikeudenkäynti tuomioistuimessa, ja ratkaisukin
tulee nopeammin.

Työneuvosto on valtioneuvoston nimittämä työ- ja elinkeinoministeriön alainen riippu-
maton erityisviranomainen, joka antaa pyynnöstä lausuntoja muun muassa työaikalain,
vuosilomalain, työturvallisuuslain ja nuorista työntekijöistä annetun lain soveltamisesta ja
tulkinnasta. On ollut monia tilanteita, joihin työneuvosto on antanut oikeusohjeen ja asia
on pystytty ratkaisemaan työpaikalla ilman raskasta ja vuosia kestävää oikeudenkäyntiä.
Työneuvoston käyttäminen on osapuolille tuomioistuinta edullisempi vaihtoehto. 

Nykyisen lain puute on, että yksittäisellä työntekijällä, työnantajalla, työntekijä- ja työn-
antajaliitolla ja yrittäjien yhdistyksellä ei ole oikeutta pyytää lausuntoa työneuvostolta. Ny-
kyaikaa ei ole se, että liittojen on pyydettävä keskusjärjestöään tai aluehallintovirastoa vaa-
timaan lausuntoa työneuvostolta. Yksittäisen työntekijän, työnantajan, liittojen ja yrittäji-
en yhdistysten voi näin ollen nykyisellä lailla olla hankalaa saada asiansa selvitetyksi. Ny-
kyinen käytäntö on monimutkainen ja hidastaa asian etenemistä.

Tein siis tämän lakialoitteen työneuvoston muuttamisesta siten, että myös yksittäinen
työnantaja, työntekijä, työntekijöiden ja työnantajien sekä yrittäjien järjestöt voivat pyytää
työneuvoston lausuntoa. Lisäksi työneuvoston tehtäviä esitän laajennettavaksi siten, että
työneuvosto valvoisi ja kehittäisi toimialaansa kuuluvaa työnlainsäädäntöä. Työneuvostol-
la olisi myös oikeus kuulla todistajia, vahvistaa sovintoja ja esittää vahingonkorvausta tai
muuta hyvitystä.

Arvoisa puhemies! Euroopan unionin perusoikeuskirjan 47 artiklan mukaan jokaisella
on oikeus kohtuullisen ajan kuluessa oikeudenmukaiseen ja julkiseen oikeudenkäyntiin.
 Tarkistettu
4.0



Pöytäkirjan asiakohta PTK 119/2018 vp
EU suosittelee jäsenvaltioilleen matalan kynnyksen oikeussuojakeinoja, koska niiden
avulla perinteisiä oikeussuojakeinoja voidaan täydentää edullisesti ja tehokkaasti. Komis-
sion suosituksessa kehotetaan kaikkia jäsenvaltioita huolehtimaan siitä, että niillä on käy-
tössään oikeudenmukaisia, tasapuolisia ja nopeita oikeussuojamenettelyitä ja että ne eivät
ole niin kalliita, että se olisi esteenä menettelyyn osallistumiselle. Tämä lakialoitteeni olisi
juuri näiden tavoitteiden mukainen. 

Keskustelu päättyi.

Asia lähetettiin työelämä- ja tasa-arvovaliokuntaan.
2


