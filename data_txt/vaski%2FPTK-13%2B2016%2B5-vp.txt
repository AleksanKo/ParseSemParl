















































DEMCCC6.tmpSave.xml


Pöytäkirjan asiakohta PTK 13/2016 vp
Pöytäkirjan asiakohta 

PTK 13/2016 vp

Täysistunto

Keskiviikko 24.2.2016 klo 14.00—15.21

5. Hallituksen esitys eduskunnalle laeiksi julkisesti tuetuista vienti- ja alusluotoista sekä ko-
rontasauksesta annetun lain, valtion erityisrahoitusyhtiöistä annetun lain 8 a §:n sekä val-
tion vientitakuista annetun lain 10 §:n muuttamisesta

Hallituksen esitys HE 144/2015 vp
Valiokunnan mietintö TaVM 1/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on talousvaliokunnan mietintö TaVM 1/2016 vp. Nyt päätetään lakieh-
dotusten sisällöstä. Asian käsittely keskeytettiin 19.2.2016 pidetyssä täysistunnossa.

Keskustelu

15.09 Katri Kulmuni kesk: Arvoisa rouva puhemies! Kun perjantaina aloitimme tätä en-
simmäistä käsittelyä tästä vienti- ja alusluottojen luototuksen korotuksesta, niin kyllä salin
molemmilta laidoilta tuli aivan yksimielinen tuki sille, että on tärkeää nyt koettaa sitten
saada meidän vientiteollisuuttamme yli tästä taloustaantumasta myös julkisin keinoin. 

Käsittelyssä on siis kolme lakia, ja tarkoituksena on, että viennin rahoituksen enimmäis-
valtuutta korotetaan 13 miljardiin euroon ennen kaikkea meidän vientiyritystemme kilpai-
luedellytysten turvaamiseksi. Samalla myös Finnveran varainhankintaa, valtion takausval-
tuutta korotetaan 9 miljardista 15 miljardiin ja vientitakuista annettua lakia, myöntämis-
valtuutta niistä, korotetaan 17 miljardista 19 miljardiin. Nämä ovat varsin paikallaan, eten-
kin kun ajatellaan, että viimeisinä vuosina Suomen vienti ei ole kasvanut. Viime vuonna se
nyt kääntyi vihdoinkin positiiviseksi 0,9 prosenttia. Pieniä orastavia kasvun mahdollisuuk-
sia on tulossa, joten kyllä pidän erittäin tärkeänä, että tämä nyt on saatu eduskunnan käsit-
telyyn — kuitenkin, kun ajattelee, että meidän bruttokansantuotteestamme 40 prosenttia
tulee viennistä. 

Asia on sikälikin tärkeä, että se on myös linjattu hallituksen kärkihankkeissa. Siellä oli
tarkoituksena, että vientirahoituksen elementit saadaan kilpailijamaiden tasolle ja saadaan
sitä instrumenttipalettia monipuolistettua ja tehdään tämä ennen kaikkea elinkeinoelämän
ja yrittäjyyden edellytyksiä tukemalla. Samalla täytyy muistaa, kun tätä kehutaan eri puo-
lueista, että toki on todennäköistä, että nyt kun luottokantaa nostetaan, niin silloin meidän
vastuumme myös nousevat, ja meillä on mennyt ihan kohtuullisen hyvin tähän saakka,
mutta täytyy myös varautua siihen, että jonkinlaisia menetyksiä tulee. Toivon sitä yksituu-
maisuutta myös silloin. 

Ongelma Suomessa on edelleen se, että meidän teollisuutemme on erittäin kapea-alai-
nen. Me emme ole saaneet vaikkapa cleantech-vientiä riittävästi. Meidän pitäisi saada
 Tarkistettu
4.0



Pöytäkirjan asiakohta PTK 13/2016 vp
vientiteollisuuttamme monipuolistettua, ja yksi iso asia on se, että pankit eivät ole olleet
kiinnostuneita rahoittamaan näitä vientihankkeita, eli sikälikin tämä on tärkeää.

15.11 Kai Mykkänen kok: Arvoisa puhemies! Erittäin tärkeä asia on tässä käsillä. Niin
kuin tässä hallituksen esityksessä todetaankin, niin käytännössä jokaiseen miljoonaluokan
vientikauppaan tänä päivänä haetaan näitä vientiluottotakuita tai suoraa vientiluottoa, jota
Finnveran alaisista organisaatioista tosiaan nykyään myöskin välitetään. 

Hieman huolestuttaa, että meitä on täällä viisi kansanedustajaa plus arvoisa puhemies
paikalla, kun tätä asiaa käsitellään. Toki ymmärrän, että tästä on käyty jo aiempi keskuste-
lu ja valiokunta tietysti näitä muotoiluja tähän mietintöönsä tekee. Mutta aivan olennainen
kysymys, kun me kaikki haluamme ja haemme sitä vientivetoista kasvua ja Suomen uudis-
tumista, on rahoituksen järjestäminen erityisesti pienemmille ja keskisuurille yrityksille,
mutta myös näille kaikista suurimmille toimijoille esimerkiksi telakkateollisuudessa on
keskeisin kilpailukysymys oikeastaan useimmissa kaupoissa se, että mites tämä rahoitus,
voisin kyllä ostaa hienon kapistuksesi, mutta ei minulla ole rahaa, pystytkö sen rahoitta-
maan. 

Muutama huomio tästä itse asiasta. On ehdottomasti perusteltu tämä hallituksen esitys,
että nostetaan luottovaltuuksia. Tällä hetkellä vientiluottojen massan osuus bkt:sta on itse
asiassa Ruotsissa puolitoistakertainen verrattuna Suomeen. Siellä on selkeästi enemmän
aiemmin tehty tätä suoraa vientiluottomuotoista valtion toimintaa, mutta käytännössä nyt
tämän uuden linjauksen myötä me olemme kyllä nousemassa lähelle ja samoihin Ruotsin
kanssa, niin että sikäli tässä ei enää voi valittaa, että Suomessa Finnvera tai valtio olisi jo-
tenkin kitsas tukemaan vientiluototusta yleisesti. Ongelma on ehkä se, että se on Suomessa
pääosin korkotukea, 1 prosentin kiinteätä korkoa suurin osa. Sen sijaan sitä luottoriskiä
vastapuolesta otetaan varsin kitsaasti. (Puhemies koputtaa) Itse ehkä säätäisin mieluum-
min niin, että vaikka nostettaisiin hieman näitä keskikorkoja mutta vastaavasti uskallettai-
siin ottaa enemmän riskiä vastapuolista myös silloin, kun niistä ei olla aivan varmoja.

Toinen puoli on se, että...

Puhemies Maria Lohela: Edustaja, nyt pitäisi tulla pönttöön jatkamaan. 

Selvä. — Meillä Pohjoismaissa pankit ovat paljon huonommin mukana tässä kuin esi-
merkiksi Saksassa. Siihen pitää panostaa. — Kiitos.

15.14 Antero Laukkanen kd: Arvoisa rouva puhemies! Yksi meidän ulkomaankaup-
pamme kulmakiviä ja oikeastaan esteitä on ollut tämä riskirahoitus, ja tässä otetaan nyt
merkittävä askel eteenpäin, niin kuin edustaja Mykkänenkin totesi. On yksi asia, jota on
hyvä alleviivata tässä, ja se on riskienhallinta. Nyt kun Suomen valtion ottama riski mei-
dän kauppamme hyväksi lisääntyy 15 miljardilla, myös tätä riskienhallintaa on syytä te-
hostaa merkittävästi. Ja sitten, niin kuin tässä mietinnössä mainitaan, tämä kuitenkin kos-
kee aika suppeaa osaa teollisuudenaloja, joten tätä piiriä, joka voi tätä riskirahoitusta tai tu-
kea hakea, tulisi merkittävästi laajentaa, ja tässä tulisi ryhtyä heti toimenpiteisiin.

15.14 Kai Mykkänen kok: Arvoisa puhemies! Pahoittelen, olisi ehkä ollut helpompi tul-
la suoraan pöntöstä pitämään kerralla tämä koko analyysi, mutta jatkan tässä nyt vielä sen
osan loppuun, että tosiaan se päähaaste ehkä Suomessa on se, että meillä toimivat pankit
2



Pöytäkirjan asiakohta PTK 13/2016 vp
ovat käytännössä aivan liian haluttomia tulemaan mukaan edes sen vaaditun 5—10 prosen-
tin osalta, joka näissä vientiluottomuotoisissakin Finnveran toiminnoissa vaaditaan liike-
pankilta, koska nykysääntelyn puitteissa, osin finanssikriisin jälkeen, varsinkaan nämä pie-
net vientiluottotapaukset — sanotaan alle 5 miljoonan tapaukset — eivät pankille ole ko-
vin kiinnostavia tai kannattavia. Tässä suhteessa, kun meille tämä asia on elintärkeä, kuten
aiemmin totesin, kehottaisin kyllä hallitusta — kun ollaan jo tämän vuoden aikana teke-
mässä laajempaa selvitystä koko vientiluottojärjestelmän tulevaisuudesta, mihin valiokun-
takin mietinnössään viittaa — että katsottaisiin tarve ja mahdollisuus myös siihen, että teh-
täisiin kokonaankin Finnveran organisaatioiden kautta myönnettyjä rahamääräisiä luottoja
eikä edellytettäisi edes sitä 5—10 prosentin osuutta tietynlaisissa pienissä lainatiketeissä,
niin kuin sanotaan, jos ei muulla tavalla sitten saada tasavertaiseksi sitä kilpailuasetelmaa
esimerkiksi saksalaisiin kilpailijoihin, joilla selvästi pankkimarkkina on monipuolisempi
ja saadaan sitä rahoitusta myöskin näille pk-yrityksille helpommin muodostumaan.

15.16 Antero Laukkanen kd: Arvoisa rouva puhemies! Tässä vielä Mykkäsen ajatuk-
seen tästä pankkien riskinkantokyvystä sen verran haluan lisätä, että nimenomaan tämä eri-
laisten vientitakuujärjestelmien ja pankkien yhteistyö tulee olemaan jatkossa ihan oleellis-
ta. Nykyinen pankkisektori Suomessa on hyvin ulkomaalaisvetoista, ja näyttää, että taval-
laan täällä Suomessa pienenä pankkimarkkina-alueena kiinnostaa vain se niin sanottu hyvä
asiakaskunta, luotettava, maksukykyinen ja niin edelleen, ja tälle riskipuolelle ei edes oi-
keastaan haluta panostaa. Se näkyy nyt tässä, miten pankit Suomessa toimivat. Tätä pank-
kien ja Suomen valtionkin yhteistyötä pitäisi minusta nyt lisätä, sitä keskustelua, millä ta-
valla tämä riskinkantokyky voisi tasaisemmin jakaantua.

Yleiskeskustelu päättyi.

Eduskunta hyväksyi hallituksen esitykseen HE 144/2015 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


