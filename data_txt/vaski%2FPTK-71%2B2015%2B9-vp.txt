















































DEM7DCE.tmpSave.xml


Pöytäkirjan asiakohta PTK 71/2015 vp

 Tarkistettu
4.0

Pöytäkirjan asiakohta 

PTK 71/2015 vp

Täysistunto

Torstai 26.11.2015 klo 16.00—23.07

9. Hallituksen esitys eduskunnalle laiksi oikeustulkkirekisteristä
Hallituksen esitys HE 39/2015 vp
Valiokunnan mietintö SiVM 7/2015 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 9. asia. Käsittelyn pohjana on sivistysvaliokunnan mietintö SiVM
7/2015 vp. Nyt päätetään lakiehdotuksen sisällöstä.

Keskustelu

20.42 Kalle Jokinen kok:  Arvoisa herra puhemies! Tässä käsittelyssä on ensi vuoden
budjettilakeihin kuuluva laki oikeustulkkirekisteristä. Tässä laitetaan täytäntöön Euroopan
parlamentin ja neuvoston direktiivi niiltä osin, että muodostetaan rekisteri, jossa on päte-
vyyden omaavien itsenäisten tulkkien tiedot. Tämän rekisterin tarkoituksena on edistää oi-
keustulkkien saatavuutta ja sellaisten oikeustulkkien saatavuutta, joilla on riittävä koulu-
tus, pätevyys ja laadukas tulkkaustaito. Käytäntöhän on ollut sillä lailla viranomaisilla tä-
hän saakka, että niillä viranomaisilla, jotka tulkkeja paljon työnsä tueksi tarvitsevat, kuten
poliisi, Rajavartiolaitos, Tulli, tuomioistuimet, on käytössään omia tiedostoja kääntäjä- ja
tulkkipalveluja antavista henkilöistä, mutta ei tällaista yhtenäistä rekisteriä, jossa olisi tie-
tyn laatutason vaatimus ja kriteeristö. Ja nyt tämän lakimuutoksen myötä tällainen oikeus-
tulkkirekisteri muodostetaan.

Tämä on erityisen tärkeää, minä näen sen tässä hetkessä tärkeänä, koska meillä on val-
tava turvapaikanhakijoiden vyöry ja näissä asioissa tarvitaan päteviä tulkkeja, jotta viran-
omaiset pystyvät joutuisasti hoitamaan ne viranomaisten hoidettavaksi määrätyt asiat, jot-
ka liittyvät näihin turvapaikanhakuprosesseihin ja esimerkiksi myös sitten turvapaikanha-
kijoiden rikosprosesseihin ja palautusprosesseihin. Myös sen vuoksi tämä hallituksen esi-
tys on tärkeä.

Yleiskeskustelu päättyi.

Eduskunta hyväksyi hallituksen esitykseen HE 39/2015 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


