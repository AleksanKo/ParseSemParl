















































DEMA92.tmp.xml


Pöytäkirjan asiakohta PTK 61/2015 vp
Pöytäkirjan asiakohta 

PTK 61/2015 vp

Täysistunto

Tiistai 10.11.2015 klo 13.59—20.53

16. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 114/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 16. asia. Puhemiesneuvosto ehdottaa, että asia lähetetään ympäristövaliokuntaan.

Keskustelu

20.24 Satu Hassi vihr: Arvoisa puhemies! Kun katsoo tätä lakiesitystä ja lukee sen tausta-
aineistoa ja perusteluja, herää kysymys: miksi tällainen esitys on tehty? Siis siitä, että maa-
kuntakaavoista ja kuntien yhteisistä yleiskaavoista poistetaan ministeriön vahvistus. Onko
tarve käytännöllinen vai pikemminkin ideologinen? Hallitus perustelee ehdotustaan asial-
la, jota kaikki kannattavat, eli byrokratian purkamisella. Mutta tosiasiassa maakuntakaavo-
jen vahvistusmenettelyyn liittyvä byrokratia on ollut hyvin pientä. Vuosittain on ollut kes-
kimäärin neljä kaavaa, joita tämä vahvistusmenettely on koskenut. Seurantatutkimuksen
mukaan kaavojen vahvistus on toiminut hyvin. Ministeriön vahvistus on taannut maakun-
takaavojen hyvän tason ja yhdenmukaisuuden koko valtakunnassa, sen että ne noudattavat
voimassa olevia lakeja ja myös valtakunnallisesti säädettyjä alueidenkäyttötavoitteita. Val-
taansa ministeriö on käyttänyt varsin maltillisesti. Silloin kun asioista on korkeimpaan hal-
linto-oikeuteen asti kiistelty, ympäristöministeriön kanta on voittanut 30 tapauksessa
36:sta. Ministeriön raportin mukaan maakuntien liittojen kaavoittajista 80 prosenttia pitäi-
si vahvistusmenettelyn voimassa. Jos vahvistuksesta luovutaan, ministeriön ja ely-keskus-
ten pitäisi vastaavasti paljon nykyistä enemmän kaavoitusprosessin aikana konsultoida ja
neuvoa maakuntaliittoja.

Pidän erittäin huonona ajatuksena sitä, että maakuntaliitot voisivat päättää sellaisiakin
hankkeita, jotka ovat tähän mennessä lainvastaisina tulleet karsituiksi. Tästä voisi tulla
huonompaa ympäristöä ja myös huonompaa yhdyskuntarakennetta. Yksi tyypillinen tällai-
nen esimerkki ovat isot kauppakeskukset kaukana asutuskeskuksista.

Hallituksen esityksessä viitataan ympäristöministeriön alkuvuodesta julkaisemaan
Auvo Haapanalan selvitykseen maakuntakaavojen vahvistusmenettelyn vaihtoehdoista,
jossa Haapanala ei kuitenkaan kannata tätä vahvistusmenettelystä luopumista. Selvityksen
mukaan on ilmeistä, että valitusten määrä lisääntyisi, jos laillisuusvalvonta siirtyisi pois
ministeriöltä. Myös valitusten käsittelyajat voisivat pidentyä, jos käsittelijänä olisi minis-
teriön sijasta hallinto-oikeus.

Arvoisa puhemies! Otan vielä yhden ajankohtaisen esimerkin, jonka kohdalla tämä me-
nettelyn muutos saattaisi olla hyvinkin merkittävä. Se on Lapin liiton esittämä, viime jou-
lukuussa julkaisema ehdotus Rovaniemen ja Itä-Lapin maakuntakaavaksi. Tähän kaavaeh-
 Tarkistettu
4.0



Pöytäkirjan asiakohta PTK 61/2015 vp
dotukseen sisältyy tiettyjen tahojen Lapissa jo vuosikymmenien ajan ajama Vuotoksen al-
las, tällä kertaa Kemihaaran monikäyttöaltaan nimellä. Tätä hanketta on soudettu ja huo-
vattu eri tavoin vuosikymmenien ajan. 80-luvun alussa silloinen Sorsan hallitus päätti, että
nyt se allashanke haudataan lopullisesti, mutta vajaata kymmentä vuotta myöhemmin sil-
loinen Ahon hallitus päätti kaivaa Vuotoksen altaan koipussista ja Kemijoki Oy pani allas-
hankkeen vireille. Oikeusprosessi kesti kymmenkunta vuotta ja päättyi siihen, että korkein
hallinto-oikeus vuonna 2002 kumosi altaan vesiluvan todeten, että allas olisi vesilain vas-
tainen suurten ja laajalle ulottuvien haitallisten ympäristövaikutusten vuoksi. Sen jälkeen
Kemihaaran suot on myös liitetty EU:n Natura 2000 -suojelualueverkostoon. Toisin sa-
noen tämä allashanke on jo moneen kertaan todettu sekä kansallisen että EU-lainsäädän-
nön vastaiseksi, mutta siitä huolimatta Lapin liitto esittää sitä Rovaniemen ja Itä-Lapin
maakuntakaavaan. Olisi todella nurinkurista, jos ministeriöllä ei olisi esimerkiksi tällaisiin
hankkeisiin mitään sananvaltaa.

Päätöksentekoa maakuntakaavoista voidaan varmasti sujuvoittaa ja varmasti voidaan
löytää siihen fiksumpiakin tapoja esimerkiksi vähentämällä ministeriöiden lausuntoja. Ja
voidaan myös määrätä kaava lainvoimaiseksi siltä osin kuin siitä ei ole valitettu.

20.29 Hanna Halmeenpää vihr: Arvoisa rouva puhemies! Maakuntakaavat sisältävät
usein maankäytön suunnitelmia, joilla on hyvin laajojakin yhteiskunnallisia ulottuvuuksia,
ei vain kyseiseen maakuntaan ja sen alueen ihmisiin, elinkeinoelämään ja ympäristöön
vaan valtakunnallisiin suuriin linjauksiin, kun vaikkapa puhutaan energiapolitiikasta, lii-
kenteestä, juuri mainituista kauppakeskusten sijoittumisista tai kaivostoiminnasta, joina-
kin esimerkkeinä mainitakseni. Kyllä tässä nyt on vakavasti syytä epäillä, että tämän laki-
esitysmuutoksen myötä ylimaakunnallisten ympäristövaikutusten ja eri hankkeiden yhteis-
vaikutusten huomioiminen ja lainmukaisuuden arvioiminen voivat maankäyttö- ja raken-
nuslain nykymuotoisesta kaavojen vahvistusmenettelystä luovuttaessa heiketä aivan radi-
kaalisti. Myös kuntien yhteisillä yleiskaavoilla voi olla vaikutuksia, joita on perusteltua
tarkastella valtakunnallisesta perspektiivistä, kuten nykylainsäädännön mukaan tapahtuu-
kin.

Edustaja Hassi edellä viittasi lakiesityksen yleisperusteluihin, joissa todetaan, että maa-
kuntakaavojen vahvistamismenettelyn vaihtoehtoja on tarkasteltu selvitysmies Haapan-
alan laatimassa selvityksessä. Erikoista on, että selvitysmiehen tekemiä johtopäätöksiä ei
lakiesitystä tehtäessä ole oikein huomioitu. Vaihtoehdoiksi nimittäin selvitysmies esitti
seuraavaa: nykymuotoisen vahvistusmenettelyn säilyttäminen sellaisenaan tai kehitetyssä
muodossa laissa määritelty vahvistusmenettelyn korvaava menettely, jolla valtio voisi
puuttua maakuntakaavoihin, jotka on laadittu ja hyväksytty vastoin lain säännöksiä, sekä
vahvistusmenettelystä luopuminen sellaisenaan.

Selvityksen johtopäätöksenä ehdotettiin, että nykyinen vahvistusmenettely tulisi korva-
ta menettelyllä, jossa ympäristöministeriöllä jatkossakin olisi laissa säädetyin edellytyksin
oikeus ottaa valtakunnallisten tavoitteiden kannalta merkittävä tai ongelmallinen maakun-
takaava tarkasteltavaksi. Kuulimme juuri äsken hyvin kuvaavan, pitkäaikaisen esimerkin
siitä, mitä voisi tapahtua, ellei ympäristöministeriö tätä lainvalvontaa maakuntakaavojen
vahvistamisroolissaan tekisi.

Näistä syistä johtuen, arvoisa puhemies, en ole lainkaan vakuuttunut siitä, että lakiesitys
kokonaisuutena olisi hyvä, vaan olisin toivonut nykyisen maakuntakaavojen vahvistusme-
2



Pöytäkirjan asiakohta PTK 61/2015 vp
nettelyn säilyvän tai edes selvitysmiehen suositusten mukaisen vaihtoehdon esittämistä
hallitukselta.

20.32 Ari Torniainen kesk: Arvoisa rouva puhemies! Hallituksen esityksessä ehdote-
taan muutettavaksi maankäyttö- ja rakennuslakia siten, että maakuntakaavoja ja kuntien
yhteisiä yleiskaavoja ei tarvitse enää saattaa ympäristöministeriön vahvistettavaksi. Esi-
tyksellä pyritään myös lyhentämään maakuntakaavoituksen päätösprosessia. Monien maa-
kuntakaavojen ja vaihemaakuntakaavojen käsittely sekä vahvistaminen onkin viime aikoi-
na kestänyt aivan liian kauan ympäristöministeriössä.

Tämä hallituksen esitys on hallitusohjelman mukainen toimenpide. Esitys nopeuttaa
maakuntakaavoitukseen ja kuntien yhteiseen yleiskaavoitukseen liittyvää päätöksentekoa
ja muutoksenhakua. Tämä siis myös vähentää byrokratiaa. Tämä hallituksen esitys lisää
maakuntien ja kuntien vastuuta kaavoituksessa, ja tosiasia on, että tiedetäänhän siellä par-
haiten, miten aluetta halutaan kehittää ja mitkä ovat alueen tarpeet.

Hallituksen esitys lisää myös tarvetta viranomaisten väliseen vuorovaikutteiseen yhteis-
työhön kaavoja laadittaessa, ja jatkossa ministeriötä kyllä kuullaan kaavoitusprosessin ai-
kana. Tällä hallituksen esityksellä saadaan aikaan myös säästöjä hallinnossa ja niukkoja re-
sursseja voidaan suunnata paremmin.

Tämä maakuntakaavojen vahvistamisesta luopuminen on ensimmäinen hallituksen esi-
tykseksi päätynyt kaavoitusasia. Seuraavaksi eduskunnan käsittelyyn on tulossa nyt lau-
suntokierroksella oleva poikkeamisvallan siirto ely-keskuksista kunnille. Nämä ovat hyvä
alku siirtämään päätöksentekoa lähemmäs kunnallista ja myös maakunnallista päätöksen-
tekoa.

20.34 Timo V. Korhonen kesk: Arvoisa puhemies! Maakuntakaavoituksella kaiken
kaikkiaan on keskeinen tehtävä maankäytön seudullisessa ohjaamisessa ja valtakunnallis-
ten ja maakunnallisten tavoitteitten konkretisoinnissa. Maakuntakaavoituksen sujuvuus ja
joutuisuus luo pohjan koko kaavajärjestelmän toimivuudelle ja kaavahierarkian toteutumi-
selle. Maakuntakaavassa tehtävät sisällölliset ratkaisut vaikuttavat mahdollisuuksiin ohja-
ta seudullista maankäyttöä kestävällä tavalla, ja onnistuneet valinnat maankäytössä edel-
lyttävät kaavalta hyvää valmisteluprosessia, jossa sekä selvitykset että suunnittelu on koh-
dennettu ja rajattu oikein. Myös vuorovaikutuksen kaiken kaikkiaan tulee toimia hyvin eri
osapuolten välillä.

Maakuntakaavojen vahvistamisessa ympäristöministeriön vahvistamismenettely on to-
dellisuudessa hidas, eikä se siten edesauta kaavahierarkian toimivuutta ja yhdyskuntien ke-
hittämistä. Myös valitusten käsittelyajat korkeimmassa hallinto-oikeudessa ovat kohtuut-
toman pitkiä. Tämä vahvistamismenettely itsessään on vaikuttanut osaltaan siihen, että en-
nakko-ohjaus ei ole toiminut maakuntaliittojen kannalta hyvin. Onkin tärkeää, että tämä
lain esitys toteutuu ja vahvistamismenettelystä kaiken kaikkiaan luovutaan. Hiukan vastaa-
va toimenpide tehtiin aikoja taaksepäin, kun kuntien kaavojen alistamisvelvollisuudesta
luovuttiin kokonaan, ja ei sen osalta koitunut minkäänlaisia ongelmia.

Eli tämä lakiesitys kaiken kaikkiaan on järkevä ja ok, mutta samassa yhteydessä on ollut
ennakkotietoja myös tämän lakiesityksen jälkeisestä asetuksesta, ja sen osalta on todetta-
va, että sitä on valiokuntakäsittelyssä kyllä syytä tarkentaa, koska siellä on selkeästi näh-
tävissä nytten vahvistamismenettelyyn tulevasta aivan ylimääräisestä kuulemiskierrokses-
ta.
3



Pöytäkirjan asiakohta PTK 61/2015 vp
20.37 Nasima Razmyar sd: Arvoisa rouva puhemies! Itse en pidä tätä esitystä niinkään
selkeänä ja välttämättä sellaisena, joka edistäisi asiaa; päinvastoin, mitä edustaja Hassi
luetteli hyvin ansiokkaasti, nämä ovat myös niitä huolenaiheita, mitä itselläni on. Maakun-
takaavoja ei tosiaankaan enää vahvistettaisi ympäristöministeriössä, ja tämä luonnollises-
ti, ehkä tässä nyt rehellisyyden valossa voi sanoa ääneen, lisää ennen kaikkea maakuntien
valtaa. En olisi myöskään niin varma, etteikö tämä lisäisi hallintoa. Itse asiassa mietin ko-
vasti sitä, kuinka paljon tämä tulee kuormittamaan hallinto-oikeuksia, kun muutoksenha-
ku esimerkiksi siirtyy sinne. Kyllä yhtä lailla minua huolestuttaa myös se, että valtionhal-
linnollahan ei olisi jatkossa enää osaa eikä arpaa maakuntien maankäytössä. En pidä tätä
hyvänä kehityksenä. Tosiaankin tässä aikaisemmin jo tuli mainittua selvitysmiehen ja mo-
nen muun asiantuntijan ehdotuksia, joita on myös sivuutettu, ja en pidä sitäkään hyvänä
hallintona.

20.38 Satu Hassi vihr: Arvoisa puhemies! Oikeastaan vastauspuheenvuorona edustaja
Korhoselle: Olin eduskunnassa silloin, kun maankäyttö- ja rakennuslakia muutettiin sillä
tavalla, että siihen asti ollut ympäristöministeriön vahvistus useimmista kaavoista poistet-
tiin.

Tämä ei nyt kuitenkaan ollut ainoa muutos, mikä silloin tehtiin, vaan silloisessa laki-
muutoksessa ensinnäkin huomattavasti aikaisempaan lakiin verrattuna täsmennettiin niitä
vaatimuksia, mitä on kaavan sisällölle. Ja lisäksi määrättiin silloin aivan uutena tämä me-
nettely, tämä osallistumis- ja vuorovaikutusmenettely, joka on sitten tuonut kunnissa sen,
että kuntalaisilla on mahdollisuus jo siinä vaiheessa, kun kaavan perusajatuksia suunnitel-
laan, osallistua siihen keskusteluun ja ennen kaikkea saada tietää siitä, mitä on vireillä. Sen
lisäksi tulivat valtakunnalliset alueiden käyttötavoitteet ohjaamaan kaavojen sisältöä. Ja
sitten tällaisena niin kuin laillisuusvalvonnan tavallaan perälautana tuli se, että silloisilla
alueellisilla ympäristökeskuksilla, nykyisillä ely-keskuksilla, on valitusoikeus.

No, me tiedämme, että hallitus suunnittelee myöskin tämän ely-keskusten valitusoikeu-
den poistamista. Pidän sitäkin valitettavana, koska en pidä ollenkaan hyvänä asiana sitä,
että kaavojen lainmukaisuus jätetään käytännössä aktiivisten kansalaisten valppauden ja
heidän lainopillisen tietämyksensä varaan ja sen varaan, mitä lainopillista apua heillä mah-
dollisesti kenties on sitten varaa kustantaa avukseen.

20.40 Timo V. Korhonen kesk: Arvoisa puhemies! Tähän edustaja Hassin huomioon vi-
ranomaisten valituksista, niin en ainakaan itse henkilökohtaisesti pidä kovin hyvänä hal-
lintokäyttäytymisenä sitä, että viranomaiset valittavat toisen viranomaisen päätöksistä ja
hidastavat sitä kautta muun muassa kaavoitusprosesseja.

Mutta itse asiassa tähän edustaja Razmyarin puheenvuoroon: Hän sanoi jotenkin niin,
että hän ei pidä siitä, että maakuntien liittojen valta tässä kaavoitusprosessissa kasvaa.
Minä taas puolestani kysyn, että mitä huonoa siinä on, että maakunnat päättävät oman alu-
eensa asioista. Minä ymmärrän sillä tavalla, että kun päätösvaltaa maakunnille ja alueille
lisätään, niin tuskin maakunnat tekevät oman alueensa kannalta yhtään sen huonompaa
päätöksentekoa kuin ministeriöt tekevät noitten alueitten kannalta.

20.41 Hanna Halmeenpää vihr: Arvoisa puhemies! Tämä on oikeastaan vastauspuheen-
vuoro edustaja Korhoselle. Se, että todettaisiin, että viranomaiset valittavat toisten viran-
omaisten tekemistä päätöksistä vain hidastaakseen jotakin prosessia, ei kyllä pidä paik-
4



Pöytäkirjan asiakohta PTK 61/2015 vp
kaansa. Mutta se kyllä pitää paikkansa, että esimerkiksi omassa kotimaakunnassani, joka
sattuu olemaan edustaja Korhosen naapurimaakunta, on kyllä useita esimerkkejä siitä, että
aikaisemman alueellisen ympäristökeskuksen tai nykyisen ely-keskuksen tekemistä kaava-
valituksista on seurannut se, että valmisteltu kaava on todettu lainvastaiseksi ja kaava on
palautettu uudelleenvalmisteluun. Ette kai te, edustaja Korhonen, ole sitä mieltä, mitä jopa
olen kuullut joissakin maakunnallisissa elimissä ja kunnissakin joskus käytettävän, että el-
lei kaavasta valitusajan puitteissa kukaan valita, niin se on lainvoimainen kaikista mahdol-
lisista virheistään ja laillisuuspuutteellisuuksistaan huolimatta?

20.43 Satu Hassi vihr: Arvoisa puhemies! Tuskin tässä salissa kukaan haluaa sinänsä
poistaa kunnilta ja maakuntaliitoilta kaavoitusvaltaa. Kysymys onkin siitä, käytetäänkö
tätä valtaa sellaisella tavalla, joka vastaa sitä lainsäädäntöä, mitä tämä eduskunta on säätä-
nyt. Mielestäni kaavoitusta koskevan lainsäädännön, myöskin sen sisältöasioiden, pitäisi
olla oikeasti sitovia. Jos tällainen viranomaisten laillisuusvalvonta poistetaan, niin herää
kysymys, minkä takia me nyt sitten täällä ylipäätänsä kaavoitusta koskevia lakeja säädäm-
me, jos niiden lakien noudattamisen valvonta jätetään pelkästään kansalaisten aktiivisuu-
den ja asiantuntemuksen varaan.

Tämä on hyvin harkiten toteutettua mutta sinänsä tarpeellista, tämä ympäristöministeri-
ön laillisuusvalvonta maakuntakaavojen suhteen. Senhän osoittaa se, että 30 tapauksessa
33:sta ympäristöministeriön kanta on KHO:ssa voittanut. Sama koskee ely-keskusten va-
litusoikeutta kuntien kaavapäätöksistä, niissähän on myöskin laillisuudesta kysymys. Pää-
sääntöisesti ely-keskusten valitukset ovat menestyneet, eli myös oikeusasteet ovat toden-
neet, että niiden harjoittama laillisuusvalvonta on ollut tarpeellista.

20.44 Ari Torniainen kesk: Arvoisa rouva puhemies! Täällä salissa on muutamissa pu-
heenvuoroissa epäilty sitä, että jatkossa valtion ja ympäristöministeriön rooli poistuisi
maakuntakaavoituksessa, siinä prosessissa. Se ei pidä paikkansa, sillä edelleen jatkossa
ministeriötä kyllä kuullaan kaavoitusprosessin aikana, ja valtion roolin muuttuessa kaavoi-
tuksesta ei kuitenkaan poistu valtakunnallisten alueiden käyttötavoitteiden huomioonotta-
misvelvollisuus, se säilyy siellä edelleen.

Tällä hallituksen esityksellä on tarkoitus, että maakuntien liitot voivat paremmin kehit-
tää yleispiirteistä suunnittelua siihen suuntaan kuin siellä alueella nähdään parhaaksi ja että
myöskin ne suunnittelut ja toteutukset palvelevat maakunnan erityispiirteitä ja alueiden
erityisominaisuuksia. On ollut tässä viime vuosina tärkeä huomio, että monesti ympäristö-
ministeriössä ei ole pystytty huomioimaan niitä maakuntien erityistarpeita eri puolilla Suo-
mea.

20.45 Timo V. Korhonen kesk: Arvoisa puhemies! Edustaja Torniaisen viimeinenkin
puheenvuoro oli erinomainen, ja hän nosti esille niitä ongelmia, mitä tässä kaiken kaik-
kiaan on.

Minä toistan vielä tuon edustaja Torniaisen puheenvuoron jatkoksi jo aiemmin sanoma-
ni, eli maakuntakaavoituksen sujuvuus ja joutuisuus luo pohjan koko kaavajärjestelmän
toimivuudelle ja kaavahierarkian toteutumiselle. Siihen, mitä edustaja Halmeenpää tuossa
totesi, että en kai usko, että viranomaiset valittavat toistensa päätöksistä hidastaakseen
muun muassa näitä kaavaprosesseja, minun on kyllä, edustaja Halmeenpää, pakko todeta,
että kyllä minä vakavasti epäilen sitä, että usein myös näin on tapahtunut.
5



Pöytäkirjan asiakohta PTK 61/2015 vp
20.46 Hanna Halmeenpää vihr: Arvoisa rouva puhemies! Huolimatta siitä, että edustaja
Korhonen epäilee, että viranomaiset valittavat vain hidastaakseen prosesseja, kyllä kai on
syytä kuitenkin huomioida se tosiasia, minkä edustaja Hassi tässä juuri totesi, että suurin
osa aikaisempien ympäristökeskusten ja nykyisten ely-keskusten kaavavalituksista on joh-
tanut kaavan laittomaksi toteamiseen eri oikeusasteissa. Ei kai silloin kyse ole hidastamis-
tarkoituksesta vaan siitä tarkoituksesta, että kaavat ja kaavaprosessit olisivat paitsi sujuvia
ja nopeita myös lainmukaisia.

20.47 Timo V. Korhonen kesk: Arvoisa puhemies! Edustaja Halmeenpää, suurella ystä-
vyydellä: En todellakaan sanonut, että viranomaiset valittavat toisten viranomaisten pää-
töksistä vain hidastaakseen kaavoitusprosessia. Totesin, että usein näin on minun ymmär-
tääkseni tapahtunut.

Keskustelu päättyi.

Asia lähetettiin ympäristövaliokuntaan.
6


