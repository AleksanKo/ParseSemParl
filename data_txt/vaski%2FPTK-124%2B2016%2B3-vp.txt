















































DEM8849.tmpSave.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

3. Hallituksen esitys eduskunnalle metsälahjavähennystä koskevaksi lainsäädännöksi
Hallituksen esitys HE 158/2016 vp
Valiokunnan mietintö VaVM 28/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on valtiovarainvaliokunnan mietintö VaVM
28/2016 vp. Nyt päätetään lakiehdotusten sisällöstä.

Keskustelu

17.01 Krista Kiuru sd: Arvoisa puhemies! Käsittelyssä on hallituksen esitys, jonka mu-
kaan metsälahjavähennystä tilojen sukupolvenvaihdoksiin aletaan tehdä, kun sukupolven-
vaihdoksen yhteydessä maksetaan lahjaveroa. Tältä osin vähennys tehdään metsätalouden
pääomatulosta, kuten tässä tapauksessa puun myyntitulosta. Vähennysoikeus riippuu met-
sän verotusarvosta ja pinta-alasta. Hallitus esittää myös, että tämän päätöksen johdosta
metsätalouden pääomatulosta kertyvät verot vähenevät vuositasolla noin 18 miljoonaa eu-
roa.

Arvoisa puhemies! Tähän hallituksen esitykseen sisältyy lukuisia ongelmia, ja totean jo
heti alkuun, että en sitä voi kannattaa. SDP on valtiovarojen käsittelyssä esittänyt monen-
laisia epäkohtia, joista olisi pitänyt käydä asiallista keskustelua.

Lähdetään liikkeelle ensinnäkin siitä, että metsälahjavähennyksen kansantaloudellista
hyötyä ei ole osoitettu tai se on todettu vähintäänkin vain maltilliseksi, koska se suuntau-
tuu niin pienelle joukolle — siis metsälahjavähennys suuntautuu erittäin pienelle joukolle.
Vähennyksestä tuli erittäin monimutkainen ja hallinnollisesti raskas. Tasavertaisen kohte-
lun kannalta vähennys on ongelmallinen myös siksi, että se kohdistuu vain metsämaahan ja
vain tietyn vähittäiskoon ylittäviin metsämaan lahjoituksiin. Myöskään kansantaloudelli-
sesti hyötyä ei ole pystytty todentamaan. Silloin on todettava, että samalla me lukitsemme
metsäomaisuuden juuri niille nykyisille omistajasuvuille, jotka sitten sukupolvenvaihdok-
sen yhteydessä voivat lahjavähennyksen kautta saada tämän saman maan periytymään, jol-
loin tietenkin tässä keskitetään samaa omistusta niille, joilla jo suvussa nämä metsäpalstat
ovat. Tämän esityksen johdosta on arvioitu, että metsäpalstojen hinnat nousevat entuudes-
taan.

Arvoisa puhemies! Yksi peruste tälle vähennyksen tekemiselle on ollut se, että on pe-
rusteltu huojennusta sillä, että sillä lisättäisiin puun tarjontaa, koska hyödyn saisi vain sil-
loin, jos verovelvollisella olisi tuloja metsästä. Nyt esitettyyn väitteeseen on keskeistä vas-
tata arvioimalla, onko puukauppa käymässä hyvin vai huonosti.
 Tarkistettu
4.0



Pöytäkirjan asiakohta PTK 124/2016 vp
Minä tein nopean Google-haun. Näin kansanedustajana kun ei ihan kaikkea voi hallita,
niin ajattelin, että ehkä joku edunvalvonnan järjestö kertoo, käykö puukauppa hyvin vai
huonosti. 20.9. eräässä seminaarissa sekä MTK että Metsäteollisuus ovat kehuneet kilpaa,
kuinka hyvin puukauppa nyt oikein käy. Siksi tämä argumentti, että metsälahjavähennystä
tarvitaan puukaupan helpottamiseksi, tuntuu aika ontuvalta, ainakin näin nopeasti, kun jul-
kista keskustelua seurataan puukaupan tarjonnan edistämisestä. Ja on hyvä todeta, että
puun kysyntä joka tapauksessa lisääntyy muun muassa biotalousinvestointien takia, joten
on kummallista subventoida tässä tapauksessa puun hintaa.

Puun myyntiin on kannustettava kohtuullisella metsäverotuksella. Me voimme nyt ky-
syä, mikä on kohtuullista metsäverotusta, tällä esityksellä kun ei juuri vaikuteta myöntei-
sesti pitkän aikavälin tavoitteisiin. Olemme esittäneet sosialidemokraatteina metsävero-
tuksen kokonaisuudistusta, minkä tarkoituksena olisi turvata metsäteollisuuden kohtuuhin-
taisen raaka-aineen saatavuus, ja olemme myöskin halunneet, että tätä erittäin monimut-
kaista nykyistä metsäverotusta entisestään selkeytettäisiin eikä metsälahjavähennyksellä
entisestään monimutkaistettaisi. Tämän vuoksi on erittäin perusteltua, että hallitus nyt sel-
vittäisi metsäverotukseen liittyvät ongelmat ja antaisi eduskunnalle esityksen metsävero-
tuksesta, joka yksinkertaistaisi ja selkeyttäisi tätä metsäverotusta eikä päinvastoin. Samas-
sa yhteydessä esitämme myös, että hallitus korjaisi metsänhoitoon liittyvät laiminlyönnit.

Arvoisa puhemies! Totean näin lopuksi, että metsälahjavähennys on sananmukaisesti
lahja hallitukselta suurten metsäomaisuuksien haltijoille. MTK:n mukaan yli kaksi kol-
masosaa metsänomistajista ei hyödy vähennyksestä ollenkaan. Onko tämä reilua politiik-
kaa, kysyn vain.

17.07 Esko Kiviranta kesk: Arvoisa puhemies! On hyvä, että tämä kauan valmisteltu ja
odotettu metsätilojen sukupolvenvaihdoksia helpottava muutos on nyt täällä eduskunnan
hyväksyttävänä.

Perintö- ja lahjavero muodostavat aikamoisen rasitteen metsätaloudelle — sen voin met-
sätaloutta jonkin verran tuntevana sanoa. Etelä-Suomessakin puu kasvaa 60:stä 80 vuo-
teen, Lapissa 100:sta 200 vuoteen, ja tuossa ajassa Etelä-Suomessakin ehditään maksaa
kolme kertaa perintö- tai lahjaveroa aina sukupolvenvaihdoksissa. Lisäksi historiallisesti
metsätaloutta on rasitettu varallisuusverolla, varainsiirtoverolla.

Minusta tämä uudistus on erinomainen. Olen siinä nyt vähän samaa mieltä tuon edustaja
Kiurun kanssa, että tämän hehtaarirajan pitäisi olla alempi — ymmärsin, että edustaja Kiu-
ru kannattaa tämän metsälahjavähennyksen laajentamista myös nyt esitettyä pienempiin ti-
loihin. Tämän metsälahjavähennyksen käyttö on aika hankalaa. Se edellyttää varsin run-
sasta puustoa. Tuo hallituksen esityksessä ja valtiovarainvaliokunnan mietinnössä esitetty
väite — jonka mukaan tällä voitaisiin saada takaisin tuloverotuksessa tuloverolievennyk-
senä jopa 72 prosenttia lahjaverosta, joka maksetaan täytenä — ei pidä paikkaansa. Tällä
päästään normaalitapauksessa ehkä enintään 20—30 prosenttiin tuosta maksetusta lahjave-
rosta. Tämä on erittäin hankala käyttää, se tehdään kaikkien tulonhankkimisvähennysten
jälkeen ja edellyttää varsin tiivistä verosuunnittelua, jos tästä metsänomistaja aikoo päästä
hyötymään.

17.09 Hannu Hoskonen kesk: Arvoisa herra puhemies! Käsittelyssä oleva valtiovarain-
valiokunnan mietintö hallituksen esityksestä metsälahjavähennystä koskevaksi lainsää-
dännöksi on nyt vihdoinkin saatu tänne hyväksyttäväksi.
2



Pöytäkirjan asiakohta PTK 124/2016 vp
Aivan kuten edustaja Kiviranta äsken kuvasi tämän metsäverouudistuksen monimutkai-
suutta ja vaikeutta, se pitää paikkansa. Ja sekin on totta, että tästä puuttuu se iso näköala,
että olisi ulotettu tämä metsälahjavähennys pienempiinkin tiloihin — sekin on totta. Mutta
kuitenkin oli tiedossa se, että jotakin tälle ongelmalle pitää tehdä, koska meillä on iso on-
gelma tässä se, että isot metsätilat pilkkoutuvat Suomessa yhä pienemmiksi metsätiloiksi,
ja se taas aiheuttaa sen, että kannattavan metsätalouden harjoittaminen on suoraan verran-
nollinen siihen metsätilan pinta-alaan. Jos menemme hyvin pieniin, pirstaloituihin metsä-
palstoihin, kannattavan metsätalouden harjoittaminen sillä on hyvin, hyvin vaikeaa. Järke-
vän leimikon teko sellaiselle alueelle tai järkevien hoitokohteiden löytäminen ja niiden
hoitaminen käy yhä kalliimmaksi. Ruotsi on tässä asiassa Suomea tuhat kertaa edellä: he
ovat tämän kauan sitten omassa verolainsäädännössään huomioineet, ja siellä metsien ra-
kenne, metsätilojen keskikoko on paljon suurempi kuin Suomessa. Siihen, että Ruotsi on
tämän asian hoitanut paremmin, me emme voi vaikuttaa, mutta siitä voisimme ottaa kyllä
hieman enemmän esimerkkiä.

Mitä tulee sitten näihin metsälahjavähennyksen käytännön hyötyihin, niin sillähän tie-
tenkin tavoitellaan sitä, että puukauppa lähtisi liikkeelle, saataisiin näiltä niin sanotuilta ui-
nuvilta tiloilta puukauppa käymään. Suomessa on se ongelma, että jos tähän asiaan ei puu-
tuta, että metsätilat siirtyvät nuoremmille sukupolville, niin se johtaa siihen, että syntyy
viime kädessä perikuntia luonnollisen kehityksen seurauksena ja syntyvä perikunta on sit-
ten sellainen oikeushenkilö, joka periaatteessa hyvin monesti sementoi sen, että sillä tilalla
ei tapahdu mitään. Pahimmillaan tila vaipuu prinsessa ruususen uneen, ja sieltä se sitten he-
rätetään joskus, jos perikunnassa sattuu olemaan tai jopa seuraavassa sukupolvessa sattuu
olemaan joku aktiivinen metsien käytöstä tai metsien hoidosta innostunut henkilö. Eli se
menee kyllä sellaiseen lukkoon. Vaikkakin tämä lakiesitys nyt ei ehkä optimaalinen ole
sellaiseksi laiksi, jolla metsätilakokoja nopeasti kasvatettaisiin, on tämä kuitenkin ratkai-
sevasti askel oikeaan suuntaan. Meidän on saatava nämä perikunnissa ja kuolinpesissä ma-
kaavien metsäomaisuuksien käyttämättömät metsät käyttöön. Pitää muistaa, että meillä on
tavoite lisätä ihan selkeästi runkopuun käyttöä sekä sellu- että sahateollisuudessa, mutta
myös valtava lisä on tulossa juuri saatujen tietojen mukaan, mitkä koskevat näitä Euroo-
pan unionin sääntöjä uusiutuvan energian käytöstä. Sillä puolella avautuu aivan valtavia
mahdollisuuksia saada uusiutuvaa energiaa liikkeelle. Ja kaikki ne keinot, jotka tukevat
tätä päämäärää, tulee ottaa käyttöön.

Kannatan lämpimästi tuota edustaja Kivirannan toivomusta siitä, että saataisiin nämä
pienemmätkin tilat mukaan. Se saattaa jäädä, ja jääkin, varmasti seuraavan hallituksen teh-
täväksi — miten se sitten tehdäänkin.

Aikanaan oli meillä Suomessa voimassa, vuoteen 93 saakka, metsien pinta-alaverotus,
ja muistan elävästi, että olihan se silloin metsämiehenä ollessani, niitä veroilmoituksia
täyttäessä, sitä neuvontaa tehdessä, tavattoman vaikeaa. Se oli aivan tavattoman vaikeaa.
Siihen aikaan sanottiin, että metsäverotuksen osaa Suomessa kaksi henkilöä täydellisesti.
Ja muistamani mukaan, kun toinen henkilö siirtyi paremmille leimikontekomaille luonnol-
lisen poistuman kautta, niin sitten jäi enää yksi henkilö, joka hallitsi täydellisesti tämän
metsien verotuksen. Ilmeisesti tuo edustaja Esko Kiviranta on juuri sellainen, omalla his-
toriallaan, vahvana edelleen vaikuttavana suomalaisena metsämiehenä ja ammattilaisena:
osaa sen verotuksen edelleen, varmaan tänäänkin.

Kuvaavaa sille verotusmuodolle oli se, että silloin kaikki käyttivät argumenttia, että täs-
tä erittäin monimutkaisesta pinta-alaverotuksesta pitää ehdottomasti päästä eroon ja ni-
3



Pöytäkirjan asiakohta PTK 124/2016 vp
menomaan sen takia, kun se oli erittäin epäoikeudenmukainen, koska se lisäsi ansiotuloa
niin paljon, että veroprogressio söi siitä metsästä saadusta hyödystä suurimman osan.

Ja sitten taas kun mentiin myyntiverotukseen, niin se on tuonut tiettyjä ongelmia myös,
mutta se on selkeälinjainen ja perustuu tulojen ja menojen väliseen suhteeseen ja sen kir-
jaamiseen omaan kirjanpitovelvollisuuteen. Aivan hyvä tavoite. Minun mielestäni mentiin
erittäin vaikeasta tilanteesta kohtuullisen hallittavaan tilanteeseen. Sekään verotusjärjestel-
mä ei ole täydellinen, mutta lohduksi varmaan meille kaikille on se, että tuskinpa niitä ve-
rojärjestelmiä missään maassa koskaan on täydellisiksi tehty.

Arvoisa herra puhemies! Lopuksi: Edustaja Krista Kiuru käytti äsken ihan jämäkän pu-
heenvuoron, jossa hän kertoi siitä, kun oli käynyt nettisivuilla tutustumassa tilanteeseen eli
siihen, että puukauppa käy. Ei ainakaan tämä lakiesitys ole — vielä viime syksyn tilannet-
ta hän peilasi puheenvuorossaan — siihen puukauppatilanteeseen pätkääkään vaikuttanut,
kun tämä ei ole vielä edes voimassa, ja silloin taidettiin vielä ministeriössä viimeisiä pykä-
liä viilata loppuun, kun tämä kyseinen tiedustelu oli tehty. Mutta joka tapauksessa, kun
tämä metsätilojen pirstoutuminen estetään, niin se johtaa pitkässä juoksussa siihen, että
puukauppa tulee käymään paremmin ja ne uinuvat tilat mahdollisesti saadaan myös hak-
kuutoiminnan piiriin.

Toinen on sitten tämä — kun tässä edustaja Kiuru puheenvuorossaan väitti, että tällä ei
vaikutettaisi pitkävaikutteisesti metsien käyttöön Suomessa: No, nimenomaan tämä laki-
esityshän siihen pyrkii. Tässä on heikkouksia, juuri tämä pienten tilojen ulkopuolelle jää-
minen, mutta tässä pitää toivoa sitä, että kun homma lähtee kuitenkin liikkeelle, niin se joh-
taisi sitten myös koko metsätalouden puolella tilanteeseen, jossa metsätilojen omistajat
huomioisivat tämän tilanteen jo omaa verosuunnitteluaan tehdessä, eläessään. Onhan mui-
takin keinoja hoitaa tämä perintöpuoli niin, että sitä ei hoideta sitten sen jälkeen, kun ihmi-
nen poistuu tästä ajasta, vaan se voitaisiin hoitaa tyylikkäästi, etukäteen järkevästi ve-
rosuunnittelua tehden, ja tässä siihen on yksi keino.

Toivon tälle lakiesitykselle ja nyt tulleelle mietinnölle hyvää menestystä sitten, kun se
on valmis laki, ja toivon myös sitä, että ne pienet tilat jollakin keinolla tulevaisuudessa hie-
man paremman hyödynnettäisiin, veroasia huomioiden.

17.16 Sirkka-Liisa Anttila kesk (vastauspuheenvuoro): Arvoisa puhemies! Vastauspu-
heenvuorona lähinnä Krista Kiurun puheenvuoroon totean ensinnäkin, että tämä on pitkän
prosessin hyvä lopputulos. Ministerinä ollessani otin vastaan jo tämän valmisteluryhmän
esityksen, ja nyt se on saatu sitten eduskunnassa vietyä päätökseen ja siitä on tehty lainsää-
däntö, joka mahdollistaa jatkossa metsätilojen koon kasvattamisen, mahdollisesti myöskin
lisää metsätilojen sukupolvenvaihdosta ja kannustaa siihen.

Edustaja Krista Kiuru totesi, että tämä takaa, että se säilyy saman suvun piirissä. Edus-
taja Krista Kiuru, silloin kun peritään metsätila, niin se säilyy sitäkin kautta saman suvun
hallussa. Tässä on kysymys siitä, että saataisiin metsätiloille lisää kokoa ja saataisiin vauh-
ditettua, koska metsätilan omistajien keski-ikä on erittäin korkea.

Metsäverotusta pitää varmasti selkiinnyttää, mutta perusteet ovat tällä hetkellä ihan hy-
vät.

Metsänhoidon laiminlyönnistä puhui myöskin edustaja Kiuru, ja totean, (Puhemies ko-
puttaa)  että sitä pitää hoitaa sitten kannustimien ja vastaavien kautta, Kemeran ja muun.
4



Pöytäkirjan asiakohta PTK 124/2016 vp
17.17 Ben Zyskowicz kok (vastauspuheenvuoro): Arvoisa herra puhemies! Edustaja
Hoskonen muisteli vanhaa metsäverotusta ja sitä, että se oli niin monimutkainen, että vain
kaksi asiantuntijaa ymmärsi metsäverotuksen silloin. Ei se ihan niin mennyt. Se oli niin,
että se oli niin monimutkainen, että vain kaksi ymmärsi mutta he eivät osanneet sitä selit-
tää mutta sitten oli kaksi poliitikkoa, jotka eivät ymmärtäneet mutta osasivat selittää. (Nau-
rua)

17.18 Olli-Poika Parviainen vihr (vastauspuheenvuoro): Arvoisa herra puhemies! Edus-
taja Hoskonen viittasi siihen, että puukaupan piristyminen, mikä on sinänsä hyvä asia, ei
liity suoraan tähän lakiin, joka tulee vasta nyt tänne käsittelyyn. Oikeastaan kääntäisin ky-
symyksen niinpäin, että jos ja kun puukauppaa on nyt saatu piristymään riittävästi, niin
mietin, onko meillä Suomessa tällä hetkellä aidosti resursseja toteuttaa tämä metsälahjavä-
hennysuudistus.

17.18 Jari Myllykoski vas (vastauspuheenvuoro): Arvoisa herra puhemies! Edustaja
Hoskonen, on hyvä, että positiivinen asenne on hallituksen tekemään esitykseen, ja var-
masti sillä onkin positiivisia vaikutuksia.

Mutta haluaisin muistuttaa siitä, onko tätä lakia valmisteltaessa pohdittu sitä, että tämä
aiheuttaa markkinahäiriön puumarkkinoilla. Lahjan saaja on edullisemmassa asemassa
kuin muu metsänomistaja. Voidaan myydä pienemmällä voitolla metsää ja siitä huolimat-
ta saadaan isompi raha siitä kaupasta. Minun mielestäni tässä asetetaan jo ihan perustus-
laillisesti epätasa-arvoon ne, joilla on metsää, ja nyt ne, jotka perivät metsää. He ovat
myyntivaiheessa erilaisessa asemassa. Siinä mielessä tämä ehkä alentaa teollisuuden kan-
nalta puukaupan hinnoittelua.

17.19 Timo Kalli kesk (vastauspuheenvuoro): Arvoisa puhemies! Eriarvoisessa asemas-
sa ovat nekin metsänomistajat, joilla on myytäviä puita, ja ne, joilla ei ole puita.

Mutta, arvoisa puhemies, täällä oli pari päivää sitten käsittelyssä energia- ja ilmastopo-
liittinen selonteko, ja jos sitä strategiaa lähdetään toteuttamaan, niin on selvää, että puun
kysyntä tulee kasvamaan. On täysin selvää tietenkin, että hallitus joutuu luomaan edelly-
tyksiä, mitenkä me voimme laajentaa metsien hyödyntämistä ja puukauppaa.

Sen tähden, kun tiedämme, että noin kolmasosa Suomen yksityismetsistä on käyttämät-
tä johtuen siitä, että niitä omistavat sellaiset henkilöt, joilla ei ole välttämättä tarve käyttää,
ja jotta saisimme tämän reservin tulevina vuosina käyttöön, pitää tehdä jotain. Siinä odo-
tuksessa tämä päätös on erittäin hyvä. Pitää muistaa, että jotta tämän edun saa, niin pitää
myydä puuta, ja kun myydään puuta, siitä syntyy (Puhemies koputtaa) toimeliaisuutta, työ-
tä ja sitä kautta valtio saa verotuloja.

Ensimmäinen varapuhemies Mauri Pekkarinen: Arvoisat edustajat, josko tässä vai-
heessa riittäisi? — Jaaha, ei riitäkään, seuraavana edustaja Hoskonen.

17.21 Hannu Hoskonen kesk (vastauspuheenvuoro): Arvoisa herra puhemies! Todella-
kin tämä lakiesitys, joka on nyt mietinnön muodon saanut, todella on rakenteellinen uudis-
tus, ja tervehdin sitä suurella ilolla. Se on todellakin niin, että nämä edustaja Kallin mainit-
semat tilat, jotka ovat nukkuneet prinsessa ruususen unta kymmeniä vuosia, tulee saada he-
reille. Kun tämä laki aikanaan toteutuu ja tulee voimaan, niin sen jälkeenhän todennäköi-
5



Pöytäkirjan asiakohta PTK 124/2016 vp
sesti käy niin, että moni tila tulee tämän puukaupan piiriin ja toimeliaisuutta yhteiskunnas-
sa tapahtuu. Se on erittäin hyvä asia. Ja pitää muistaa se, että kun metsätilojen rakenne on
ollut kieroutunut, pikkuhiljaa koko ajan mennyt väärään suuntaan, niin tällä sitä lähdetään
oikaisemaan. Se nyt on selvä asia, että ei vuodessa eikä kahdessa eikä varmaan kymmenes-
säkään vuodessa tässä tapahdu ihmettä.

Mitä tulee sitten edustaja Zyskowiczin äsken mainitsemiin neljään herraan elikkä nel-
jään henkilöön, joista kaksi oli metsäasiantuntijoita, verot tuntien, jotka olivat hiljaa asias-
sa, en lukeudu kyllä heihinkään, mutta toisaalta olen huomannut, ikävä kyllä, nykyisen po-
liittisen urani aikana, että niitä asiantuntijoita, jotka ovat tietävinään, on kyllä ihan liikaa.

Ensimmäinen varapuhemies Mauri Pekkarinen: Arvoisat edustajat! Tässä ovat vas-
tauspuheenvuoroja pyytäneet havaintojeni mukaan vielä ainakin seuraavat edustajat: Hei-
nonen, Kiviranta, Leppä, Kiuru ja Aalto. Jos sitten aihetta on vielä sen jälkeen, tämän kes-
kustelun synnyttäjä saa vielä vastauspuheenvuoron. — Jaaha, Uotila vielä. (Naurua) Ehkä
sitten sen jälkeen yritetään laittaa listaa poikki. — Kiinnitän vain huomiota, että monet
teistä nyt vastauspuheenvuoroa pyytäneistä ovat täällä sitten pyytäneet varsinaisen pu-
heenvuoron. — Seuraavana edustaja Heinonen, vastauspuheenvuoro.

17.22 Timo Heinonen kok (vastauspuheenvuoro): Arvoisa puhemies! Yritän puhua niin,
että se ei aiheuta lisää vastauspuheenvuorotarvetta, mutta joudun toteamaan, että SDP:n
uuden talousvastaavan, edustaja Kiurun puheesta kyllä paistoi jollain tavalla vähän tällai-
nen kateellisuus. Kyllä meidän maata tällä hetkellä vaivaa ennen muuta se, että meillä ei
esimerkiksi löydy yrityksille uusia jatkajia, sillä meillä järjestelmä on niin raskas näissä su-
kupolvenvaihdoksissa, että usein päädytään siihen, että yritys myydään ulkomaille, tai sit-
ten siihen, että yritys lopettaa toimintansa. Sama ongelma on myös meidän maa- ja metsä-
tilojen kanssa — ja myös se, että nämä pirstaloituvat entisestään. Tässä ei kannattaisi yh-
tään olla kateellinen, vaan esimerkiksi edustaja Kiurun kannattaisi ottaa mallia Ruotsista,
missä hänen veljespuolueensa johdolla perintöverosta luovuttiin kokonaan. Ja siihen, mitä
siellä tapahtui sen jälkeen, kannattaa tutustua.

17.23 Esko Kiviranta kesk (vastauspuheenvuoro): Arvoisa puhemies! Edustaja Mylly-
koski täällä povaili, minusta aika yllättävästi, että nämä henkilöt, joilla on mahdollisuus
käyttää tätä tuloverotuksen metsälahjavähennystä, ryhtyisivät myymään puuta alle mark-
kinahinnan. He ovat maksaneet täyden lahjaveron siitä metsälahjastaan, ja varmasti he ha-
luavat kyllä saada täyden markkinahinnan silloin, kun he puuta myyvät, niin että en usko
mihinkään markkinahäiriön mahdollisuuteen.

Sitten täällä on puhuttu hauskoja siitä, ketkä ymmärsivät pinta-alaverotusta. Ei siitä nyt
paljon kannata puhua, koska sitä ei ole vuoden 2005 jälkeen enää sovellettu, mutta sehän
oli aika helppo juttu. Silloin tuli valmiit paperit, kuinka paljon maksat vuosittain veroa,
eikä tarvinnut tietääkään oikeastaan välttämättä paljon mitään siitä asiasta. Sen sijaan tämä
metsälahjavähennys vaatii hyvin tarkkaa verosuunnittelua, koska se viimeisenä vähennyk-
senä tehdään ja se saa olla enintään puolet siitä pääomatulosta, mitä metsätaloudesta tulee.
(Puhemies koputtaa)

Ja sanon teille edustajille, jotka pidätte tupailtoja, (Puhemies koputtaa) että ehkä ei kan-
nata tästä ihan paljon ruveta puhumaan ja antamaan (Puhemies koputtaa) mahdollisuuksia
kysymyksiin ennen kuin itse perehtyy.
6



Pöytäkirjan asiakohta PTK 124/2016 vp
17.25 Jari Leppä kesk (vastauspuheenvuoro): Herra puhemies! Metsätalous on äärim-
mäisen suurta ja pitkäjänteisyyttä vaativaa toimintaa, elinkeinotoimintaa, ja myöskin tätä
metsälahjavähennyksen tyyppistä on haettu jo pitkään, ja nyt vihdoin viimein on ensim-
mäiset askeleet siitä otettu, hyvä niin. Se on erinomainen asia ja menossa eteenpäin. Kun
on tutkimuksia tehty siitä, mitkä ovat ne syyt siihen, että metsää ei myydä, niin siellä on yli-
voimaisesti suurimmaksi tullut ikä eli metsänomistajien ikä. Metsänomistajat ovat varsin
iäkkäitä, keskimäärin yli 60-vuotiaita, ja tällä on myöskin oma vaikutuksensa siihen, että
metsätilojen omistajien ikärakenne todennäköisesti tulee pikkuisen tästä alenemaan, ja se
tuo aktiivisuutta siihen biotalouden ja metsätalouden haasteeseen vastaamiseen, mikä
meillä tällä hetkellä on, koska me tarvitsemme nimenomaan sitä aktiivisuutta sinne met-
sään. Se on ainoa, joka tuo myöskin elinkeinopuolelta rahaa työllisyyteen ja meidän talou-
teemme.

17.26 Krista Kiuru sd (vastauspuheenvuoro): Arvoisa puhemies! Minusta oli hyvä, että
Kiviranta otti tämän verosuunnittelun tähän esiin, koska verosuunnittelustahan tässä on ky-
symys. Me selitämme täällä joidenkin kansanedustajien puheissa, että tätä lahjaa, jota nyt
tässä käsitellään, tarvitaan erityisesti siksi, että puu liikkuu, mutta kyllä tässä on kysymys
kymmenien miljoonien lahjasta erittäin vauraille ihmisille, joilla on mahdollisuus siirtää
sukupolvenvaihdoksen kautta metsätiloja seuraavalle sukupolvelle. Jos me täällä peruste-
lemme sitä sen takia, että me saamme puun liikkumaan, mikä minusta on ollut tämä argu-
mentti, eikö, niin silloin tietysti pitäisi arvioida sitä, liikkuuko puu nyt ja tarvitaanko tätä,
eikä sitä, kuka tulee kateelliseksi tai kuka ei. Minusta se ei ole ollenkaan relevantti kysy-
mys. Puukauppaa voidaan tukea silloin, jos puuta tarvitaan liikkeelle, jos tämä argumentti
täyttyy, mutta nythän ollaan pikemminkin päinvastaisessa tilanteessa, kun sekä Metsäteol-
lisuus että MTK itsekin toteavat, että puu liikkuu hyvin. Silloin kysymys on siitä, miksi
tämä tehdään. Kyllä tämä täytyy tunnustaa. Tämä täyttää (Puhemies koputtaa) kaikki ka-
verikapitalismin merkit.

17.27 Touko Aalto vihr (vastauspuheenvuoro): Arvoisa puhemies! Toivon, että vastaus-
puheenvuoroni ei synnytä uusia vastauspuheenvuoroja, mutta on kyllä todettava, että tämä
esitys on sekä hallitusohjelman että markkinatalouden vastainen. Hallituksen ohjelmaan
on siis kirjattu tavoitteeksi laaja veropohja ja matalat verokannat. Miksi tehdään tämmöi-
siä uusia, oikein häkkyröiden äitejä, ja mutkistetaan verotusta entisestään, jotta vain ja ai-
noastaan todella tiukan verosuunnittelun kautta hyvin pieni osa väestöstä pääsee tästä ken-
ties hyötymään? Markkinat asettavat kyllä puun hinnan kohdalleen, ja kun kauppa käy
kuumana ja puu liikkuu hyvin, miksi myöntää lisätukea puukaupan edistämiseen — eten-
kään, kun tästä asiantuntija-arvioiden mukaan ei ole saatavissa kansantaloudellisia hyöty-
jä? Etenkin käännän katseeni kokoomuksen suuntaan: oletteko unohtaneet markkinatalou-
den aivan totaalisesti?

17.28 Kari Uotila vas (vastauspuheenvuoro): Arvoisa puhemies! Oikeastaan tykkään
tuosta edustaja Kivirannan pikkasen huumorinsävytteisestä suhtautumisesta tähän. Kun
täällä hehkutetaan sieltä oikealta laidalta, että tämä nyt korjaa kaiken — keski-ikä laskee
varmaan kymmenen vuotta, keskikoko kasvaa varmaan puolella metsätiloilla, puu lähtee
liikkeelle että rytisee — niin edustaja Kiviranta minun käsitykseni mukaan toteaa, että han-
7



Pöytäkirjan asiakohta PTK 124/2016 vp
ke on byrokraattinen, vaikeasti hyödynnettävissä, vähän markkinamekanismin vastainen ja
vain suuriin tiloihin ja suuriin metsänomistajiin kohdistuva.

Kyllä tässä taitavat nyt nämä miljoonat mennä vähän niin kuin Kankkulan kaivoon, mitä
tähän veronmaksajien rahoja tuhlataan menetettyinä verotuloina. Metsäverotus tarvitsee
uudistusta, mutta se tarvitsee todella uudistusta eikä näpertelyä joidenkin isojen metsän-
omistajien hyväksi.

Ensimmäinen varapuhemies Mauri Pekkarinen: Nyt huomaan, että vastauspuheenvuo-
roja enää ei ole pyydetty, ei edes tämän keskustelun avaaja edustaja Hoskonen, joten me-
nemme puhujalistaan, ja siellä edustaja Heinonen, varsinainen listapuheenvuoro.

17.29 Timo Heinonen kok: Arvoisa herra puhemies! Hyvät edustajakollegat! Tässähän
kaiken kaikkiaan on kyse siitä, että meillä Suomessa on ollut haasteita sukupolvenvaihdok-
sissa eli siinä, että pystymme jatkamaan yritystoimintaa. Meillä menestyviä toimivia yri-
tyksiä on lopettanut toimintansa sen kautta, että ei ole löytynyt keinoa yritystoiminnan jat-
kamiseen, tai ne ovat siirtyneet ulkomaalaiseen omistukseen, ja samoja haasteita on ollut
maatilojen kanssa ja myös metsätilojen: se, että metsätilat ovat pirstaloituneet tänä päivänä
merkittävällä tavalla.

Parisenkymmentä vuotta sitten meillä metsänomistajista noin kolmannes asui muualla
kuin maaseudulla. Tällä hetkellä jo lähes puolet metsänomistajista on kaupunkilaisia. Eli
meillä perintöjen kautta uudet metsänomistajat ovat usein sellaisia, että he asuvat eri pai-
kassa kuin missä tuo metsä on. Metsät myös sitä kautta pirstaloituvat ja tulevat entistä huo-
nommin hoidetuiksi, osittain sen takia että ne ovat pieniä alueita ja niiden hoitokustannuk-
set nousevat tuottoja suuremmiksi. Sen takia itse toivoisin, että etsittäisiin keinoja myös
näiden pirstaloituneiden metsätilojen yhdistämiseksi esimerkiksi jonkinlaisen yhteismet-
sämallin kautta, niin että saisimme näitä metsiä parempaan ammattimaiseen ja ammattitai-
toiseen hoitoon. Meillä on paljon myös sellaisia metsänomistajia, jotka eivät oikeastaan
edes tiedä, missä nuo omat metsät tänä päivänä ovat, ja silloin helpolla tapahtuu niin, että
niitä ei myöskään hoideta.

Tämä metsälahjavähennys ja tämä vähennysmalli nimenomaan on keino siihen, että py-
ritään kannustamaan näitä muutoksia jo ennen perintövaihetta, ja metsälahjavähennys hel-
pottaa tilojen sukupolvenvaihdoksia. Tavoite, niin kuin tässä keskustelussa on esille tullut,
on kasvattaa metsäkokoa ja edistää ennen muuta yrittäjämäistä metsätaloutta eli ammatti-
maista metsänhoitoa ja tätä kautta lisätä myös puun tarjontaa. Tämän on arvioitu lisäävän
metsätilojen luovutuksia nykyisestä noin 1 400:sta 3 000:een, ja puun tarjonnan ennakoi-
daan kasvavan 1,2—1,4, jotkut arvioivat jopa 1,5 miljoonaa kuutiometriä vuodessa, eli
merkittävistä vaikutuksista on kyse. Mutta isompien metsien omistajat ja asiantuntijat ovat
tuoneet esille myös niitä haasteita, joita tässä on muun muassa näiden hehtaarimäärien ja
tämän byrokratian näkökulmasta, ja yhdyn niihin. Tämähän toimii niin, että Etelä-Suomes-
sa pienemmät hehtaarimäärät mahdollistavat tätä ja sitten pohjoiseen mentäessä hehtaari-
määrän tarve kasvaa metsän arvon kautta.

Kun tämä tulee lisäämään puun tarjontaa, niin tällä tulee olemaan myös vaikutusta työl-
lisyyteen. Eli tämä tulee lisäämään myös uutta työtä tähän maahan, ja sitä tässä salissa on
usein ainakin salin keskeltä ja oikealta reunalta kaivattu. Tämä on yksi sellainen toimenpi-
de.
8



Pöytäkirjan asiakohta PTK 124/2016 vp
Toin tuossa debattipuheenvuorossa esille sen, että esimerkiksi Ruotsissa perintöverosta
luovuttiin vuonna 2005 sosialidemokraattien johdolla. Norja seurasi esimerkkiä vuonna
2014. Perintöverosta luopumisen yhteydessä nämä maat ovat kiristäneet perinnöstä saata-
van myyntivoiton verotusta, eli itse asiassa tuotot ovat aika monessa paikassa kääntyneet
tätä kautta kasvuun. Itse toin tuossa esille sen, ja toivon, että myös meillä ihan ilman ka-
teellisuutta ja populismia selvitettäisiin se mahdollisuus, mitä tapahtuisi, jos me Ruotsin
mallia noudattaen luopuisimme perintöverosta. Me olemme jo tehneet sen ratkaisun, että
pienet perinnöt saa ilman perintöveroa. Minun mielestäni kannattaisi pohtia myös työn ja
työpaikkojen näkökulmasta sitä, että perintöverosta luovuttaisiin. Olen aika vakuuttunut,
että kun yritykset ja maa- ja metsätilat pystyisivät jatkamaan toimintaa, niin tähän maahan
syntyisi lisää työpaikkoja. Ja itse asiassa se, kun perintövero ei tulisi näissä sukupolven-
vaihdoksissa maksettavaksi, mahdollistaisi myös uusien työpaikkojen ja investointien te-
kemisen ja olisi järkevää. Itse siis toivon, että tämänsuuntaista mallia selvitettäisiin aivan
ilman ennakkoasenteita ja katsottaisiin, mihin sillä päästäisiin. Ruotsissa on päästy hyvään
tulokseen, Norjassa on päästy hyvään tulokseen, ja itse uskon, että Suomen olisi tässäkin
hyvä seurata läntisiä naapureitamme.

17.35 Kari Uotila vas: Arvoisa puhemies! Perintö- ja lahjaverotuksen kevennyksethän
ovat myöskin valtiovarainvaliokunnan käsittelyssä ja, päinvastoin kuin edustaja Heino-
nen, vasemmistoliitto tulee ainakin esittämään mieluummin suurten perintöjen verotuksen
kiristämistä kuin siitä luopumista. Tässä keskustelussa keskustelun avaaja, edustaja Kiuru,
esitteli tämän vastalauseen ja sen perusteet — vastalauseen, jossa ovat mukana myöskin
vasemmistoliitto ja vihreät. Ei siitä sen enempää.

Mutta kun täällä on muisteltu metsäverotuksen historiaa, niin tottahan se on, että ennen
oli pinta-alaverotus, ja pinta-alaverotus varmasti tuntui kohtuuttomalta niistä, jotka mak-
soivat sitä pinta-alaverotusta ilman, että hankkivat riittävästi metsänmyyntituloja sen ve-
ron maksamiseen, mutta sitten, kun siirryttiin taas myyntituloverotukseen, niin ehkäpä se
lisäsi myöskin näiden passiivisten metsänomistajien määrää, jotka eivät sitten paljoa kor-
vaansa lotkauttaneet sille metsäomaisuuden aktiiviselle hoitamiselle ja tuotolle. Sitten vie-
lä välissä oli sitä siirtymäaikaa, jolloin sai valita jommankumman.

Nämä — ilmastotavoitteiden toteuttaminen, biotuoteteollisuuden laajentuminen, suoje-
lun riittävä taso, moninaisuuden turvaaminen — kaikki vaativat talousmetsien tehokasta
käyttöä, ja siihen pitää kannustaa. Ja metsäverotus vaatii uudistusta. Metsäteollisuus on
itse asiassa rakentanut varsin hyvän, toimivan metsäverotusuudistusmallin, joka lähtee sii-
tä, että tulisi tällainen verorasitus kaikille, joka sitten vähennettäisiin sitä mukaa, kun met-
sämyyntituloja tulee, elikkä verotusta saisi palautettua sen jälkeen, kun tulee veronmaksu-
kykyä sen myynnin seurauksena.

Elikkä puuta tarvitsee saada liikkeelle tasaisesti, pitkäjänteisesti, ja sitä voidaan edistää
järkevällä (Puhemies koputtaa) kokonaisverouudistuksella.

17.37 Timo Harakka sd: Arvoisa puhemies! Hyvät kollegat! Kolmesta iloisesta rosvosta
saliin on tänään saapunut kaksi: metsälahjavähennys ja yrittäjävähennys. Kolmas iloinen
rosvo on vähän myöhässä, tulee ensi viikolla, ja se on tämä perintö- ja lahjaveron alennus.
Tämä nyt tiedoksi edustaja Heinoselle, joka on nyt vähän etuajassa puhunut jo pariinkin ot-
teeseen tästä vasta ensi viikolla käsiteltävänä olevasta asiasta, ja silloin varmasti käymme
oikein mielenkiintoisen debatin.
9



Pöytäkirjan asiakohta PTK 124/2016 vp
Muitakin kauniita lempinimiä tälle lakiesitykselle on annettu, muun muassa "innovaa-
tio" ja "härveli". Nämä on kuultu asiantuntijakuulemisissa verojaostossa, ja tottahan se on,
että yksi asiantuntijamme sanoi, että ei taida olla missään Pohjoismaissa toista henkilöve-
roa, jossa yhden veron saa vähentää toisesta verosta, ja Suomessakin saa mennä kuulemma
puolen vuosisadan taakse, että tällaisen härvelin löytää. Kuten edustaja Aalto sanoi, tämä
rikkoo hallitusohjelman sinänsä järkevää ja itsestään selvää ajatusta laajoista veropohjista
ja selkeästä verotuksesta. Ja kuten edustaja Kiviranta totesi, tästä selvän ottaminen vaatii
varmasti verosuunnittelijan ammattiapua tai lakimiespalveluita.

Mutta samoin yhdyn edustaja Aallon kummastukseen siitä, että uskooko kokoomus nyt
ollenkaan markkinatalouteen. Kun puukauppa käy kuumana näitten investointien takia,
niin miksi ihmeessä puunmyyntiä pitää nyt erikseen vielä subventoida veronmaksajien ra-
hoilla? Toinen markkinataloutta häiritsevä asia on se, että tässä edustaja Heinonen tosi
kauniisti puhui siitä, että helpotetaan näitten metsien luovutusta edelleen, mutta noin mark-
kinatalouden kannalta se johtaa siihen, kuten esityksessä on todettu, että todennäköisesti
metsien hinnat nousevat ja kauppa metsätiloilla käy entistä vähemmäksi. Eli ei saa ostaa
metsätiloja joku, joka ei ole sellaiselle jo syntynyt. Sellaista markkinataloutta.

17.39 Eerikki Viljanen kesk: Arvoisa puhemies! Tällä lakiesityksellä on pitkä historia.
Jo valtioneuvoston periaatepäätöksessä Kansallisesta metsäohjelmasta 2015 asetettiin ta-
voitteeksi yksityismetsälöiden tilakoon kasvattaminen 50 hehtaariin vuoteen 2050 men-
nessä. Siis jo Vanhasen toisen hallituksen aikana katsottiin, että suurentamalla tilakokoja ja
parantamalla tilojen rakennetta on mahdollista parantaa metsätalouden kannattavuutta ja
kestävän metsätalouden harjoittamisen edellytyksiä sekä teollisuuden puuhuoltoa.

Yhtenä keinona tilakoon kasvattamiseksi metsäohjelmassa todettiin muun muassa vero-
tukselliset keinot sukupolvenvaihdosten ja metsätalouden edellytysten parantamiseksi. Tä-
män tavoitteen saavuttamisen keinoja miettinyt työryhmä käsitteli lukuisia toimenpiteitä
metsätilojen pirstoutumisen ehkäisemiseksi, metsätilojen koon kasvattamiseksi ja metsäta-
louden toimeliaisuuden lisäämiseksi yksityismetsissä. Työryhmä piti tärkeimpänä ja vai-
kuttavimpana toimenpiteenä perintö- ja lahjaverolain sukupolvenvaihdoksen huojennuk-
sen laajentamista metsätiloihin, ja työryhmän tekemien ja teettämien selvitysten perusteel-
la metsätilojen sukupolvenvaihdoshuojennuksella voidaan työryhmän mielestä kustannus-
tehokkaasti ja vaikuttavasti saavuttaa metsä-, elinkeino- ja työllisyyspoliittisia tavoitteita.

Nyttemmin valmistuneessa Suomen biotalousstrategiassa korostetaan biomassojen saa-
tavuutta biotalouden tarpeisiin. Biotalousstrategiaa tarkentavassa valtioneuvoston hyväk-
symässä Kansallinen metsästrategia 2025:ssa asetetaan runkopuun hakkuukertymälle 15
miljoonan kuution kasvutavoite, mikä tarkoittaa neljänneksen kasvua tämänhetkiseen hak-
kuukertymään elikkä todella merkittävää kasvua. Jotta tähän kasvuun päästään, metsästra-
tegiaan kirjattuna tavoitteena on myös, että aktiivinen ja yritysmäinen metsätalous lisään-
tyy, tilakoko kasvaa ja metsänomistusrakenne tukee metsien aktiivista käyttöä. [Puheen-
vuoron lopussa äänentoisto-ongelmia]

Ensimmäinen varapuhemies Mauri Pekkarinen:  Jostain syystä hetkeksi edustaja Vil-
jasen ääni katosi, mutta ajatus tuli varmaan meille kaikille selväksi myös niiltä osin kuin
sitä ei tuossa kuultu.
10



Pöytäkirjan asiakohta PTK 124/2016 vp
17.42 Jari Myllykoski vas: Arvoisa herra puhemies! Ilahduin, kun kuuntelin edustaja
Heinosen puhetta siitä, että yhteismetsät ovat yksi tärkeä osa. Olisikin tavallaan toivonut,
että tässä kohtaa olisi ollut hallituksessa rohkeutta vähän palata tuohon, mitä äsken edellä
kuultiin myös edustaja Viljaselta. Eli kyllä tämä meidän yhteismetsäajattelumme voisi olla
tässä perikuntien kohdalla erinomainen ratkaisu. Luotaisiin siihen mekanismi, jotta jos pe-
rikunta muodostaa perinnöstään yhteismetsän, heille perinnönsaantivaiheessa annettaisiin
selkeä verohelpotus. Näin nämä metsälöt pysyisivät hyvin hoidettuina ja ne olisivat aktii-
visessa käytössä. Jos meillä tässä maassa on 60 000 metsänomistajaa, jotka eivät tiedä
omistavansa metsää, niin totta kai jokaisen hallituksen, tämän ja seuraavienkin, on pyrittä-
vä tekemään voitavansa niin, että nämä pusikot saadaan myös hyötykäyttöön.

Kaikkein suurin kansantaloudellinen tappio on todellakin se, että meillä on tietämätöntä
metsänomistajakuntaa, ja, sanotaanko, perikunnat sirpaloittavat tätä omaisuutta. Ehkä
meillä tulisi ottaa aika rohkeasti käyttöön se, missä vaiheessa perikunnan on tehtävä jota-
kin sellaista, että tämä sirpaloituminen voidaan selkeästi ehkäistä, ja antaa pientä pakotetta
perikunnille, ehkä ottaa Ruotsin puolelta mallia niin, että metsän omistamiseen tulee todel-
lakin aktiivinen ote.

17.44 Pia Viitanen sd: Arvoisa puhemies! Tässä metsälahjavähennyksessä on kyse tästä,
sanotaanko, kolmen koplasta eli kolmesta iloisesta rosvosta, joilla tarkoitamme sitä, että
näinä aikoina, kun hallitus leikkaa pienituloisilta ihmisiltä työttömyysturvaa, perusturvaa,
kaikkea tätä, niin hallituksella riittää rahaa varsin anteliaisiin — varakkaille ihmisille an-
teliaisiin — veronkevennyksiin. Niistä kaksi rosvoa on täällä tänään, tämä metsälahjavä-
hennys ja seuraavana listalla tämä niin sanottu apteekkarivähennys, ja kolmatta odotellaan
sitten tämän perintö- ja lahjaveron muodossa, jossa varaa riittää siihen, että miljoonaperin-
töjen verotusta kevennetään tosiaan samaan aikaan kun pienituloisilta leikataan.

Puhemies! Tässä kokonaisuudessa on myös huomattava se, että näillä lakiesityksillä,
jotka yhteensä ovat noin parisataa miljoonaa — parisataa miljoonaa — ei todeta olevan
merkittäviä vaikutuksia työllisyyteen. Miksi haluan nostaa tämän kysymyksen esiin tässä
yhteydessä tänään, jälleen kerran, on huoli siitä, että ellei työllisyys parane, me joudumme
tilanteeseen, että kenties ensi keväänä ovat edessä lisäleikkaukset. Huomasin viikonloppu-
na sananvaihtoa hallituksen kesken siitä, ovatko kyseessä lisäleikkaukset keväällä, mah-
dollisesti riihessä, joka kenties siirretään yli kunnallisvaalien, mitä ihmettelimme. Nythän
näyttäisi sitten siltä, että valtiovarainministeri Orpo ilmoittaa, että pari miljardia voi olla
lisäleikkauksia tiedossa, ja pääministeri Sipilä sanoo, että no, ei kaiketi ole — eli tässä on
parin miljardin haarukka. Kyllä tällä menolla, jos työllisyys ei parane, minä pelkään, pu-
hemies, vakavasti sitä, että tässähän käy niin, että hallitus sitten kokoontuu keväällä ja to-
teaa, että mitä tehdään, velkaa joudutaan ottamaan, kun työpaikkoja ei synny, talous ei kas-
va, leikataan lisää koulutuksesta, pienituloisilta, ja samaan aikaan todetaan, että hupsista,
siellä se parisataa miljoonaa meni sitten näihin (Puhemies koputtaa) varsin anteliaisiin ve-
ronkevennyksiin juuri viime joulun alla. Toivon, että tähän voidaan vielä vaikuttaa.

Ensimmäinen varapuhemies Mauri Pekkarinen:  Pyytäisin edustajaa siirtymään puhu-
japönttöön, jos hän haluaa jatkaa. — Näköjään ei.

17.46 Toimi Kankaanniemi ps: Arvoisa herra puhemies! Täällä on muisteltu menneitä,
ja voisimme puhemiehen kanssa muistella myös sitä 25 vuoden takaista aikaa, kun olimme
11



Pöytäkirjan asiakohta PTK 124/2016 vp
veropoliittisessa ministeriryhmässä. Silloin uudistettiin muun muassa metsäverotus niin
kuin oikeastaan kaikki muutkin verolait. Tuolloin siirryttiin pinta-alaverotuksesta myynti-
verotukseen, ja siinä otettiin 13 vuoden siirtymäaika. Valinnan sai tehdä. Tuolloin pelättiin
vähän sitä, että valtion ja verotulojen saajien asema heikkenee sikäli, että aina kun on huo-
no taloudellinen tilanne, niin puu ei käy kaupaksi, sillä ei ole ostajaa eikä myyjää, jolloin
verotuloja ei myyntiverotuksen kautta tule, jolloin se syventää sitten talouden ahdinkoa.
Ehkä näin on voinut käydäkin. En tiedä, onko asiasta tehty tutkimusta. Pinta-alaverotus oli
sikäli hyvä, että oli vakaa verotulo kaikkina aikoina, mutta siinä olivat ne muut ongelmat ja
epäoikeudenmukaisuudet, joihin ei nyt tässä ole syytä mennä. (Timo Kalli: Tase töihin!)

Tämä metsälahjavähennys on kieltämättä monimutkainen, byrokraattinen malli ja siksi
ei mitenkään kehuttava. Toinen puute tässä on, että se kohdistuu suuriin tiloihin ja pienem-
mät eivät ole sen piirissä. Tästä huolimatta, että näitä ongelmia tässä on, valiokunta päätyy
siihen, että hyödyt ovat suuremmat kuin haitat ja tuotto on suurempi kuin kulut, ja silloin
tällä on tietysti perusteita tulla hyväksytyksi.

Arvoisa puhemies! Metsätilojen pirstoutumisen estäminen on tärkeää, toisaalta puun
turvaaminen teollisuudelle on ensiarvoisen tärkeää meillä. Tällä hetkellä on käynnissä suu-
ria investointeja ja on suunnitelmia isoista investoinneista, ja jotta ne tulevat hyödyttä-
mään tätä kansantaloutta, niin puuta on saatava liikkeelle, ja jos se tällä hetkellä vastaa
puun myyntitarvetta, niin välttämättä ensi vuonna, kun esimerkiksi Äänekosken suurinves-
tointi valmistuu, näin ei välttämättä ole. Kuopioon ollaan suunnittelemassa uutta investoin-
tia, ja sitten monia biopuolen hankkeita on myös valmisteilla. Tähän on syytä varautua, ja
viisas hallitus varautuu ajoissa.

Arvoisa puhemies! Se, että puunsaanti turvataan teollisuudelle, kyllä lisää — ja tämäkin
uudistus lisää — tarjontaa, kysyntä kasvaa, tarjonta kasvaa, ja sitä kautta, kun tarjontakin
kasvaa, hinta pysyy kohtuullisena, ja kun hinta pysyy kohtuullisena, niin suomalaisen
vientiteollisuuden menestyminen maailmanmarkkinoilla paranee. Tästä on koko kansanta-
loudelle hyötyä sekä vientituloina että työllisyytenä ja myös pääomavirtana maaseudulle.
Tosin kaupunkilaisethan jo, niin kuin on kuultu, valtavan osan metsistä omistavat.

Arvoisa puhemies! Vielä totean, että kun pyritään siihen, että metsien omistus siirtyy
nuoremmille, niin se on kyllä johtamassa siihen, että kauppa, puunmyynti, lisääntyy. Ei
80—90-vuotiaalla ihmisellä ole sellaisia tarpeita myydä puuta kuin on 30—40-vuotiaalla,
nuorella perheellä. Kaiken kunnioituksemme ansaitsevat iäkkäät 80—90-vuotiaat metsän-
omistajat usein säästävät pahan päivän varalle tietämättä, milloin se paha päivä heille tu-
lee, mutta tämä on varsin yleistä. Täällä joku väläytti, taisi olla edustaja Myllykoski, myyn-
tipakkoa, mutta sanoisin, että puun osalta myyntipakko ei sovi, niin kuin ei muukaan pak-
komyynti, suomalaiseen järjestelmään. Se kyllä olisi askel monella tavalla väärään suun-
taan ja varmaan myös perustuslainvastainen.

Arvoisa puhemies! Vaikka tässä esityksessä on näitä puutteita, niin tämä on syytä viedä
eteenpäin.

17.51 Jari Myllykoski vas (vastauspuheenvuoro): Arvoisa herra puhemies! Ehkä nyt täy-
tyy oikaista, että minä en puhunut puun myynnistä vaan nimenomaan siitä, että aktivoi-
daan perikuntia, jotta he lähtevät toimimaan. En ole tarkoittanut siinä kohtaa, että perikun-
nan tarvitsee myydä puunsa, vaan nimenomaan sitä, että tämä metsäomaisuus siirtyy aktii-
visesti hoidettavaksi ja koetetaan ehkäistä sen pirstaloitumista. Mutta ehkä tämä menee
sinne vanhojen muistelun puolelle.
12



Pöytäkirjan asiakohta PTK 124/2016 vp
17.51 Krista Kiuru sd (vastauspuheenvuoro): Arvoisa puhemies! Minä kiinnitin huomio-
ta äskeisessä puheessa olleeseen yksityiskohtaan, jossa todettiin, että täytyy turvata metsä-
teollisuuden puunsaanti. Itse nyt katsoin tässä Savon Sanomien juttua, joka on kirjoitettu
kuitenkin käytännössä 20.9.2016, ja minulla ei ole mitään syytä olettaa, etteikö tämä juttu
pitäisi paikkansa. Tässä nimittäin todetaan, että "Metsäteollisuus ry:n jäsenyritykset osti-
vat tammi—elokuussa Suomen yksityismetsistä 20 miljoonaa kuutiota puuta. Se on 15
prosenttia enemmän kuin keskimäärin viimeisen kymmenen vuoden vastaavana aikana ja
10 prosenttia enemmän kuin viime vuonna". Ja me annamme tässä tilanteessa hallituksen
esityksen, jossa toteamme, että puunsaanti on vaikeutunut ja puunsaantia ei ole, ja puu-
kaupan tehostamiseksi tämä esitys tehdään. Siltä osin voi todeta kyllä, kuten esimerkiksi
MTK:n tutkimuspäällikkö Erno Järvinen toteaa, että "jos puukaupan volyymia vertaa suo-
malaisen yhteiskunnan yleiseen taloustilanteeseen, niin ei voi valittaa".

17.53 Toimi Kankaanniemi ps (vastauspuheenvuoro): Arvoisa herra puhemies! On to-
della erinomaista, että nämä luvut ovat tällaisia. Se kertoo siitä, että hallituksen politiikka
on onnistunut (Naurua) ja nyt tämä alkaa näkyä teollisuudessa.

Mutta edustaja Kiuru, kuuntelitteko siltä osin puhettani, kun totesin, että muun muassa
Äänekosken valtava investointi, joka 4 miljoonaa kuutiota lisää puun kysyntää, valmistuu
ensi vuonna? Ja Kuopioon, Kemijärvelle, Kemiin, Pietarsaareen, ja niin edelleen on val-
misteilla investointeja, jotka lisäävät puun kysyntää voimakkaasti, ja silloin tarvitaan niitä
tekijöitä, joilla puu saadaan varmasti liikkeelle. Nämä investoinnit ovat turhia, jos meillä ei
ole sinne raaka-ainetta. Ja jos me emme hyödynnä tätä mahdollisuutta nyt, niin älkää pu-
huko työllisyyden hoidosta ja talouden korjaamisesta yhtään mitään.

17.54 Krista Kiuru sd (vastauspuheenvuoro): Arvoisa puhemies! Täytyy vain todeta, että
jos hallituksen politiikka on näin onnistunutta, että otatte tämän hyvän puunsaannin omiin
nimiinne, niin kysyn vain: miksi ihmeessä täytyy tehdä sitten täydentäviä esityksiä, jos
tämä tilanne kerran on näin hyvä hallituksen toimien ansiosta? Ja silloin tietenkin huoma-
taan jo, että tässä onkin toinen ketunhäntä kainalossa. Jos aidosti puukauppaan halutaan
vilkastusta tällä esityksellä, niin silloinhan oltaisiin lähdetty tietenkin siitä, että tämä esitys
ei kohdistuisi vain yhteen kolmasosaan metsänomistajista eikä täällä olisi rajoja, joissa pi-
tää tietyn verran vähimmäiskokoa omistaa, jotta tämän edun voi saada käyttöön. Tällöin on
kysymys siitä, että tässähän haetaan aivan toisenlaista ketunhäntää, joka liittyy siihen, että
metsälahja voidaan ottaa vastaan tällaisena sukupolvenvaihdoksena ja tässä on tarkoitus
pitää huolta siitä, että kasataan niille, joilla jo onkin entisestään. Ja täytyy todeta, arvoisa
puhemies, että eivät ole kovin oikeutettuja nämä argumentit, joita täällä käytetään, kun ky-
symys... [Puhemies keskeytti puheenvuoron puheajan ylitttyä.]

17.55 Toimi Kankaanniemi ps (vastauspuheenvuoro): Arvoisa puhemies! On kyllä hie-
man kyseenalaista puhua hallituksen esityksestä, joka on ihan vakava ja tärkeä, että on ke-
tunhäntä kainalossa.

Puheenvuorossani totesin, että tässä lakiesityksessä on ongelmia sen tähden, että tämä
on byrokraattinen, monimutkainen, ja sitten pidän sitä myös ongelmana, että tämä kohdis-
tuu varsin suuriin tiloihin ja sitten pienemmät jäävät ulkopuolelle. En tiedä, miksi näin on
päätetty, mutta tähän tietysti on vielä syytä mahdollisesti seuraavassa hallituksessa tai jat-
13



Pöytäkirjan asiakohta PTK 124/2016 vp
kossa kuitenkin paneutua, jotta myös pienten metsälöiden omistajien asema tasavertaisuu-
den nimissä saadaan kuntoon.

Ensimmäinen varapuhemies Mauri Pekkarinen: Edustaja Kiviranta on pyytänyt vas-
tauspuheenvuoron, mutta hänellä on myöskin täällä listapuheenvuoro. Haluaako hän mo-
lemmat, vai kelpaako varsinainen puheenvuoro? — Olkaa hyvä. (Timo Kalli: Herra puhe-
mies! Mulle kelpaa vastauspuheenvuoro! — Naurua) — Josko nyt kuitenkin edustaja Ki-
viranta. — Olkaa hyvä.

17.56 Esko Kiviranta kesk: Arvoisa puhemies! Edustaja Krista Kiuru on niin kuin minä-
kin huolissaan siitä, että tämä metsälahjavähennys ei nyt koske kaikkia metsänomistajia.
Uskon, että kun täällä on seuraavana listalla yrittäjävähennys, joka koskee kaikkia metsän-
omistajia tasapuolisesti, niin edustaja Kiuru kehuu sitä sitten. (Naurua) Tätä minä odotan.
(Eduskunnasta: Nimenomaan, juuri näin, jos on johdonmukainen, tekee näin!)

Mutta sitten tästä puun tarjontatilanteesta: Se on tällä hetkellä hyvä. Mutta ihan niin kuin
edustaja Kankaanniemi sanoi, niin maassahan on tekeillä suuria investointeja. Äänekos-
ken investointi valmistuu ensi syksyn alussa. Se alkaa näkyä markkinoilla ensi vuoden
puolella heti. Sitten tulee Kemi, Kemijärvi — toivottavasti nämä kiinalaiset hankkeet sit-
ten myöskin toteutuvat — ja mahdollisesti vielä Kuopion sellutehdashanke. Näitä on pal-
jon edessäpäin. Uskon, että tämä metsälahjavähennys omalta osaltaan edistää puun tarjon-
taa siinä tilanteessa, kun kysyntä todella kasvaa vahvasti.

En oikeastaan usko eikä PTT:n tutkimuksenkaan mukaan ole niin, että tämä puun myyn-
ti olisi mikään ikäkausikysymys, että nuoret ilman muuta myisivät enemmän kuin vanhem-
mat. Luultavasti kaikki järkevät ihmiset myyvät silloin puuta, kun se metsänhoidollisesti
on perusteltua ja he ymmärtävät, että se muualla alkaa tuottaa paremmin. Mutta kyllä us-
kon, että kun nuoremmalle polvelle kuitenkin tulee tämmöinen pieni veroporkkana — sa-
noisin, että hyvin pieni veroporkkana — tämän metsälahjavähennyksen kautta, niin se
omalta osaltaan varmistaa puun tarjontaa jatkossa.

Sitten vielä sen verran, että kun edustaja Viitanen tässä puhui näistä verovaikutuksista,
niin Kataisen hallitus teki yhteisöveron alennuksen, jota en moiti, mutta se on tällä hetkellä
reilut 900 miljoonaa euroa vuodessa osakeyhtiöille ja osuuskunnille verohelpotuksia. Met-
sälahjavähennys on vain 18 miljoonaa euroa ja yrittäjävähennys vain hiukan alle 130 mil-
joonaa euroa. (Puhemies koputtaa) Se niistä suuruussuhteista.

17.58 Hannu Hoskonen kesk: Arvoisa herra puhemies! Vielä muutama huomio:
Tämä puun lisäkäyttöhän on Suomen kansantalouden tulevaisuuden kannalta erittäin

tärkeässä asemassa, kun me saamme rattaat pyörimään niin, että saamme uusia investoin-
teja Suomeen. Suomihan on elänyt pitkään investointilamassa, tänne ei ole juurikaan in-
vestoitu. Aikoinaan kun metsäteollisuus eli vahvaa nousukauttaan 80-luvulla ja, sanotaan,
70-luvun lopulta tuonne vuoteen 2000 asti, investointivauhtihan suurin piirtein oli miljar-
din vuodessa keskimäärin, ja silloin puhuttiin, että hyvä paperikone maksaa itsensä takai-
sin kahdessa vuodessa. Silloin investoitiin Suomeen. Tänä päivänä investointivauhti on
onneksemme, kuten edustaja Kiviranta taas oivallisesti kuvasi, lähtenyt liikkeelle. Se on
Suomen kansantalouden elpymisen kannalta kaikkein tärkein asia. Ja puun käyttö takaa
sen: Kun suomalaista puuta käytetään lisää, se varmasti tuo työtä. Kaikkein vähiten sille
metsänomistajalle itselleen, mutta sen ketjun aikana hyvin hyvin monelle suomalaiselle.
14



Pöytäkirjan asiakohta PTK 124/2016 vp
Voin sanoa esimerkkinä: Kun metsänomistaja myy ensiharvennusmäntykuitua, hän saa
siitä 10 euroa motilta. Se on suurin piirtein karkea keskihinta tällä hetkellä, kun kohtuulli-
sen leimikon myy, eikä se iso hinta ole. Mutta sen jälkeen sinne menee monitoimikonekul-
jettaja, pistää puut pinoon, sen jälkeen tulee ajokonemies, ajaa sen tien varteen — toki ra-
tissa siellä voi olla kauniimman sukupuolenkin edustaja näin tasa-arvon kunniaksi — ja
sen jälkeen sitten se kuorma-autolla viedään teollisuuden jalostuspaikalle tai sitten muu-
hun kuljetusmuotoon, vaikka nyt junaan, sitten se menee tehtaalle ja siellä jalostetaan, sii-
nä hyvin hyvin moni ihminen saa töitä välille. Se, mitä metsänomistaja saa, sen 10 euroa
miinus verot siellä pystykaupalla puuta myydessään, on hyvin pieni osa tästä koko ketjus-
ta. Että älkää nyt, hyvät ihmiset, tuijottako sen puun kantohintaa, se on aivan todella mini-
maalinen osa koko valmiin tuotteen hinnasta. Tärkeintä on, että moni saa sillä välillä töitä.
Se olisi se Suomen pelastus. Ja hyöty jää todellakin muualle kuin sinne metsänomistajalle,
se kertautuu sen ketjun aikana niin, että viimeinen hyötyy siinä. Toivon mukaan jonain päi-
vänä on se tilanne, että komposiittimateriaalista valmistettua läppäriä vaikka edustaja Kiu-
ru menee ostamaan kaupasta ja toteaa, että tämäpäs on hyvä väline, kun on kevyt ja kestä-
vä eikä ole ollenkaan staattisen sähkön vaivaama niin kuin nämä nykyiset muovivempe-
leet ovat.

Sitten tämä rakenteellinen uudistuminen metsätalouden puolella on aivan välttämättö-
myys. Minä olen pitkään miettinyt, että mikä tuossa demarien verolinjassa ihmetyttää mi-
nua. Minä kiitän nyt ihan sydämeni pohjasta edustaja Krista Kiurua tästä hienosta puheen-
vuorosta. Minulle välähti äsken se pitkän pitkän pohdinnan jälkeen: teille rakenteellinen
uudistaminen on ihan sivuseikka, kunhan vain saadaan pelata jollakin veroporkkanalla tai
veroasialla sillä keinoin että saamme näyttää, että joku on ahneempi kuin toinen tai joku on
rikkaampi kuin toinen.

Jos emme rakenteellisia uudistuksia tähän maahan tee, me olemme siinä tilanteessa,
missä nyt olemme. Elikkä älkäämme vastustako uudistamista. Uudistaminen on välttämä-
töntä. Se koskee meidän omaa henkilökohtaista elämäämme, se koskee metsätaloutta, Suo-
men teollisuutta ja koko suomalaista yhteiskuntaa. Jos te kuvittelette, että tästä selvitään
sillä, että kaikki on yhtä hyvin kuin ennenkin ja jopa paremmin kuin eilen, niin se ei pidä
paikkaansa. Meidän on uudistuttava, ja nimenomaan se lähtee rakenteista. Ja tämä on yksi
pieni osa sitä rakenteellista ketjua, se olisi hyvä muistaa. (Kari Uotila: Tosi pieni!) — Pie-
nihän se on, mutta pitää muistaa, että sen pienen lapsenkin ensimmäinen askel on se maa-
ilman tärkein askel. Se ensimmäinen askel on aivan varmasti tärkeä, olen sen omalta osal-
tani tyttärentyttären kävelystä nähnyt, että se on se maailman suurin askel, se on hienoin
asia.

Sitten lopuksi vielä tästä, kun tässä keskustelussa on pikkusen kateuden siementäkin ol-
lut: Jos nyt joku paikalla olevista tai joku muu tuntee lievää kateuden siementä metsän-
omistajaa vastaan, niin minulla on kohtuullisen laajat yhteydet kiinteistönvälityksen puo-
lelle ja myös metsätalouden harjoittajien puolelle ja myös yrittäjien puolelle, ja siitä tus-
kasta kyllä pääsee, kun käymme keskustelua vaikka tuolla kahvilassa. Metsätila kyllä löy-
tyy alta puolentoista tunnin, sen lupaan. Että jos joku tähän autuuteen haluaa, minä avaan
sen tien mielelläni, korvauksetta.

18.03 Krista Kiuru sd (vastauspuheenvuoro): Arvoisa puhemies! Kiitän tästä, minä no-
peasti korjaan tämän väärän käsityksen, mitä edustaja Hoskonen tuossa äsken viljeli. Minä
nimenomaan kävin avaamassa tämän keskustelun toteamalla, että on pyhäinhäväistys, että
15



Pöytäkirjan asiakohta PTK 124/2016 vp
hallitus ei halua kohtuullistaa metsäverotusta vaan sen sijaan tehdään entistä byrokraatti-
sempi ja hallinnollisempi järjestelmä, jolla ei ole edes sitä oikeutusta, että saataisiin puu
liikkumaan — kun se liikkuu jo. Minusta tämä on käsittämätöntä, että ollaan tässä tilan-
teessa. Ehdotin, että tehdään metsäverotuksen kokonaisuudistus, minkä tarkoituksena on
turvata metsäteollisuuden kohtuuhintainen raaka-aineen saatavuus.

Esitin myös, että hallitus selvittäisi metsäverotukseen liittyvät ongelmat ja antaisi edus-
kunnalle esityksen metsäverotuksesta, joka yksinkertaistaa ja selkeyttää metsäverotusta, ja
samassa yhteydessä hallitus korjaisi metsänhoitoon liittyvät laiminlyönnit. Jos keskustan
eduskuntaryhmä voisi kannattaa näitä hyviä esityksiä, joista Hoskonenkin puhui, niin tätä
voi sitten lausuman muodossa kannattaa, kun me tulemme tästä lausuman jättämään, niin
sosialidemokraatit, vasemmistoliitto kuin vihreätkin, ja toivon, että (Puhemies koputtaa)
kannatatte tätä Hoskosen ja Kiurun linjaa.

Ensimmäinen varapuhemies Mauri Pekkarinen:  Nyt varsinaiseen puhujalistaan.

18.04 Johanna Karimäki vihr: Arvoisa puhemies! Metsälahjavähennys on hallituksen
keino vauhdittaa sukupolvenvaihdoksia ja estää metsätilojen pirstaloituminen. Esitys on
kuitenkin ongelmallinen. Se kohdistuu suuriin metsätiloihin, alle kolmannekseen tiloista,
vaikka nimenomaan tilojen pienuus on ongelma. Esityksessä unohtuu se metsätiloihin liit-
tyvä inhimillinen tekijä, että iäkkäät metsänomistajat eivät jaksa hoitaa metsiään mutta jat-
kajaa ei löydy. Siinä ei metsälahjavähennys auta.

Tässä keskustelussa edustaja Myllykoski teki kiinnostavan ehdotuksen yhteismetsäme-
kanismista. Tämä voisi paremmin edistää puun tarjontaa, ja mielestäni tämä olisi tärkeä
selvittää.

Tällä hallituksen esittämällä metsälahjavähennyksellä myös lisätään entisestään omai-
suuden kertymistä ja lisätään yhteiskunnallista epätasa-arvoa. Kun hallitus samalla leikkaa
rajusti heikompiosaisten sosiaaliturvaa, tätä metsälahjavähennystä ei voi hyväksyä.

18.05 Eerikki Viljanen kesk: Arvoisa puhemies! Jatkan nyt toisella puheenvuorolla, kos-
ka äsken puhe tai tarkemmin sanottuna äänentoisto pätki, vaikka ajatus ei toki pätkinyt.

Edustaja Kiuru siteerasi äsken artikkelia Savon Sanomista, jossa kerrottiin puun myyn-
nin kasvaneen 10 prosenttia verrattuna viime vuoteen ja 15 prosenttia kymmenen vuoden
keskiarvoon. Mainitsin jo ensimmäisessä puheenvuorossani asiantuntija-arvion, joka toki
ei ole ollut Savon Sanomissa, mutta sen perusteella hakkuiden pitää lisääntyä 15 miljoonaa
kuutiota eli 25 prosenttia, ja mikä oleellisinta, puuhuoltoa pitää turvata pitkäjänteisesti.

Mutta kuten jo aiemmin totesin, siis jo Vanhasen toisen hallituksen aikana on tämä nyt
käsittelyssä oleva esitys nostettu esille metsä- ja biotuoteteollisuuden tarpeiden tyydyttä-
miseksi pitkällä aikajänteellä, siis pitkäjänteisesti, ei vain hetkellisesti. Samalla on asetettu
tavoitteeksi turvata hyvä metsien hoito. Nyt lukuisten selvitysten jälkeen on edetty lainsää-
däntövaiheeseen, ja kuten täälläkin on todettu, käsissä oleva ehdotus ei ehkä ole selkeim-
mästä päästä. Olen samaa mieltä edustaja Kivirannan kanssa, että huojennuksiin vaaditta-
van hehtaarirajan olisi hyvä olla alempana, jotta useampi metsänomistaja tulisi sen piiriin.

Mutta edustaja Hoskonen jo täällä kiteytti tilanteen hyvin: heikkouksistaan huolimatta
tämä ehdotus on ratkaisevasti askel oikeaan suuntaan. Kuten edustaja Kallikin jo totesi,
tätä etua ei saa, ellei myy puuta, ja puun liikkuminen on kansantaloutemme etu.
16



Pöytäkirjan asiakohta PTK 124/2016 vp
Olen tyytyväinen suomalaisen työn, yrittäjyyden ja työllisyyden kannalta, että tämä
metsätilojen sukupolvenvaihdosasia nyt vihdoin etenee.

18.07 Timo Kalli kesk: Herra puhemies! Ihan muutama asia. Ensinnäkin täällä on nostet-
tu esiin joku suuri metsäverouudistus. Se, että meillä puukauppa käy tyydyttävästi, ehkä
kiitettävästikin, johtuu siitä, että ennustettavuus metsänomistajien ja puunostajien välillä
on hyvin selkeä. Ei ole epävarmuutta, ja sen tähden puukauppa on häiriötöntä. Se on syytä
muistaa. Jos nostetaan esiin ajatus siitä, että ollaan tekemässä jotain suurta tai merkittävää,
se saattaa vaikuttaa ja tuoda häiriötilanteen.

Vaikka puukauppa käy kiitettävästi, niin meille on syntynyt menneiden vuosien aikana
paljon sellaista puun käyttöä, sellaista puun jalostusta, jota ei kuitenkaan pystytä tyydyttä-
mään Suomesta — esimerkiksi koivu on sellainen, jota tarvitaan muualta tuotuna — ja jot-
ta me voisimme tukeutua entistä enemmän omiin metsiimme, se edellyttää, että koko met-
säpinta-ala saataisiin käyttöön. Ja kun on tiedossa tutkimuksiin perustuen, että noin 5 mil-
joonaa hehtaaria on ollut muutaman kymmenen vuotta pois käytöstä, niin totta kai velvol-
lisen hallituksen pitää silloin toimia ja luoda sen kaltaisia edellytyksiä, joilla tällainen on
mahdollista.

Siitä, että tämä suosisi vain isoja tiloja: Kyllä tässä pienilläkin tiloilla on mahdollisuus.
Kun se pieni tila ostaa lisää metsää ja saavuttaa sen pinta-alan, sen jälkeen sillä on mahdol-
lisuus puun myynnin kautta käyttää tätä mahdollisuutta.

Sitten vielä, kun edustaja Hoskonen totesi, että kun käytetään metsiä, niin silloin hak-
kuukoneen kautta, korjuukoneen kautta ja tehtaalle viedyn kautta syntyy toimeliaisuutta,
että se ei pääty tähän, vaan sen jälkeen metsänomistaja on velvollinen viljelemään sen met-
sän, ja sen jälkeen hän hoitaa taimikon, hoitaa ensiharvennuksen, elikkä kun käytetään
metsiä, se saa aikaan vipuvaikutuksen, jota seuraa toimeliaisuutta, ja sen tähden voi sanoa,
että kyllä tämä järjestelmä osaltaan asettaa sen vaatimuksen, jossa metsätase saatetaan töi-
hin. Ja kun se saatetaan töihin, siitä syntyy vipuvaikutus, josta syntyy yhteiskunnalle sel-
keästi enemmän verotuloja kuin nämä lahjaan liittyvät odotukset ovat.

18.10 Timo Harakka sd: Arvoisa puhemies! Täällä markkinoitiin tätä härveliä rakenne-
muutoksena. Herra varjele meitä tällaisilta rakennemuutoksilta, jotka tekevät verojärjestel-
mästä, joka on jo nyt hyvin vaikea, entistä mutkikkaamman ja vaikeaselkoisemman. Tar-
vitaan yksinkertaistusta eikä lisää näitä kaikenlaisia keinotekoisia vähennyksiä, joista seu-
raavana on vuorossa yrittäjävähennys.

Metsätiloista tosiaan suuri osa kuuluu kaupunkilaisille, mutta kuuluuko hehtaareista?
Jos täällä mainittu pääongelma oli se välinpitämätön tai laiska metsänhoito, niin sehän ei
todellakaan ole näiden kaikkein suurimpien metsätilojen ongelma, tämän kolmasosan, joka
tästä lahjasta pääsee nauttimaan. Täytyy huomata, että tämä lahja on siis regressiivinen: se
suosii jo ennestään suuria tuloja. Puun myyntitulohan on pääomatuloa. Metsä on verotta-
jan silmissä siis sijoituskohde, ja nyt siis metsän hintaa valtion subventoinnilla nostetaan.
Jos ei ole syntymässä saanut metsätilaa, niin turha tulla omistamaan, kun niiden hinnat
nousevat. Tämä ei ole markkinataloutta.

Mitään muuta pääomatulolajia ei kohdella tällä tavalla, että puhutaan sukupolvenvaih-
doksesta, joka on aika romanttinen ilmaus. Eihän kukaan puhu osakesalkun sukupolven-
vaihdoksesta — tai itse asiassa varmaan pitäisi puhuakin, koska aidon yritysvarallisuuden
17



Pöytäkirjan asiakohta PTK 124/2016 vp
suojassa siirtyy miljoonien arvopaperiomaisuutta huojennetuin ehdoin, mutta siitä puhu-
taan sitten perintö- ja lahjaverolain yhteydessä ensi viikolla.

Kivirannan mukaan siis kyseessä on pienet rahat, vain yhteensä 140 miljoonaa euroa.
No, sillä olisi saanut kahteen kertaan hoitajamitoitussäästöt peruttua. Sillä voisi peruuttaa
lähes kokonaan ammatillisen koulutuksen kaavaillut säästöt. Kyllä näissä kohteissa (Puhe-
mies koputtaa) rahoja tarvittaisiin.

Ensimmäinen varapuhemies Mauri Pekkarinen: Edustaja, todellakin mielellään puhu-
japöntöstä, 2 minuuttia on jo käytetty. (Puhuja siirtyi puhujakorokkeelle)

Arvoisa puhemies! Vielä tosiaan tämä aivan viimeinen huomio, joka liittyy tässä seuraa-
vaksi käsiteltävään niin sanottuun yrittäjävähennykseen. Siis tämän pääomatulolajin omis-
tajat saavat nyt valtiolta tällaiset erityisedut, ja seuraavalla lailla — paitsi että tämä omis-
taja saa nyt näitä erityisiä, itselle räätälöityjä veroetuja — hän saa samat edut kuin yrittäjä,
vaikka ei olekaan yrittäjäeläkelain tai maatalousyrittäjäeläkelain piirissä välttämättä. Eli
metsän omistaminen on nyt Suomessa aivan erityisen huomion kohteena. Kaikkien mah-
dollisten muittenkin ammattiryhmien edut koituvat nyt metsänomistajalle tämän hövelin
hallituksen ansiosta.

18.13 Jari Leppä kesk: Herra puhemies! Hiukan täytyy ihmetellä sitä nykyisen opposi-
tion kieltä täällä, että tätä nyt vastustetaan jyrkästi. Oppositio on ollut aikanaan hyväksy-
mässä kansallisia metsäohjelmia, joihin kaikkiin ovat sisältyneet ne periaatteet ja tavoit-
teet, joita tässä lahjavähennyksessä nyt on. (Timo Harakka: Periaatteet!) Ne ovat aina si-
sältyneet siihen samaan. Nyt te sitten vastustatte näitä kaikkia asioita. Täällä jopa vastus-
tettiin puheenvuoroissa jo työllisyydenkin kohentamista. Ja sitten täällä kerrottiin, että sen
pitäisi tulla kaikille. Elikkä te ensin vastustatte, sitten te kerrotte, että tämän pitäisi tulla
kaikille, että tämä ei ole hyvä nyt, kun tämä selektiivinen, että sitten sen pitäisi tulla kaikil-
le. Yrittäkää nyt päättää, mitä mieltä te oikeasti olette tässä asiassa.

Puhemies! Tämä on erittäin hyvä alku sille, mitä kansallisissa metsäohjelmissa useaan
otteeseen on todettu siitä, että aktiivisuutta saadaan metsiin lisää, niin kuin edustaja Kalli
tuossa äsken totesi. Kolmannes suomalaisista metsistä on sen kaltaisia, joissa ei ole vuosi-
kymmeniin käyty. Niitä ei ole käytetty, ne eivät ole tuottaneet hyötyä suomalaiselle yhteis-
kunnalle ja suomalaiselle taloudelle ja suomalaiselle työllisyydelle. Nyt, kun investoinnit
ovat lähteneet liikkeelle, biotalouteen uskotaan, metsätalous on jälleen noussut ja metsäte-
ollisuus on jälleen noussut uuteen kukoistukseensa, ja tämä on Suomelle aivan erityinen
mahdollisuus. Kaikki kivet on käännettävä, jotta me pystymme tähän mahdollisuuteen vas-
taamaan. Ja siinä metsäteollisuus ja metsätalous ovat keskeisessä roolissa, se on ihan selvä
asia. Tämä pitää tehdä, ja se on nyt hyvä alku, että on päästy vihdoinkin liikkeelle pitkäai-
kaisessa tavoitteessa.

18.15 Esko Kiviranta kesk: Aivan lyhyesti edustaja Harakalle, kun hän alkoi kehittää
asioita, joihin tämä metsälahjavähennyksen ja yrittäjävähennyksen verovaikutus voitaisiin
kohdistaa. Ehkä tähän keskusteluun ei kannata lähteä, (Timo Harakka: Ei kyllä kannata!)
mutta muistan hyvin, kun viime syksynä autoveron alennus riitti lähes kaikkeen. Se oli
semmoinen kestoraha, jota käytettiin koko syksy muuhun tarkoitukseen.
18



Pöytäkirjan asiakohta PTK 124/2016 vp
18.16 Toimi Kankaanniemi ps: Herra puhemies! Minusta edustaja Harakan puheenvuo-
ro oli lähes vastuuton. Tekin tiedätte, että meillä on näitä metsäpuolen valtavia investoin-
teja. Olette kotoisin Äänekoskelta, käykää siellä katsomassa. Siellä on valtava investointi.
Kuopioon on suunnitteilla vielä suurempi. Sitten mainitsemani Kemi, Kemijärvi ja niin
edelleen — ne ovat sellaisia investointeja, että meidän täytyy niihin nyt varautua, ja on
edesvastuutonta ilman, että esittää mitään vaihtoehtoa, vastustaa, vastustaa (Krista Kiuru:
Esitimme vaihtoehdon!) ja vastustaa. Tuolla teidän politiikallanne suomalaisen teollisuu-
den raaka-aineen saanti ei ole turvattu, ja kun näin heitätte uudistukset romukoppaan, niin
samalla te toimitte Suomen viennin ja työllisyyden vastaisesti.

Ensimmäinen varapuhemies Mauri Pekkarinen:  Vastauspuheenvuoro, edustaja Ha-
rakka. — Sanon vielä, arvoisat edustajat, että edustaja Harakan nimi tuli mainittua tässä
edustaja Kankaanniemen puheenvuorossa. Sen sijaan edustaja Lepän puheenvuoro ei koh-
distunut nimellä mainiten edustaja Kiuruun, joka nousi aikaisemmassa vaiheessa ylös. —
Nyt siis, edustaja Harakka, teillä vastauspuheenvuoro.

18.17 Timo Harakka sd (vastauspuheenvuoro): Aivan oikein todettu. — Olen käynyt
Äänekoskella ja käyn siellä ensi viikolla uudestaan katsomaan ja näkemään sen, minkä
edustaja Kiuru aikaisemmin toi esille. Nyt se kauppa käy — miksi ihmeessä tällainen yh-
delle omistajaryhmälle suotu erityisetu?

Esitimme myös vaihtoehdon siitä, että tarkastellaan metsäverotusta kokonaisuutena eikä
niin, että joka ikisessä verovähennyksessä annetaan jotain pientä vielä lisää niin, että me-
nee lopullisesti sekaisin se, mistä tulolähteestä edes on kysymys. Tämä monimutkaistaa
entisestään asioita. Mutta vaihtoehto on esitetty, kuten aina.

Edustaja Lepältä haluaisin kysyä, kun sanoitte, että yksi kolmasosa Suomen metsistä on
niitä, joita hoidetaan huonosti, mahtaako se olla tämä sama yksi kolmasosa, joka nyt saa tä-
män huojennuksen. (Jari Leppä: Ei!) Yritin juuri tuossa äsken sanoa, että jos ongelma on
se, että metsänhoito on retuperällä joillakin tiloilla, niin näillä tiloilla se tuskin on, kun
tämä on ammattimaista toimintaa kaikkein suurimmilla metsätiloilla, ja ne eivät tarvitse
tätä subventiota.

18.18 Timo Heinonen kok: Arvoisa puhemies! Jos jotain myönteistä etsi tuosta sosialide-
mokraattien vaihtoehdosta, niin se oli se, että näitäkin rahoja ei laitettaisi harmaan talou-
den kitkemiseen. Sehän on ollut se kaikista tuottoisin, sinnehän kannattaisi laittaa lisää, ai-
nakin sillä tuottokertoimella, mitä sosialidemokraatit omassa vaihtoehtobudjetissaan esit-
tivät.

On erikoista se ajattelu, että tällaiset toimenpiteet, mitkä lisäävät tähän maahan työtä ja
toimeliaisuutta, nyt sitten tuomitaan. Tämä maa ennen muuta tarvitsee työtä ja toimeliai-
suutta lisää, ja niin kuin totesin aiemmin, on arvioitu, että puun tarjonnan ennakoidaan kas-
vavan tällä jopa 1,5 miljoonaa kuutiometriä vuodessa, ja tämän on arvioitu lisäävän met-
sätilojen luovutuksia 1 400:sta jopa 3 000:een vuodessa. Tämä tulee lisäämään maahan
merkittävällä tavalla työtä. Se tulee tarkoittamaan lisää työtä metsäkoneille, metsureille
mutta myös kuljetuspuolelle, ja sitä kautta koko ketjussa se tulee vahvistamaan meidän ti-
lannettamme. (Timo Harakka: Se on tempputyöllistämistä!)

Tällä hetkellä, kun me olemme saaneet käännettyä talouden hienoiseen kasvuun, niin
toivoisi toki sitä, että myös sosialidemokraatit, jotka tätä nyt kaikki kiivaimmin täällä ar-
19



Pöytäkirjan asiakohta PTK 124/2016 vp
vostelevat tuttuna ei-puolueena, myös tunnistaisivat sen, että me tarvitsemme lisää toimen-
piteitä työn ja työllisyyden kasvattamiseksi. Tämä tulee nimenomaan tekemään sitä. Niin
kuin sanoin, kannattaa esimerkkeinä katsoa vaikkapa, mitä vastaavan tyyppisiä ratkaisuja
perintöveron kanssa on Ruotsissa tehty. Kun on kannustettu siihen, niin itse asiassa tuotot
ovat parantuneet, ja tämä tulee toimimaan samalla tavalla.

18.20 Krista Kiuru sd: Arvoisa puhemies! Kyllä tämä jättää sanattomaksi. Ihan asialli-
sestikin ottaen tämä jättää sanattomaksi. (Toimi Kankaanniemi: Sitten kannattaa olla hil-
jaa!) Siis eihän tällaisena aikana, kun on erittäin vaikea taloudellinen aika, mitä tahansa voi
tehdä. Ei täällä sellaista jakovaraa ole, että kaikille kavereille jaetaan rahaa ilman sitä, että
syntyy kasvu- ja työllisyysvaikutuksia. Kyllä minä olen tosi pahoillani siitä, että hallitus on
tällainen ei-liike. Te olette ei-liike. Me esitimme, että metsäverotukseen voitaisiin tehdä
kokonaisuudistus, ja tehdään se mielellään parlamentaarisesti, jotta mekin pääsemme vai-
kuttamaan.

Mutta sen sijaan yksikään teistä edustaja Hoskosta lukuun ottamatta ei ole arvostanut
eikä kunnioittanut tätä elettä. Minusta se on erinomainen ehdotus oppositiolta, että laite-
taan puu liikkumaan, metsäverotukseen tehdään uudistusta. Mutta tässähän ovat tosiasias-
sa aivan muut syyt nyt esillä. (Jari Leppä: Mikä se muu syy on?) Tässä on kysymys kave-
rikapitalismista, jossa halutaan jakaa kymmeniä miljoonia niille, joilla jo entisestään on. Se
ei luo kasvua eikä luo samanlaista työllisyyttä. Jos me haluaisimme laittaa puun liikku-
maan ja tehdä kasvua ja työllisyyttä tekeviä investointeja, tämä ratkaisu olisi tehty toisin.
Me esitämme, että tehdään metsäverotuksen kokonaisuudistus, (Jari Leppä: Minkälai-
nen?) ja sitä eivät ole ei-liikkeen puolueen kannattajat vielä ketkään kannattaneet.

18.21 Touko Aalto vihr: Arvoisa puheenjohtaja! Ymmärrän oikein hyvin tämän esityk-
sen tahdonmuodostuksen keskustan ja jopa perussuomalaisten osalta mutta en pysty ym-
märtämään sitä, miksi kokoomus vastustaa markkinamekanismin hoitamaa hinnanmuo-
dostusta, miksi kokoomus vastustaa sellaista veropohjaa, jossa itsessään kannat ovat aika
matalia ja se pohja on hyvinkin laaja, miksi kokoomus vastustaa markkinataloutta henkeen
ja vereen tässä salissa. Sitä minä en pysty ymmärtämään enkä pysty ymmärtämään koko-
naisuudessaan sitä, että kun puukauppa käy kuumana kuin hellan koukku, niin siinä vai-
heessa laitetaan lisää tukea, kun rahaa on muutenkin vähän. Se kaikki raha pitäisi pystyä
kohdistamaan työllistäviin hankkeisiin, sellaisiin hankkeisiin, jotka luovat uutta kasvua,
eikä vain sinne ylimpiin tulodesiileihin makaamaan tileille.

18.22 Jari Leppä kesk: Arvoisa puhemies! Nyt on kyllä pahasti jäänyt vaille se viesti,
minkälaista verouudistusta täällä nyt sitten halutaan. Mitkä ovat sen periaatteet, mitä ih-
mettä siellä on, siis pakkomyyntiä? Sitäkö täällä halutaan? Sanokaa se suoraan, jos sitä esi-
tätte, niin me osaamme siihen vastata. Nyt te kiemurtelette, että pitää tehdä verouudistus, ei
minkäänlaista tietoa, mikä se on.

Hallituksen esitys on tässä. Tämä on pitkä aika. Te olette olleet muun muassa mukana
Kansallisessa metsäohjelmassa, sen valmistelussa, niin kuin ovat olleet vihreätkin muka-
na. Te olette hyväksyneet ne periaatteet, jotka tässä nyt ovat. Eikö se ole hyvä? (Välihuu-
toja) — Ei näköjään ole. Mutta kertokaa, minkälainen se verouudistus on, mikä pitää teh-
dä. Ei ole tullut ensimmäistäkään viitettä siihen, minkälainen sen olla pitää.
20



Pöytäkirjan asiakohta PTK 124/2016 vp
Mitä tulee näihin metsätiloihin, joita ei ole aktiivisesti käytetty, siellä on kaikenlaisia,
siellä on kaikenlaisia metsänomistajia ja kaikenlaisia ja kaikenkokoisia metsätiloja. Juuri
tähän me haluamme ilman muuta ja hallitus haluaa ja eduskunnan selkeä enemmistö tulee
haluamaan sitä, että sinne sitä aktiivisuutta saadaan nimenomaan lisää. Tämä osuu kyllä
sinne kohdalle ihan varmasti.

Viimeinen kommentti, puhemies, näihin yhteismetsiin, jotka täällä nostettiin edustaja
Myllykosken taholta esille. Se on erinomaisen hyvä metsänomistusmuoto. Siihen on pal-
jon kannusteita. Edellinen hallitus ja sitä edellinen hallitus ovat rakentaneet sinne kannus-
teita, jotta metsäomistajilla olisi halukkuutta liittää metsiään ja metsälöitään yhteismetsiin.
Se on äärimmäisen hyvä tapa omistaa ja hoitaa tehokkaalla mutta kestävällä tavalla metsää.

18.24 Sanna Marin sd: Arvoisa puhemies! Muun muassa edustajat Kiuru, Harakka ja
Aalto ovat puhuneet tästä aiheesta hyvin. On valitettavaa, että hallituspuolueiden edustajat
eivät ole selvästi näitä puheita ja puheenvuoroja tarkkaan kuunnelleet. Toivon todella, että
edustaja Heinonen tutustuu SDP:n vaihtoehtobudjettiin. On se kumma, kun täytyy rauta-
langasta vääntää se, että kun on vaikea taloudellinen tilanne ja kun jakovaraa ei ole, aivan
kuten edustaja Kiuru täällä sanoi, niin silloin tätä varaa ei kannata todella käyttää sellaisiin
kohteisiin, jotka eivät tuota kasvua, jotka eivät tuota työllisyyttä vaan ovat ikään kuin täl-
laisia lahjoja, jotka eivät juuri tuota mitään hyötyä. Kun on tiukkaa taloudellisesti, käyte-
tään valtion rahoja, yhteisiä rahojamme, järkevästi. Panostetaan kasvuun, työllisyyteen,
juuri näihin asioihin, mitä SDP on systemaattisesti niin viime vuonna kuin myös tämän
vuoden vaihtoehtobudjetissaan ensi vuodelle nostanut esiin. Toivon, että nyt kuuntelette
tämän puheenvuoron ja myös luette edustaja Kiurun ja edustaja Harakan puheenvuorot
vielä vaikka kirjallisina, jos ne eivät tästä keskustelun tiimellyksestä teille auenneet.

18.25 Hannu Hoskonen kesk: Arvoisa puhemies! Lyhyesti vielä sen verran, että totta kai
tämä nyt käsittelyssä oleva metsäverotuksen vähäinen muuttaminen ja uudistaminen on
tuottava. Kun puu lähtee liikkeelle, niin kuin omassa puheenvuorossani sanoin, sille hal-
vallekin ensiharvennuspuulle tulee arvo. Vähän saa siitä metsänomistaja, konekuski, mo-
tokuski, kuorma-autokuski. Sellutehtaalla tai missä sitten jalostetaankaan, siellä työmies
saa palkkansa, sitten saa jälleenmyynnissä ja niin edelleen. Se on valtava ketju. Se on var-
masti tuottava, mutta se on myös rakenneuudistus. Jos me haluamme niitä valtavia metsä-
teollisuuden investointeja, joita tämä maa on kaivannut oikein nahka nilellä — on kaivattu
sielu arvilla sitä, että saataisiin niitä investointeja vihdoin ja viimein lisää — jokainen mil-
joona, mikä tähän maahan investoidaan ja saadaan kotimaista raaka-ainetta liikkeelle, on
varmasti tuhat kertaa kannattavampaa kuin ajaa kivihiiltä jostakin Vorkutasta tai tuoda sitä
laivalla Puolasta Suomeen. On varmasti parempaa, eikä tarvitse kippuroida sen kanssa, että
tuliko ilmasto pilattua vaiko ei. Elikkä tämä on aivan varmasti rakenteellinen uudistus ja
myös tuottava uudistus.

Tässä jossakin puheenvuorossa mainittiin autoverouudistus. Kun sitä aikanaan opposi-
tio arvosteli rajusti, että se on ihan järjetön uudistus, niin miten on käynyt? Totta kai, kun
muutettiin vähän sitä autoveron pohjaa ja saatiin semmoinen mahdollisuus, että autokanta
uusiutuu, ja totta kai, kun veroa pikkasen laskettiin, niin menetettiin laskennallisesti, mutta
miten kävi? Valtava määrä tuli uusia autoja markkinoille, saatiin myytyä, ja valtio sai lisää
rahaa siitä, paljon enemmän kuin oli menetys, eli se lopputulos oli plusmerkkinen.
21



Pöytäkirjan asiakohta PTK 124/2016 vp
Ei kannata sen kateuden veljen kyytiin nousta. Se on sellainen kaveri, että siinä menevät
rahat ja siinä tulee pikkuhiljaa kylmä, kun siihen kyytiin nousee. Mutta meidän on katsot-
tava eteenpäin, uudistettava rakenteita, investoitava Suomeen ja saatava suomalaisille töi-
tä. Se on ainoa tie eteenpäin.

18.27 Krista Kiuru sd: Arvoisa puhemies! Jos ei ole käynyt selväksi vielä, niin totean
edelleen, että me emme näe perusteita siihen, että näillä hallituksen argumenteilla johto-
päätös olisi se, että pitäisi ryhtyä metsälahjavähennykseen tilojen sukupolvenvaihdoksis-
sa. Eli me hylkäisimme tämän esityksen, koska me koemme, että tällä samalla summalla
näin vaikeana taloudellisena aikana pitäisi perua sellaisia leikkauksia, jotka vievät kaik-
kein pienituloisimmilta ihmisiltä mahdollisuuden säälliseen elämään. Se on aivan keskei-
nen asia meidän argumentissamme, että tämmöisenä aikana meillä ei ole varaa tällaiseen
lahjaan. Ja kun tätä lahjaa on täällä perusteltu erityisesti sillä, että puu saataisiin liikku-
maan, niin kun minä olen yrittänyt tässä kertoa, että puu liikkuu paremmin kuin koskaan,
niin se on epävalidi argumentti tässä keskustelussa. Siltä osin, jos te haluaisitte oikeasti
saada puun liikkumaan, kai kohdistuisi silloin jonkinlainen vähennys tai tuki puun liikku-
misessa siihen, että kaikki, jotka omistavat metsää, voisivat sen saada. Nyt tässä pitää odot-
taa, että tulee sukupolvenvaihdos, ennen kuin voi saada ikään kuin tätä huojennusta ja sitä
kautta saada puun liikkumaan.

Aika vaikeaksi tässä tehdään tämä kokonaisuus, ja siltä osin on vieläkin todettava, että
tämä esitys koskee vain metsämaata ja se kohdistuu vain tietyn vähimmäiskoon ylittäviin
metsämaan lahjoituksiin. Se jättää kylmäksi kaksi kolmasosaa nykyisistä metsänomistajis-
ta, ja näillä argumenteilla voidaan sanoa, että puu ei tässä juuri liiku, kun on valittu, että su-
kupolvenvaihdos on olennaisessa osassa.

Olemme valmiit hylkäämään tämän myös sen takia, että kansantaloudellista hyötyä ei
ole tässä esityksessä osoitettu, ja sen takia on merkitystä sillä, ettei varallisuus kohdistu
vain niille omistajasuvuille, jotka omistavat metsää, vaan muutkin pääsevät osaksi siitä.
(Puhemies koputtaa)

Olen jo puhunut tästä veroratkaisusta, eli olemme sitä mieltä, että meillä olisi verouu-
distuksella tehtävissä nämä samat temput.

18.29 Toimi Kankaanniemi ps: Arvoisa puhemies! Edelleen jää sosialidemokraattien
malli metsäverouudistukselle täysin ilmaan, eli miten te sen tekisitte. Mutta se on nyt toi-
sen messun aihe.

Arvoisa puhemies! Olen muutaman kerran todennut, että Äänekosken hanke on valmis-
tumassa ensi syksynä. Valtava määrä lisää puuta tarvitaan sinne. Se, että tällä hetkellä puu-
kauppa käy, on positiivinen asia ja hallituksen hyvän talouspolitiikan ansiota, mutta tarve
kasvaa jo vuoden kuluttua. Tällä hetkellä investoijat miettivät, uskaltavatko panna inves-
toinnit käyntiin Kuopiossa ja muualla, Pohjois-Suomessa ja varmasti myös muualla Suo-
messa, ja jotta panevat nämä investointisuunnitelmat täytäntöön, niin heillä täytyy olla var-
muus siitä, että tehtaille on raaka-ainetta. Tällä toimenpiteellä pieneltä osin parannetaan ja
varmistetaan sitä, että puu liikkuu siinä määrin kuin tarve on, ja tämä yksittäinenkin laki
voi olla hyvinkin ratkaiseva siinä, että me saamme nämä isot investoinnit liikkeelle, pää-
tökset aikaan mahdollisimman pian, ja niillä on valtava vaikutus Suomen kansantalouteen,
vientiin ja meidän hyvinvointiin eli myös verotuloihin, joilla sitten voidaan hoitaa näitä on-
gelmia, joita yhteiskunnassa on köyhyyden, koulutuksen ja muiden tarpeiden osalta.
22



Pöytäkirjan asiakohta PTK 124/2016 vp
18.31 Krista Kiuru sd: Arvoisa puhemies! Nyt kun oikein vaatimalla vaaditaan, niin las-
ketaan kolme edellytystä sille, että metsäverotusta voitaisiin kehittää entisestään, ja kysyn
tähän hallituskumppaneiden tukea, koska olen ymmärtänyt, että te ette edusta ei-liikettä
vaan olette valmiit tällä Hoskonen—Kiuru-linjalla lähestymään myöskin metsäverotusta ja
sen ongelmia.

Arvoisa puhemies! Olemme esittäneet tätä metsäverotuksen kokonaisuudistusta parla-
mentaarisesti tehtäväksi siksi, että ensinnäkin me saisimme turvattua metsäteollisuuden
kohtuuhintaisen raaka-aineen saatavuuden. Toisena lähtökohtana olemme asettaneet esille
sen, että metsäverotukseen liittyy tällä hetkellä monenlaisia ongelmia ja eduskunnan pitäi-
si antaa sellainen metsäverotuksen kokonaisesitys, joka yksinkertaistaisi ja selkeyttäisi tätä
nykyverotusta, varsinkin tilanteessa, jossa tänään täällä on käsittelyssä uusi, erittäin byro-
kraattinen, raskas ja monimutkainen yksi lisä tähän kokonaispalettiin. Kolmanneksi, olem-
me esittäneet tätä kokonaisuudistusta siksi, että hallituksen tulisi pystyä korjaamaan met-
sänhoitoon liittyvät laiminlyönnit.

Nämä kolme lähtökohtaa olivat minun ensimmäisessä puheessani, jossa kävin läpi vaih-
toehdon sille, että ei tehtäisi yhtä kaverikapitalismin tunnusmerkit täyttävää esitystä, jonka
todellisena tarkoituksena on vain pitää huolta siitä, että ne, joilla jo nykyäänkin on paljon,
rikastuvat entisestään, ilman että sille löytyy kasvu- ja työllisyysperusteita, jotka olisivat
tänä aikana ne edellytykset, joilla uusia lisäesityksiä tässä salissa voidaan tehdä.

18.33 Kari Uotila vas: Puheenjohtaja! Minäkin viittaan siihen, mitä voisi olla — mutta en
halua, että tästä käynnistyy uutta pitkää keskustelua — se metsäverotuksen uudistus.

Metsäteollisuus on esittänyt sellaista mallia, joka pääpiirteittäin lähtee siitä, että kun nii-
tä metsänomistajia on niin hirveän paljon, on sellaisia, jotka eivät edes tiedä omistavansa
metsää, niin sellaiselle metsänomistajalle tulisi esimerkiksi metsämaamaksu tai muu mak-
su, kolahtaisi postiluukusta, ja siinä ilmoitettaisiin, että omistat kymmenen hehtaaria sieltä
metsää ja maksat siitä tämän verran vuodessa, niin tulisi kiinnostusta myydä se palsta jol-
lekin isompaan metsänomistukseen liittyen, jolloin metsätilojen koko kasvaisi. Ja sitten
niin, että jos haluaisi pitää sen metsän, on sitä nyt enemmän tai vähemmän, niin sen jälkeen
kun sitten myyt siitä ja saat siitä myyntituloja, siitä myyntiverosta sitten vähennettäisiin se
aiemmin maksettu metsämaksu, tai mikä sen tarkempi muoto on.

Me tarvitsemme sekä porkkanoita että kannustimia, mutta ei tämä ole mikään metsäve-
rotuksen uudistaminen, mitä te nyt esitätte tässä. (Toimi Kankaanniemen välihuuto) —
Edustaja Kankaanniemi rehellisesti aiemmin totesi, että tämä nyt byrokratian suhteen niin
nippa nappa menee, (Puhemies koputtaa) haitat ovat vähän pienemmät kuin hyödyt. Mikä
uudistus se semmoinen on?

Yleiskeskustelu päättyi.

Eduskunta hyväksyi hallituksen esitykseen HE 158/2016 vp sisältyvien 1. ja 2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
23


