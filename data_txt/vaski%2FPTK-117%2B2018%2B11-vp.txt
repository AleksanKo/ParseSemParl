















































DEM2022.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

11. Hallituksen esitys eduskunnalle laiksi Hansel Oy -nimisestä osakeyhtiöstä annetun lain 
1 ja 3 §:n muuttamisesta

Hallituksen esitys HE 147/2018 vp
Valiokunnan mietintö TaVM 19/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on talousvaliokunnan mietintö TaVM 19/
2018 vp. Nyt päätetään lakiehdotuksen sisällöstä.

Keskustelu

18.12 Martti Mölsä sin (esittelypuheenvuoro): Arvoisa puhemies! Käsittelyssä on halli-
tuksen esitys eduskunnalle laiksi Hansel Oy -nimisestä osakyhtiöstä annetun lain 1 ja 3 §:n
muuttamisesta. Ehdotuksen tavoitteena on ensisijaisesti mahdollistaa Hansel Oy:n ja KL-
Kuntahankinnat Oy:n toiminnan yhdistäminen. Ehdotuksessa esitetään, että Hanselin asi-
akkaina voisivat jatkossa olla myös kunnat, kuntayhtymät, evankelisluterilainen kirkko,
ortodoksinen kirkko ja Keva. Samalla lakia muutettaisiin niin, että Hansel Oy:n osakkeen-
omistajina voisivat olla muutkin kuin valtio.

Talousvaliokunnan asiantuntijakuulemisessa ehdotusta on pidetty lähtökohdiltaan kan-
natettavana. Uudistuksella voidaan vähentää organisaatioiden päällekkäistä hallintotyötä,
saavuttaa kustannussäästöjä ja parantaa erityisesti kansainvälisten hankintojen tehokkuut-
ta. Talousvaliokunta pitää ehdotusta perusteltuna ja tarkoituksenmukaisena ja puoltaa hal-
lituksen esityksen hyväksymistä muuttamattomana.

Ehdotukseen liittyvät kriittiset näkökohdat koskevat lähinnä hankintamarkkinoiden toi-
mivuutta ja pk-yritysten asemaa hankintakentässä. Huolenaiheina ovat ennen muuta mah-
dollinen hankintojen liiallinen keskittyminen Hanselille ja pk-yritysten mahdollisuudet
päästä mukaan hankintamarkkinoille. Talousvaliokunta pitää keskeisenä turvata pk-yritys-
ten osallistuminen hankintamarkkinoille. Vaikka talousvaliokunta pitää asiantuntijakuule-
misessa esitettyjä huolenaiheita perusteltuina, valiokunta kiinnittää huomiota siihen, että
julkisten hankintojen kokonaisvolyymi vuositasolla on noin 35 miljardia euroa, josta Han-
selin ja KL-Kuntahankintojen osuus on yhteensä noin 1,2 miljardia euroa. Volyymiltään
suurin osa hankinnoista tehdään yhteishankintajärjestelyjen ulkopuolella. Talousvaliokun-
ta korostaa lisäksi, ettei esitys merkitse sitä, että Hanselin asiakkaille syntyisi velvoitetta
käyttää hankinnoissaan Hanselin palveluita. 

Arvoisa puhemies! Talousvaliokunta painottaa erityisesti hankintalain tarjoamia keino-
ja yritysten markkinoille pääsyn helpottamiseksi ja pk-yritysten aseman turvaamiseksi.
Hankintoja tulee tehdä myös sellaisina kokonaisuuksina, että pienemmätkin toimijat pää-
 Tarkistettu
4.0



Pöytäkirjan asiakohta PTK 117/2018 vp
sevät osallistumaan valtion ja kuntien hankintoihin muutoinkin kuin alihankkijoina. Tätä
voidaan helpottaa erityisesti hankintojen jakamisella tarkoituksenmukaisiin kokonaisuuk-
siin.

Arvoisa puhemies! Talousvaliokunnan päätösehdotus on, että eduskunta hyväksyy
muuttamattomana hallituksen esitykseen sisältyvän lakiehdotuksen. Lisäksi talousvalio-
kunta ehdottaa, että eduskunta antaa suostumuksensa Hansel Oy:n ja KL-Kuntahankinnat
Oy:n omistus- ja yritysjärjestelyyn, jossa Suomen valtio lakkaa olemasta Hansel Oy:n ai-
noa omistaja siten, että valtiolla säilyy edelleen määräysvalta yhtiössä. Talousvaliokunta
on ollut yksimielinen tässä mietinnössä.

Yleiskeskustelu päättyi.

Eduskunta hyväksyi hallituksen esitykseen HE 147/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


