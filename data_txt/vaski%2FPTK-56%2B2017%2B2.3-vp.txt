















































DEMBD04.tmp.xml


Pöytäkirjan asiakohta PTK 56/2017 vp
Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.3. Suullinen kysymys Kelan takaisinperintäkäytännöistä (Anna Kontula vas)
Suullinen kysymys SKT 77/2017 vp

Suullinen kyselytunti

Puhemies Maria Lohela: Seuraava kysymys, edustaja Kontula.

Keskustelu

16.27 Anna Kontula vas: Arvoisa puhemies! Kelalla on käytäntönä, että jos huomataan,
että jollekulle on maksettu liikaa tukia syystä tai toisesta, sovitaan henkilön kanssa realis-
tisesta maksusuunnitelmasta. Näin toimitaan aina muuten paitsi silloin, jos kyseessä on toi-
meentulotukiasiakas. Näissä tilanteissa Kelan velka menee suoraan ulosottoon, mikä mer-
kitsee tälle henkilölle tietenkin luottotietojen menetystä ja sitä kautta entistä suurempia
vaikeuksia päästä pois köyhyydestä. Erityisen karua on, että näin toimitaan siinäkin ta-
pauksessa, vaikka velka olisi alunperin aiheutunut siitä, että viranomainen on tehnyt jon-
kun virheen. Eli Kelassa lasketaan väärin, maksetaan liikaa jotakin tukea ja henkilö menet-
tää sen takia luottotietonsa. Arvoisa ministeri, onko tämä oikein, kohtuullista ja Suomen
järjestelmän arvoista?

16.29 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Toimeentulotuki on se viimesijainen tuki kaikille niille ihmisille, joitten
joko työtulo tai sosiaaliturva muutoin ei riitä. Toisekseen, onko ihmisarvoista elämää se,
että joudutaan tällaiseen tilanteeseen? Yksi viesti hallituksen piiristä liittyen toimeentulo-
tuen niin sanotun normiosan Kela-siirtoon on useita kertoja ollut se, että mikäli meillä on
lainsäädännössä asioita, jotka ovat ristiriidassa, jotka eivät ole sopusoinnussa sen kanssa,
miten Kela esimerkiksi tulkitsee voimassaolevaa lakia, niin muutetaan lainsäädäntöä, tar-
vittaessa muutetaan lainsäädäntöä. Niiden asioitten osalta, mitkä velalliseen liittyvät, oi-
keusministeri on parempi vastaamaan, mutta jos muutosvaiheessa on ongelmia, siinä on
valmius ryhtyä lainsäädännön muutostoimenpiteisiin.

Puhemies Maria Lohela: Pyydän edustajia, jotka haluavat esittää lisäkysymyksiä, ilmoit-
tautumaan. — Edustaja Kontula.

16.30 Anna Kontula vas (vastauspuheenvuoro): Arvoisa puhemies! En nyt ole aivan var-
ma, onko hallitus selvillä tästä itse ongelmasta tai kuunteliko tarkkaavaisesti, kun koetin
sitä avata. Tämä ei siis liity millään lailla toimeentulotuen Kela-siirtoon vaan Kelan lin-
jauksiin siitä, miten se perii saataviaan silloin, jos henkilö ylipäätään on toimeentulotuen
asiakas. Vaikka virheen olisi tehnyt viranomainen, siitä huolimatta seuraukset maksaa se
 Tarkistettu
4.1



Pöytäkirjan asiakohta PTK 56/2017 vp
ihminen itse. Tätä on perusteltu sillä, että toimeentulotuki on tosiaan viimesijainen etuus,
mutta toimeentulotuen alle voidaan kyllä mennä esimerkiksi silloin, kun henkilölle määrä-
tään sanktioita, joko 20 tai jopa 40 prosenttia. Sen sijaan silloin, jos henkilö itse haluaisi
mieluummin maksaa velkansa kuin joutua ulosottoon, vastaava käytäntö ei ole mahdollis-
ta. Ainakin silloin, kun velka johtuu viranomaisen virheestä, olisi myös vähintäänkin koh-
tuullista, että velka voitaisiin antaa ihmiselle anteeksi, kun kysymys on hyvin pienituloi-
sesta henkilöstä. Kysyisinkin, arvoisa ministeri: olisiko teillä aikaa perehtyä asiaan ja sen
jälkeen tehdä sille jotain? Tämä on hyvin tärkeä asia monelle pienituloiselle [Puhemies ko-
puttaa] pulassa olevalle ihmiselle.

16.31 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Niiltä osin, mikä liittyy oikeusministerin tontille, varmasti keskustelua käydään
oikeusministerin kanssa. Oikeusasiamies puuttui hiljattain juuri Kela-siirrosta aiheutuviin
ongelmiin ja totesi niin, että siinä on viranomaisen vaikeuksia hoitaa näitä maksatuksia ja
siitä johtuva viive. [Vasemmalta: Ei, ei!] Siellä on käyty neuvotteluja juurikin siitä, mitä
esititte, että kun se ei johdu siitä tuen hakijasta itsestään, niin on valmius käydä näitä kes-
kusteluja ja nostaa esille ongelmia. 

Mutta kysyitte myös, onko hallituksella aikaa. Kyllä, minulla on aikaa perehtyä vaikka
teidän kanssanne kahdestaan tähän asiaan niin syvällisesti kuin haluatte. 

16.32 Oikeusministeri Antti Häkkänen (vastauspuheenvuoro):  Arvoisa puhemies!
Tämä kysymys on oikein aiheellinen ja ajankohtainen. Ihmisten, jotka ovat menettäneet
työpaikkansa tai ovat pienituloisia ja monien haasteiden kanssa painivat, nämä ongelmat
kaikuvat myös meille sähköpostilaatikoihin. Nämä ovat ihan tuttuja ongelmia. Siitä, mitä
oikeusministeriön puolella voidaan asian kanssa tehdä, koska jokaisella organisaatiolla on
vähän erilaiset tavat näissä perintäkysymyksissä ja siinä, kuka ajautuu sinne ulosoton pii-
riin, täytyy käydä varmasti nyt ministeriöiden välistä vuoropuhelua vielä tiiviimmin. Eri-
tyisesti sellaiset tilanteet, joissa pienituloinen ihminen joutuu kohtuuttomaan asetelmaan
julkisen viranomaisen toiminnan johdosta, täytyy nyt erityisen tarkkaan perata ulosoton
lainsäädännön kehittämisessä.

16.33 Markus Mustajärvi vas (vastauspuheenvuoro):  Arvoisa puhemies! Sote-kaaok-
sen kynnyksellä on syytä miettiä laajemminkin, kuka tarvitsee julkisia palveluita ja kuka
niitä saa. Kelan toimeentulotuen takkuamisen maksavat juuri pienituloiset, ja esimerkiksi
maksulliset puhelinpalvelut rokottavat kädestä suuhun elävää kaikkein pahiten. Arvoisa
ministeri, eivätkö henkilökohtaisesta asiakaspalvelusta tinkiminen ja muun muassa palve-
lumaksut lisää epätasa-arvoa ja kohdistu kaikkein vaikeimmin niihin, jotka ovat syrjäyty-
misuhan alla?

16.33 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Kysymys oli monisyinen, mutta ilmeisesti tässä nyt viitattiin kuitenkin
sosiaali- ja terveydenhuollon muutoksen alla olevan lainsäädännön eteenpäinvientiin. Si-
käli kuin me uskomme siihen, että siitä lainsäädännöstä, jota eduskunta säätää, tulee elä-
vää elämää, niin esimerkiksi valinnanvapauslainsäädännössä on useita eri pykäliä, joissa
on erityisesti ja erikseen mainittu se, millä lailla asiakasohjaus pitää tehdä. Toisekseen pal-
2



Pöytäkirjan asiakohta PTK 56/2017 vp
veluntuottajille tulee omat velvoitteensa. Rahoitusmalli on sen kaltainen, että vastuun kan-
tamisesta ja palveluohjauksesta pitää huolehtia.

16.34 Outi Alanko-Kahiluoto vihr (vastauspuheenvuoro):  Arvoisa puhemies! Arvoisa
ministeri Rehula, totesitte, että jos Kela tulkitsee lakia eri tavoin kuin mikä on voimassa
oleva laki elikkä toimeenpano on ikään kuin erilaista kuin voimassa oleva laki, jonka STM
on laatinut, niin silloin lakia ollaan valmiita muuttamaan. Kela on nyt tehnyt sellaisen toi-
meentulotukilakia koskevan linjauksen, että tosiaankaan lukiolaiset eivät ole enää oikeu-
tettuja toimeentulotukeen, jos ovat täyttäneet 18. On olemassa kuitenkin STM:n tulkinta-
ohjeistus voimassa olevasta toimeentulotukilaista, joka on päinvastainen, elikkä että lukio-
laiset olisivat oikeutettuja toimeentulotukeen. Kumpi taho nyt tulkitsee lakia väärin, ja
oletteko valmiita muuttamaan lakia, että lukiolaisten eriarvoisuus ei kasvaisi tämän Kelan
tulkintaohjeen vuoksi?

16.35 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Tähän kysymykseen on osattu varautua, ja on selvitetty muun muassa se,
onko Kansaneläkelaitoksella eli Kelalla ja ministeriöllä eri tulkinta siitä, [Ben Zyskowicz:
Ei tietystikään!] miten toimeentulotukilainsäädäntö lukiolaisten osalta pitää toimeenpan-
na. Ei ole olemassa erilaista tulkintaa, vaan on aivan yksi tulkinta.

Toisekseen tilanne, jonka edustaja Alanko-Kahiluoto on julkisuudessa esiin ottanut, liit-
tyy siihen, että meillä on voimassa oleva lainsäädäntö, jossa ensisijainen etuus, tässä ta-
pauksessa opintotuki, on se, joka lukio-opiskelijankin, täysi-ikäisen sellaisen, pitää ottaa.
Tämä opintoraha, asumiseen liittyvä tukimuoto ja myöskin opintolaina ovat ensisijaisia
etuuksia, ja toimeentulotuki on sitten toissijainen. Ja sitten, jos on kohtuuttomuuksia, niin
kyllä se ihan on lainsäätäjän tarkoituskin ollut, että harkintaa voi käyttää — ja tulee käyttää
tilanteissa, joissa mahdollisia kohtuuttomuuksia ilmenee. 

Mutta tulkinta on Kelalla ja STM:llä sama, ja voimassa olevaa lainsäädäntöä toimeen-
pannaan. Se, mitä kunnat ovat aikaisemmin tehneet — voi kysyä, onko noudatettu voimas-
sa olevaa Suomen lakia.

Kysymyksen käsittely päättyi.
3


