















































DEM32F9.tmpSave.xml


Pöytäkirjan asiakohta PTK 65/2016 vp
Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

3. Hallituksen esitys eduskunnalle laeiksi puolustusvoimista annetun lain, aluevalvontalain 
ja asevelvollisuuslain muuttamisesta

Hallituksen esitys HE 94/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään puolustusvalio-
kuntaan, jolle perustuslakivaliokunnan, ulkoasiainvaliokunnan ja hallintovaliokunnan on
annettava lausunto.

Keskustelu

14.05 Puolustusministeri Jussi Niinistö (esittelypuheenvuoro): Arvoisa puhemies! Suo-
mi on sotilaallisesti liittoutumaton maa, joka huolehtii itsenäisesti omasta maanpuolustuk-
sestaan. On tärkeää, että tilanteen niin edellyttäessä me voimme saada apua kumppaneil-
tamme. Jotta olemme uskottava kumppani, pitää meidän vuorostamme olla valmiita anta-
maan apua kumppaneillemme heidän sitä pyytäessään. Keskinäisen avun antamisessa ja
vastaanottamisessa (Hälinää — Puhemies koputtaa) on kyse luottamuksesta, on kyse yh-
teisvastuusta. Viime vaalikaudella käynnistyi lainsäädännön uudistaminen, jotta Suomi
voi jatkossa vastaanottaa ja antaa sotilaallisia voimakeinoja sisältävää apua. Kyseessä on
päätös pitkälle prosessille. Pian kykenemme täyttämään ne velvollisuudet, joihin olemme
sitoutuneet Lissabonin sopimuksessa.

Lissabonin sopimus tuli voimaan joulukuussa 2009, kun viimeisinkin Euroopan unio-
nin jäsenmaa oli ratifioinut sen. Eduskunta hyväksyi sopimuksen Suomen osalta jo vuonna
2007. Lissabonin sopimuksessa todetaan seuraavaa: "Jos jäsenvaltio joutuu alueeseensa
kohdistuvan hyökkäyksen kohteeksi, muilla jäsenvaltioilla on velvollisuus antaa sille apua
kaikin käytettävissä olevin keinoin Yhdistyneitten kansakuntien peruskirjan 51 artiklan
mukaisesti." Meillä on siis oikeus vedota ja saada apua muilta EU:n jäsenmailta, kuten
meillä on myös velvollisuus antaa apua muille EU:n jäsenmaille heidän niin pyytäessään.
Meille sotilaallisesti liittoutumattomana maana keskinäisen avunannon velvoite on turval-
lisuuttamme lisäävä tekijä.

Arvoisa puhemies! Keskinäisen avunannon velvoitteen täyttäminen edellyttää muutok-
sia niin ulkoasiainministeriön, puolustusministeriön ja sisäministeriön hallinnonalojen
lainsäädäntöön. Nyt käsittelyssä on puolustusministeriön osuus, jossa esitetään muutoksia
puolustusvoimista annettuun lakiin sekä asevelvollisuus- ja aluevalvontalakiin. Jatkossa
Puolustusvoimat voi antaa apua laajemminkin kuin vain toisen Suomen viranomaisen tu-
kemiseksi, ja sotilaallisia voimakeinoja sisältävää apua voidaan antaa toiselle valtiolle, Eu-
roopan unionille tai kansainväliselle järjestölle. Hallitus esittää, että tästä syystä Puolustus-
 Tarkistettu
4.0



Pöytäkirjan asiakohta PTK 65/2016 vp
voimille säädetään kokonaan uusi, neljäs tehtävä, eli osallistuminen kansainvälisen avun
antamiseen ja muuhun kansainväliseen toimintaan.

Päätöksenteosta sotilaallisen avun antamisesta säädetään ulkoasiainministeriön valmis-
telemassa hallituksen esityksessä, joka on jo eduskunnan käsittelyssä. Mikäli Puolustus-
voimien apu voi sisältää sotilaallisten voimakeinojen käyttöä, on valtioneuvoston kuultava
ulkoasiainvaliokuntaa. Jos tilanne on erityisen vaativa, on valtioneuvoston tuotava päätös
selontekona eduskunnan päätettäväksi. Eduskunta on aina mukana päätöksenteossa muo-
dossa tai toisessa, mikäli apu voi sisältää sotilaallisia voimakeinoja. Poikkeuksen muodos-
taa kiireellisyysmenettely, jota voidaan käyttää vain EU:n jäsenvaltioiden ja Pohjoismai-
den osalta. Silloinkin sotilaallisten voimakeinojen käyttö olisi mahdollista vain, jos terrori-
isku uhkaa suurta ihmismäärää tai muodostaa vakavan ja välittömän vaaran valtakunnan
turvallisuudelle. Tuolloin päätöksen tekee tasavallan presidentti sotilaskäskyasioiden pää-
töksentekojärjestyksessä, eli Puolustusvoimain komentaja esittelee asiaa, puolustusminis-
terillä on velvollisuus olla läsnä ja lausua mielipiteensä sekä pääministerillä on oikeus olla
läsnä ja lausua mielipiteensä. Päätöksentekojärjestys kunnioittaa parlamentaarista järjes-
telmää, mutta siinä on huomioitu poikkeukselliset ja nopeasti kehittyvät uhkatilanteet.

Arvoisa puhemies! Ennalta ehkä eniten keskustelua on herättänyt Puolustusvoimien
henkilöstön asema. Suomen puolustusratkaisu on hyvin toisenlainen kuin valtaosassa
EU:n jäsenmaita, joissa on ammattiarmeija. Suomessa sotilaallinen puolustus nojaa ylei-
seen asevelvollisuuteen ja sen avulla koulutettuun suureen reserviin. Suuren reservin lisäk-
si meillä on enemmän ammattisotilaita kuin monissa eurooppalaisissa verrokkimaissa.
Yleinen asevelvollisuus perustuu perustuslaissa säädettyyn maanpuolustusvelvollisuu-
teen, jonka mukaan jokainen 18 vuotta täyttänyt Suomen kansalainen on maanpuolustus-
velvollinen. Maanpuolustusvelvollisuudella on tarkoitettu nimenomaisesti Suomen suve-
reniteetin puolustamista. Sen ulottamista yhteisvastuuseen perustuvaan keskinäiseen avu-
nantoon ei ole edes harkittu.

Sitä vastoin Puolustusvoimissa palvelee noin 8 000 ammattisotilasta ja 4 000 siviiliä.
Heidän osaltaan keskinäisen avun antamisen ja vastaanottamisen tehtävät perustuvat vir-
kavelvollisuuden täyttämiseen. Puolustusvoimien palkatulla henkilöstöllä on paras osaa-
minen kaikista niistä tehtävistä, jotka saattavat tulla kyseeseen keskinäistä apua annettaes-
sa tai vastaanotettaessa. Puolustusvoimien palkatun henkilöstön osalta kyseessä ei ole uusi
asia, sillä tämä huomioitiin jo vuonna 2007 Puolustusvoimista säädetyssä laissa. Tuolloin
eduskunnan vaatimuksesta puolustusministeriön ja puolustushallinnon henkilöstöjärjestö-
jen kesken laadittiin yhteisymmärryspöytäkirja näiden tehtävien kuulumisesta virkavel-
vollisuuden piiriin. Palkatun henkilöstön osalta hallituksen esityksessä lähdetään siitä, että
ensisijaisesti näihin tehtäviin käytetään sellaista henkilöstöä, joka on ilmaissut halukkuu-
tensa ja sitoutunut Puolustusvoimien kansainväliseen toimintaan. Suomen on kyettävä to-
teuttamaan velvollisuutensa kaikissa tilanteissa, joten riittävien henkilöstövoimavarojen
sekä osaamisen varmistamiseksi voidaan viime kädessä joutua käyttämään työnjohto-oi-
keutta.

Ennalta on lähes mahdoton varautua kaikkiin niihin tilanteisiin, joita keskinäisen avun
antamisen ja vastaanottamisen osalta saattaa tulla eteen. Näin ollen hallituksen esityksessä
on varauduttu myös varusmiesten ja reserviläisten käyttöön näissä tehtävissä. Heidän osal-
taan osallistuminen perustuu aina vapaaehtoisuuteen. Reserviläiset nimitetään näiden teh-
tävien ajaksi Puolustusvoimien määräaikaiseen virkaan. Varusmiesten osalta kyseessä
ovat erittäin rajatut tehtävät esimerkiksi merivoimien aluspalveluksessa. Asevelvollisuus-
2



Pöytäkirjan asiakohta PTK 65/2016 vp
laissa on rajoitettu, että heidän osallistumisensa on aina perustuttava suostumukseen. Sa-
moin lailla on säädetty, ettei varusmiehiä saa käyttää vaarallisiin tai voimakeinojen käyt-
töä sisältäviin tehtäviin.

Arvoisa puhemies! Hallituksen esityksen taloudellisia vaikutuksia on vaikea arvioida.
Mikäli apua ei anneta eikä pyydetä, niin Puolustusvoimien osalta tällä hallituksen esityk-
sellä ei ole taloudellisia vaikutuksia. Mikäli Suomi päättää osallistua keskinäisen avun an-
tamiseen, niin taloudelliset vaikutukset aiheutuvat henkilöstömenoista sekä tehtävän vaa-
timasta erityisvarustuksesta. Taloudellisten vaikutusten määrä on aina riippuvainen avun
muodosta ja määrästä. Viranomaisten tehtävien ja toimivaltuuksien kannalta nykyistä täs-
mällisempi ja kattavampi sääntely selkeyttää toimintaa sekä avun antamisessa että pyytä-
misessä. Yhteiskunnallisten vaikutusten osalta hallituksen esitys parantaa Suomen val-
miuksia antaa ja vastaanottaa keskinäistä apua. Tämän jälkeen Suomella on muodolliset
valmiudet päättää sotilaallisen avun antamisesta sekä vastaanottamisesta.

Valtioneuvoston ehdotuksena on, että Puolustusvoimiin esitetyt säädösmuutokset tule-
vat voimaan mahdollisimman pian ja samaan aikaan kuin kansainvälisen avun antamista ja
pyytämistä koskevasta päätöksenteosta ehdotettu laki ja sisäministeriön valmistelemaan
hallituksen esitykseen sisältyvät lait.

Ensimmäinen varapuhemies Mauri Pekkarinen: Ministerin puheenvuoro antanee ai-
hetta pieneen debattiin. Pyydän nyt niitä edustajia, jotka haluavat käyttää vastauspuheen-
vuoron, nousemaan ylös ja painamaan V-painiketta.

14.13 Eero Heinäluoma sd (vastauspuheenvuoro): Arvoisa puhemies! Haluan kiittää mi-
nisteri Niinistöä siitä, että tuotte tämän esityksen eduskuntaan. Tämä on tärkeä osa sitä, että
Suomi omalta osaltansa on kykenevä toimimaan aikaisempien sitoumustensa, tässä ta-
pauksessa EU:n Lissabonin sopimuksen, mukaisesti. On tärkeätä, että me olemme valmiit
tarvittaessa antamaan apua ja että meillä on selvät väylät siihen, miten apua annetaan, jos
sellaista tarvitaan, ja että toisaalta sitten myös voimme ottaa apua vastaan. Asia on kuiten-
kin erittäin merkittävä, ja sillä on monenlaisia seuraamuksia, joten tämä ansaitsee eduskun-
nassa huolellisen käsittelyn.

Otan kaksi asiaa esille. Ensimmäinen koskee henkilöstön asemaa. On syytä huolella
miettiä, onko tämä kova henkilöstövelvoite oikea. Toinen koskee päätöksentekoa. Se on
kova päätös, jos puolustusministeriö tekee päätöksen kutsua ulkomaisia joukkoja Suo-
meen — ja toisinpäin, se, että puolustusministeriö päättää lähettää niitä ulkomaille. Toi-
von, että ulkoasiainvaliokunta ja puolustusvaliokunta käyvät huolella lävitse tämän pää-
töksentekoasian.

14.14 Antti Kaikkonen kesk (vastauspuheenvuoro): Arvoisa puhemies! Yhdyn näihin
edustaja Heinäluoman kiitoksiin ministerille tästä esityksestä, ja täytyy vielä kiittää siinä-
kin mielessä, että tämä esitys on parantunut matkan varrella. Tässä aiemmin oli tiettyjä ky-
symysmerkkejä, mutta tämä nyt on selkeämpi varsinkin siltä osin, että nyt selkeästi varus-
miesten ja reserviläisten käyttö näissä tehtävissä on rajattu pois, tai sen täytyy aina siis pe-
rustua vapaaehtoisuuteen. Tämä on arvokas ja tärkeä linjaus.

Edelleen kyllä itseäni hieman askarruttaa se, voisiko tämän lain saada toimimaan ilman
tätä pakkoa myös kantahenkilökunnan osalta, ja se asia on varmasti syytä tarkoin eduskun-
takäsittelyssä vielä käydä läpi. Mutta epäilemättä tätä asiaa on jo valmisteluvaiheessakin
3



Pöytäkirjan asiakohta PTK 65/2016 vp
huolellisesti punnittu. Pakkolähetykset erilaisiin tehtäviin maailmalle ovat aina eettisesti
hankalia, ja siinä mielessä niitä pitäisi viimeiseen saakka välttää.

14.15 Ilkka Kanerva kok (vastauspuheenvuoro): Herra puhemies! Päätöksentekojärjes-
telmä on todella tärkeässä roolissa tässä kysymyksessä. Sitä asiaa ei juuri tässä nyt käsitel-
lä mutta eduskunnassa noin muutoin, koska tässä on kolmen esityksen kokonaisuus, tämä
vain yhtenä niistä. Pidän sen asian esilleottamista olennaisena, mutta ehkä jokin aika tuon-
nempana. Sen sijaan tämä kansainvälisiin kriiseihin osanottamisen velvoite on tärkeä, kos-
ka luonnollisesti, jos me tarvitsemme itse, meidän pitää olla myöskin valmiita sitä anta-
maan kumppanimaillemme ja niille maille, joille sen viisaaksi katsomme. Jos tämä asia
joutuu perustuslakivaliokunnassa, herra ministeri, takalukkoon ja jos tämä maanpuolustus-
velvoite ei koske kantahenkilökuntaa niin, että heidän on pakko ulkomaille asettua palve-
lemaan niitä tehtäviä, jotka järkeväksi nähdään, niin ollaan takalukkotilanteessa, jolloin
tullaan tarvitsemaan joitakin reittejä ulos siitä asiasta, koska tämän lain odottaminen pit-
källe pitkälle tulevaisuuteen ei ole mahdollista. Ja siksi kysyn, onko ministerillä mieles-
sään joitakin tapauksia, mahdollisuuksia, näkökantoja siitä, kuinka tämä takalukko voitai-
siin ratkaista perustuslakivaliokunnan ottaessa varauksellisen kannan.

14.16 Sampo Terho ps (vastauspuheenvuoro): Arvoisa puhemies! Kiitokset ministerille
esityksestä, joka oli aika selkeä. Tämä on todella Suomelle kunnia-asia, että me pystymme
noudattamaan niitä velvoitteita ja täyttämään ne lupaukset, mitkä olemme antaneet. Tästä
lähtökohdasta meidän on ilman muuta lähdettävä liikkeelle tämänkin lakiuudistuksen
kanssa. Kun meillä on nyt oikeus antaa ja saada apua keskinäisen avunannon velvoitteen
kautta, niin olisihan se kestämätön tilanne, jos emme sitä apua pystyisi antamaan, jos ker-
ran olemme siihen sitoutuneet. Tämä on osa eurooppalaista yhteistyötä, nimenomaan
myönteinen osa jopa tämmöiselle melko EU-kriittisellekin henkilölle ja edustajalle, ja
tämä edistää Euroopan ja Suomen turvallisuutta. Se on myös hyvä, että tämä osallistumi-
nen tulee reserviläisille vapaaehtoisena ja vain ammattisotilaille velvollisuutena.

Viimeisenä ja nimenomaan kysyvänä osana esitän ministerille: Mainitsitte, että Puolus-
tusvoimille tehtäviin kirjattaisiin siis neljäs, uusi tehtävä kokonaan. Minkälaisiin eri tilan-
teisiin tällä uudella tehtävällä varauduttaisiin, mitä edelliset tehtävät eivät pysty katta-
maan?

14.18 Mika Kari sd (vastauspuheenvuoro): Arvoisa herra puhemies! Mielenkiintoinen
lakikokonaisuus on tulossa, ja on ihan selvä, niin kuin tässä edustaja Heinäluomakin aikai-
semmin totesi, että Suomen tulee pitää kiinni niistä kansainvälisistä sitoumuksista, joita
olemme antaneet, ja edustaja Kanervan toteamukseen on helppo yhtyä myös siltä osin, että
Suomen tulee antaa apua, jos oletamme itse saavamme myös apua.

Kysyn kuitenkin ministeriltä tästä henkilöstön asemasta, johon myös on viitattu. Edus-
kunnan oikeusasiamiehen kanslia, oikeusministeriö, henkilöstöjärjestöt ovat esittäneet kri-
tiikkiä asian osalta. Jos tämä lakiesitys ei kaadu perustuslakikäsittelyyn maanpuolustusvel-
vollisuuden osalta, aiotaanko laki säätää koskemaan niitä henkilökunnan edustajia, jotka
tulevat nyt vasta lain voimaantulon jälkeen Puolustusvoimien palvelukseen, (Puhemies ko-
puttaa) vai koskemaan taannehtivasti jo nyt puolustushallinnon palveluksessa olevaa hen-
kilökuntaa?
4



Pöytäkirjan asiakohta PTK 65/2016 vp
14.19 Pekka Haavisto vihr (vastauspuheenvuoro): Arvoisa puhemies! Minäkin olisin ha-
lunnut kiittää ensin ministeriä siitä, että ne tarpeet, joita sekä pohjoismaisessa yhteistyös-
sä, Suomi—Ruotsi-yhteistyössä että eurooppalaisessa yhteistyössä nyt otetaan huomioon
tämän lain kautta, olivatpa ne sitten EU:n 222- tai 42.7-, avunanto- tai terrorismiuhkalau-
sekkeita tai näitä Pohjoismaiden yhteistyön uusia muotoja, joita myös ministeri on ansiok-
kaasti edistänyt. Myöskin YK:ssa on YK:n peruskirjan artikla 51, jota hyvin harvoin on
käytetty, mutta muistaakseni esimerkiksi Kuwait aikanaan jouduttuaan miehitetyksi yritti
Suomestakin pyytää apua tämän YK:n artiklan perusteella, eli ei sekään aivan kuollut kir-
jain ole. Mutta olisin kysynyt ministeriltä, kun näitä uusia velvoitteita ja tarpeita tulee kan-
sainvälistymisen suuntaan: Millä tavalla tämä vaikuttaa niihin uusiin työsopimuksiin ja
työehtoihin, joita Puolustusvoimat tästä eteenpäin solmii? Otetaanko nämä nyt entistä
enemmän huomioon (Puhemies koputtaa) myöskin uusissa sopimuksissa?

14.20 Seppo Kääriäinen kesk (vastauspuheenvuoro): Arvoisa puhemies! Kahteen asiaan
kiinnitän huomiota.

Ensinnäkin on pidettävä hyvä huoli siitä, että eduskunnan asema on päätöksenteossa ja
informaation saannissa todella turvattu ja informaation osalta nimenomaan etunojaisesti,
että ei jouduta sitten tapahtuneitten tosiasioitten eteen. No, se on kyllä pykälissä näin hoi-
dettukin.

Kohta kaksi on tämä velvollisuus/vapaaehtoisuus -näkökulma nimenomaan kantahenki-
lökunnan osalta, reserviläisten ja asevelvollisten osaltahan se on selvä juttu. Mutta tämä
velvollisuus on tässä tietysti se, joka aiheuttaa kysymyksiä. Kriisinhallintaoperaatioihin on
aina riittänyt hyvinkin lähtijöitä vapaaehtoisuuden pohjalta, ja on tärkeää, että täällä valio-
kunnassa tämä asia käsitellään kyllä todella perin juurin. Huomasin oikeuskanslerinkin
esittäneen ei nyt mitään vastalauseita mutta kuitenkin kysymyksiä tämän asian tiimoilta.

Ihan lopuksi vain sanon sen, että silloin kun Suomesta lähetetään sotilaita ulkomaille,
niin silloin olisi hyvä, että olisi taustalla nimenomaan poliittinen yhteisymmärrys, laaja sel-
lainen.

14.21 Pertti Salolainen kok (vastauspuheenvuoro): Arvoisa herra puhemies! Tämä on to-
dellakin äärettömän tärkeä kysymys ja asia, jota olemme käsittelemässä. Muistan, että kun
aikanaan kysyin silloiselta pääministeri Vanhaselta, minkälainen menettely Suomessa täs-
sä on, niin hän sanoi, että Suomi on valmis antamaan ja vastaanottamaan apua, silloin kun
puhuttiin tästä Lissabonin sopimuksesta. Se oli hyvä vastaus, mutta on aika paljon kulunut
siitä ennen kuin on päästy säädösasteelle tässä asiassa, yllättävänkin kauan. Pariisin nämä
terrori-iskut herättivät sitten yleisen mielenkiinnon Euroopassa siihen, että parempaa sään-
telyä ja parempaa järjestelyä on saatava aikaan. Tämä on erittäin tervetullut asia. On sel-
vää, että käsittelemme tätä suurella huolella ulkoasiainvaliokunnassa ja laadimme sitä mie-
tintöä.

Eräs kysymys, jonka esittäisin nyt ministerille, on se, kun tässä puhutaan kiireellisyys-
menettelystä, jossa sitten viime kädessä presidentti (Puhemies koputtaa) kuultuaan puolus-
tusministeriä ja pääministeriä tekee sen päätöksen, ja kysymys kuuluu näin: kuka päättää
siitä, milloin ja missä asiassa on noudatettava kiireellisyysmenettelyä?

14.22 Markus Mustajärvi vas (vastauspuheenvuoro): Arvoisa puhemies! Vähän höriste-
lin korviani, kun perussuomalaisten ryhmänjohtaja mainosti vieläkin itseään EU-kriittise-
5



Pöytäkirjan asiakohta PTK 65/2016 vp
nä poliitikkona. Valitettavasti olen joutunut huomaamaan tämän kauden aikana, että se
EU-kriittisyys erityisesti perussuomalaisten joukossa on katoava luonnonvara.

Mutta ministeri Niinistölle tähän Lissabonin sopimuksen avunantolausekkeeseen liit-
tyen, kun ministeri itsekin on tässä salissa sanonut, että se on nimenomaan kahdenvälinen
prosessi, jossa apua antava maa voi päättää siitä, mikä on avunannon muoto ja sisältö. Täl-
lä kannalla on ollut myöskin tasavallan presidentti, ja ymmärtääkseni on laaja poliittinen
yhteisymmärrys asiasta. Nyt kuitenkin jo jonkin aikaa tähän avunantolausekkeeseen liit-
tyen on alettu puhua yhtäläisistä velvollisuuksista. Minkä takia tässä on tämä "yhtäläiset",
kun se voidaan ymmärtää niin, että siinä on myöskin semmoinen pakottava voima, että jos
Euroopan unionissa suuri enemmistö päättää tehdä jotain, niin sitten pienempien maiden,
esimerkiksi Suomen, on noudatettava sitä, mitä jotkut muut maat Euroopan unionissa ovat
meidän puolestamme päättäneet? Mitä tämä "yhtäläiset" tässä yhteydessä tarkoittaa, kun
puhutaan velvollisuuksista?

14.24 Erkki Tuomioja sd (vastauspuheenvuoro): Herra puhemies! Tämä lakiehdotus on
tarpeellinen, ja hyvä, että se on nyt täällä käsittelyssä. Sitä on pitkään valmisteltu eikä sii-
hen periaatteessa liity mitään suurempia ongelmia, mutta on totta, niin kuin täällä on jo
kiinnitetty huomiota, että tämä päätöksentekojärjestelmä vaatii vielä selventämistä. Siitä
on jo käyty keskustelua ulkoasiainvaliokunnassa niin kiireellisyyden osalta, määrittelyjen
osalta kuin tasavallan presidentin ja eduskunnan päätöksenteon ja osallisuuden osalta.
Näistä kaikista on pidettävä huolta.

Puutun yhteen kysymykseen, kun edustaja Kanerva mainitsi, että tästä saattaa tulla pe-
rustuslakisolmu. Muistutan kuitenkin siitä, että perustuslain säätämisjärjestyksessä on kui-
tenkin mahdollista tehdä lainsäädäntöä, ja tämä mahdollisuus on olemassa nimenomaan ti-
lanteissa, joissa on laaja yhteisymmärrys jonkin muutoksen tarpeellisuudesta. Se, että jo
perustuslakivaliokunta toteaa asian edellyttävän perustuslain säätämisjärjestystä, (Puhe-
mies koputtaa) ei tarkoita sitä, että se kuolisi siihen, jos siihen on olemassa perusteet ja laa-
ja yhteisymmärrys.

14.25 Sampo Terho ps (vastauspuheenvuoro): Arvoisa puhemies! Selvennyksenä vain,
että koska täällä selvästi oppositiossa on hieman heikkoa tuntemusta EU-kriittisyyden si-
sällöstä, niin voin kertoa mitä se tarkoittaa. Kysymys on nimenomaan siitä, että tämä pää-
tös ja mikään sellainen päätös, mitä EU-kriitikko kannattaisi, ei sisällä vallansiirtoa tai tu-
lonsiirtoa EU:lle tai jäsenmaiden välillä. Tämä on nimenomaan sitä oikeaa kansallisvaltioi-
den välistä yhteistyötä, kriisitilanteissa osoitettua solidaarisuutta, sitä oikeaa veljeyttä, jota
Eurooppa nimenomaan tarvitsee, eikä sitä byrokratiaa, mitä Eurooppa ei kaipaa.

14.26 Markus Mustajärvi vas (vastauspuheenvuoro): Arvoisa puhemies! Niillä näytöil-
lä, mitä perussuomalaisilla on EU-kriittisyydestä tällä kaudella, ei kauhean paljon kannata
luentoja pitää muille siitä, mikä on oikeaa EU-kriittisyyttä. Kyllä kannattaa muistaa, että
tällä kaudella, tämän vuoden puolella, Euroopan komissio on ensimmäisen kerran tehnyt
päätöksen ja linjauksen siitä, että se lähtee rahoittamaan puolustustutkimusta, ensi alkuun
tosin esitutkimusta, sen jälkeen tulee isompi tutkimusohjelma, ja sen jälkeen seuraavat
ihan varmasti konkreettiset toimet puolustussektorin alalla, ja se, (Puhemies koputtaa) jos
mikä, on liittovaltiokehitystä.
6



Pöytäkirjan asiakohta PTK 65/2016 vp
Ja kyllä minä tähän asti olen ymmärtänyt aina sen näin, että perussuomalaiset vastusta-
vat kaikissa mahdollisissa tilanteissa liittovaltiokehitystä. Onko nyt niin, että puolustusyh-
teistyö, sotateollisen kompleksin rakentaminen on se liima, (Puhemies koputtaa) joka pi-
tää Euroopan unionia enää kasassa?

Ensimmäinen varapuhemies Mauri Pekkarinen: Vastauspuheenvuoro, edustaja Heinä-
luoma. Ja finanssikriisi on hivenen kaukana nyt itse tästä tämän tilaisuuden substanssista.

14.27 Eero Heinäluoma sd (vastauspuheenvuoro): Arvoisa puhemies! Täytyy sanoa, että
kyllä minäkin olen huomannut, niin kuin edustaja Mustajärvi, tämmöistä kehittymistä pe-
russuomalaisten kannanotoissa, mutta minun mielestäni myönteiseen suuntaan. Että ei sii-
tä voi moittia, koska tavallaan käytännön kokemuksen kautta perussuomalaiset näkevät pa-
remmin Euroopan unionin edut myös täällä puolustus-, turvallisuusyhteistyön puolella, ja
se on minusta myönteinen asia. Sitten päätöksenteko näissä pitää olla omissa käsissä.

Palaan vielä nimenomaan tähän päätöksentekorooliin. On siis näin, että kun meillä on
kriisinhallinnassa aika selkeä kolmen lukon periaate, eli jotta joukkoja lähtee ulkomaille,
niin pitää olla hallituksen kannanotto, eduskunnan hyväksyntä ja vielä presidentin kannan-
otto, niin nyt lähdetään kovempiin tehtäviin, siis sellaisiin, joissa voimaa ruvetaan käyttä-
mään — tämä on hyvin mahdollista — niin haluan, että tämä päätöksenteko käsitellään
niin, että meillä ei missään tapauksessa voi olla kriisinhallintajoukkojen lähettämistä löy-
sempää avunantamista tai avunpyytämistä.

14.28 Mikko Savola kesk (vastauspuheenvuoro): Arvoisa herra puhemies! Tämä on var-
masti lakikokonaisuus sellaiselta lainsäädännön osalta, joka vie meidät tältäkin osin nyky-
päivän aikaan. Se, että me voimme antaa naapureillemme tarvittaessa apua esimerkiksi su-
kellusveneen etsinnässä tai muussa aluevalvontatilanteessa Ruotsin aluevesillä, tai vastaa-
vaa, mikä ei jokin aika sitten ollut mahdollista, on järkevä asia.

Tässä on hyvä asia se, että reserviläisillä ja varusmiehillä tämä säilyy aina vapaaehtoi-
sena. Aina täytyy suostumus saada, eikä näihin erittäin vaarallisiin tehtäviin automaattises-
ti laiteta. Toki haluan korostaa sitä, että meillä on valtavasti potentiaalia tuolla reserviläis-
kentällä ja se, että tätä osaamista hyödynnetään näissä kansainvälisissä tehtävissä, on ää-
rettömän tärkeä asia.

Haluan kuitenkin ministeriltä kysyä tästä vaikutustenarvioinnista tähän kokonaisuuteen
liittyen. Kuinka sitä on arvioitu, ja kuinka arvioidaan näihin tehtäviin hakeutumista (Puhe-
mies koputtaa) nyt tulevaisuudessa?

14.29 Timo Heinonen kok (vastauspuheenvuoro):  Arvoisa herra puhemies! Ministeri
Niinistö toi asian esille juuri oikeasta suunnasta. Kyse on ennen muuta siitä, että pahim-
malla hetkellä meillä on mahdollisuus saada apua muilta EU-mailta. Tässä salissa aika pal-
jon puhutaan vain siitä, että me olemme apua antamassa. Ja kiitän ministeri Niinistöä siitä,
että tämä tuotiin tässä tulokulmassa, että tämä mahdollistaa meille pienenä maana, sotilas-
liittoon kuulumattomana maana, avunsaannin.

Päätöksentekojärjestys näyttää varsin hyvältä, ja myös se, ketkä osallistuvat, on selkeäs-
ti rajattu ja määritelty. Meillä myös kriisinhallintaveteraaniohjelma on valmistumassa tänä
vuonna. Mutta kysyisin näiden miesten ja naisten vastuista ja vakuutuksista: ovatko ne riit-
tävällä tasolla, arvoisa ministeri?
7



Pöytäkirjan asiakohta PTK 65/2016 vp
14.30 Veera Ruoho ps (vastauspuheenvuoro): Arvoisa puhemies! Näen, että tämä kanta-
henkilökunnan velvollisuus tarvittaessa osallistua kansainväliseen toimintaan on tarpeelli-
nen, vaikkakaan tuskin käytännössä, sillä huolimatta mediassakin olleista uutisista olen
kyllä käsityksessä, että kantahenkilökunnassa on väkeä, joka erittäin mielellään lähtee kan-
sainvälisiin tehtäviin, ja sitä varmasti sitten lähetettäisiin ensisijaisesti. Että ongelma käy-
tännössä on varmaan hyvin teoreettinen.

Mitä tulee tuohon, kun oli puhetta perussuomalaisten linjasta ja EU-kriittisyydestä, niin
ihmettelen vain, eivätkö kuulu sinne eteen asti esimerkiksi edustaja Huhtasaaren erinomai-
set puheenvuorot asiasta.

Ensimmäinen varapuhemies Mauri Pekkarinen: Myönnän vielä vastauspuheenvuorot
tässä debatin osassa edustajille Paatero, Kärnä ja Pelkonen, ja sen jälkeen ministerille sem-
moiset 3 minuuttia.

14.31 Sirpa Paatero sd (vastauspuheenvuoro): Arvoisa herra puhemies! EU on yksi mei-
dän yhteistyökumppanimme, ja sen takia sosialidemokraatit ovat nähneet tärkeäksi, että
myöskin turvallisuuspolitiikassa meillä on tämä yhteistyö EU:n kanssa vahva. Näistä kol-
mesta lakiesityksestä, joista nyt siis käsittelyssä on jo tämä päätöksentekojärjestelmä, nyt
tulee tämä puolustuslainsäädäntö, ja rajavartiostolaki on jo olemassa, mutta kaikki käsitel-
lään syksyllä loppuun, mikä on mielestäni hyvä toimintamalli, että ne ovat yhtenäisiä.

Tämä neljäs tehtävä kyllä arveluttaa, niin että kun meillä on kokemusta 60 vuoden ajalta
rauhanturvatoiminnasta, jolloinka lähteminen sinne on ollut aina vapaaehtoista, niin nyt
sitten tässä järjestelmässä se ei olisi enää vapaaehtoista, kun lähdetään ehkä sitten voiman-
käytönkin kautta.

Ja ehkä lisäys edustaja Karin kysymykseen: Miten sitten nykyiset työntekijät, jos heille
tulee tämä velvollisuus? Onko se irtisanomisen peruste, jos ei lähdetä mukaan?

14.32 Mikko Kärnä kesk (vastauspuheenvuoro): Arvoisa herra puhemies! Aivan ensim-
mäiseksi kiitokset ministerille tästä erittäin tärkeästä esityksestä. On täysin selvää, että
Suomen on pidettävä kiinni kansainvälisistä velvoitteistaan, ja tämän lakikokonaisuuden
myötä me kykenemme saamaan apua ja myös antamaan apua silloin, kun sitä tarvitaan.

Pidän tärkeänä, että esityksessä on nyt huomioitu se, että varusmiesten ja reserviläisten
osalta osallistuminen kansainvälisiin tehtäviin on aina vapaaehtoisuuden pohjalta tapahtu-
vaa. Tämä kantahenkilökunnan osallistumisvelvollisuus puhuttaa nyt paljon tässäkin salis-
sa, ja haluaisinkin kysyä ministeriltä, koska kuten edustaja Kääriäinen omassa puheenvuo-
rossaan huomautti, on aina riittänyt vapaaehtoisia kantahenkilökunnan jäseniä lähtemään
kansainvälisiin tehtäviin: aiotaanko asia toteuttaa Puolustusvoimissa niin, että henkilöitä,
jotka eivät anna sitoumuksia lähteä ulkomaille, ei enää sijoiteta sellaisiin tehtäviin, joista se
lähtö sinne voisi tulla?

14.33 Jaana Pelkonen kok (vastauspuheenvuoro): Arvoisa puhemies! Tässä esityksessä
siis säädetään Puolustusvoimille kokonaan uusi, neljäs tehtävä, ja kuten edellä on kuultu,
erityisesti kantahenkilöstön asema herättää paljon keskustelua ja syystäkin. Pakko harvoin
on hyvä motivaattori, varsinkaan haastavissa ja jopa hengenvaarallisissa tehtävissä. Kaik-
ki Puolustusvoimain henkilöstöjärjestöthän kannattavat vapaaehtoisuutta, ja vapaaehtoiset
varmasti löytyvät, kunhan palvelussuhteen ehdot ovat kunnossa.
8



Pöytäkirjan asiakohta PTK 65/2016 vp
Puolustusvoimien palkkaus perustuu tällä hetkellä rauhanajan henkilökohtaisiin tehtä-
viin. Niissä ei ole sotilaallista toimintaa eikä voimankäyttöä. Näillä ehdoilla oltaisiin nyt
kuitenkin lähettämässä ja jopa määräämässä henkilökuntaa kansainvälisiin tehtäviin. Ky-
synkin ministeriltä: miksi palvelussuhteen ehdoista ja palkkauksesta ei nyt muuttuvassa ti-
lanteessa neuvotella, vai aiotaanko neuvotella?

Ja kokonaan toinen asia: Onko harkittu, että perustettaisiin erittäin nopeaan toimintaan
pystyviä valmiusjoukkoja, kuten esimerkiksi EU-battlegroup, joiden päätehtävä olisi Suo-
men puolustaminen? Näitä joukkojahan voitaisiin käyttää (Puhemies koputtaa) myös soti-
laallisen avun antamiseen.

Ensimmäinen varapuhemies Mauri Pekkarinen: Ministerille puheenvuoro, ihan täältä
pöntöstä 4 minuuttia.

14.34 Puolustusministeri Jussi Niinistö: Kiitoksia, herra puhemies, ja kiitoksia edusta-
jille puheenvuoroista — paljon kysymyksiä, joihin en varmaankaan kattavasti pysty tässä
yhteydessä annetussa ajassa vastaamaan.

Ensin kysyi edustaja Heinäluoma, tai esitti mielipiteensä. Olen aivan samaa mieltä siitä,
että tämä lakiesitys ansaitsee huolellisen käsittelyn eduskunnassa niin ulkoasiainvaliokun-
nassa kuin puolustusvaliokunnassakin. Toteaisin kuitenkin, että puolustusministeriö ei si-
nällään tässä ole kutsumassa joukkoja Suomeen tai päätä avun antamisesta tai pyytämises-
tä. Tämä on monimutkaisempi prosessi.

Mutta eniten huolta kannettiin Puolustusvoimien palkatun henkilökunnan velvollisuu-
desta. "Eikö vapaaehtoisuus riitä", jos jotenkin yrittäisin kiteyttää tätä huolta, jota kantavat
ainakin edustajat Kaikkonen, Kari, Kääriäinen, Paatero, Kärnä, Pelkonen. Eli voisiko tä-
män lain saada toimimaan ilman pakkoa? Lähtökohta kuitenkin on, että keskinäistä apua
tulee pystyä antamaan nopeasti ja tehokkaasti. Tilanteessa, jossa apua päätetään antaa,
kaikki eri joukkoihin ja kykyihin sijoitettu henkilöstö ei välttämättä pysty lähtemään teh-
tävään, ei virka- tai työsuhteinen henkilöstö eivätkä reservistä palkattavat asevelvolliset.
Edellisten osalta lähdön voivat estää kotimaan tehtävät, jälkimmäisten osalta esimerkiksi
työnantajan kielteinen päätös. Kummankin ryhmän osalta lähdön voivat estää perustellut
henkilökohtaiset syyt. Nopeuden ja tehokkuuden varmistamiseksi joukko pitää täydentää
määrävahvuiseksi oikean osaamisen omaavalla, ensisijassa vapaaehtoisella virka- tai työ-
suhteisella henkilöstöllä. En epäile, etteikö vapaaehtoisia riittäisi. Ja edustaja Paaterolle to-
teaisin, että kieltäytyminen ei välttämättä johda irtisanomiseen, pitäisin varoitusta toden-
näköisempänä.

Joukon toimintakyvyn varmistamiseksi tehtäviin on voitava käyttää kaikkia olemassa
olevia henkilöstöresursseja, joihin voivat tulla kyseeseen myös muut kuin vapaaehtoiset
henkilöt. Ellei tehtäviin ole riittävästi vapaaehtoisia, työnjohto-oikeutta käytettäessä har-
kittaisiin, olisiko henkilö tarpeen vapauttaa tehtävästä sairauden, vamman, lähiomaisen
kuoleman, raskauden tai muun vakavan perhesyyn johdosta. Työsuhteisen henkilöstön
osalta saattaa osallistuminen vaatia työsopimuksen ehtojen kuten työtehtävien sisällön
muuttamista.

Virkavelvollisuuden tarve perustuu myös siihen, että lähes kaikissa kansainväliseen toi-
mintaan ilmoitetuissa joukoissa ja kyvyissä on sellaisia avaintehtäviä, joiden täyttämättä
jääminen voisi johtaa siihen, ettei joukko kykene toteuttamaan tehtäväänsä tai toteuttami-
nen rajoittuu merkittävästi. En lähde luettelemaan näitä tehtäviä, mutta niitä on melkoinen
9



Pöytäkirjan asiakohta PTK 65/2016 vp
liuta. Voin vain sanoa, että esimerkiksi yksi sähkömies voi pysäyttää laivan tai helikopte-
rimekaanikko helikopterin. Eli tämäntyyppisiä ongelmia tässä voisi olla.

Edustaja Kanerva kysyi niin sanotun takalukkokysymyksen, johon edustaja Tuomioja
osin vastasikin. Itse en tähän mitään selkeää vastausta haluakaan antaa. Tämä on mielestä-
ni asia, jota, jos tämä menee perustuslakivaliokunnan käsittelyyn, on siellä sitten käsiteltä-
vä.

Edustaja Terho kysyi tästä avusta, mitä se voisi olla. Avusta päätetään tapauskohtaises-
ti, parempi etten lähde ennakoimaan. Mutta periaatteessa kaikkia Puolustusvoimien suori-
tuskykyjä voidaan käyttää, niin asiantuntijoita kuin ihan aseellisia voimakeinoja.

Edustaja Mustajärvi kysyi. Pakko sanoa, että kyse on uskottavuudesta. Eli jos haluam-
me apua, sitä on oltava valmis myös antamaan. En muista ihan täysin, mitä sanamuotoa
edustaja Mustajärvi käytti, mutta kyseessä on joka tapauksessa kahdenvälinen asia, ei siis
mitään yhtäläistä, vai mikä tämä terminne olikaan.

Edustaja Heinonen kysyi, tapansa mukaan, vielä tästä kriisinhallintahenkilöstön vakuu-
tusturvasta, ja siitähän on sosiaali- ja terveysministeriön lakiehdotus lähiaikoina tulossa.

Ensimmäinen varapuhemies Mauri Pekkarinen: Ja vielä tilaisuus muutamaan vastaus-
puheenvuoroon.

14.39 Suna Kymäläinen sd (vastauspuheenvuoro): Arvoisa puhemies! Kansainvälinen
yhteistyö kaikessa laajuudessaan on myös Puolustusvoimien kohdalla tärkeä ja nykyhet-
keä, myös tulevaisuutta. Siksi näen perustelluksi, että lakia muokataan siten, että täällä voi-
daan apua vastaanottaa mutta tarvittaessa sitä myös muille antaa. Korostaisin kumminkin,
että tässä on erittäin tärkeää, että tapauskohtaisesti edelleenkin noudatetaan kansallista har-
kintaa ja nämä päätökset tuodaan eduskuntaan ja hyvillä tiedoilla voidaan näistä päätökset
tehdä.

Yhtä lailla yhdyn näihin huoliin työntekijöiden velvollisuudesta erityisesti silloin, kun
kysymys on sotilaallisesta toiminnasta. On eri asia puhua kansainvälisistä tehtävistä kuin
ääripäästä, jolloin voimankäyttöä on käytössä. Kuten ministeri tässä totesi tästä kieltäyty-
misestä, että se johtaisi varoitukseen, eikö tämä käytännössä tarkoita yhtä kuin kieltäyty-
minen voisi johtaa irtisanomiseen? Olen ymmärtänyt, että riittävän monta varoitusta tähän
voi johtaa.

14.40 Pauli Kiuru kok (vastauspuheenvuoro): Arvoisa herra puhemies! Keskinäisriippu-
vuus on kasvanut, turvallisuustilanne on muuttunut, ennustettavuus heikentynyt, ja tilan-
teet syntyvät entistä nopeammin. Sitä taustaa vasten hallituksen esitys on oikea ja vastaa
niihin tarpeisiin, joihin olemme myös kansainvälisissä sopimuksissa, Lissabonin sopimuk-
sessa, sitoutuneet.

Kysymykseni ministerille kuuluu kansainvälisen avun pyytämisestä. Täällä ehdotukses-
sa sanotaan, että apua voidaan pyytää valtiolta, Euroopan unionilta tai kansainväliseltä jär-
jestöltä. Kysymykseni kuuluu: Mitä tällaiset kansainväliset järjestöt mahdollisesti voisivat
olla? Kuuluuko siihen ryhmään esimerkiksi Nato, ja minkälaisessa tilanteessa, jos näin on,
apua mahdollisesti voitaisiin pyytää Natolta sen sijaan, että sitä pyydettäisiin joltain toisel-
ta valtiolta?
10



Pöytäkirjan asiakohta PTK 65/2016 vp
14.41 Lea Mäkipää ps (vastauspuheenvuoro): Arvoisa puhemies! Meillähän on jo pitkät
perinteet kansainvälisessä kriisinhallinnassa. Mutta nyt tämä laki on aivan erilainen, ja
tämä on semmoinen suuri periaatteellinen keskustelun paikka. Siinä mielessä Suomi on
erilainen, että meillä sotilaallinen puolustus nojaa yleiseen asevelvollisuuteen, mutta kai-
kissa verrokkimaissa näin ei ole, vaan verrokkimaissa on ei-vapaaehtoisuuteen perustuva
järjestelmä kansainvälisen sotilaallisen avun antamisen tehtävissä. Niin kuin tässä on jo
kuunneltu moneen suuntaan, niin varmaan suurin keskustelunaihe on, mitenkä kantahen-
kilöstö sitten, perustuuko se siihen vapaaehtoisuuteen vai niin sanottuun pakkoon. Var-
maan tässä käydään keskustelua, ja tärkeintä on, ymmärtäisin näin, että jos me pyydämme
apua, niin kyllä meidän pitää myös sitten apua saada. Mutta toivottavasti taas päästään
semmoiseen hyvään yhteisymmärrykseen tämän lain osalta.

Ensimmäinen varapuhemies Mauri Pekkarinen:  Vielä vastauspuheenvuoro edustaja
Kari ja edustaja Tolppanen, ja sen jälkeen siirryttäisiin puhujalistaan, jossa ensimmäisenä
on edustaja Niikko.

14.42 Mika Kari sd (vastauspuheenvuoro): Arvoisa herra puhemies! Pari napakkaa kysy-
mystä.

Toistan kysymykseni: koskeeko mahdollinen pakko ainoastaan uutta Puolustusvoimien
henkilökuntaa, uusia upseereita, uusia sotilaita? Toivoisin myös, että valiokuntakäsittelys-
sä viimeistään kirkastettaisiin myös tätä päätöksentekotasoa: mitkä asiat päättää puolustus-
ministeri, mitkä asiat päättää eduskunta, mitkä asiat päättää tasavallan presidentti mahdol-
lisesti myös yhdessä hallituksen kanssa?

Viime kaudella, arvoisa ministeri, suhtauduitte puolustusvaliokunnan puheenjohtajana
varsin varauksellisesti kansainväliseen kriisinhallintatyöhön, muun muassa eduskunnassa
käyttämienne puheenvuorojen pohjalta tämän analyysin voi tehdä. Nyt pidätte sinnikkääs-
ti kiinni siitä, että kantahenkilökunnan osalta pidettäisiin pakkoa yllä ja velvoitettaisiin
kantahenkilökunta osallistumaan tietynlaiseen kansainväliseen kriisinhallintaan, vaikka-
kin nyt EU:n yhteistyön nimissä. Kuinka suurta joukkoa olette ajatelleet Puolustusvoimis-
ta irrotettavan näihin kansainvälisiin tehtäviin tarvittaessa?

14.44 Maria Tolppanen ps (vastauspuheenvuoro): Arvoisa puhemies! Kun tässä nyt ryh-
dyttiin puhumaan myöskin näistä työntekijöistä, olivatpa he sitten kantahenkilökuntaa tai
sotilaita, niin haluaisin kysyä, kuka kantaa vastuun sellaisessa tilanteessa, että kriisinhal-
lintatilanteessa, sotilaallisessa tai siviilitilanteessa, tapahtuu vahinko ja sotilas tai työnteki-
jä loukkaantuu ja esimerkiksi traumatisoituu, jos sattuu olemaan taas tämmöinen sotilaal-
linen tilanne, eli syntyy veteraaneja. Kuka kantaa vastuun siitä? Onko se se avunpyytäjä
vai se kohde, missä tämä on tapahtunut, vai onko se Suomen valtio? Onko nämä asiat otet-
tu huomioon samalla tavalla niin kuin aikoinaan otettiin huomioon YK-faittereiden koh-
dalla myöskin psyykkisen puolen ongelmat sen jälkeen, kun tultiin kotiin?

Ensimmäinen varapuhemies Mauri Pekkarinen: Myönnän vielä pari puheenvuoroa,
näköjään kolme. Edustaja Niikko — olin varannut hänelle, kun hänellä oli ensimmäinen
varsinainen puheenvuoro. Hän haluaa välttämättä vastauspuheenvuoron. Totean tässä, että
puhemiehen ei ole välttämättä tarvis myöntää kaikkia niitä puheenvuoroja debatissa, jotka
11



Pöytäkirjan asiakohta PTK 65/2016 vp
debatin aikaan pyydetään. Tämä edustaja Niikolle ja kaikille muillekin kansanedustajille
tiedoksi. Mutta tällä kertaa, edustaja Niikko, armo käy oikeudesta.

14.45 Mika Niikko ps (vastauspuheenvuoro): Kiitos, arvoisa puhemies! Toki se on hyvä,
että myös hallinto- ja turvallisuusosaston puheenjohtaja saa debatissa puheenvuoron, jos
sitä pyytää, eikä jätetä kysymyksiä pelkästään tuonne puheenvuoron kohdalle.

Mutta itse kysymys ministerille olisi tällainen: kun oikeusministeriö on kiinnittänyt huo-
miota siihen, että vieraiden joukkojen toimintaa ei ole alistettu Suomen sotilasjohdon alai-
suuteen, ja perusteluna on se, että tämä näyttäisi olevan mahdotonta myös toteuttaa, ja sit-
ten tulee ongelmaksi tämä perustuslain 1 momentin tulkinta, niin minkä takia tämä ei ole
mahdollista toteuttaa siten, miten esimerkiksi oikeusministeriö olisi ehkä halunnut tässä
lausunnossaan tehdä, jos se olisi ollut mahdollista?

Toinen kysymys koskee näitä työntekijöitä, heidän pelkoaan siitä, että esimerkiksi tämä
palkansaajajärjestö Pardia ja jotkut muut ovat sanoneet näin, että operaation kustannukset
saattavat nousta, ja kun ne ovat tällä hetkellä Puolustusvoimien toimintamenojen sisällä,
niin voiko se johtaa (Puhemies koputtaa) pahimmillaan sitten noihin leikkauksiin... [Puhe-
mies keskeytti puheenvuoron puheajan ylityttyä.]

Ensimmäinen varapuhemies Mauri Pekkarinen: Nyt vastauspuheenvuoro edustaja Ka-
nervalle.

14.46 Ilkka Kanerva kok (vastauspuheenvuoro): Vuonna 2007, herra puhemies, Antti
Sierla teki selvityksen siitä, minkälaisilla joukoilla, vahvuuksilla Suomi voisi olla mukana
apupanostaan kansainvälisissä operaatioissa antamassa, ja hän päätyi siihen, että voisi olla
kysymyksessä Suomen tapausta ajatellen noin prikaatin kokoinen satsaus. Jos tätä samaa
asiaa kysyn nyt ministeriltä, niin miten hän arvioi: minkä kokoinen voisi kutakuinkin olla
maksimissaan se panos, jolla Suomi voisi ottaa osaa tällaiseen kansainväliseen vastuun-
kantoon?

Ensimmäinen varapuhemies Mauri Pekkarinen: Viimeinen vastauspuheenvuoro, edus-
taja Elo.

14.47 Simon Elo ps (vastauspuheenvuoro): Arvoisa puhemies! Edustamassani perustus-
lakivaliokunnassa tietysti aikanaan sitten käsitellään tätä asiaa valtiosääntöoikeudellisesta
näkökulmasta huolellisesti asiantuntijoita kuullen, mutta tässä vaiheessa toteaisin, että kun
Suomi sitoutuu avun antamiseen ja vastaanottamiseen tarvittaessa, niin tietysti meidän on
kyettävä täyttämään se velvoite kaikissa tilanteissa. Niin kuin ministeri otti esille, niin
kriittisten avaintehtävien suorituskyky on silloin turvattava.

Muusikko Pave Maijanen laulaa kappaleessaan, että on toimittava niin, "ettei nuorukai-
set joudu uusiin sotiin". Näinhän vastuullinen valtiovalta tietysti toimii, että rauha ja vaka-
us säilyvät Euroopassa myös tulevaisuudessa, mutta ulkoministeri Soini on todennut ja ko-
rostanut, että Suomi aina itse päättää, mihin ja millaisiin operaatioihin lähdemme mukaan.
Kysynkin vielä arvoisalta ministeriltä — kansa vaatii, ja oikeutetusti vaatii, aina konkre-
tiaa — (Puhemies koputtaa) minkälaisista operaatioista tosiaan Suomen kohdalla voisi olla
kyse.
12



Pöytäkirjan asiakohta PTK 65/2016 vp
Ensimmäinen varapuhemies Mauri Pekkarinen:  Ministerillä nyt 2 minuuttia.

14.48 Puolustusministeri Jussi Niinistö (vastauspuheenvuoro):  Arvoisa herra puhe-
mies! Edustaja Kymäläiselle vastauksena: Kyllä, aina on käytettävä kansallista harkintaa,
kun päätetään avun antamisesta tai vastaanottamisesta. Päätös on tehtävä Suomen etua sil-
mällä pitäen. Tämän pitäisi olla itsestään selvä asia.

Edustaja Kiuru kysyi avun pyytämisestä toiselta valtiolta, EU:lta tai kansainvälisiltä jär-
jestöiltä, niin kuin laissa lukee. Mitä ovat nämä kansainväliset järjestöt, voisivatko ne olla
esimerkiksi Nato, kysyi hän. Voi olla, toki tämä on teoreettista. Otan esimerkin viime syk-
syltä, jolloin Ranska vetosi tähän keskinäisen avunannon lausekkeeseen ja bilateraalilla ta-
vallahan nämä neuvottelut sitten hoidettiin. Mutta totta kai se on ymmärrettävää, että jos ti-
lanne Suomen osalta sattuu muistuttamaan esimerkiksi lähinnä katastrofaalista, niin apua
pyydetään varmasti aivan kaikkialta, mistä sitä on saatavissa.

Edustaja Karille totean tästä Puolustusvoimien palkatun henkilöstön pakkokysymykses-
tä, että kyllä, pakko koskee kaikkia. Puolustushallinnolle tulee uusi tehtävä. Se koskee sil-
loin kaikkia, niin uusia kuin vanhoja työntekijöitä. Edustaja Kari kysyi myös suhdettani
kansainväliseen kriisinhallintaan. Tässä lakiesityksessä siitä ei kuitenkaan ole kysymys
enkä ole irrottamassa mitään tiettyä osastoa, poolia puolustusvoimista nyt tätä uutta Puo-
lustusvoimien neljättä tehtävää, kansainvälisen avun antamista, toteuttamaan.

Edustaja Tolppaselle totean kriisinhallintaveteraaneista näissä mahdollisissa tulevissa
tehtävissä liittyen tähän lakiesitykseen, että Suomen valtion korvausmenetelmien mukaan
mennään.

Edustaja Niikko, jos oikein ymmärsin, kysyitte, kuka johtaa Suomessa olevia ulkomai-
sia sotilasjoukkoja. Johtosuhteet määräytyisivät tapauskohtaisesti Suomen avunpyynnön,
tehtävän ja Suomen asettamien rajausten mukaisesti. Johtosuhteista ja muista toiminnan
käytännön toteuttamistavoista sovittaisiin avunantajan kanssa.

Edustaja Kanerva kysyi tästä suurlähettiläs Sierlan selvityksestä vuodelta 2007. Siinä
mainittiin tämä noin prikaatin satsaus, mutta tämä selvitys kuitenkin liittyi Natoon, joten
tämä kysymys on spekulatiivinen, en voi siihen vastata.

Ensimmäinen varapuhemies Mauri Pekkarinen: Siirrytään puhujalistaan.

14.51 Mika Niikko ps: Arvoisa puhemies! Terrorismia vastaan tulee valtioiden toimia
yhteisrintamana, tämähän on meille itsestään selvää ja olemme siitä yksimielisiä. Tiedus-
telu- ja asiantuntijatiedon vaihtaminen valtioiden välillä on ensisijaisen tärkeää ja järkevää
yhteistyötä. Pariisin terrori-iskun jälkeen Ranska pyysi keskinäisen avunannon lausek-
keen perusteella apua muilta EU-mailta. Jos rehellisiä halutaan kuitenkin olla, niin on to-
dettava, että maahanmuuton aiheuttamia epäonnistumisia korjataan ympäri Eurooppaa,
ikävä kyllä, jälkijättöisesti ja vieläpä yhteisvastuullisesti. Ranska halusi kansainväliseen
kriisinhallintaan osallistumisen korvaamista muiden EU-maiden toimin ja Ranskan omien
voimavarojen vapauttamista terrorisminvastaiseen toimintaan. Näyttääkin siltä, että
EU:ssa on vallassa trendi, että säädetään lakeja, joilla kaikki valtiot osallistuvat pian kaik-
kien maiden sisäisiin konflikteihin. Tämä on todellinen huoli. Missä määrin tämä kehitys
on järkevää, jää tulevaisuudessa nähtäväksi ja arvioitavaksi.

Arvoisa puhemies! Tahdon omalta osaltani evästää valiokuntaa muutamalla huomiolla
tästä hallituksen esityksestä.
13



Pöytäkirjan asiakohta PTK 65/2016 vp
Käsillä oleva hallituksen esitys muuttaisi olennaisesti Puolustusvoimien mahdollista
roolia ulkomaan konflikteissa. Nykyisen lainsäädännön mukaan tällä hetkellä Puolustus-
voimat voi antaa apua toiselle valtiolle, jos kyseessä on suuronnettomuus, terrori-isku tai
muu samankaltainen tilanne. Apu voi sisältää vain kalustoa, materiaaleja ja asiantuntija-
apua. Voimakeinoja ei saa käyttää. Lakiehdotus muuttaisi asiaa merkittävästi. Jatkossa apu
voisi kohdistua toisen valtion lisäksi myös Euroopan unionille tai kansainväliselle järjes-
tölle tai liittyä muuhun kansainväliseen toimintaan. Enää ei lailla määriteltäisi, mitä apu
voi käytännössä olla. Voimakeinoja ei rajata ulkopuolelle. Puolustusvoimat voisivat toi-
mia itsenäisesti, ei ainoastaan tukien toista Suomen viranomaista.

Näitä määritelmien löyhennöksiä perustellaan taas kerran EU:lla. Ja tässä voitaisiin to-
deta nyt edustaja Mustajärvelle, että missä EU, siellä ongelma tulee taas vastaan. Tässä
kohdin valiokunnan tulisi kuitenkin tarkasti miettiä, mihin Lissabonin sopimus oikeasti
velvoittaa ja ei velvoita Suomea. Oikeuskanslerinvirasto on kommentoinut sitä, että laki ei
määrittelisi avun antamisen tai pyytämisen edellytyksiä tai edes sitä, mihin tehtäviin Puo-
lustusvoimat voisivat apua antaa tai vastaanottaa. Aliupseeriliitto vaatii lausunnossaan,
että suoranaiset taistelutehtävät sotatoimialueella tai muutoin sodanomaisissa olosuhteissa
rajattaisiin pois.

Tämä on mielestäni tarpeellinen huomio. Puolustusvoimat ovat puolustusvoimat, eikä
Suomen tulisi ainakaan heppoisesti osallistua muiden maiden konflikteihin muutoin kuin
asiantuntija- ja tukitehtävissä. Uskon siihen, että nykyinen hallitus ymmärtää Suomen
edun tapauskohtaisesti, mihin operaatioihin kannattaa ja ei kannata osallistua, mutta kuka
tietää, millaisia hallituksia ja presidenttejä Suomeen vielä tulee. Lailla pitäisi laittaa sel-
keät raamit sille, mihin tehtäviin suomalaisjoukkoja voidaan lähettää.

Esityksen taloudelliset vaikutukset pitää tarkastella paremmin. Valtion niukkoja resurs-
seja ei tule käyttää Puolustusvoimien seikkailuihin ulkomailla, ainakaan kevyin perustein.
Lakiesityksestä mahdollisesti syntyvät velvoitteet, jo pelkästään valmistautuminen niihin,
voivat aiheuttaa Puolustusvoimille huomattavia lisäkustannuksia. Nämä rahat eivät myös-
kään saisi olla pois oman maan puolustuksen turvaamisesta.

Jatkossa Puolustusvoimien henkilöstöä voitaisiin määrätä ulkomaiden tehtäviin ilman
heidän omaa suostumustaan. Voidaanko jo virkaan nimitetyn virkamiehen velvollisuuk-
siin puuttua näin radikaalisti ja yksipuolisesti, kysyy lausunnossaan muun muassa Aliup-
seeriliitto. Puolustusvoimien henkilöstö on lähtökohtaisesti sitoutunut palvelemaan Suo-
men turvallisuutta, ja heitä tulee kuunnella tarkalla korvalla valiokunnan käsittelyssä. Hy-
vää esityksessä on se, että varusmiesten osallistuminen ulkomaan tehtäviin on vapaaehtois-
ta.

Arvoisa puhemies! Suomen turvallisuus on ykkösasia, ei epämääräisiin kansainvälisiin
avunpyyntöihin osallistuminen. Sellaisia voi tulla jatkuvasti lisää. Yli puolessa maailman
konflikteissa vähintään toinen osapuoli perustelee väkivaltaansa islamilla, eikä tälle näy
olevan loppua. Tuleekin tarkoin harkita, millaisia mekanismeja luomme, joilla Suomi tai
Puolustusvoimat sotkeutuvat toisten valtioiden sisäisten ongelmien ratkaisemiseen. Puo-
lustusvoimat ovat Suomen puolustamista varten. Tämä periaate on syytä pitää mielessä
kristallinkirkkaana.

14.56 Pertti Salolainen kok: Arvoisa puhemies! Meillä on ollut tapana Suomessa vähä-
tellä Euroopan unionin Lissabonin sopimuksen turvallisuuspoliittista merkitystä. Nyt yht-
14



Pöytäkirjan asiakohta PTK 65/2016 vp
äkkiä me huomaammekin, että se on äärettömän tärkeä. Nämä terrori-iskut Pariisiin ja
Madridiin ovat osoittaneet, että sillä on myöskin käytännöllistä merkitystä.

On sanottu, että Euroopan unionilla ei ole asevoimaa. Ei olekaan, mutta jäsenmailla on.
Ja tämä koskee aivan yhtä hyvin jäsenmaitten asevoimaa kuin esimerkiksi Natolla on
asianlaita. Eli joskus on verrattu, että tästä voitaisiin puhua tavallaan samaan sävyyn kuin
Naton 5 artiklasta. Ei nyt aivan näin, mutta sillä tavalla kuitenkin, että tämä muodostaa vel-
vollisuuden auttaa hyökkäyksen kohteeksi joutunutta, millä on erittäin erittäin suuri mer-
kitys.

Jotta ymmärtäisimme kaikki ne ulottuvuudet, jotka tähän liittyvät, otetaan tällainen ku-
vitteellinen esimerkki, että joku Baltian maa joutuisi sotilaallisten toimenpiteitten kohteek-
si. Siinä yhteydessä me joutuisimme todella testaamaan, mikä olisi Suomen rooli tällaises-
sa asiaintilassa. Eli ei pidä vähätellä näitä ongelmia, jotka tässä voivat syntyä, vaan tulee
nähdä tämä realismi.

Kun puhutaan paljon siitä, mitenkä me voimme osallistua ulkomailla tapahtuvaan soti-
laalliseen avustamiseen, pitää muistaa se, mitä täällä on joku jo korostanutkin aikaisem-
min, eli että sama koskee myöskin meitä, kun me olemme avun tarvitsijoita. Jos me ase-
tamme kovin suuria rajoituksia sille, millä tavalla itse osallistumme ulkomailla, niin muut
voivat ajatella sitten meidän osaltamme, että meitäkään ei tarvitse sitten auttaa mittavasti,
jos sellainen tilanne syntyy. Ja tämä on erittäin tärkeä näkökohta tässä.

Kysyin ministeriltä jo aikaisemmin sitä, kuka päättää kiireellisyydestä, mutta jos huo-
masin, niin hän ei vastannut siihen. (Puhemies koputtaa) Kysyn nyt tarkemmin: onko se ta-
savallan presidentti, joka päättää sitten, että nyt tuli kiireellinen paikka, ja silloin tämä me-
nettely otetaan käyttöön?

14.58 Simon Elo ps: Arvoisa puhemies! Lakiuudistuksen ansiosta Suomen valmius osal-
listua kansainväliseen yhteistyöhön kriisitilanteissa vahvistuu. Lakiuudistus mahdollistaa
kansallisen päätöksenteon avun antamisessa ja vastaanottamisessa EU:n puitteissa ja laa-
jemmin kansainvälisessä yhteistyössä. Suomella ei saa olla lainsäädännöllisiä esteitä osal-
listua kahdenvälisen avun antamiseen ja vastaanottamiseen. Nopeasti muuttuviin tilantei-
siin täytyy pystyä vastaamaan. Esitys perustuu EU:n yhteisvastuu- ja myös keskinäisen
avunannon lausekkeisiin. Näiden pohjalta tämä lainsäädäntöhanke käynnistyi jo viime hal-
lituskaudella.

Puolustusvoimille tulee uusi tehtävä osallistua kansainvälisen avun antamiseen ja muu-
hun kansainväliseen toimintaan. On tärkeää huomata, että Suomen pyynnöstä Suomelle
apua antavan joukon toimivalta suorittaa tehtäviä ja käyttää voimakeinoja määräytyy kan-
sallisen lainsäädännön nojalla ja apua koskevan päätöksen määräysten mukaan. Ei kukaan
— ei kukaan — voi sanella Suomelle tehtävän ja avun ehtoja.

Arvoisa puhemies! On esitetty huoli siitä, että uusi tehtävä pakottaa suomalaiset isän-
maan palvelemiseen sitoutuneet sotilaat "muille maille vierahille". On jopa heitetty il-
maan, että lakiuudistuksen myötä suomalaiset joukot voidaan lähettää Turkkiin. Näin pe-
lottelevan soisi muistavan, että Turkki ei ole EU:n jäsen. Esitys koskee EU-maita ja erityi-
sesti Pohjoismaita — mukaan lukien Norja, joka ei ole EU:n jäsen. Turkilla pelottelevan
soisi siis miettivän myös kahteen kertaan, haluaako hän Turkista EU:n jäsenen.

Esitetyt huolet ovat nähdäkseni perusteettomia. Puolustusvoimien palveluksessa on hie-
man yli 8 000 ammattisotilasta. Kansainvälisiin tehtäviin käytetään ensisijaisesti sellaista
Puolustusvoimien henkilöstöä, joka on vapaaehtoisesti sitoutunut kansainväliseen toimin-
15



Pöytäkirjan asiakohta PTK 65/2016 vp
taan. Varusmiesten ja reserviläisten kansainvälisiin tehtäviin osallistuminen perustuu jat-
kossakin vapaaehtoisuuteen.

Tilanne, jossa ammattisotilaita jouduttaisiin määräämään vastoin tahtoaan operaatioon
Suomen ulkopuolelle, ei ole käytännössä todennäköinen, mutta lainsäädännön tasolla sii-
henkin on varauduttava. Työnjohto-oikeutta on tarvittaessa voitava käyttää. Ammattisoti-
laiden kohdalla kansainväliset tehtävät eivät kuulu maanpuolustusvelvollisuuden vaan vir-
kavelvollisuuden piiriin. Varusmiestä ja reserviläistä velvoittaa sotilasvala, ja ammattiso-
tilasta ja muuta palkattua Puolustusvoimien henkilöstöä velvoittaa virkavala.

Arvoisa puhemies! Kun Suomi sitoutuu avun antamiseen ja vastaanottamiseen tarvit-
taessa, meidän on kyettävä täyttämään velvoite kaikissa tilanteissa. Näin ollen kaikkiin ku-
viteltavissa oleviin tilanteisiin täytyy varautua myös lainsäädännössä. Kriittisten avainteh-
tävien suorituskyky, kuten puolustusministeri korosti, on turvattava.

Muusikko Pave Maijanen laulaa kuuluisassa kappaleessaan, että on toimittava niin, "et-
tei nuorukaiset joudu uusiin sotiin". Vastuullinen valtiovalta Suomessa tekee työtä sen
puolesta, että rauha ja vakaus Euroopassa säilyvät myös tulevaisuudessa. Kuten ulkominis-
teri Timo Soini on korostanut, Suomi aina itse päättää, mihin operaatioihin lähdemme mu-
kaan.

Arvoisa puhemies! Pave Maijanen myös laulaa, että "jokainen joka apua saa, sitä joskus
tajuu myös itse antaa". Suomi ei voi odottaa kriisitilanteessa apua muilta EU-mailta, jos
emme itse ole valmiita, tilanteen niin vaatiessa, apua myös antamaan. (Pertti Salolainen:
Juuri näin!) Toivottavasti puheenvuoroni rohkaisee niitä — edustaja Salolainen on jo roh-
kaistunut — jotka vielä "päätöksessään horjuu".

15.03 Lea Mäkipää ps: Arvoisa puhemies! Hallituksen käsillä oleva esitys kansainväli-
sen avun antamisesta ja vastaanottamisesta sai alkunsa Lissabonin sopimuksen yhteisvas-
tuu- ja avunantolausekkeen lainsäädännölle asettamien muutostarpeiden johdosta. Tästä
on nyt jo 7 vuotta, ja nyt ollaan viimein saamassa lainsäädäntö, joka mahdollistaisi kan-
sainvälisen sotilaallisen avun.

Nyt keskusteltava ehdotus  koskee  siis lakimuutoksia  puolustusministeriön hallin-
nonalan tehtäviin. Esityksen myötä Puolustusvoimien uudeksi tehtäväksi lisättäisiin osal-
listuminen kansainvälisen avun antamiseen ja muuhun kansainväliseen toimintaan. Laki-
muutos mahdollistaisi suomalaisten sotilaiden voimankäytön kansainvälisissä tehtävissä:
jos esimerkiksi jokin EU-maa joutuisi sotilaallisen hyökkäyksen kohteeksi, voisi Suomen
Puolustusvoimat auttaa kyseistä maata myös sotilaallisin keinoin, ja vastavuoroisesti la-
kiehdotuksen myötä Suomi voisi vastaanottaa sotilaallista apua oman alueensa puolusta-
miseen. Lakiesitys vahvistaa EU:n merkitystä turvallisuusyhteisönä Suomen kannalta.
Kansainvälinen toiminta sinänsä sisältyy jo kiinteästi kaikkiin Puolustusvoimien lakisää-
teisiin tehtäviin eli Suomen sotilaalliseen puolustamiseen, muiden viranomaisten tukemi-
seen ja osallistumiseen kansainväliseen sotilaalliseen kriisinhallintaan sekä sotilastehtä-
viin muussa kansainvälisessä kriisinhallinnassa. Suomen sotilaallista puolustusta pyritään
vahvistamaan myös kansainvälisellä yhteistyöllä.

Arvoisa puhemies! Lakiehdotus koskee henkilöstön osalta ennen kaikkea puolustushal-
linnon vakinaista henkilökuntaa ja siinä erityisesti sotilaita. Kansainvälisen avun antami-
nen ja vastaanottaminen tulisi osaksi ammattisotilaiden ja muun henkilökunnan virkavel-
vollisuutta. Sitä on perusteltu muun muassa sillä, että puolustushallinnolla täytyy olla kei-
no varmistaa se, että niin sanotut avainhenkilöt sitoutuvat osallistumaan kansainvälisiin
16



Pöytäkirjan asiakohta PTK 65/2016 vp
tehtäviin. Emme voi joutua tilanteeseen, jossa joku avainhenkilö, kuten mekaanikko, ei
suostuisi suorittamaan kansainväliseen apuun liittyvää tehtäväänsä ja siten vaarantaisi tai
jopa estäisi tehtävän suorittamisen. Asevelvollisten osalta osallistuminen perustuisi vapaa-
ehtoiseen sitoumukseen. Lakiehdotuksella pyritään siten vastaamaan siihen, että valtio
pystyy täyttämään velvoitteensa. Muilta osin henkilöstön osallistumisen tulee olla vapaa-
ehtoisuuteen perustuvaa.

Henkilöstöjärjestöt kritisoivat lakiehdotukseen antamissaan lausunnoissaan sitä, että la-
kimuutoksen myötä palvelussuhteen ehtoja muutettaisiin kesken työ- tai virkasuhteen. Osa
järjestöistä ehdotti, että kansainvälisen avun tehtäviin käytettäisiin vain lain voimaantulon
jälkeen palvelukseen tulleita henkilöitä ja sitä ennen palvelukseen tulleilta pyydettäisiin ni-
menomainen suostumus niihin. Vaikka suostumusmenettelyyn ammattisotilaidenkin osal-
ta mentäisiin, voisi silti jäädä se ongelma, että kaikkiin tehtäviin ei löytyisi koulutettua
henkilökuntaa. Upseeriliiton ehdottamasta henkilöstöpoolista, josta kansainvälisiin tehtä-
viin nimetyt valittaisiin, on kysyttävä, onko puolustushallinnolla tähän varaa.

 Arvoisa puhemies! Lopuksi. Kaikissa verrokkimaissamme on ei-vapaaehtoisuuteen pe-
rustuva järjestelmä kansainvälisen sotilaallisen avun antamisen tehtävissä. Näkemykseni
mukaan: jos halutaan hädän tullen vastaanottaa apua, täytyy meillä olla myös valmius sitä
tarvittaessa antaa. Tällä hetkellä saamme asua täällä Suomessa rauhassa, mutta tiedetään,
että maailma on konflikteja täynnä, ja sitä ei koskaan tiedä, mitä lähiseuduilla ja vähän
kauempanakin tapahtuu. Olisi hyvä, että tämäkin lakiesitys saataisiin päätökseen ja yksi-
mielisesti.

15.08 Pauli Kiuru kok: Arvoisa herra puhemies! Hallituksen esityksessä ehdotetaan
muutettavaksi Puolustusvoimista annettua lakia, aluevalvontalakia sekä asevelvollisuusla-
kia.

Valtioiden ja myös Suomen keskinäisriippuvuus on kasvanut. Samalla myös erilaiset
turvallisuusuhat ovat lisääntyneet ja entiset uhat ovat muuttuneet monisyisemmiksi. Rea-
gointiaika uhkatilanteisiin on lyhentynyt. Tilanteet saattavat syntyä ja eskaloitua kuukau-
sien sijasta viikoissa tai päivissä. Esimerkkinä nopeasti muuttuneesta tilanteesta on Suo-
men viime vuonna kokema maahanmuuttoryntäys.

Vuonna 2009 voimaan tullut Lissabonin sopimus edellyttää Suomelta velvoitteita, joi-
hin emme nykyisten lakien voimassa ollessa voi vastata. Esimerkiksi Ruotsin auttaminen
sukellusvenejahdissa ei ole mahdollista. Apua on pystyttävä antamaan mutta myös vas-
taanottamaan.

Lissabonin sopimuksen sisällöstä ja erityisesti keskinäisen avunannon lausekkeesta:
"Jos jäsenvaltio joutuu alueeseensa kohdistuvan hyökkäyksen kohteeksi, muilla jäsenval-
tioilla on velvollisuus antaa sille apua kaikin käytettävissä olevin keinoin Yhdistyneiden
kansakuntien peruskirjan 51 artiklan mukaisesti." Sopimuksen yhteisvastuulauseke ja kes-
kinäisen avunannon lauseke sitovat Suomen eurooppalaiseen arvoyhteisöön ja turvalli-
suuskäsitykseen myönteisellä tavalla entistä tiukemmin. Kuitenkin keskinäisen avunan-
non lauseke on luonteeltaan jäsenvaltioiden välinen sitoumus, jolla ei luoda uutta toimival-
taa EU:lle. Avunantolauseke on jäsenvaltioita yhtäläisesti velvoittava.

15.10 Timo Heinonen kok: Arvoisa herra puhemies! Hyvät edustajakollegat! Sotilasliit-
toon kuulumattomalle maalle EU:n turvatakuut 222 ja 42.7 ovat tärkeimmät. Hieman häm-
mästyneenä kuuntelin esimerkiksi edustaja Niikon puheenvuoroa täällä salissa ja muuta-
17



Pöytäkirjan asiakohta PTK 65/2016 vp
mia muita puheenvuoroja, jotka ovat olleet näitä EU:n turvatakuita vähätteleviä: tulkintaa
rajaavia puheenvuoroja ja sellaisia puheenvuoroja, joissa lähestytään tätä asiaa pelkästään
niin, että kaikissa tilanteissa me olisimme avunantajia, me olisimme joka tilanteessa me-
nossa auttamaan.

Ruotsissa jo, aivan aiheellisesti, on pohdittu tämäntyyppisen keskustelun takia sitä,
onko näillä EU:n turvatakuilla aidosti turvaa antava vaikutus. Myös Viron keskustelua kun
on kuunnellut, niin Nato-maana Viro ei ole kovin suurta arvoa näille antanut. Oli ilo sen ta-
kia kuulla, että ministeri Niinistö tässä esittelypuheenvuorossaan lähestyi tätä kysymystä
nimenomaan siitä tulokulmasta, että meillä, Suomella, on jatkossa mahdollisuus saada pa-
himmalla hetkellä apua muilta EU-mailta. Sotilasliittoon kuulumattomalle maalle EU:n
turvatakuiden mahdollisimman lavea tulkinta on paras turva ja tuki.

Tässä lainsäädännössä Puolustusvoimille annetaan niin sanottu neljäs tehtävä, jolla
voimme täyttää sen, mitä olemme aikanaan päättäneet — tai minun edeltäjäni ja osa niistä,
jotka täällä salissakin ovat edelleen, ovat päättäneet — Lissabonin sopimuksessa: sen, että
tulemme kaikella mahdollisella tavalla antamaan apua toiselle EU-maalle pahimmalla het-
kellä. Kyse on siis 222:sta ja 42.7:stä, EU:n turvatakuista, jos sitä sanaa niistä käytämme.

Puolustusvaliokunta tulee tämän asian käsittelemään, ja tulemme sen tekemään varmas-
ti tapamme mukaan perusteellisesti. Päätöksentekojärjestys on varsin hyvin kunnossa, ja
täällä muutamia hyviä puheenvuoroja on siihen käytetty. Myös se, ketkä ovat mukana jat-
kossa näissä kansainvälisissä avunantotehtävissä, on varsin selkeästi rajattu ja määritelty,
ja itse uskon, että vapaaehtoisia näihin tehtäviin tulee löytymään, niin kuin on löytynyt
meidän muihinkin kansainvälisiin tehtäviin.

Kun tätä kansainvälistä vertailua itse asiassa luin tästä hallituksen esityksestä — tässä on
tarkempaan tarkasteluun otettu yhdeksän maata eli Alankomaat, Irlanti, Itävalta, Norja,
Puola, Ranska, Ruotsi, Saksa ja Viro, siis osa Natoon kuuluvia maita ja osa sotilasliittoon
kuulumattomia maita — niin aika harvassa maassa on näin selkeää kokonaisuutta, mikä
meillä nyt Suomessa on syntymässä. Monet maat lähestyvät tätä kysymystä hieman erilai-
silla lainsäädännöillä, mutta tämä meidän lainsäädäntö vastaa kyllä jatkossa varsin hyvin
siihen, mitä Lissabonin sopimuksessa olemme luvanneet. Olemme luvanneet, että kaikin
mahdollisin keinoin olemme valmiit auttamaan hyökkäyksen kohteeksi joutunutta toista
Euroopan unionin jäsenvaltiota mutta olemme myös saaneet muilta EU-valtioilta lupauk-
sen siihen, että pahimmalla hetkellä he ovat myös meitä valmiita auttamaan kaikin mah-
dollisin keinoin.

15.15 Ilkka Kanerva kok: Arvoisa herra puhemies! Keskinäisriippuvuus on eräs sellai-
sia asioita, joiden myönteiseen toteuttamiseen tietysti haluaa kernaasti luottaa, haluaa ker-
naasti uskoa tai vähintäänkin toivoa: ajatella siis, että mitä vahvemmat ovat valtioiden ja
kansainvälisten toimijoiden keskinäiset verkostot, keskinäinen riippuvuus toinen toisis-
taan, niin se maksaa myöskin meille sen myönteisen lopputuloksen, että omakin turvalli-
suutemme, oman olemassaolomme perustan turvaaminen, on silloin jossakin mitassa tul-
lut hoidettua. Kyllä, näin on varmasti hyvä uskoa, mutta se kun ei tahdo tässä kyynisessä
maailmanmenossa tietystikään ihan riittää.

Valitettavasti olemme nähneet, että tämä myönteinen uskomus ei kanna kaikissa olosuh-
teissa, ei varsinkaan silloin, jos selvät valtapoliittiset edut asettuvat ristiriitaan tämän hy-
vää tarkoittavan, myönteisen uskomuksen kanssa. Siitä huolimatta ei pidä luovuttaa. Sa-
manaikaisesti pitää itse huolehtia siitä, että oma puolustus, oma pesä on kaikissa olosuh-
18



Pöytäkirjan asiakohta PTK 65/2016 vp
teissa kunnossa, että meitä itseämme ei koskaan yllätetä, ei hyväuskoisuuden takia eikä sen
takia, että meidän oma puolustusvalmiutemme olisi päästetty rapautumaan. Siitä huolimat-
ta kannattaa rakentaa parempaa maailmaa, ja nyt puhumme sellaisesta asiasta, jolla on täs-
sä katsannossa merkitystä tämän keskinäisriippuvuuden lisäämisen merkeissä. Siihen ei
tietystikään voi rakentaa meidän turvallisuuttamme kaikkineen, sen jokainen varmasti ym-
märtää, mutta parhaimmillaan se tuo merkittävää lisäarvoa kaikelle sille, jolla myöskin
Suomen kansallisesta, valtiollisesta riippumattomuudesta, kansalaistemme perusoikeuk-
sista kyetään pitämään huoli. Sen vuoksi kannattaa tähän esitykseen suhtautua kaikella
myönteisyydellä ja nähdä se osana, lisäarvona Suomen turvallisuuden rakentamista koske-
vassa arkkitehtuurissa, mutta ei vain Suomen, vaan koko meidän sivilisaatiomme, koko
sen kulttuuripiirin merkeissä, johon niin Euroopan unioni kuin laajemminkin ottaen se ar-
voperusta kuuluu, jonka Suomikin yhteiskuntana ja valtiona jakaa.

Kyllä tämä lakiesitys on tulkittava kuitenkin niin, että se kattaa meidän elinpiiriämme la-
veammaltikin kuin vain Euroopan unionin jäsenmaita. Jos Norja joutuisi tällaisen hyök-
käyksen kohteeksi, jota tässä spekuloidaan, niin on tietysti täysin selvää, että Suomi olisi
sellaisessa asetelmassa kiinteästi mukana. Tämä ei siis ole, niin kuin täällä jotkut puhujat
totesivat, koskemassa ainoastaan vain Euroopan unionin jäsenmaita, kylläkin niin, että
keskeiset tulkinta-alueet ovat, niin kuin puhuja täällä ansiokkaasti totesi, avunantolauseke
ja solidaarisuuslauseke Lissabonin sopimuksissa, mutta erityisesti tässä ovat olleet ponti-
mena liikkeellelähdössä Suomen ja Ruotsin keskinäisten toimenpiteitten toteuttaminen
esimerkiksi aluevalvontaa koskevissa asioissa. Tämä on meille tärkeä lisäarvo, ja sen takia
tässä on syytä olla mukana. Tämä on uusi avaus, uusi mahdollisuus myöskin vankistaa
Suomen turvallisuutta, mutta yhteistyössä kansainvälisen yhteisön kanssa. Jotenkin itse
näen tässä tältä pohjin vain perusteita olla suhtautumassa tähän myönteiseltä pohjalta.

Keskinäisen avunannon merkitys eli avun antaminen ja avun vastaanottaminen on tässä
keskeistä, siis laveammin kuin mitä kriisinhallinta sellaisenaan kattaa ja tarkoittaa. Tämä
on tärkeä asia meille suomalaisille, joitten oma kansallinen historia antaa oman todistusai-
neistonsa siitä, kuinka tällaisiin asioihin pitää suhtautua. Tietysti tässä on herkkiä kohtia lä-
hinnä sen osalta, miten suhtautua niihin asetelmiin, joissa tämä palveluspakko asettuu ku-
vaan. Mutta toisaalta on ymmärrettävä, että koko uskottavuus tässä lakiesityksessä nojaa
siihen, että me kykenemme silloin, kun apua tarvitaan, sitä myöskin tuolloin antamaan ja
tietysti myöskin peilikuvassa nähtynä vastakkaiseen suuntaan. Jos joku odottaa saavansa
apua, on sitä tietysti kyettävä kaikissa olosuhteissa myöskin antamaan.

Ongelmaton tämä tietysti ei ole, sillä perustuslain 127 §:n maanpuolustusvelvoitetta ei
ole tässä loppuun saakka tulkittu ja katsottu, kuinka se on. Toivon todella, että asiaan löy-
tyy myönteinen ratkaisu, joka mahdollistaa Suomen aktiivisen mukanaolon tämänkaltai-
sissa järjestelyissä. Meillä ei ole mahdollisuutta tällä hetkellä tietää, voimmeko kantahen-
kilökunnalle takautuvasti määrätä sellaisia tehtäviä, jotka eivät ole olleet tiedossa, kun pal-
velukseen on astuttu. Tämä jää myöhemmin nähtäväksi, mutta toivoa sopii, että siihen löy-
tyy myönteisiä ratkaisuja, jotka omalta osaltaan mahdollistavat sen, että eteenpäin voidaan
katsoa. Tämä myös viittaa siihen, että on syytä lisätä Euroopan unionin ja Naton keskinäis-
tä yhteistyötä meidän mantereemme ja meidän turvallisuusympäristömme tulevaisuuden
vahvistamisessa.

15.21 Krista Mikkonen vihr: Arvoisa puhemies! Kuten tänään tässä keskustelussa on jo
käynyt ilmi, niin tämä nyt tuotu lainsäädäntö on tarpeellinen ja jo kauan odotettukin. Me
19



Pöytäkirjan asiakohta PTK 65/2016 vp
olemme jo Suomena sitoutuneet esimerkiksi EU:n kautta tähän yhteiseen avunantoon, ja
toisaalta Suomi—Ruotsi-yhteistyössä meillä on hyvin vahva yhteinen poliittinen konsen-
sus siitä, että siinä pitää edetä, ja sen takia tämän lainsäädännön saaminen ajan tasalle kan-
sainvälisen avun antamisessa ja saamisessa on tärkeää. Aivan kuten tässä on myös tullut
esille, niin kysehän ei ole pelkästään siitä avun antamisesta, vaan ihan yhtä suuressa roo-
lissa tässä on se avun saaminen, joka on tehtävä tällä lainsäädännöllä meille mahdolliseksi.

Mutta kyllähän tässä esityksessä keskusteluun on nyt noussut ennen kaikkea tämä pää-
töksentekojärjestelmä ja sitten kysymys siitä vapaaehtoisuudesta tai pakosta. Päätöksente-
kojärjestelmän osalta on tärkeää, että kun päätöksiä tehdään, niin takana on laaja poliitti-
nen yhteisymmärrys, ja päätöksentekojärjestelmän on oltava selkeä ja läpinäkyvä, mutta
samalla sen on oltava riittävän joustava, jotta se kykenee riittävän nopeaan päätöksente-
koon. Mutta pitäisin tärkeänä erityisesti tätä kiireellisyysmenetelmän käyttöä. Se tulee
lainsäädännössä määritellä tarkasti, milloin sitä käytetään.

Sitten ministeri tässä totesi, että avunantotehtäviin lähetettävät ovat ensisijaisesti vaki-
tuisessa työ- ja virkasuhteessa olevia. Tämä on varmasti ihan järkevää. Tosin on hyvä, että
myös vapaaehtoiset reserviläiset pystyisivät osallistumaan tähän aivan kuten he kriisinhal-
lintatehtäviin tänä päivänä osallistuvat.

Mutta sitten jos nyt määritellään pakkoa näille työntekijöille, jotka nyt ovat jo työsuh-
teessa, ikään kuin takautuvasti, niin tulee tietysti esille tämä perustuslaillinen kysymys sii-
tä, voidaanko näin tehdä. Tämä on tietysti hyvä tässä prosessin edetessä selkeästi selvittää.
Tulevien työntekijöiden osaltahan ei tämä lakimuutos ole ongelma, koska he sitten tietävät
työsopimusta tai virkasopimusta allekirjoittaessaan, mihin sitoutuvat. Mutta tosiaan jos
tässä nyt sitten tulee se pakko, niin voi tulla eteen joitain yksittäisiä tapauksia, joissa jou-
dutaan lähettämään ilman asianmukaisen henkilön suostumusta. Siinä suhteessa pitäisin
kyllä perusteltuna sitä, että jos tällaiseen ratkaisuun päädytään, niin silloin näissä työsuh-
teissa olevilla pitäisi olla, ennen kuin laki tulee voimaan, mahdollisuus sitten irtisanoutua
ilman, että siitä seuraa mitään karensseja tai muita tämmöisiä työvoimapoliittisia ongel-
mia. Tietysti jos itse vapaaehtoisesti irtisanoutuu, niin joutuu karenssin piiriin, mutta tässä
tapauksessa tällaista ei pitäisi olla.

Silloin kun Ruotsissa vastaavaa lainsäädäntöä tehtiin, niin silloinhan siellä kaikilta vir-
ka- ja työsuhteessa olevilta kysyttiin ja haettiin se suostumus. En tiedä, tarvitseeko näin
raskaaseen menettelyyn meillä mennä, ei varmaan. Siellä oli ihan vain yksittäistapauksia,
jotka tästä kieltäytyivät, niin että en usko, että se meilläkään aiheuttaisi mitään suurta on-
gelmaa, että meillä olisi Puolustusvoimien palveluksessa kovin paljon sellaista väkeä, jot-
ka tästä kieltäytyisivät. Mutta pitäisin kyllä tärkeänä sitä, että jos tällaisia henkilöitä on,
niin he voisivat tässä tapauksessa irtisanoutua ilman, että heille seuraisi siitä mitään ongel-
mia.

15.26 Leena Meri ps: Arvoisa herra puhemies! Täällä on pidetty erittäin hyviä puheen-
vuoroja Suomen tilanteesta, turvallisuudesta, oikeudesta saada apua ja velvollisuudesta an-
taa muille apua. Sitähän se on, jos antaa toiselle, niin odottaa, että saa itsekin apua.

Itse halusin hieman pohtia tuota velvoitetta työhön, erityisesti takautuvasti. Kuten tässä
on käynyt esille, se voi muodostua ongelmaksi. Täällä ministerikin sanoi, että tämä var-
masti kaikissa valiokunnassa ja eduskunnassa käsitellään erityisellä huolellisuudella. Var-
mastikin näin. Me perustuslakivaliokunnassa kuulemme asiasta paljon asiantuntijoita ja
annamme sitten harkitun lausunnon asiassa. Sinänsä ymmärrän, että jos on joitain avain-
20



Pöytäkirjan asiakohta PTK 65/2016 vp
henkilöitä, niin voi olla joskus tilanne, että tämä yksittäinen henkilö olisi pakko saada läh-
temään eteenpäin tehtäviin, jos semmoista vastaavaa vapaaehtoista ei ole.

Tietysti työn luonne monesti on sen tyyppinen, että joku on voinut ajatella, että tässä
työssä voi työ joskus muuttuakin, ja toisaalta ei tämä ns. työvelvoite, velvollisuus osallis-
tua työhön, ole ilmiönä tietysti täysin uusi. Jos ajatellaan, meillä on paljon hätätyötä: polii-
sit, lääkärit tekevät tämän tyyppistä työtä. Totta kai he ovat etukäteen tienneet, mihin työ-
hön he menevät, mutta tämä ei ole sillä lailla instituutiona ihan uusi, vaikkakin ymmärrän,
että tässä voi olla sotilaallista toimintaa tai semmoisella alueella toimimista, mikä tietysti
muuttaa sitä tilannetta hyvinkin paljon. Tuossa edustaja Mikkonen esitti minusta ihan hy-
viäkin näkökohtia. Kaikilta esimerkiksi suostumus tai tämän tyyppinen, mahdollisuus irti-
sanoutua vaikka muihin tehtäviin, ei ole ollenkaan huono idea. En osaa nyt tässä sen enem-
pää sanoa muuta kuin että kuulosti siltä, että edustaja Mikkonen oli pohtinut näitä ja ihan
tosi virkistävää, uutta ajattelua. — Kiitos.

15.27 Hanna Kosonen kesk: Arvoisa herra puhemies! Lakimuutoksia tarvitaan, jotta täy-
sipainoinen osallistuminen Suomen ulko- ja turvallisuuspoliittisten linjausten sekä kan-
sainvälisten velvoitteiden mukaiseen yhteistyöhön on Suomelle mahdollista. Myös Puo-
lustusvoimien tehtäviä on muutettava siten, että ne mahdollistavat kansainvälisen avun
antamisen ja vastaanottamisen erityisesti EU:n yhteisvastuulausekkeen ja keskinäisen
avunannon lausekkeen mukaisten velvoitteiden täytäntöönpanotilanteissa. Tämä hallituk-
sen esitys lakimuutoksineen on hyvin tervetullut. On korkea aika, että Lissabonin sopi-
muksen turvallisuuspoliittinen merkitys tunnustetaan myös lainsäädännössämme.

Suomi on pystynyt vastaamaan Ranskan avunpyyntöön terrori-iskujen jälkeen nykylain-
säädännön mahdollistamilla keinoilla. On kuitenkin vaikea arvioida, millaisten uhkien
kohteeksi Euroopan unionin maat voivat tulevaisuudessa joutua. Toisella kertaa kriisinhal-
linta-apu ei välttämättä olekaan tarkoituksenmukaista. Siksi lainsäädäntömme on tuettava
sitä tosiasiaa, että Suomi ottaa Lissabonin sopimuksen avunantovelvoitteen vakavasti.
Suomi on valmis antamaan tarvittaessa muille jäsenvaltioille apua, ja odotamme myös saa-
vamme velvoitteen tarkoittamissa tilanteissa apua muilta jäsenvaltioilta.

Arvoisa puhemies! Olemme täällä eduskunnassa erittäin yksimielisiä näiden lakimuu-
tosten tarpeellisuudesta. Kuitenkin nimenomaan tämä käsittelyssä oleva puolustusministe-
riön hallinnonalaan kuuluva esitys sisältää hyvin herkkäluontoisiakin muutosesityksiä, joi-
den yksityiskohtia on syytä vielä valiokuntakäsittelyssä tarkkaan harkita. Reserville ja ase-
palveluksessa oleville osallistuminen kansainvälisiin tehtäviin on vapaaehtoista, ja varus-
miesten osalta osallistuminen sisältää myös rajoituksia vaarallisista tehtävistä. Hyvä niin.
Kantahenkilökunnan osalta osallistuminen on puolestaan velvoittavaa, olkoonkin, että teh-
täviin halukkaat ovat etusijalla.

Puolustusministeriön mukaan vapaaehtoisuus ei Puolustusvoimilla työskenteleville rii-
tä, koska kyse on kriittisistä avaintehtävistä. Kansainvälisen avun antamisen ja muun kan-
sainvälisen toiminnan toimeenpano edellyttää tehokkuutta ja nopeutta, johon velvoittavuu-
della vastataan. Toisaalta mistään nopeasta joukkojen lähettämisestä ei joka tapauksessa
olisikaan kyse, koska Suomella ei ole erillistä nopean toiminnan joukkoa ja mukaan tarvi-
taan lähes poikkeuksetta reserviläisiä, joilta siis tarvitaan erillinen suostumus. Toisin sa-
noen joukkojen perustaminen vie aina aikaa. Sotilaallisiin kriisinhallintatehtäviin on myös
aina riittänyt lähtijöitä, vaikka osallistuminen on ollut vapaaehtoista.
21



Pöytäkirjan asiakohta PTK 65/2016 vp
Arvoisa puhemies! Lopuksi totean, että lainsäädännöllisten lukkojen poistaminen ei kui-
tenkaan tarkoita, että avun antamisesta muille maille tulee arkipäiväistä tai itsestään sel-
vää. Lakia ollaan säätämässä hyvin poikkeuksellisten tilanteiden varalle, olipa kyse sitten
avun antamisesta tai pyytämisestä. Ylimmät valtioelimet harkitsevat tarkkaan, lähetetään-
kö joukkojamme ulkomaille tai onko Suomen mahdollisessa kriisitilanteessa tarvetta teh-
dä avunpyyntö EU-maille.

15.31 Seppo Kääriäinen kesk: Arvoisa puhemies! Täällä on monessa puheenvuorossa
korostettu avoimuutta tämän tärkeän, osin vaikeankin, uuden asian käsittelemisessä. Tämä
pakko tai vapaaehtoisuus on kyllä sellainen asia. Tosinhan tämä on niin sanottu problee-
ma, jos sellainen on vain jonkin aikaa. Uudet näihin virkoihin tulevat, tehtäviin tulevat jo
lähtökohtaisesti tietävät, mikä heitä kenties voisi odottaa. Ja aina kun — toistan sen — lä-
hetetään suomalaisia sotilaita ulkomaille mihin tahansa tehtäviin, niin siinä on kyllä toimit-
tava mahdollisimman tarkasti, koska mitä tahansa voi tapahtua. Ja koko ajan pitää muistaa,
että kaikella tällä toiminnalla pitää olla kansalaisten mahdollisimman laaja hyväksyntä,
eduskunnan hyväksymisestä puhumattakaan.

Sitten kohta 2: Mehän olemme tässä puhumassa Lissabonin sopimuksen täyttämisestä
omalta kohdaltamme, siitä, että pystymme sen täyttämään, jos tositilanne syntyy, niin kuin
onkin jo syntynyt, ja tätä on jo koeteltu, ja Suomi on siinä selviytynyt ihan hyvin. Minusta
kannattaa kyllä koko ajan muistaa takaraivossaan se perusasia, että silloin kun olettaa, että
saa apua hätätilanteessa, kriiseissä ynnä muissa onnettomuuksissa, niin silloin pitää olla
valmis kyllä antamaan apua. Tämä on kahdenvälistä, tämä on vastavuoroista toimintaa. Tä-
män tahdon sanoa sen takia, että Euroopan unioni on turvallisuusyhteisö ja ehkä nimen-
omaan ensisijaisesti turvallisuusyhteisö, vaikka kauppa ja talous on tärkeää, Schengen on
tärkeä, ynnä muuta. Mutta tämä turvallisuusyhteisö on olennainen asia koko tässä EU-toi-
minnassa, ja Lissabonhan toteuttaa nimenomaan tätä funktiota.

Lopuksi totean sen, että niin tärkeä kuin tämä EU-asian täyttäminen onkin, niin pitää
muistaa, että pohjimmiltaan oman puolustuksemme kunnossa pitäminen on sittenkin se
rautainen pohja, josta ei saa tinkiä ja jonka osalta me joudumme vielä tässäkin eduskun-
nassa kovien keskustelujen eteen.

15.33 Simon Elo ps: Arvoisa puhemies! Se ei ole mikään yllätys, että EU-kriitikkona en
sinänsä Lissabonin sopimuksesta nyt järin innoissani ole, mutta en EU-kriitikkona ole
myöskään sokea sille, että EU:sta voi tulla joskus jotain hyvääkin, ja tämä on nyt, niin kuin
edustaja Terho toi esille, sitä hyvää, järkevää valtioiden välistä yhteistyötä, joka parantaa
myös Suomen turvallisuustilannetta. Tosin on todettava — vaikka edustaja Mustajärvi ei
enää paikalla ole — että kyllähän perussuomalaisille EU-kriittisyys on uusiutuva luonnon-
vara: aina kun EU-kriittisyys meinaa vähentyä, niin kyllä EU sitä sitten väistämättä taas li-
sää.

Mutta tässä on esitetty vahvasti huolta tästä niin sanotusta pakosta, ja tässä täytyy todeta
jälleen se, että täytyy muistaa, että ammattisotilaiden kohdalla kansainväliset tehtävät ei-
vät kuulu maanpuolustusvelvollisuuden piiriin vaan nimenomaan virkavelvollisuuden pii-
riin. Varusmiestä ja reserviläistä velvoittaa sotilasvala ja sitten taas ammattisotilasta ja
muuta palkattua henkilöstöä virkavala. Nämä on siinä tärkeää muistaa. Ja perustuslakiva-
liokunta, jossa itse sitä asiaa käsittelen, totta kai tämän asian huolellisesti katsoo. Mutta jos
ajattelee esimerkiksi Ruotsin esimerkkiä, mikä tässä on otettu esille — edustaja Mikkonen
22



Pöytäkirjan asiakohta PTK 65/2016 vp
tässä nosti esille — niin Ruotsissa kyseessä oli todellakin silkka yksittäistapaus, eli yksi
henkilö vapaaehtoisesti irtisanoutui Ruotsin puolustusvoimista tämän uudistuksen takia,
mikä siellä tehtiin. Eli ei kovin suurta hämminkiä aiheuttanut. Mielestäni tämä on myös
eräänlainen filosofinen kysymys, että onko meillä sitten maailman ainoa armeija, jonka
ammattisotilaiden ei tarvitsisi lähtökohtaisesti täyttää valtiojohdon käskyjä. Mielestäni
tämä vaatii aika pitkän pohdinnan, jos sille tielle lähdetään. Ja kyllä viime kädessä nähdäk-
seni täytyy olla niin, että jotta tämä meidän velvoite pystytään täyttämään kaikissa olosuh-
teissa, niin sanotusti viimekätisenä keinona täytyy olla tämä virkavelvollisuuteen kuuluva
— jos siitä nyt sitten haluaa käyttää sanaa "pakottaminen", niin pakottaminen.

15.35 Timo Heinonen kok: Arvoisa herra puhemies! On ihan aiheellista käydä myös sitä
keskustelua, että meillä on aidot joukot, joita voimme tällaisissa tilanteissa ja tällaisissa
hankkeissa käyttää. Meillähän on battlegroup, EU:n taisteluosastot, nopean toiminnan jou-
kot, jotka eivät tähän suoranaisesti kuulu, mutta pitää pohtia sitä, tulisiko meidän luoda täl-
lainen oma malli, mitkä olisivat ne joukot, joita me käyttäisimme, mitä me voisimme tar-
jota tällaisessa tilanteessa, kun olemme siinä tilanteessa, että olemme apua antamassa em-
mekä sitä vastaanottamassa. Eli tulee luoda oikea valmius avun antamiseen. Näissä kes-
kusteluissa aika usein on keskusteltu sukellusvenejahdista, josta nämä lainsäädännön muu-
tostarpeet osittain kumpusivat näiden terrori-iskujen lisäksi: Ei sellaiseen tehtävään voida
lähettää varusmiehiä, se on kaikissa tilanteissa vaarallinen tehtävä. Nurkkaan taikka poh-
jaan ajettu, häädetty sukellusvene ei ole sellainen tehtävä, missä varusmiehiä voitaisiin
millään tavalla käyttää. Tämä vain yhtenä esimerkkinä. Sotilaallisen avunannon omasta
mielestäni pitäisi perustua pääsääntöisesti vapaaehtoisuuteen, ja uskon, että näitä vapaaeh-
toisia toimijoita tulee löytymään — ja erittäin tärkeä asia, mikä pitää Puolustusvoimissa ja
puolustusministeriössä käydä läpi, on palvelussuhteen ehdot näiden tehtävien osalta.

15.37 Jani Mäkelä ps: Arvoisa puhemies! Tässä salissa on nyt käytetty noin puolitoista
tuntia sen mantran hokemiseen, että jos aikoo saada apua, niin on oltava valmis antamaan
apua. Eikö se ole aika itsestään selvä asia kymmeniä kertoja toistettavaksi? Tässä tulee
mieleen, olemmeko me tässä taas EU:n mallioppilaita. Me pohdimme täällä jatkuvasti sitä,
mitä apua me voimme antaa muille, mitä me kenties joudumme antamaan muille, mitä me
voimme pakottaa omat sotilaamme antamaan muille, mutta miksei kukaan kysy sitä, mitä
apua me voimme saada muilta? Mitä konkreettista apua EU pystyy Suomelle antamaan?
Mistä avusta tässä puhutaan, sotilaista, materiaalista? Miksei kukaan käy keskustelua tästä
aiheesta, miksi me vain olemme antamassa muille?

15.38 Timo Heinonen kok: Arvoisa puhemies! Ainakin edustajakollega, -konkari Salo-
laisen kanssa olemme tästä tässä salissa tänään useamman kerran puhuneet. Meillä EU:n
turvatakuissa 222 ja 42.7 todetaan, että "kaikin mahdollisin keinoin", ja me olemme halun-
neet alleviivata nimenomaan sitä, että sen pitää tarkoittaa sitä, että jos me haluamme saada
kaikin mahdollisin keinoin annettavaa apua, niin meidän pitää olla myös siihen valmiita. Ja
sellaisiakin keskusteluja on ollut, mitä tuossa esille nostin, esimerkiksi Ruotsissa, että on
epäilty näiden EU:n turvatakuiden vaikutusta, ja tällaista tulkintaa ovat sitten taas muuta-
mat Nato-maat halunneet ruokkia ja tukea sen takia, että heillä on oma artikla 5, joka heille
antaa vastaavien tyyppisiin tilanteisiin turvatakuuta. Mutta jos olemme siinä tilanteessa,
että kaikki maat todellakin antaisivat vain oliiviöljyä, niin silloin todennäköisesti hädän
23



Pöytäkirjan asiakohta PTK 65/2016 vp
hetkellä mekin saisimme vain oliiviöljyä. Sen takia meidän pitää olla valmiita kaikin mah-
dollisin keinoin osallistumaan näihin tilanteisiin ja tehtäviin, kun toinen EU-maa sitä meil-
tä pyytää. Ja tähän Suomi itse asiassa on sitoutunut jo aikanaan Lissabonin sopimuksen al-
lekirjoittaessaan.

15.39 Simon Elo ps: Arvoisa puhemies! Arvoisa puolueveljeni — ei toverini vaan veljeni
— edustaja Mäkelä esittää sinänsä ihan tärkeän huolen, mutta kyllä tässä nähdäkseni myös
puolustusministeri korosti hyvin vahvasti sitä, että antaessaan myös saa. Ja jos ajateltaisiin
tilannetta, että jokainen maa ajattelisi pelkästään sitä, mitä se saa, niin tietysti kukaan ei
saisi mitään, koska kukaan ei olisi tarjoamassa kenellekään toiselle mitään. Mutta lähtö-
kohtaisesti tietysti se, miksi Suomi tästä on kiinnostunut, on karkeasti sanottuna itsekkääs-
ti se, mitä me voimme saada, kun me annamme. Ja niin kuin edustaja Heinonen toi esille,
varsin paljon. Vaikka itse tosiaan vahva EU-kriitikko olen ja sellaisena pysyn, niin kyllä
näen, että tässä nyt on positiivinen asia, mitä voidaan EU:sta irti saada. Ja kun EU:n jäsen
olemme, niin kyllä näen, että tietysti kaikki positiivinen, mitä irti voidaan saada, kannattaa
sieltä myös ottaa.

15.40 Jani Mäkelä ps: Arvoisa puhemies! Vielä nopeana vastauksena tähän: Olisin mie-
lelläni kuullut esimerkiksi ministeriltä konkretiaa siitä, onko meillä joitain järjestelyjä, mi-
ten voisimme parantaa huoltovarmuuttamme EU:n kautta mahdollisessa kriisitilanteessa.
Eräs argumentti, joka on esitetty Nato-jäsenyydelle, on se, että Suomen huoltovarmuus
voitaisiin taata sen kautta. Onko EU:lla vastaavaa mahdollisuutta? Onko siellä konkretiaa
ja suorituskykyä sen huoltovarmuuden takaamiselle? Totta kai paperilla voi olla sopimuk-
sia, mutta ovatko ne pelkkää paperia sitten, kun alkaa olla ongelmia?

Keskustelu päättyi.

Asia lähetettiin puolustusvaliokuntaan, jolle perustuslakivaliokunnan, ulkoasiainvaliokun-
nan ja hallintovaliokunnan on annettava lausunto.
24


