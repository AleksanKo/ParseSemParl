















































DEM6107.tmp.xml


Pöytäkirjan asiakohta PTK 33/2019 vp
Pöytäkirjan asiakohta 

PTK 33/2019 vp

Täysistunto

Keskiviikko 18.9.2019 klo 14.02—16.55

3. Raiskauksen määritelmä suostumusperustaiseksi - Suostumus2018
Kansalaisaloite KAA 2/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään lakivaliokuntaan.

Keskustelu

14.34 Jussi Halla-aho ps: Arvoisa rouva puhemies! Hyvät edustajat! Ensinnäkin kiitok-
set kansalaisaloitteen tekijöille. [Iiris Suomela: Ole hyvä!] Kaikilla lakialoitteilla, tulivat
ne hallitukselta, edustajilta tai kansalaisilta, on yleensä hyvä tarkoitus. Esityksiä ei kuiten-
kaan tule arvioida pelkästään tavoitteiden tai otsikoiden perusteella. On arvioitava, kohdis-
tuvatko ne todellisiin ongelmiin ja ovatko ne omiaan ratkaisemaan todellisia ongelmia.

Itse en ole vielä muodostanut lopullista kantaani nyt käsittelyssä olevaan kansalaisaloit-
teeseen, vaan kuuntelen ensin, mitä asiantuntijat valiokuntakäsittelyssä siitä sanovat. To-
tean kuitenkin jo nyt, että tapa, jolla raiskaus määritellään, ei ole seksuaalirikosten osalta
polttavin epäkohtamme. Paljon suurempi ongelma on, että rangaistukset jopa nykyisten
määritelmien mukaan täysin yksiselitteisistä raiskauksista ovat lievästi sanottuna lieviä,
jopa silloin, kun ne kohdistuvat pieniin lapsiin. Tämä ongelma korostuu, kun maassa on
yhä enemmän ihmisiä, joille esimerkiksi humalainen tai paljastavasti pukeutunut nainen tai
teinityttö on kulttuurisista syistä vapaata riistaa. Oulun viimetalviset tapaukset ovat tästä
hyvä muistutus, joskin vain jäävuoren huippu. Jos tekijät eivät itse käsitä tehneensä mitään
väärin tai jos heillä ei ole työpaikkaa ja tuloja, niin sakkorangaistuksilla, ehdollisilla van-
keuksilla tai puolen vuoden istumisella hotellimaisissa olosuhteissa tuskin on heihin kovin
sanottavaa pelotevaikutusta.

Vika on osittain lainsäädännössä mutta vielä suuremmalta osin oikeuskäytännössä ja
maan tavassa. Maksimirangaistukset saattavat olla ankariakin, mutta tästä ei ole mitään
iloa, jos ainoastaan asteikon alapäätä sovelletaan. Siksi on ensiarvoisen tärkeää, että rais-
kauksesta langetettavia minimirangaistuksia kovennetaan eikä tuomioistuimille anneta
edes mahdollisuutta jatkaa päänsilittelylinjaa.

Sama pätee toki väkivaltarikollisuuteen laajemminkin. Mielestäni on perverssiä, jos
nuuskan salakuljettamisesta ja myymisestä saa kovempia tuomioita kuin ihmisen fyysises-
tä vahingoittamisesta. Tulee sellainen olo välillä, että verottaja on ainoa asianomistaja, jon-
ka oikeusturvasta ollaan Suomessa oikeasti huolissaan. Kuitenkin tavallisen ihmisen —
miehen, naisen, aikuisen ja lapsen — pitäisi olla kaiken lainsäädännön ensisijainen suoje-
lukohde. Vakavien rikosten selvittämisaste on Suomessa toistaiseksi hyvin korkea toisin
kuin vaikkapa naapurimaassamme Ruotsissa. Olisi paitsi uhrin myös poliisin hyvän työn
 Tarkistettu
4.0



Pöytäkirjan asiakohta PTK 33/2019 vp
kunnioittamista, että lainsäätäjä ja oikeuslaitos määrittelisivät tällaisille teoille kovemman
hinnan.

Raiskauksen määritelmän muuttaminen kansalaisaloitteessa esitetyllä tavalla epäilemät-
tä kasvattaa raiskausepäilyjen, -syytteiden ja ehkä -tuomioidenkin määrää, kuten se näyt-
tää tehneen Ruotsissa, mutta ihmisten turvallisuutta se ei lisää lainkaan. Suhtaudun tässä
vaiheessa melko skeptisesti tähän aloitteeseen, koska se keskittyy mielestäni vääriin asioi-
hin. Vihervasemmistolainen hallitus kerskailee kovasti feministisyydellään ja ihmisoike-
uspainotuksillaan. Siksi olisi kohtuullista olettaa, että hallitus pikapikaa esittäisi tuntuvia
korotuksia raiskauksista ja muista väkivaltarikoksista langetettaviin vähimmäisrangaistuk-
siin. — Kiitos.

14.38 Mari Rantanen ps: Arvoisa puhemies! Haluan ensin kiittää kansalaisaloitteen teki-
jöitä tästä esityksestä. [Iiris Suomela: Ole hyvä!] Kansalaisaloite on hieno tapa saattaa
asioita ja epäkohtia päätöksentekijöiden tietoon ja nostaa niitä keskusteluun. Tämäkin aloi-
te ansaitsee arvoisensa kohtelun täällä eduskunnassa.

Raiskaus on karmiva rikos, joka osuu syvälle koskemattomuuden, itsemääräämisoikeu-
den ja ihmisoikeuksien loukkaamiseen. Raiskaus on itsessään väkivaltaa, vallankäyttöä,
alistamista ja myös sodankäynnin väline, ja se jättää ikuiset arvet uhriin. Raiskaus on Suo-
men rikoslaissa määritelty rikoksen tekemisessä käytettävien keinojen ja hyväksi käytettä-
vien olosuhteiden kautta. Raiskauksen tunnusmerkistön täyttyminen edellyttää voimassa
olevan oikeuden mukaan väkivallan käyttämistä, uhkaamista tai uhrin puolustuskyvyttö-
myyden hyväksikäyttämistä. Voimassa oleva raiskauksen määritelmä ei sisällä erillistä
mainintaa uhrin puuttuvasta suostumuksesta. 

Aloitteessa esitetään rikoslain sisältämän raiskauksen määritelmän muuttamista suostu-
musperusteiseksi. Aloite sisältää yhdenlaisen mallin, niin kutsutun suostumusmallin, va-
raan rakentuvan raiskausrikoksen tunnusmerkistön. Tässä käsittelyvaiheessa on mahdo-
tonta ottaa kantaa siihen, voisivatko tämä aloitteessa esitetty tunnusmerkistö ja pykäläeh-
dotukset olla sellaisia, joista voitaisiin säätää uudet raiskauspykälät. Joitakin ongelmia esi-
tyksessä nopealla katselmuksella on. On siis viisasta kuunnella asiantuntijoita ennen kuin
lyö kantansa lukkoon asian suhteen. 

Sen sijaan haluan nostaa tässä yhteydessä sen seikan, että rikoslain 20 luku seksuaaliri-
koksista on kokonaisuudessaan ongelmallinen. Jo pitkään oikeusoppineet ovat kuvanneet
seksuaalirikoslainsäädäntöä sekavaksi ja vaikeatulkintaiseksi. Lainsäädännön rakenne on
rikkoutunut ajan saatossa, kun yksittäisiä pykäliä on muuteltu ja lisätty. Tätä rikoslain lu-
kua on ilmeisen vaikea soveltaa, ja se johtaa oikeustajunkin vastaisiin tuomioihin. 

Tästä räikein esimerkiksi on korkeimman oikeuden päätös, jossa turvapaikanhakija tun-
keutui 10-vuotiaaseen lapseen mutta teko tuomittiin lapsen törkeänä seksuaalisena hyväk-
sikäyttönä eikä raiskauksena, koska lapsi ei ollut vastustellut eikä voitu näyttää toteen, että
sukupuoliyhteys olisi tehty väkivaltaa käyttäen tai että lapsi olisi ollut pelkotilassa tai
muussa avuttomassa tilassa. Lienee kaikille selvää, että 10-vuotiaalta lapselta ei voida olet-
taa mitään toimintaa. Hän on avuttomassa tilassa lähtökohtaisesti, ja vastuu tilanteessa on
aikuisella ihmisellä. Tämä vain kertoo lainsäädäntömme heikkouden, sillä oikeus ei käytä
maalaisjärkeä, vaan soveltaa voimassa olevaa lakia. 

Tällä viikolla korkein oikeus vapautti postinjakajan raiskaussyytteestä. Korkein oikeus
katsoi, että ”pelkkää estojen löystymistä alkoholin vaikutuksesta ei voida pitää lain koh-
dassa tarkoitettuna puolustuskyvyttömyyttä osoittavana tilana”. Tämä on myös eräänlai-
2



Pöytäkirjan asiakohta PTK 33/2019 vp
nen linjaus, joka vaatisi lähempää tarkastelua. Missä kohtaa humalatila on puolustuskyvyt-
tömyyteen vaikuttava ja missä kohtaa estoja löyhentävä? Edellä mainitut esimerkit yhtenä
monista kertovat tarpeen tarkastella rikoslain 20 lukua seksuaalirikoksista kokonaisuute-
na. Muuttamalla yhtä osaa saattavat vaikutukset ulottua muihinkin pykäliin ja sitä kautta
saattavat lain tulkinta ja soveltaminen hankaloitua entisestään. Esitänkin tässä lämpimän
toiveen oikeusministeriölle, että tätä asiaa viimein katsottaisiin kokonaisuutena. 

Lisäksi haluaisin kiinnittää huomiota seksuaalirikoksista langetettuihin rangaistuksiin.
Viime keväänä ryöpsähtänyt keskustelu lapsiin kohdistuvista seksuaalirikoksista nosti vii-
meisimpänä rangaistukset keskusteluun. Näistä on puhuttu niin kauan kuin muistan, ja
toistuvasti kansalaisille suunnatuissa kyselyissä rangaistuksia pidetään liian alhaisina. On-
gelmana tuntuu jatkuvasti olevan muun muassa se, että rangaistuksien alarajoja ei nosteta,
kuten ei nytkään tämä käsittelyssä oleva aloite esitä. Raiskauksen vähimmäisrangaistus on
1 vuosi vankeutta, ja sitä aloitekin esittää säilytettäväksi. Jos rangaistuksen alaraja olisi 2
vuotta vankeutta, ei ehdollista vankeusrangaistusta voitaisi käyttää ja tällöin jokainen rais-
kaaja joutuisi vankilaan, siis sinne, minne he kuuluisivat. 

Sama ongelma on lapsiin kohdistuvissa seksuaalirikoksissa pois lukien uusi rikosnimi-
ke ”lapsen törkeä raiskaus”, minimirangaistus kun on 1 vuotta myös lapsen törkeän hyväk-
sikäytönkin osalta, ja tämän vuoksi pedofiilit voivat selvitä teoistaan ehdollisella rangais-
tuksella, jota ei yleisesti rangaistuksena oikein pidetä, kuten edustaja Halla-ahokin täällä
juuri kertoi. Mielestäni samalla jos, ja toivottavasti kun, seksuaalirikoslaki uudistetaan, tar-
kastellaan myös rangaistuksia. Ne ovat löperöitä, ja vaikka rangaistusasteikkojen yläpääs-
sä olisi mahdollisuus käyttää pidempiä rangaistuksia, ei niitä juurikaan käytetä. Näin ollen
lainsäätäjille ei jää muuta mahdollisuutta kuin nostaa rangaistusasteikon alarajoja. Ran-
gaistuksen mittaamisella lakiin myös arvotetaan sitä, kuinka paljon yhteiskunta paheksuu
tai on paheksumatta seksuaalirikoksia.

Arvoisa puhemies! Olemmeko me nyt valmiita muuttamaan seksuaalirikoslakia koko-
naisuutena ja samalla kiristämään rangaistuksia? Ainakin kansa on tätä mieltä, ja mehän
edustamme täällä kansaa.

14.44 Heikki Vestman kok: Arvoisa puhemies! Keskustelu seksuaalisen itsemääräämis-
oikeuden vahvistamisen tarpeesta on tärkeä ja tervetullut. Kiitos Suostumus2018-kansalai-
saloitteen tekijöille ja allekirjoittaneille.

Seksuaalista itsemääräämisoikeutta loukkaavat teot ovat yksinkertaisesti väärin, vaka-
via ja tuomittavia. Ruumiillisen koskemattomuuden loukkaamattomuus ei ole Suomessa
vielä riittävällä tavalla suojattu. Jo edellisellä vaalikaudella oikeusministeri Häkkäsen toi-
meksiannosta seksuaalirikoslainsäädännön uudistustyö aloitettiin. Kiitokset tästä työstä.

Oikeusministeriössä asetetun raiskauslainsäädännön uudistustyöryhmän työ on kesken.
Tarkoituksena on juurikin rikoslain muuttaminen siten, että suostumuksen asema vahvis-
tuisi entisestään raiskauksen tunnusmerkistössä. Työryhmän tavoitteena on lisäksi selkeyt-
tää ja täsmentää säännöksiä — ja kuten edellisestä puheenvuorosta kuultiin, niin se on erit-
täin tärkeää — siten, että jokaiselle on selvää, että ilman suostumusta tai uhrin tahdon vas-
taisesti tehty teko on väärin ja että se on rangaistava. Ennen oikeusministeri Häkkäsen mi-
nisterikautta kriminaalipolitiikka Suomessa perustui liiaksi seksuaali- ja väkivaltarikok-
sen tekijän näkökulmaan, voisi jopa sanoa, että rikollisen hyysäämiseen. Edellisen oikeus-
ministerin tekemät tiukennukset ja tämä käynnistetty kokonaisuudistus tulivat todellakin
tarpeeseen. Toivon, että nykyinen oikeusministerimme jatkaa tätä työtä.
3



Pöytäkirjan asiakohta PTK 33/2019 vp
Arvoisa puhemies! Tässä työssä tuo suuren tuen saanut kansalaisaloite toimii tärkeänä
tukena, ja kansalaisaloitteen keskiössähän on siis tavoite saada suostumuksen puute rais-
kauksen keskeiseksi määritelmäksi. Ja tässä, uskoisin näin, tavoite on yhteinen, eli keskeis-
tä on arvioida, millaisella rikoslain tunnusmerkistön muotoilulla seksuaalisen itsemäärää-
misoikeuden loukkaukset on mahdollisimman laajasti kriminalisoitu. Olen samaa mieltä
siitä, että tässä samassa yhteydessä rangaistuksia on kiristettävä. Suomalaisen järjestelmän
ongelma on myös siinä, että meillä ei ole käytössä nettorangaistuksia, eli siis tuomion saa-
nut ei istu saamaansa tuomiota käytännössä.

Raiskaajien ja muiden seksuaali- ja väkivaltarikollisten hyysääminen ei ole tätä päivää.
Jäämme odottamaan oikeusministeriltä suomalaisten oikeustajun mukaisia perusteltuja
esityksiä.

Ensimmäinen varapuhemies Tuula Haatainen:  Mennään puhujalistaan: vielä kaksi pu-
heenvuoroa ja sitten ministerin vastauspuheenvuoro. Sitten otetaan debatti. Voidaan sii-
hen valmistautua.

14.48 Veronika Honkasalo vas: Arvoisa rouva puhemies! Minun sukupolveni naiset
ovat vielä kasvaneet siihen outoon ahdistukseen, jota seksuaalinen väkivalta ja itsemäärää-
misoikeuden riistäminen aiheuttavat. Kun ei osannut nimetä väkivaltaa väkivallaksi, kos-
ka kukaan ei niin kertonut, niin sitä vain koki ahdistuneena, että nyt on ylitetty raja.

Kun minä olin nuori, meidät kasvatettiin ohittamaan, vaikenemaan, sulkemaan seksuaa-
linen väkivalta ja häirintä sisälle vuosiksi ja vuosiksi, tai mikä pahinta, ajattelemaan, että
meihin kohdistettu väkivalta olisi meidän omaa syytämme. Liian lyhyt hame, liian iloinen
ja avoin asenne: se saatettaisiin tulkita merkiksi siitä, että olemme kaikkien käytettävissä.
Kasvoimme siihen uskomukseen, että nuoren naisen ruumista saisi koskea myös silloin,
kun hän itse on toimintakyvytön, esimerkiksi sammunut kotibileissä. Meille normaalia oli
se, että ruumiimme oli ikään kuin yhteistä omaisuutta, jota saivat halventaa sanoin, katsein
ja kosketuksin niin tutut kuin vieraat pojat ja miehet. ”Älä nyt pienestä pahastu, sinun tulisi
olla otettu ja imarreltu, että olet huomion kohteena.” 

Nyt tuo ”normaali” on ruvennut murtumaan, ja jo oli aikakin. On tärkeää, että lainsää-
dännössäkin huomioidaan, että tekojen fyysisyyden lisäksi seksuaalisten tekojen kohteek-
si joutuminen vastoin tahtoaan on psyykkisesti raskasta ja ne kulkevat mielessä mukana
vuosikausia.

Arvoisa puhemies! Täällä salissa keskustelussa oleva kansalaisaloite on erittäin tärkeä ja
mullistava. Vasemmistoliitto kiittää ja tukee aloitetta ja iloitsee lisäksi siitä, että suostu-
musperustaisuus on myös hallitusohjelmassa mainittu. Siten kansalaisaloite ja hallitusoh-
jelma kulkevat tässä käsi kädessä ja kirittävät toinen toisiaan. On päivänselvää, että seksi
ilman suostumusta on raiskaus riippumatta siitä, liittyykö tekoon väkivaltaa. Piste!

Seksuaalinen itsemääräämisoikeus kuuluu ihan kaikille, ja seksuaalinen itsemääräämis-
oikeus kuuluu myös ihmisille, jotka ovat usein kaikkein puolustuskyvyttömimpiä, muun
muassa hoitokodeissa elämää viettäville ihmisille. On selvää, että tällä hetkellä laki ei vas-
taa nykyaikaista ihmisoikeusajattelua ja se vaatii laajan kokonaisuudistuksen, joka kattaa
myös hyväksikäyttöön liittyvien pykälien uudelleenarviointia. Muutettu lainsäädäntö
muuttaa asenteita konkreettisesti, mutta se myös tuo uhreille turvaa.

Pari vuotta sitten alkanut vilkas me too -keskustelu, naisverkoston aikaisemmin tekemä
lakialoite ja näiden ympärille nivoutunut keskustelu seksuaalisesta itsemääräämisoikeu-
4



Pöytäkirjan asiakohta PTK 33/2019 vp
desta ovat kaikki vaikuttaneet yleiseen ilmapiiriin ja asenteisiin, vaikka toki selviä suku-
polvieroja on edelleen nähtävissä. Nuorelle sukupolvelle suostumusperustaisuus on enem-
män itsestäänselvyys, kun puolestaan vanhemmat sukupolvet haraavat toisinaan edelleen
vastaan. Siitä kertoo myös aloitteeseen kohdistuva muutosvastarinta ja näyttöongelmien
korostunut esille nostaminen.

Vaikka lainsäädännön uudistamiseen nyt lähdetään, on kuitenkin tärkeää muistaa, ettei-
vät kaltoinkohtelukokemukset edelleenkään ole kadonneet minnekään. Edelleen vain jää-
vuoren huippu kaltoinkohtelusta tulee esille. Seksuaalinen kaltoinkohtelu ja väkivalta
myös muuttavat muotoaan elinpiirien ja ympäristöjen muuttuessa. Esimerkiksi tuoreen
kouluterveyskyselyn mukaan yläkoulussa ja toisella asteella opiskelevista työtöistä joka
kolmas oli kokenut vuoden aikana jonkinlaista seksuaalista häirintää ja joka kymmenes
seksuaalista väkivaltaa. Erityisesti seksuaalinen häirintä ja väkivalta netissä on lisääntynyt
huomattavasti. Nämä karut luvut kertovat häirinnän ja väkivallan yleisyydestä, mutta myös
siitä, että näistä uskalletaan kertoa aikaisempaa paremmin. Siten tietoisuuden kasvu seksu-
aalisesta väkivallasta johtaa väistämättä myös siihen, ettei ilmiö ole enää yleisesti niin hy-
väksyttävä kuin ennen.

Arvoisa puhemies! Sen lisäksi, että muun muassa nuorten seksuaalikasvatusta tulee mo-
nipuolistaa, ovat naisjärjestöt viestineet jo vuosia ja vuosia, että matalan kynnyksen palve-
luita, apua ja neuvontaa seksuaalista väkivaltaa kokeneille on edelleen liian vähän. Niin
kauan kuin resursseja matalan kynnyksen palveluihin ei ole riittävästi, niin kauan väkival-
lan kokemuksiin ei suhtauduta riittävän vakavasti. Nuorten kohdalla tieto seksuaalisen vä-
kivallan vääryydestä ei vielä välttämättä johda siihen, että nuoret uskaltaisivat ottaa asian
puheeksi läheisten ja turvallisten aikuisten kanssa, jos väkivaltaa ja kaltoinkohtelua on ta-
pahtunut.

Asenteita voidaan muuttaa kuitenkin vain, jos niistä puhutaan. Me tarvitsemme rais-
kauslainsäädännön uudistuksen, joka selkeästi viestii, että vain ”kyllä” on ”kyllä” ja että
seksuaalisen itsemääräämisoikeuden loukkaus ja seksi ilman suostumusta ovat aina väki-
valtaa.

14.54 Iiris Suomela vihr: Arvoisa puheenjohtaja! Hyvät kanssaedustajat! Pitkä tie on
kuljettu helmikuusta 2018, jolloin tämä kansalaisaloitekampanja käynnistettiin, ja se käyn-
nistettiin suurella voimalla, yli 200 vapaaehtoisen voimalla, ja lopulta 55 000 suomalaista
päätyi kannattamaan sitä, että raiskauslaki muutetaan suostumuksen puutteeseen perustu-
vaksi. Tässä taustalla oli paljon laajempia voimia: me too -keskustelu, pitkään jatkunut tur-
hautuneisuus siitä, että edelleenkään tässä yhteiskunnassa ei oteta vakavasti jokaisen oi-
keutta päättää oman kehonsa rajoista itse. Kyse on siis paljon raiskauslakia laajemmasta
asiasta, mutta toki samalla tunnistettiin, että raiskauslaissa on ilmeinen puute. On ihan val-
tava ilo ja kunnia todeta, että se puute korjataan nyt. Hallitusohjelmaan on kirjattu, että
raiskauslaki korjataan suostumuksen puutteeseen perustuvaksi ja sen lisäksi koko seksuaa-
lirikoslaki uudistetaan koskemattomuutta ja itsemääräämisoikeutta kunnioittavaksi. Tästä
tässä pöntössä jo kyseltiinkin, ja sieltä hallitusohjelmasta sekin löytyy.

Toisin kuin edellä on väitetty, niin tässä tartutaan kaikista isoimpaan ongelmaan nimen-
omaan raiskauksen uhrien näkökulmasta. Näitä uhrejahan on Suomessa yhteensä satojatu-
hansia. Seksuaalisen väkivallan uhreiksi joutuu rikosuhritutkimuksen mukaan joka vuosi
50 000 suomalaista. Valtaosa heistä ei uskalla ikinä kertoa kenellekään, valtaosa heistä
tuntee sen tekijän, joka heille tätä väkivaltaa on tehnyt, ja tämän kaiken lopputuloksena po-
5



Pöytäkirjan asiakohta PTK 33/2019 vp
liisi kirjaa vuosittain vain noin 1 200 raiskausta ja niistä vain 200 päätyy tuomioon. Silloin
olennainen ongelma ei ole tuomioiden kesto vaan niiden puute. 

Amnestyn tuoreen selvityksen mukaan raiskauksen kokeneet ja siitä poliisille menevät
kokevat sen rikosprosessin todella kuormittavaksi. Kysymykset kohdistuvat tällä hetkellä
uhriin epäillyn tekijän sijasta. Kysytään, mitä oli päällä. Kysytään, mitä uhri on tehnyt,
onko tapellut riittävän voimakkaasti vastaan. Kuten edelläkin on todettu, niin tämä kaikki
on aivan väärä näkökulma. Pitäisi kysyä tekijältä, mistä hän tiesi, että hänellä on suostu-
mus, mistä hän tiesi, että toinen on tahtovainen seksuaaliseen kanssakäymiseen. Tämä on
se olennainen muutos, joka on tämän lakialoitteen ytimessä, ja tämä on nyt se muutos, jo-
hon tämä hallitus toden teolla tarttuu.

On syytä nostaa esiin, että tätä muutosta ei todellakaan olisi saatu sinne hallitusohjel-
maan ilman pitkäaikaista kampanjointia tämän aloitteen puolesta. Keskeinen este tälle
muutokselle olivat tässäkin salissa istuvat konservatiivit, jotka ovat sulkeneet korvansa oi-
keusoppineiden ja raiskauksen uhriksi joutuneiden vaatimuksilta. [Vasemmalta: Juuri
näin! — Perussuomalaisten ryhmästä: Ohhoh!] Onpa tässä salissa myös ihmisiä, jotka ovat
taannoin kirjoittaneet blogiinsa toivovansa poliittisten vastustajiensa joutuvan raiskatuik-
si, eivätkä ole pyytäneet tätä anteeksi eivätkä vetäneet sanojansa takaisin. Nyt tuntuu aika
erikoiselta kuulla, että yhtäkkiä raiskaukset huolettavatkin. Tuntuu aika erikoiselta kuulla
kiitoksia siitä, että tämä aloite on nyt tuotu eduskunnan käsittelyyn. [Perussuomalaisten
ryhmästä: Törkeää!] Ja tästähän on olemassa ihan todisteita. [Leena Meri: Kuka on sano-
nut ja missä?] — No voidaan palata siihen myöhemmin, [Leena Meri: Sano nyt!] se ei ole
nyt se olennainen asia tässä.

Olennainen asia on se, että samalla kun muutetaan lakia, niin muutetaan myös asenteita.
Tämä on näkynyt nyt lyhyessä ajassa, kun varsin moni on onneksi kääntynyt epäileväises-
tä kannattamaan sitä uhrien näkökulmaa, koska tämä aloite, tämä laajempi liikehdintä, läh-
ti nimenomaan uhreista. Kun nyt laskee, että tässä maassa on kymmeniätuhansia seksuaa-
lisen väkivallan uhriksi joutuneita, jotka eivät ole aiemmin uskaltaneet sanoa tai tehdä mi-
tään, niin on syytä osoittaa valtavaa kunnioitusta jokaiselle niistä, jotka ovat lähteneet
kääntämään sitä omaa, vaikeaa, kipeää, aika lamaannuttavaakin kokemustaan yhteiskun-
taa muuttavaksi voimaksi. Sen takia minä toivon, että kun tähän prosessiin nyt ryhdytään,
kun tähän keskusteluun ryhdytään, niin annetaan tilaa niille, jotka ovat tämän asian ytimes-
sä — niille ihmisille, jotka ovat seksuaalista väkivaltaa kokeneet. Niille ihmisille olennais-
ta ei ole se, kuinka pitkäksi aikaa se tekijä joutuu vankilaan, vaan se, että he ylipäätään us-
kaltavat kertoa [Välihuutoja perussuomalaisten ryhmästä] yhdellekään ihmiselle, mitä he
ovat kokeneet, uskaltavat kertoa poliisille, uskaltavat sen jälkeen vetää läpi sen vuosien
prosessin ja saavat siinä prosessissa oikeutta. Se on se kaikista olennaisin asia.

Toki olennaisia ovat myös tukipalvelut, se, että apua on saatavilla, kun uhri sitä tarvit-
see, ja myös näihin tukipalveluihin on tulossa laajamittaisia panostuksia. Se on vähintään
yhtä olennaista kuin tämä lainsäädännön muutos. Todella toivon, että tässä keskustelussa
ei nyt lähdetä yhdenkään uhrin puolesta määrittelemään, mikä heitä parhaiten auttaa,
[Eduskunnasta: Juuri näin!] vaan annetaan sitä tilaa ja päivitetään... [Leena Meri: Itse ker-
roitte, mikä on tärkeintä! — Ben Zyskowicz: Just lähditte!] — Minä puhun täällä kampan-
jasta, jota on ollut tekemässä tuhansia uhreja, joiden ääni kuuluu tässä kampanjassa, minä
nojaan tämän puheen muun muassa Amnestyn keväiseen selvitykseen raiskauksen koke-
neista suomalaisista. Jos teillä on vastakkaista tutkimusta, jos teillä on vastakkaisia koke-
6



Pöytäkirjan asiakohta PTK 33/2019 vp
muksia, niin tulkaa toki kertomaan lisää, mielelläni kuuntelen. — Kiitos. [Eduskunnasta:
Ehdonalaistako te antaisitte? — Välihuutoja perussuomalaisten ryhmästä]

Ensimmäinen varapuhemies Tuula Haatainen: Nyt seuraavaksi annan vastauspuheen-
vuoron ministeri Henrikssonille. Riittääkö 3 minuuttia? 5 minuuttia? [Anna-Maja Henriks-
son: Ehkä viisi!] — 5 minuutin vastauspuheenvuoro ministeri Henrikssonille, ja sen jäl-
keen käydään debatti.

15.00 Oikeusministeri Anna-Maja Henriksson: Arvoisa puhemies, värderade talman!
Keskustelemme tänään erittäin vakavasta ja tärkeästä asiasta, ja haluan kiittää tämän kan-
salaisaloitteen valmistelijoita ja allekirjoittajia.

Seksuaalinen itsemääräämisoikeus kuuluu jokaiselle — siitä me olemme yksimielisiä.
Se on yksi keskeisiä perusoikeuksia, jonka turvaamiseen olemme sitoutuneet. Tästä ei voi
tinkiä senttiäkään, ei milloinkaan eikä missään olosuhteissa. Ja ei on aina ei. Seksuaaliri-
kokset ovat aina erittäin vakavia ja kuvottavia rikoksia, jotka tuottavat sekä fyysistä että
henkistä kärsimystä rikoksen uhrille. 

Värderade talman! Vi diskuterar i dag ett väldigt viktigt och allvarligt ämne, och jag vill
tacka initiativtagarna för detta viktiga medborgarinitiativ. Den sexuella självbestämman-
derätten tillhör alla. Det är en av de centrala grundläggande rättigheterna, och det får vi ald-
rig och under inga omständigheter pruta på. Ett nej ska alltid vara nej.

Nykyinen rikoslain seksuaalirikoksia koskeva säännöstö on useiden osauudistusten tulos,
niin kuin tässä myös puheenvuoroissa tuli esille. Sääntelykehikko on melko monimutkai-
nen, ja viitteitä on siitäkin, ettei säännöksiä aina tulkita ja sovelleta riittävän yhdenmukai-
sesti. Säännökset tai niiden perustelut eivät enää kaikilta osin vastaa nykypäivän käsityk-
siä. Muutostarpeet on siis tiedostettu, ja niihin myös reagoidaan. [Ben Zyskowicz: Reagoi-
tu! Häkkänen!] Oikeusministeriö on asettanut keväällä 2019 — 11.4., kolme päivää ennen
eduskuntavaaleja, kun silloinen hallitus oli eronnut — työryhmän valmistelemaan seksu-
aalirikoslainsäädännön kokonaisuudistusta, ja tämä on erittäin hienoa ja erittäin hyvä.
Muistan myös, että edellinen eduskunta keskusteli myös näistä asioista, ja silloin löytyi
aika laaja yhteisymmärrys siitä, että tähän pitää ryhtyä. 

Uudistus on Suostumus-kansalaisaloitetta laajempi, sillä se kattaa kaikki seksuaaliri-
koksia koskevat säännökset. Työllä myös vahvistetaan edelleen kansainvälisten ihmisoi-
keussopimusten velvoitteiden ja ihmisoikeuksien toteutumista Suomessa. Työryhmän toi-
mikausi loppuu 31.5.2020, ja sen jälkeen on lausuntokierros, ja sitten johtopäätökset teh-
dään, sekä lainvalmistelu sen päälle. Työryhmän yksi tärkeimmistä tehtävistä on valmis-
tella säännökset, joilla muutetaan raiskauksen määritelmä suostumuksen puutteeseen pe-
rustuvaksi hallitusohjelman mukaisesti, ja hallitusohjelmassa todetaan näin: ”Muutetaan
rikoslain raiskausmääritelmä suostumuksen puutteeseen perustuvaksi oikeusturvasta huo-
lehtien.” Tämä on tärkeä asia. 

Kysymys suostumusperusteisesta rikostunnusmerkistöstä on sekä lainsäädännöllisesti
että vaikutuksiltaan monimutkainen. Se pitää tiedostaa. Tämä ei ole yksinkertainen asia. Se
vaatii huolellista valmistelua, jossa on arvioitava kattavasti eri toteuttamisvaihtoehtoja ja
näkökulmia. Myös oikeusturvan toteutumisesta tulee huolehtia. Uudistuksessa kuullaan
7



Pöytäkirjan asiakohta PTK 33/2019 vp
laajasti viranomaisia, asiantuntijoita, järjestöjä ja kansalaisyhteiskuntaa, ja päämääränä on,
että seksuaalirikoksia koskeva sääntely on kokonaisuutena selkeää ja oikeudenmukaista. 

Haluan tässä vielä korostaa, että tämä kansalaisaloite on erittäin tärkeä. Hallitus suhtau-
tuu tähän erittäin vakavasti, ja työ on jo käynnissä. Näen itse oikeusministerinä, että tämä
on tulevalla hallituskaudella yksi kaikkein tärkeimmistä uudistuksista, mitä rikoslainsää-
däntöön tulee. Luotan siihen, että huolellisella lainvalmistelulla tämänhetkistä seksuaaliri-
kossääntelyä saadaan muutettua sellaiseksi, että jokaisen seksuaalinen itsemääräämisoi-
keus turvataan paremmin. Tulemme siis tässä salissa keskustelemaan tästä aiheesta uudel-
leen seksuaalirikoslainsäädännön kokonaisuudistuksen yhteydessä. 

Det vill säga, vi kommer att diskutera den här frågan. Nu är det viktigt att man gör en
grundlig lagberedning, och den lagberedningen är igång.

Toinen varapuhemies Juho Eerola:  Näin tässä puhemies Haatainen hetki sitten lupaili
debattia, ja olen suostuvainen tähän debattiin, mutta se edellyttää sitä, että edustajakolle-
gaa puhutellaan asiallisesti ja puhemiestä puhemieheksi. Muussa tapauksessa debatti saat-
taa loppua lyhyemmin kuin ehkä toivottekaan. — Ensimmäinen puheenvuoro, lakiva-
liokunnan puheenjohtaja, edustaja Meri.

15.06 Leena Meri ps (vastauspuheenvuoro): Kiitos, arvoisa puhemies! Kiitän joka ta-
pauksessa lakialoitteen tekijöitä ja lakivaliokunnan puheenjohtajana lupaan, että tämä aloi-
te saa asianmukaisen käsittelyn valiokunnassa.

Minua kyllä vähän häiritsi tuossa se, kun puhuttiin tuolta vihervasemmalta, että on ky-
symyksessä muutosvastarinta. Kun keskustelee asianmukaisesti laillisuusperiaatteesta ja
selkeästä ja tarkkarajaisesta lainsäädännöstä, niin — kuten oikeusministerikin tuossa huo-
mautti — tässä täytyy tehdä huolellista työtä. Kysymyshän ei ole mistään muutosvastarin-
nasta, jos haluaa juridisesti perustella asioita. Tässä pitää ensinnäkin erottaa alaikäisten
suostumus, ja ehkä sinne suojaikärajat, ja sitten täysi-ikäisten väliset suostumukset ja sek-
si. Nyt toivoisin, että myös ne ihmiset, jotka ovat kovin kiivaasti tässä ottamassa kantaa
suuntaan ja toiseen, perehtyisivät siihen, miten lakeja säädetään, mitä tarkoittaa laillisuus-
periaate ja miten tarkkarajaisesti tosiaan nämä lait tulee säätää.

Toivoisin erityisesti — ja tästä olen monien kanssa jo puhunutkin, kun tämä oli tiedossa
että tulee — että pohditaan nimenomaan tätä, kun tuli alaikäisten osalta erityisesti julkisuu-
den kautta esille hyvin paljon ongelmia, että oli liian lieviä rangaistuksia, ja juuri tätä, että
katsottiin 10-vuotiaan jopa suostuneen seksiin tai ainakin, että hän ei ollut vastustanut hä-
neen kohdistuvaa seksuaalista tekoa, ja että se ei ole törkeä raiskaus. Tämä meidän täytyisi
nyt täällä miettiä, pitäisikö olla sellainen pykälä, missä olisi joku suojaikäraja, esimerkiksi
16, ja jos on merkittävä ikäero, tekijä aikuinen, niin se olisi aina raiskaus. Siinäpä pääsi-
simme jo tietyn ikärajan kautta tähän alaikäisyysasiaan. Sitten on tämä aikuisten välinen,
joka on ihan oma tematiikkansa, joka tuntui ainakin tässä vihreiden puheenvuorossa ole-
van se pääasiallinen, ja nämä alaikäiset olivat unohtuneet täysin. [Eduskunnasta: Hyvä pu-
he!]

15.08 Tuula Haatainen sd (vastauspuheenvuoro): Arvoisa puhemies! En varapuhemie-
henä normaalisti käytä puheenvuoroja, mutta tämä asia koskettaa minun aiempaa historiaa-
ni, mitä olen tehnyt näiden asioiden eteen.
8



Pöytäkirjan asiakohta PTK 33/2019 vp
Aikanaan 90-luvun alussa tasa-arvoasiain neuvottelukunta nosti parisuhdeväkivallan,
naisiin kohdistuvan väkivallan esille, ja muun muassa raiskaus avioliitossa sen jälkeen
täällä eduskunnassa hyväksyttiin lakiin. Silloinkin käytiin läpi epäilyksiä siitä, kuinkas
tämä nyt sitten todennetaan, mutta se on olemassa olevaa lainsäädäntöä.

2017 tein keskustelualoitteen, että tämä sali keskustelisi me too -kampanjan pohjalta
naisiin, tyttöihin kohdistuvasta seksuaalisesta häirinnästä, ja kiitän eduskuntaa siitä, että
täällä käytiin hyvin laaja ja arvokas keskustelu, laidasta laitaan, johon kaikki osallistuivat
ja oltiin samaa mieltä. Ja nyt tämä kaikki on johtamassa lainsäädäntötoimiin. Tässä tapauk-
sessa nyt käydään ja puidaan tämä suostumuskysymys, ja minusta se olisi tärkeä edistys-
askel eteenpäin.

Toivon, että voimme näissä asioissa löytää yhteisen näkemyksen. 

15.09 Ben Zyskowicz kok (vastauspuheenvuoro): Arvoisa herra puhemies! Tämä on tär-
keä asia. Haluan korostaa sitä, että oikeusministeri Häkkänen lopetti tämän rikollisten
paapomisen pitkän linjan meidän kriminaalipolitiikassa ja lähti liikkeelle, kiristi muun
muassa seksuaalirikosten rangaistuksia ja myös laittoi alulle tämän rikoslain 20 luvun ko-
konaisuudistuksen, joka nyt jatkuu ja toivottavasti myös sitten toteutuu. 

Toinen asia, mihin haluan kiinnittää huomiota, ovat nämä rangaistusasteikot. Kyllä mi-
nun mielestäni rangaistusasteikkojen kiristäminen ja sitä kautta seksuaali- ja väkivaltari-
koksissa rangaistusten kiristäminen on täysin paikallaan ja oikeata politiikkaa. Rohkaisen
oikeusministeri Henrikssonia tässä työssä, ja uskon, että tällä kertaa rangaistusten kiristä-
minen saa koko salin tuen, sillä nyt nekin punavihreät piirit, jotka yleensä ovat sitä mieltä,
ettei rangaistusten kiristäminen mitään auta, ovat sitä mieltä, että just näissä tapauksissa
auttaa. 

15.10 Joonas Könttä kesk (vastauspuheenvuoro): Arvoisa herra puhemies! Haluan kiit-
tää ensinnäkin tästä erinomaisesta kansalaisaloitteesta ja siitä tärkeästä keskustelusta, jota
me täällä saamme tänään käydä. Mielestäni on aivan oikein, niin kuin ministeri totesi, että
nyt toteutetaan kokonaisuudistusta, ja niin kuin täällä edustajakollegat aiemmin puhuivat,
niin tämä osaltaan kirittää tätä kokonaisuudistusta, jota tehdään. Ja aivan niin kuin edusta-
ja Meri sanoi, on tärkeää, että tämä tehdään huolella ja että tässä perehdytään myös eri nä-
kökohtiin, mitä lain säätämisessä tulee tehdä. Tällä hetkellä tämä meidän rikoslainsäädän-
tömme on osittain puutteellinen ja sen tulkinta jossain määrin virheellinen, ja minusta on
tärkeää, että me annamme täältä salista myös viestin, että raiskaus on aina tuomittavaa ja
jokaisen ihmisen itsemääräämisoikeutta tulee kunnioittaa. 

15.11 Sebastian Tynkkynen ps (vastauspuheenvuoro): Arvoisa herra puhemies! Tahdon
kiittää edustaja Suomelaa hänen tekemästään työstä ja aktiivisuudesta, että tämä asia saa-
tiin tänne keskusteluun ja siitä päästään myöhemmin päättämään, mutta samaan aikaan
täytyy sanoa, että en voi kuin ihmetellä sitä, että tämä asia nyt käännetään sillä tavalla, että
siitä tehdään poliittinen työkalu ikään kuin tätä laitaa vastaan. Minä tulkitsin teidän pu-
heenvuoronne tuolta pöntöstä erittäin voimakkaana hyökkäyksenä, ja minä toivon, että kun
Suomessa on niin paljon niitä uhreja, jotka ovat joutuneet seksuaalisesti hyväksikäytetyk-
si, niin nyt ette käyttäisi sitä mahdollisuutta, mikä nyt on, ihan vain poliittisena työkaluna
meitä vastaan. Minä olen jutellut niin monen uhrin kanssa, heidän omaisiensa kanssa: sillä
todellakin on väliä, että on rangaistuksia ja ne ovat tuntuvia, sillä todellakin on merkitystä.
9



Pöytäkirjan asiakohta PTK 33/2019 vp
Ja kyseessä on joissakin tapauksissa jopa se, että heidät saadaan lukkojen taakse, jotta he
eivät pääse tekemään sitä uudelleen. — Kiitos, puheenjohtaja — anteeksi — herra puhe-
mies!

Toinen varapuhemies Juho Eerola: Hyvä korjaus.

15.12 Iiris Suomela vihr (vastauspuheenvuoro): Arvoisa puhemies! No, jos tässä nyt kat-
sotaan, kuinka montaa uhria tällä hetkellä tuomioiden kesto koskettaa, niin se on noin yksi
kahdestasadasta uhrista — yksi kahdestasadasta. Eli siellä ovat ne satayhdeksänkymmen-
täyhdeksän, joille ei ole tällä hetkellä oikein merkitystä, kuinka pitkä se tuomio on, koska
he eivät uskalla kenellekään kertoa, mitä on tapahtunut. Se on se ensimmäinen asia, ja sit-
ten kun he kertovat, niin se oikeusprosessi, se prosessi ei kuuntele heitä, ei anna tilaa hei-
dän äänelleen, he kokevat sen liian raskaaksi tai jostain muusta syystä ei sitten päädytä sii-
hen, että oikeus toteutuisi. Sen takia on virheellistä ajatella, että nyt se ainoa olennainen,
keskeinen asia olisivat ne tuomiot, kun se koskee vain yhtä kahdestasadasta uhrista — yhtä
kahdestasadasta. Kyllä minä ajattelisin, että se satayhdeksänkymmentäyhdeksän on isom-
pi kuin se yksi, ihan näin niin kuin nopealla laskutoimituksella. Toivoisin, että tämä pidet-
täisiin mielessä, kun nyt ollaan näin yksimielisiä siitä, että tässä on iso ongelma, johon pi-
tää puuttua. 

15.13 Antti Lindtman sd (vastauspuheenvuoro): Arvoisa puhemies! Haluan kiittää tä-
män Suostumus2018-aloitteen tekijöitä ja siitä, että se tulee erittäin ajankohtaisessa tilan-
teessa eduskuntaan. Tässähän on kyse siitä, että jotta voidaan määritellä, että raiskaus on
tapahtunut, niin pitääkö siinä olla tapahtunut väkivaltaa tai onko pitänyt käyttää väkivallan
uhkaa. [Ben Zyskowicz: Ei ole!] Arvoisa puhemies, tai kysymyshän on niin, että on pitä-
nyt voida vastustaa.

Arvoisa puhemies! Perussuomalaisten puheenjohtaja Halla-aho ilmoitti suhtautuvansa
skeptisesti raiskauslainsäädännön tiukentamiseen näiltä osin. Sosiaalidemokraattinen
eduskuntaryhmä kannattaa raiskauslainsäädännön tiukentamista näiltä osin. 

Arvoisa puhemies! On hyvä, että hallitusohjelmassa on tästä kirjaus ja tämä tullaan te-
kemään oikeusturva varmistaen. 

Puhemies! Perussuomalaisten riveistä kritisoitiin tätä aloitetta myös sen takia, että se ei
sisällä rangaistuksien koventamisia. Mielestäni se on toinen asia, yhtä tärkeä, mutta ei sen
takia tätä aloitetta pidä kritisoida. Myös rangaistuksia pitää koventaa. Erityisesti lapsiin
kohdistuneiden törkeiden seksuaalirikosten vähimmäisrangaistuksia pitää koventaa. Tämä
on meidän linjamme, ja tässä me annamme tuen oikeusministerille.

15.15 Jussi Halla-aho ps (vastauspuheenvuoro): Arvoisa puhemies! On valitettavaa, että
edustaja Lindtman kuten niin moni muukin siellä vihervasemmalla laidalla käyttää tätä si-
nänsä tärkeää keskustelua hyvin halpahintaiseen puoluepolitikointiin, mutta tässä ei ole
mitään uutta, ikävä kyllä. Itse en suhtaudu lainkaan skeptisesti väkivaltarikoksia koske-
vien rangaistusten tai lainsäädännön tiukentamiseen. Haluan kiinnittää huomiota ainoas-
taan siihen, että mielestäni tämä raiskauksen määritelmä ei pureudu siihen kaikkein poltta-
vimpaan ongelmaan, joka on lievät rangaistukset väkivaltarikollisuudesta ja erikseen sek-
suaalirikoksista. Nimittäin rangaistus ei ole pelkästään kosto tehdystä rikoksesta, vaan se
10



Pöytäkirjan asiakohta PTK 33/2019 vp
on se hinta, jonka yhteiskunta määrittelee loukatulle oikeushyvälle, tässä tapauksessa ih-
misten fyysiselle koskemattomuudelle, ja sen hinta on Suomessa tällä hetkellä liian halpa.

15.16 Antti Lindtman sd (vastauspuheenvuoro): Arvoisa puhemies! Ymmärrän, että täs-
tä voidaan käydä keskustelu, mutta haluan sanoa, että te, Halla-aho, sanoitte tuolta pöntös-
tä, että suhtaudutte skeptisesti, [Välihuuto] skeptisesti raiskauslainsäädännön tiukentami-
seen tämän aloitteen esittämältä osalta. Arvoisa puhemies, tässä meillä on toinen näkökul-
ma. Me kannatamme sitä, että raiskauslainsäädäntöä tiukennetaan näiltä osin enemmän
suostumukseen perustuvaksi niin, että oikeusturva varmistetaan — ja tälle työlle täysi tuki.

Sitten asia, josta me varmasti olemme samaa mieltä, ilmeisesti, on se, että samaan ai-
kaan on tarpeita kiristää seksuaalirikosten rangaistuksia. Mutta ei tätä aloitetta pidä tuomi-
ta tai kritisoida sen takia, että se ei sisällä rangaistuksen kiristämisiä. Ne me voimme tehdä
täällä muutenkin, ja hallitus tulee tuomaan esitykset, erityisesti esityksen lapsiin kohdistu-
neiden seksuaalirikosten vähimmäisrangaistuksen nostamisesta. Viime vaalikaudella se
kaatui, koska silloiset hallituspuolueet priorisoivat perustuslakivaliokunnassa sote-käsitte-
lyn, ja näitä ei saatu voimaan. Nyt tällä vaalikaudella on päästävä eteenpäin. Raiskauslain-
säädäntöä on tiukennettava, vähimmäisrangaistuksia on korotettava.

Toinen varapuhemies Juho Eerola:  Vielä Halla-aho, kun nimi mainitaan, mutta sitten
annetaan muillekin puheenvuoro.

15.17 Jussi Halla-aho ps (vastauspuheenvuoro): Kiitoksia, arvoisa herra puhemies! En
vie paljoa aikaanne. Sanoin pöntöstä pitämässäni puheenvuorossa, että suhtaudun skepti-
sesti tähän kansalaisaloitteeseen. Te väititte, että minä suhtaudun skeptisesti raiskauslain-
säädännön tiukentamiseen. Te äsken itse myönsitte omassa debattipuheenvuorossanne,
että tämä kansalaisaloite ei tiukenna raiskauslainsäädäntöä, niin kuin se ei teekään. Ongel-
ma on se, että meillä ei tällä hetkellä panna riittävän voimaperäisesti täytäntöön voimassa
olevaa lainsäädäntöä, ja siihen ei auta se, että tavallaan laajennetaan tätä lainsäädäntöä kä-
sittämään sellaisia tekoja, jotka eivät siihen tällä hetkellä sisälly.

15.18 Sofia Vikman kok (vastauspuheenvuoro): Arvoisa puhemies! Pidän kansalaisaloi-
tetta, joka täällä on käsittelyssä, erittäin tärkeänä ja toivon, että hallitus toteuttaa viipymät-
tä seksuaalirikoksia koskevan sääntelyn kokonaisuudistuksen, jonka valmistelun silloinen
oikeusministeri Häkkänen jo viime kaudella aloitti. Tällä kokonaisuudistuksella on kolme
erittäin tärkeää tavoitetta: ensinnäkin vahvistaa suostumuksen asemaa raiskauksen tunnus-
merkistössä; toiseksi valmistella muutokset, joilla sukupuoliyhteys nuoren lapsen kanssa
säädetään rangaistavaksi aina raiskausrikoksena; kolmanneksi uudistuksen tarkoituksena
on korottaa erityisesti lapsiin kohdistuvien seksuaalirikosten vähimmäisrangaistuksia.

Juuri tätä vähimmäisrangaistusten korottamista seksuaali- ja väkivaltarikoksissa pidän
tehokkaana ja tärkeänä keinona vaikuttaa rangaistustasoon, sillä valtaosa rikoksista tuomi-
taan käyttäen rangaistusasteikon lievintä osaa. Kysyn vielä ministeriltä, kun olette väläy-
tellyt, että tämä uudistuspaketti tulisi eduskuntaan vasta vaalikauden lopulla: kun työ on
kuitenkin jo pitkällä, niin pystyisikö sitä kiirehtimään ja saisimmeko sen tänne viipymättä,
ripeästi?
11



Pöytäkirjan asiakohta PTK 33/2019 vp
15.19 Anders Adlercreutz r (vastauspuheenvuoro): Ärade talman! Kiitän tämän aloit-
teen tekijöitä. On hienoa, että tämä hallitus nyt lähtee ihan hallitusohjelman mukaisestikin
uudistamaan seksuaalilainsäädäntöä niin, että se perustuu raiskauksen osalta nimenomaan
suostumuksen puutteeseen. On tietenkin myöskin hyvä, että edellinenkin hallitus tätä ehti
muutaman päivän ajan tehdä.

Tässä on puhuttu niistä lain näkökulmasta ilmeisesti epämääräisistä tilanteista, seksuaa-
lirikoksista, jotka kohdistuvat lapsiin. Tämähän osaltaan myöskin helpottaa tilannetta sikä-
li, että raiskauksen määritelmä olisi tämän jälkeen selvempi.

Tämä hallitus tekee toki muutakin. Kun raiskaus ilmenee, se pitää käsitellä. Me lisääm-
me resursseja paitsi poliisiin, myöskin uomioistuimiin. Ja ihan niin kuin edustaja tuossa
kertoi, niin iso osa näistä jää huomaamatta, jää ilmoittamatta, ja tämä on osaltaan paran-
nusta myöskin siihen asiaan. 

Toinen varapuhemies Juho Eerola:  Nyt annetaan puheenvuoro ministerille, muut tehtä-
vät odottavat. Riittääkö 5 minuuttia? [Anna-Maja Henriksson: Joo!] — Hyvä.

15.20 Oikeusministeri Anna-Maja Henriksson: Arvoisa puhemies, värderade talman!
Kiitos hyvästä keskustelusta. On tärkeätä, että näistä vakavista asioista keskustellaan tässä
salissa ja tehdään se kunnioittavalla tavalla ja sillä tavalla myös, että saadaan asioita vietyä
eteenpäin.

Tässä on nyt tullut esille kysymyksiä varsinkin siitä, onko tarvetta kiristää rangaistuk-
sia. Lähtisin liikkeelle siitä, että meillä on tarvetta tehdä kaikkea. Meidän pitää uusia rikos-
lain 20 luku. Meidän pitää saada kaikki uhrit myös ymmärtämään ja uskaltamaan ilmoittaa
siitä, mitä he ovat kokeneet. Kiinnijäämisriskiä pitää nostaa. Mitä enemmän näistä rikok-
sista ilmoitetaan, sitä suurempi todennäköisyys myös, että se ennaltaehkäisevästi vaikut-
taa siihen, että näitä tekoja ei tehtäisi. Tässä tarvitaan ennaltaehkäisevää työtä mutta tarvi-
taan myös, varsinkin mitä tulee lapsiin kohdistuviin seksuaalirikoksiin, rangaistusten kiris-
tämisiä. Tämä on myös meidän hallitusohjelmassa, ja tämä tullaan arvioimaan nyt kun teh-
dään kokonaisuudistus. Samalla arvioidaan rangaistusasteikkoja. [Antti Lindtman: Vih-
doin, vihdoin!] Tämä tullaan tekemään, ja se tullaan tekemään kunnolla. Sen takia en,
edustaja Vikman, lupaa teille, että tämä uudistus nyt tulisi tämän vuoden puolella. Se on ai-
van mahdotonta. Kun me teemme näin tärkeätä uudistusta, niin se pitää tehdä ja valmistel-
la huolella. [Sofia Vikman: Juuri näin!] Sen takia tähän pitää panostaa ja pitää olla nyt kär-
sivällisyyttä tämän kanssa. Tämä saattaa kestää, mutta saadaan sitten hyvä lainsäädäntö,
joka paremmin kuin tänä päivänä turvaa rikosten uhrien tilannetta. [Antti Lindtman: Just
noin se menee!] Elikkä tästä pitää lähteä.

Mitä tulee lapsiin, kun tässä on monessa puheenvuorossa nostettu tapaus, jossa oli tämä
10-vuotias: ei meillä voi olla sellaista yhteiskuntaa, että me edellytämme, että 10-vuotias
ylipäänsä tietäisi, mistä on kysymys, [Eduskunnasta: Juuri näin!] ja sen takia myös tähän
asiaan on suhtauduttava erittäin vakavasti, ja se on varmasti asia, mitä myös tämä työryh-
mä, joka nyt on aloittamassa työnsä... Vaikka se on asetettu huhtikuussa, niin tässä on ollut
kesä, ja nyt me olemme syyskuun puolella. Elikkä tämä työ on nyt siinä vaiheessa, että se
aloitetaan kunnolla. Täytyy myös sanoa, että tämä EU-puheenjohtajuus merkitsee myös
meille oikeusministeriössä sitä, että meidän virkamiehillä on todella paljon töitä, ja sen ta-
kia sekin pitää ottaa huomioon tässä kokonaisuudessa. Mutta työ menee eteenpäin, ja yh-
12



Pöytäkirjan asiakohta PTK 33/2019 vp
teisenä huolena on se, että me pystymme tekemään nyt paremman lainsäädännön. Tehdään
se yhdessä. Tämä kansalaisaloite on hyvä ja erittäin tervetullut.

Tässä on syytä katsoa myös, miten se on toiminut muissa maissa, joissa on otettu rikos-
lainsäädäntöön tämä suostumusperusteinen pykälä. Sellaista lainsäädäntöä on tällä hetkel-
lä esimerkiksi Ruotsissa ja Saksassa ja muistaakseni myös esimerkiksi Hollannissa. Mei-
dän kannattaa hyödyntää myös niitä kokemuksia ja katsoa, mikä siellä on toiminut ja mikä
ehkä ei ole toiminut.

Näin, ja tällä tavalla tehden me saamme parempaa rikoslainsäädäntöä kuin mitä meillä
tänä päivänä on, ja tällä tavalla pystymme paremmin myös turvaamaan rikosten uhrien ti-
lannetta ja pystymme paremmin ennaltaehkäisemään. — Kiitos.

Toinen varapuhemies Juho Eerola: Jatketaan debattia, kun siihen halukkuutta on.

15.25 Sari Essayah kd (vastauspuheenvuoro): Arvoisa puhemies! Haluan tässä vielä kiit-
tää oikeusministeri Henrikssonia, että hän todellakin huolellisesti aikoo paneutua nyt tä-
hän seksuaalirikoslainsäädännön kokonaisuudistukseen ja ottaa huomioon näitä lukuisia
asioita, joita täällä kollegat ovat nostaneet esille, elikkä ei pelkkää määritelmää vaan myös-
kin rangaistusasteikkoa. Tietenkin olisi hyvä selvittää myöskin sitä, millä tavalla tällä het-
kellä oikeusistuimissa vaikkapa eri puolilla Suomea maantieteellisesti tätä rangaistusas-
teikkoa tänä päivänä käytetään, onko siinä eroja. Haluaisin myöskin vielä muistuttaa yh-
destä seikasta. Tänä päivänä tuossa raiskauksen määritelmässä huomioidaan myöskin esi-
merkiksi vaikkapa kehitysvammaiset, vanhukset, mielenterveyspotilaat, ja nyt jos puhu-
taan tästä suostumuksen puutteen kirjaamisesta, niin täytyy huomioida, että näissä ihmisis-
sä on sellaisia, jotka toimivat luottamuksen suojan piirissä moniin, vaikkapa hoitajiinsa
nähden, elikkä heidän asemansa ei saa missään nimessä heikentyä tässä tilanteessa. Ja olen
iloinen siitä, että — niin kuin totesitte — haluatte todella tarkasti tätä asiaa ja huolellisesti
viedä eteenpäin.

15.26 Marko Asell sd (vastauspuheenvuoro): Arvoisa puhemies! Suomi on kansainväli-
sissä sopimuksissa sitoutunut muun muassa Euroopan neuvoston yleissopimukseen nai-
siin kohdistuvan väkivallan ja perheväkivallan ehkäisemisestä ja torjumisesta. Tämä Istan-
bulin sopimus on keskeinen Suomea sitova alueellinen ihmisoikeussopimus, jossa säädel-
lään raiskauksen tunnusmerkistöä. Istanbulin sopimuksessa raiskaus kuvataan ilman uhrin
suostumusta tapahtuvaksi sukupuoliyhdynnäksi. Näin asia tulkitaan tällä hetkellä myös
monessa massa, niin kuin ministeri tuossa äsken sanoi: Ruotsissa, Belgiassa, Saksassa,
Isossa-Britanniassa, Irlannissa, Islannissa, Luxemburgissa. Minkälaisia oikeudellisia on-
gelmia tässä meille tulee, mitkä muut maat ovat setvineet, se olisi varmasti hyvä nyt tässä
työryhmän selvitellä, jos ei ministerillä satu olemaan tähän vastausta nyt. — Kiitos.

15.27 Mari Rantanen ps (vastauspuheenvuoro): Kiitos, puheenjohtaja — anteeksi, puhe-
mies! Ensinnäkin haluan kiittää tästä, että oikeusministeriö on ottanut tämän kokonaisuu-
distuksen nyt työn alle, mutta hiukan huolestuneena kuuntelen sitä, että rangaistusten tiu-
kentamiset koskisivat ehkä enemmänkin lapsiin kohdistuvia rikoksia. Se on sinänsä hyvä,
mutta yhtä lailla mielestäni aikuisetkin ansaitsevat tässä kohtaa, uhrit oikeutta ja tekijä riit-
tävän rangaistuksen. On hiukan ikävä kuunnella tätä keskustelua, kun tämä tuntuu käänty-
vän hiukan siten, että perussuomalaiset eivät olisi tiukentamisen kannalla ja rangaistuksen
13



Pöytäkirjan asiakohta PTK 33/2019 vp
tiukentamisen kannalla, sillä perussuomalaiset ovat puhuneet tästä asiasta tässä salissa
vuosia. Minun mielestäni tämä on niin tärkeä asia, että tästä pitäisi pystyä käymään kiih-
kotonta, asiallista keskustelua eikä lähteä mollaamaan puheenvuoroissaan muita tässä, kun
me emme kuitenkaan ole sanoneet, ettemme tätä kannattaisi, vaan me olemme sanoneet,
että tämä pitää selvittää kunnolla, jotta ei käy niin, että me teemme enemmän haittaa tälle
lainsäädännölle kuin hyvää uhrille. 

15.29 Saara Hyrkkö vihr (vastauspuheenvuoro): Arvoisa puhemies! Kiitos myös omas-
ta puolestani kansalaisaloitteen tekijöille ja myöskin ministerille. On todella hienoa, että
meillä on hallitus, joka on sitoutunut edistämään tämän aloitteen sisältöä ja myöskin kor-
jaamaan seksuaalirikoksia koskevaa lainsäädäntöä laajemmin. Oikeus päättää omasta ke-
hostaan ja koskemattomuudestaan on ihan perustavanlaatuinen ihmisoikeus, jota lainsää-
dännön täytyy tietenkin suojella. Sen pitäisi olla itsestäänselvyys.

Puheet siitä, että tämän aloitteen esiin nostama epäkohta ei olisi jotenkin se polttavin tai
että jokin muu asia olisi tärkeämpi, päätyvät hyvin herkästi vähättelemään niiden ihmisten
kokemuksia, joiden kohtaamia rikoksia ei ole tutkittu tai tuomittu tai jotka eivät ole niistä
uskaltaneet kertoa tai jotka ovat itse peräti joutuneet syyllistämisen kohteeksi, ja sen takia
toivon, että pääsemme keskustelemaan täällä nyt tästä itse käsittelyssä olevasta asiasta,
joka toden totta on todella tärkeä. Seksuaalioikeudet ja naisten oikeudet eivät ole jokin si-
vuseikka, josta voidaan puhua vasta sitten, kun kaikki muu on valmista.

15.30 Johannes Koskinen sd (vastauspuheenvuoro): Arvoisa puhemies! Tällaiset ihmis-
ten koskemattomuuteen ja elämään kohdistuvat rikokset ovat tärkeitä kirjata kunkin maan
rikoslakeihin sillä lailla, että tämä rangaistavuuden raja olisi mahdollisimman yhtenäinen,
ja sen takana oli juuri tämä Istanbulin sopimuksenkin valmistelu. Se käynnistyi jo minun
oikeusministeriaikanani eli 15 vuotta sitten, ja tuo sopimus oli eduskunnan hyväksyttävä-
nä viitisen vuotta sitten. Se kattaa paitsi raiskausrikoksen — ja suostumusperustan siihen
— niin esimerkiksi sellaisten rikosten rangaistavuuden varmistamista kuin pakkoavioliit-
to, sukuelinten silpominen tai vainoaminen. Tähän nähden on outoa tässä historiassa se,
että perussuomalaisten ryhmä oli keväällä 2015 ainoa eduskuntaryhmä, joka ei kannatta-
nut tätä Istanbulin sopimusta. En tiedä, mikä siellä oli taustalla, mutta ehkä tästä olisi hyvä
kertoa. Kuitenkin nämä asiat, mitä nyt olette tuoneet esimerkiksi silpomisen osalta, ovat
mukana tässä sopimuksessa, ja niitä tulee edistää.

15.31 Ville Tavio ps (vastauspuheenvuoro): Herra puhemies! Voin itse rikosjuristin töitä
aiemmin tehneenä yhtyä tärkeään tavoitteeseen saada seksuaalirikosten uhrit astumaan
rohkeammin esiin. Sitä ei lainsäätäjänä voi kuitenkaan tehdä rikosoikeudellista syyttömyy-
solettamaa loukkaamalla, ihminen kun on länsimaisessa oikeuskulttuurissa syytön, kunnes
toisin todistetaan. Nykyisen rikoslain 2 momentin mukaan raiskauksesta tuomitaan myös
silloin, kun uhri on pelkotilan tai avuttoman tilan vuoksi kykenemätön ilmaisemaan tah-
toaan, toisin sanoen kun hänellä on suostumuksen puute. Tuomioistuimien näkökulmasta
näyttökysymyksiin joudutaan joka tapauksessa, oli tunnusmerkistö mikä tahansa, sillä jäl-
kikäteen ei tosiaan aina ole selkeää näyttöä eikä väkivallan merkkejä, ja silloin olosuhteet
tulevat arvioiduiksi. Tämä kansalaisaloite ja täällä esitetyt argumentit antavat olettaa, että
vaaditaan jonkin sortin suurta todistusoikeudellisen näyttökysymyksen muutosta. Se vai-
kuttaa juridisesti hyvin haastavalta.
14



Pöytäkirjan asiakohta PTK 33/2019 vp
15.32 Mai Kivelä vas (vastauspuheenvuoro): Arvoisa puhemies! Ensinnäkin minä olen
iloinen siitä, että täällä salissa monissa puheenvuoroissa on hyvin selvästi tullut esiin se,
että me haluamme, että seksuaalinen itsemääräämisoikeus, oikeus koskemattomuuteen ja
oikeus päättää omasta kehosta ovat perusasioita ja että me lainsäätäjinä edistämme sitä,
että tämä myös toteutuu. Minusta ministeri oikein hyvin avasi sitä, mitä tämä hallitus nyt
aikoo tämän asian eteen tehdä, ja siitä hänelle kiitos. 

Me vasemmistoliitossa kannatamme myös tämän seksuaalirikoksia koskevan luvun ko-
konaisuudistusta. Siinä on paljon muitakin kohtia kuin tämä raiskausmääritelmä, jotka täy-
tyy päivittää. 

Sitten haluaisin vielä palata siihen, mitä täällä edustaja Honkasalo ja edustaja Suomela
hyvin nostivat esille, että tässä ollaan nimenomaan myös tekemässä laajempaa kulttuurista
muutosta, johon tarvitaan laajemminkin poliittisia päättäjiä kuin hallitus. Meidän pitää
muuttaa tämä seksistinen ja uhria syyllistävä kulttuuri.

15.33 Hannu Hoskonen kesk (vastauspuheenvuoro): Arvoisa herra puhemies! Raiskaus
on niin törkeä rikos, että siitä tulee tuomita rangaistusasteikon ankarimmasta päästä ehdot-
tomasti, ja varsinkin jos rikos kohdistuu alaikäiseen eli lapseen, sellainen teko kyllä täyttää
mielestäni kaikki törkeimmän mahdollisen rikoksen tunnusmerkit. Sen seuraukset ihmi-
sen elämälle, olkoon sitten nuorempi ihminen tai vanhempi ihminen tämän rikoksen koh-
teena, ovat aivan järkyttäviä. Sen takia olen erittäin iloinen, että tällainen aloite on tehty.
Muistan ne keskustelut oikeusministeri Häkkäsen aikana tässä salissa, mitä tästä silloin
lausuttiin, ja nyt kun tämä lainsäädäntö on lähtenyt liikkeelle, on pidettävä huoli siitä, että
nämä rangaistukset todella tulevat ankarammiksi. Luotan siihen, että oikeusministeri Hen-
riksson omalla asiantuntijuudellaan ja ministeriöstä löytyvällä asiantuntijuudella saavut-
taa lainlaadinnan tärkeimmät velvollisuudet, täsmällisyyden ja tarkkarajaisuuden, ja tästä
törkeästä rikoksesta säädetään sellaiset rangaistukset, joilla on todella ennalta ehkäisevää
vaikutusta.

15.35 Heidi Viljanen sd (vastauspuheenvuoro): Arvoisa puhemies! Kiitokset erityisesti
tämän aloitteen takana oleville tahoille. Asia on erittäin tärkeä ja, kuten on huomattu tässä
salissa, myöskin valtavasti tunteita herättävä asia. Ajattelisin itse, että jos eivät raiskaus ja
seksuaalirikokset tunteita tässä salissa herättäisi, niin mikä asia sitten voisi herättää. 

Tämän aloitteen keskeinen sanoma on nimenomaan yksilön seksuaalisen itsemäärää-
misoikeuden suojan parantamisessa. Kuulimme tuossa ministeri Henrikssonia siitä, mitä
hallitus on lähdössä tekemään seksuaalirikoslainsäädännön kokonaisuudistukseksi, ja
tämä uudistus tulee olemaan todella tärkeä. Siihen varmasti saamme myös muista maista
esimerkkejä. Siinä on tarkasteltava myös seksuaalirikosten uhrien saamat palvelut ja koko-
naisuudessaan tarkasteltava rangaistuksia. Ajattelen, että seksuaalinen itsemääräämisoi-
keus on jokaisen ihmisen keskeinen ihmisoikeus ja että raiskaus on aina teko, johon uhri ei
ole antanut suostumustaan.

15.36 Emma Kari vihr (vastauspuheenvuoro): Arvoisa puhemies! Itse haluaisin kiittää
erityisesti aloitteen liikkeelle pannutta edustaja Suomelaa ja kaikkia niitä rohkeita naisia,
jotka ovat tämän kampanjan kautta uskaltaneet astua esiin ja puhuneet niistä kipeimmistä
kokemuksistaan, niistä kaikista syvimmistä haavoistaan. Itse ajattelen, että juuri näiden
naisten, juuri näiden uhrien ääntä meidän on tässä salissa kuunneltava, sillä se, mitä nämä
15



Pöytäkirjan asiakohta PTK 33/2019 vp
naiset meille kertovat, on se, että tässä maassa liian usein uhri on se, joka joutuu nöyryyt-
tävällä tavalla todistamaan omaa pelkoaan tai väkivallan kokemustaan näissä raiskausti-
lanteissa, ja tämä on se syy, jonka takia raiskauksista ei kerrota. Tämä on se syy, että nämä
naiset eivät uskalla puhua. Sen takia meidän ei pidä täällä kertoa, että nämä äänet, nämä ko-
kemukset, tämä aloite ei ole oleellista vaan joku muu asia on oleellisempaa. Tämän takia
vihreä eduskuntaryhmä tukee tätä kansalaisaloitetta, aivan samalla tavalla kuin tuemme
koko raiskauslain tiukentamista ja uudistamista niin, että uhreja suojellaan aina, niin lapsia
kuin aikuisia. Ei kyse ole siitä, että tämä olisi helppoa, vaan kyse on siitä, että tämä on teh-
tävä.

15.37 Riikka Purra ps (vastauspuheenvuoro): Arvoisa puhemies! Kun tulin tänne istun-
toon, ajattelin, että tämä aihe varmasti yhdistää koko salin ja kaikki ovat samaa mieltä sii-
tä, että asioita pitää tehdä. Se, että tältä laidalta annetaan kritiikkiä kansalaisaloitteen kos-
kettamaan alaan ja puhutaan, mitä muuta asialle pitäisi tehdä, ei ymmärtääkseni ole uhrien
eikä naisten aseman aliarvioimista. Voisin huomauttaa vielä edustaja Suomelalle, että
kaikki uhrit eivät sijaitse ehkä siellä teidän puolellanne, vaan myös täällä saattaa olla uh-
reja ja myös meillä on tietoa ihmisistä, jotka ajattelevat juuri sillä tavalla, mitä me pyrim-
me täällä tuomaan esille. Fanaattinen ja täysin politisoitu keskustelu tällaisen puheenai-
heen yhteydessä on tietääkseni taipuvainen viemään tätä keskustelua väärille raiteille. 

15.38 Iiris Suomela vihr (vastauspuheenvuoro): Kiitos! Nyt kun tässä on puhuttu siitä,
miten raiskauslakia tiukennetaan, niin on syytä huomata, että tämä aloite on merkittävä tiu-
kennus nykyiseen raiskauslakiin. 

Kun analysoidaan tuomioita, kuten Amnesty on keväällä julkaistussa tutkimuksessa teh-
nyt, niin huomataan, että tällä hetkellä niistä tapauksista, joissa uhri kertoo, että hän on
joko sanallisesti vastustanut tekoa, siis sanonut ei, tai tehnyt sen, mitä suurin osa, 70 pro-
senttia, uhreista tekee, jäätynyt paikalleen pelosta, valtaosa on hylätty. Viisi kuudesta ta-
pauksesta, jossa uhri on jäätynyt pelosta, on hylätty. On päätetty lopettaa tutkinta siihen.
Oikeus ei ole toteutunut, koska meidän nykykriteeristössä on vakava pula ja vakava puute.
Tähän puututaan nyt, tätä tiukennetaan, ja siksi on täysin väärä väite väittää, etteikö tämä
lakialoite tähtäisi nykyisen raiskauslain selkiyttämiseen ja tiukentamiseen. 

15.39 Joonas Könttä kesk (vastauspuheenvuoro): Arvoisa herra puhemies! Kun nyt tästä
keskustasta olen kuunnellut tätä puhetta, haluan ensinnäkin todeta, että keskusta kannattaa
tämän kansalaisaloitteen tavoitteita, ja ehkä jossain määrin haluan myös puhua teille kai-
kille kollegoille, että minä olen ymmärtänyt, että me kaikki täällä vastustamme raiskausta
ja ajattelemme, että se on rikos. Me kaikki täällä ajattelemme, että tätä rikoslakia tulisi uu-
distaa kokonaisuudessaan, että tuomioiden pitäisi olla kovempia ja että sieltä tuomioiden
alapäästä niitä pitäisi tiukentaa. 

Jossain määrin olen hieman ihmetellyt sitä tahallista väärinymmärtämistä, joka tässä sa-
lissa on vallinnut tämän keskustelun aikana. Tämä aihe on äärettömän tärkeä meille kaikil-
le, me kaikki haluamme parantaa ihmisten oikeusturvaa, ihmisen omaa oikeutta omaan ke-
hoonsa, ja toivon, että tässä tärkeässä asiassa, aivan niin kuin ministeri sanoi, me teemme
niin hyvää työtä kuin mahdollista ja yhdessä voimme viedä tätä tärkeää asiaa eteenpäin. 
16



Pöytäkirjan asiakohta PTK 33/2019 vp
15.40 Antti Lindtman sd (vastauspuheenvuoro): Arvoisa puhemies! Pidän tärkeänä sitä,
että ensinnäkin tässä tehdään huolellinen lainsäädäntötyö. Kukaan varmastikaan tässä sa-
lissa ei ole sanonut, että tätä pitäisi viedä hutiloiden eteenpäin, vaan on tärkeää, että lain-
säädännön periaatteista — tarkkarajaisuudesta, oikeusvarmuudesta, oikeusturvasta —
huolehditaan kaikissa tilanteissa, ja tähän hallitus on sitoutunut. 

Arvoisa puhemies! Toivon myös, että keskustelu menee siihen suuntaan, että tämä ei ole
joko—tai, että joko tätä suostumukseen perustuvaa lainsäädäntöä viedään eteenpäin tai
rangaistuksia tiukennetaan. Tämä on sekä—että.

Haluan, arvoisa puhemies, vielä itse painottaa, että kun se, että monet teot jäävät tänä
päivänä rankaisematta raiskauksena, tulisi kiistatta kuntoon, mikäli tämänsuuntainen lain-
säädäntöuudistus toteutetaan, niin kyllähän se silloin tiukentaa näitä rangaistuksia. Eli kyl-
lä se tässä mielessä on tiukennus, tässä mielessä Suomela on oikeassa. Sen takia itse en
suhtaudu eikä sosiaalidemokraattinen eduskuntaryhmä suhtaudu tähän skeptisesti.

15.41 Anders Adlercreutz r (vastauspuheenvuoro): Ärade talman! Nythän puhutaan si-
nänsä tästä kansalaisaloitteesta. Tämä kokonaisuudistus on paljon enemmän. Se koskee
rangaistusasteikkoa, koskee raiskauksen määritelmää ja paljon muutakin, ja siitä päästään
keskustelemaan aikanaan.

Suomessa raiskauksia tapahtuu paljon. Seksuaalirikoksia tapahtuu todella paljon. Näin
on ollut vuosikymmeniä jostain syystä, ja huomattavan iso osa näistä jää ilmoittamatta,
ihan niin kuin edustaja Suomela totesi. Yksi iso ongelma on se, miksi näitä ei ilmoiteta. No,
ne tapahtuvat usein sukulaisen toimesta, tuttavan toimesta. Se on varmaan osa tätä ongel-
maa. Meidän pitäisi kouluissa puhua siitä, mikä on normaali parisuhde, mikä on normaalia
seksuaalista kanssakäymistä. Pitäisi pohtia sitä, minkälaisia miesmalleja tarjotaan pojil-
lemme, mitä miehiltä yleensäkin kanssakäymisessä ja parisuhteessa odotetaan, jottei pojal-
le, miehelle tule sellainen käsitys, että väkivaltainen kanssakäyminen olisi millään muotoa
hyväksyttävää tai normaalia.

Toinen varapuhemies Juho Eerola:  Näin, ja nyt, arvoisat edustajat, palataan tähän pu-
hujalistaan. Katsotaan, jos myöhemmin ilmenee vielä tarvetta debatille, sitten voidaan ko-
keilla, mutta otetaan vähän aikaa näitä suunniteltuja puheita.

15.43 Riikka Purra ps: Arvoisa puhemies! Kuten monessa puheenvuorossa on jo täällä
edellä käsitelty, syyte 10-vuotiaan tytön törkeästä raiskauksesta kaatui Turun hovioikeu-
dessa, koska näyttö ei riittänyt todistamaan, että teko olisi tapahtunut pakottamalla, vasten
tytön tahtoa. Käräjäoikeus tuomitsi miehen törkeästä lapsen seksuaalisesta hyväksikäytös-
tä kolmen vuoden vankeusrangaistukseen. Oraalisen ja vaginaalisen raiskauksen uhriksi
joutunut 10-vuotias ei oikeuden mukaan vastustellut tarpeeksi. Kymmenien 6—12-vuoti-
aiden poikien seksuaalista kiduttamista ja raiskausta vuosikausia korkeissa asemissa ole-
vien miesten toimesta. Äärimmäisen raaka ja poikkeuksellisen laaja pedofiilirinkitapaus.
Henkilöt toimivat vuosikausia vapaasti jopa seurakunnan lapsi- ja nuorisotyöryhmässä.
Mies raiskasi väkivalloin lapsen, jonka oli houkutellut somesta. Käräjäoikeus tuomitsi hä-
net ehdolliseen, koska hän opiskeli ammattiopistossa eikä kertomansa mukaan käyttänyt
päihteitä. Oikeus arvioi myös, että pitkästä vankeudesta voisi olla olennaista ja merkityk-
sellistä haittaa tuomitun sosiaaliselle selviytymiselle. Niinpä oikeus antoi lapsen raiskan-
neelle 90 tuntia yhdyskuntapalvelua, minkä hovioikeus myöhemmin vahvisti.
17



Pöytäkirjan asiakohta PTK 33/2019 vp
Arvoisa puhemies! Kyllä — kuten edellä lukemistani esimerkeistä ilmenee, meillä on
erittäin merkittäviä ja vakavia ongelmia naisiin ja lapsiin kohdistuneiden seksuaalirikos-
ten ja raiskausten selvittämisessä, tuomioissa, laintulkinnassa ja oikeusistuinten käytän-
nöissä. Meillä voi olla ongelmia myös suostumuksen puutteen osoittamisessa, mutta näi-
hin edellä mainittuihin ongelmiin nyt käsittelyssä oleva kansalaisaloite ei itsessään puutu,
tuo muutoksia tai kohdista korjauksia. On ollut hienoa kuulla tänään, että hallitus aikoo
puuttua myös muihin epäkohtiin, muun muassa liian alhaisiin rangaistuksiin. 

Tällä hetkellä tämä suostumusajattelu voi olla jopa kielteistä uhrin kannalta, kuten 10-
vuotiaan tytön kohdalla tapahtui. Kun oikeus tulkitsi, että tyttö ei ollut vastustellut tarpeek-
si, se toisin sanoen sanoi, että tyttö oli suostuvainen. Useimmat normaalilla psyykellä va-
rustetut ihmiset tietysti ymmärtävät, että 10-vuotias ei missään olosuhteissa voi olla aidos-
ti suostuvainen harrastamaan oraalista ja vaginaalista seksiä aikuisen miehen kanssa. Syyt
oikeuden mukaan 10-vuotiaan liian vähäiselle vastustamiselle ovat aivan muualla, ja tä-
mänkin normaali ihminen yleensä ymmärtää. Tässäkin kyseisessä tapauksessa useat rikos-
oikeuden asiantuntijat olivat normaalin ihmisen linjoilla korostaen muun muassa sitä, että
pelkkä fyysisesti ylivertainen olemus ja ikäero voivat olla riittäviä väkivallan kriteerien
täyttymiseen eli nykylainsäädännössä sen osoittamiseen, että kyseessä on raiskaus. Myös
nykyisen lain esitöissä todetaan, että suostumuksen antajan iällä on merkitystä — mutta
käytännössä näin ei toimita.

Arvoisa puhemies! Käsillä oleva kansalaisaloite saattaa olla tärkeä. Se ei kuitenkaan
korjaa sitä, mitä minun nähdäkseni ensisijaisesti ja ensin tulisi korjata. Kuten täällä useat
ovat todenneet, suostumuksen tai sen puutteen osoittaminen jälkikäteen on vaikeaa ellei
mahdotonta. Poliisin resurssit eivät kuitenkaan tällä hetkellä tarjoa mahdollisuutta antau-
tua suostumuksen selvittelyihin, kun ylipäätänsä rikosten selvittämisaste koko ajan laskee
eikä lainsäädäntöuudistuksia muutenkaan seuraa vaadittavan lisähenkilöstön ja resurssien
turvaaminen. Mikäli kansalaisaloite etenee, ja kuten hallitusohjelmasta voidaan päätellä,
myös poliisille täytyy saada lisäresursseja näiden rikosten selvittämiseen.

Arvoisa puhemies! Mikäli suostumusmalliin Suomessakin halutaan siirtyä, on ensiar-
voisen tärkeää ensin huolehtia näistä suurista seksuaalirikoksiin liittyvistä fundamentaali-
sista ongelmista. Nimittäin sillä, onko uhri suostunut vai ei, ei ole väliä, mikäli oikeus tuo-
mitsee tekijälle lämmintä kättä ja uhrille veronmaksajan pussista hieman euroja henkiseen
kipuun. Seksuaalisen itsemääräämisoikeuden merkityksen vahvistuminen, mistä suostu-
musajattelu selvästi kertoo, on tietenkin hyvä asia, mutta mikäli samaan aikaan emme ole
valmiit tekemään tehokkaita toimia seksuaalirikosten kitkemiseksi ja syyllisten rankaise-
miseksi, on kyseessä vain tyhjä lupaus ja tyhjä lain kirjain.

15.48 Emma Kari vihr: Arvoisa puhemies! ”Seksin tulee aina olla vapaaehtoista. Jos se
ei ole vapaaehtoista, kyseessä on aina rikos.” Näin totesi Ruotsin pääministeri perustelles-
saan meidän naapurissa tätä tismalleen samanlaista lakimuutosta kuin mitä tämä kansalai-
saloite esittää — ja juuri näinhän se on. Sen takia tämä kansalaisaloite on tärkeä, ja siksi
vielä kerran kiitos edustaja Suomelalle siitä isosta työstä, jonka hän on tämän aloitteen
eteen tehnyt, ja kiitos kaikille niille todella rohkeille naisille, jotka ovat uskaltaneet tässä
vaikeassa ja kipeässä keskustelussa nostaa äänensä esiin ja puhua naisten ja tyttöjen puo-
lesta, ja samalla kiitos kaikille niille, jotka ovat seisoneet näitten uhrien rinnalla ja allekir-
joittaneet tämän aloitteen.
18



Pöytäkirjan asiakohta PTK 33/2019 vp
Ehkä haluaisin vielä korjata sen, että toisin kuin tässä salissa on nyt toistuvasti väitetty,
tämä kansalaisaloitehan lähtee nimenomaan siitä, että pieni lapsi ei voi koskaan antaa ai-
kuiselle suostumusta, ei koskaan. Se on nimenomaan se, minkä tämä kansalaisaloite sa-
noo, joten ei väitetä, että tässä esitetään jotain muuta kuin mitä aidosti esitetään. Sen takia
on todella myös hyvä, että tämän kansalaisaloitteen tavoite on nyt kirjattu hallitusohjel-
maan ja rikoslain raiskausmääritelmää tullaan muuttamaan ja se muutetaan niin, että rais-
kausmääritelmä muutetaan suostumuksen puutteeseen perustuvaksi. Samalla uudistetaan
ja tiukennetaan koko meidän raiskauslainsäädäntöä. Tämä on asia, joka on vain tehtävä.

Muistan itse, että kun olin pieni tyttö, tässä eduskuntasalissa keskusteltiin siitä, voiko
avioliitossa raiskata. Tästä on varmaan 25 vuotta, mutta muistan edelleen, millaista oli pie-
nenä tyttönä kuunnella niitä puheenvuoroja, miten täällä puhuttiin naisten oikeudesta
omaan ruumiiseen. Silloin käytettiin semmoisia vähän samanlaisia puheenvuoroja kuin
tässä keskustelussa on aikaisemmin käytetty, että no pitääkö sitten olla joka lupalappu tai
pitäisikö makuukammarissa nyt tulevaisuudessa olla jotain todistajia. Ja joka ikinen ym-
märtää, että eihän tästä ole kyse. Tietenkään tästä ei ole kyse. Jos jollekin tässä maassa on
epäselvää, haluaako kumppani harrastaa seksiä, niin siihen on yksi ohje: silloin ei harras-
teta seksiä. Sitä pitää aina kysyä.

Arvoisa puhemies! Sukupolvi toisensa jälkeen naiset ovat tässä maassa oppineet, että
siitä, mistä ei voi puhua, pitää vaieta. Nyt vihdoinkin naiset ovat uskaltaneet astua esiin ja
kertoa niistä kipeimmistä ja vaikeimmista kokemuksista. He ovat kertoneet meille pelosta,
nöyryytyksestä, häpeästä. Ja nyt kun nämä naiset ovat astuneet esiin, he ovat tehneet sen,
jotta kukaan muu ei tulisi koskaan enää kokemaan sitä, mitä he ovat kokeneet. He ovat ylit-
täneet oman kipunsa ja häpeänsä sen takia, että tässä maassa saataisiin aikaan tämä muu-
tos. Ja heitä — heitä — meidän pitää nyt kuunnella.

Tässä aikaisemminkin tuotiin esiin tämä tuore kouluterveyskysely, jossa todettiin, että
tyttöjen seksuaalinen häirintä somessa on selvästi lisääntynyt, siis lisääntynyt todella pal-
jon, mikä on todella huolestuttava uutinen. Samaan aikaan tätä asiaa tutkinut THL:n eri-
koistutkija kuitenkin kommentoi myös, että osana me too -liikettä tytöt entistä enemmän
tunnistavat, mikä on oikein. He tunnistavat entistä paremmin omat oikeutensa. Tytöt tietä-
vät oikeutensa ja he tietävät rajansa. 

Siitä samasta asiasta tässä kansalaisaloitteessa on kyse. Me haluamme jokaisen ymmär-
tävän, että naisen ja tytön vartalo on ainoastaan hänen omansa. Siitä ei päätä kukaan muu.
Me haluamme joka ikisen ymmärtävän, että ei tarkoittaa aina ei ja ainoastaan kyllä tarkoit-
taa kyllä. Me haluamme joka ikisen ihmisen myös ymmärtävän sen, että tässä aloitteessa
on kyse uhrien kuuntelemisesta. Näiden tyttöjen kipua, näiden naisten rohkeutta ei saa
käyttää välineenä vihan tai jonkun muun poliittisen agendan ajamiseen tai lietsomiseen. Ja
me haluamme joka ikisen ymmärtävän sen, että raiskaus on aina vakava itsemääräämisoi-
keuden loukkaus. Se on semmoinen rikkomus, joka kulkee mukana läpi ihmisen elämän
riippumatta siitä, kuinka paljon fyysistä väkivaltaa siihen sisältyy. Tämä on kuitenkin asia,
jota Suomen lainsäädäntö ei vielä riittävästi tunnusta.

Suomessa ihan liian usein uhri on se, joka joutuu todistamaan omaa pelkoaan tai väki-
vallan kokemustaan raiskaustilanteessa, vaikka kuten edustaja Suomela hyvin aikaisem-
min kuvasi, iso osa uhreista lamaantuu ja pelkää liikaa, että he eivät kykenisi vastusta-
maan. Silti meillä on rikoslaki, joka määrittää raiskauksen ihan liikaa väkivallan uhkaan tai
väkivaltaan perustuen, ei siihen, onko uhrilta suostumus vai ei. Meidän laki nykymuodos-
saan sivuuttaa täysin sen tosiasian, että seksi ilman suostumusta on aina raiskaus, ja tämä
19



Pöytäkirjan asiakohta PTK 33/2019 vp
on se viesti, jonka uhrit ja selviytyjät haluavat meille kertoa. Samalla täytyy ehkä näin nai-
sena sanoa, että tuntuu vähän uskomattomalta, että vuonna 2019 me joudumme edelleen
taistelemaan siitä, että jos ei ole suostumusta, kyse on raiskauksesta.

Arvoisa puhemies! Meidän lainsäädäntö heijastaa aina yhteiskunnan arvoja, ja itse ajat-
telen, että tämän maan tytöt ja naiset ansaitsevat semmoisen lain, joka on aina heidän puo-
lellaan, aina heidän suojanaan, semmoisen lain, joka vahvistaa heidän oikeuttaan päättää
heidän omasta ruumiistaan ja ottaa aina heidän kokemuksensa vakavasti. Tämän maan ty-
töt ja naiset ansaitsevat semmoisen eduskunnan, joka tukee uhreja syyllistämisen sijaan ja
epäilyn sijaan, ja he ansaitsevat semmoisen oikeusjärjestelmän, jossa yksikään uhri ei kos-
kaan joudu syyttämään itseään. Sen takia vihreä eduskuntaryhmä ja minä kannatamme si-
tä, että suostumuksen puute kirjataan Suomen rikoslakiin raiskauksen määritelmäksi. Me
olemme tukeneet tätä kansalaisaloitetta alusta lähtien ja olemme iloisia siitä, että raiskaus-
lainsäädännön tiukentaminen on nyt osa hallitusohjelmaa. — Kiitos.

15.55 Mai Kivelä vas: Arvoisa puhemies! Valitettava tosiasia on se, että me olemme jou-
tuneet kasvamaan sellaisessa kulttuurissa, jossa seksuaalisen itsemääräämisoikeuden läh-
tökohta ei ole itsestäänselvyys, eikä se tällä hetkellä käytännössä myöskään toteudu. Päin-
vastoin me olemme joutuneet kasvamaan seksistisessä ja uhria syyllistävässä kulttuurissa.
Minä haluan nyt nähdä tämän muuttuvan. Minä haluan, että meidän lapsemme saavat, toi-
sin kuin me saimme, kasvaa siihen, että seksuaalinen itsemääräämisoikeus, oikeus koske-
mattomuuteen ja oikeus päättää omasta kehosta ovat perusasioita. Tämä voimassa oleva
väkivaltaa tai sen uhkaa korostava laki ei yksinkertaisesti enää vastaa tämän päivän ihmis-
oikeusajattelua ja käsitystä seksuaalisesta itsemääräämisoikeudesta. Siksi tämän lakimuu-
toksen aika on nyt.

Seksuaalinen itsemääräämisoikeus tarkoittaa sitä, että jokaisella on — ja pitää olla — oi-
keus päättää miten, milloin ja kenen kanssa haluaa olla seksuaalisessa kanssakäymisessä.
Toisen keho ei ole automaattisesti seksin kohde, vaan seksiin tarvitaan molempien osa-
puolten halu ja yhteisymmärrys. Tällä kansalaisaloitteella pyritään siihen, että seksuaali-
nen itsemääräämisoikeus toteutuu. Seksuaalirikoslainsäädännön tulee suojata meille jokai-
selle kuuluvaa seksuaalista itsemääräämisoikeutta. Seksi ilman suostumusta on raiskaus
riippumatta siitä, käytetäänkö tekoon muuta väkivaltaa.

Meillä vasemmistoliitossa itsemääräämisoikeuden pohjalta tehtävä seksuaalirikoslain-
säädännön kokonaisuudistus ja raiskausmääritelmän muuttaminen suostumuksen puuttee-
seen perustuvaksi ovat meidän pitkäaikaisia ja tärkeitä tavoitteitamme. Minä olen erittäin
iloinen siitä, että nämä tavoitteet on nyt kirjattu hallitusohjelmaan ja että tämä suuren kan-
natuksen kerännyt kansalaisaloite omalta osaltaan kirittää ja kannustaa meitä viemään
asiaa eteenpäin. Eli suuri kiitos myös minun puolestani aloitteen tekijöille ja allekirjoitta-
jille.

Raiskauksen määritelmä pohjautuu suostumukseen jo nyt useissa Euroopan maissa.
Tätä suosittaa myös YK:n naisten oikeuksien sopimusta valvova komitea. Myös naisiin
kohdistuvan väkivallan ja perheväkivallan torjumiseksi ja ehkäisemiseksi solmittu Istan-
bulin sopimus velvoittaa Suomea tarkastelemaan raiskauksen tunnusmerkistöä. Suostu-
muksen puutetta raiskauksen määritelmässä painottavat myös Euroopan ihmisoikeustuo-
mioistuin, kansainvälinen rikostuomioistuin ja Euroopan neuvoston yleissopimus naisiin
kohdistuvan väkivallan ja perheväkivallan ehkäisemisestä ja torjumisesta. Perustuslakiva-
liokuntakin on todennut, että suostumuksen puuttumiseen perustuva kirjoittamistapa ko-
20



Pöytäkirjan asiakohta PTK 33/2019 vp
rostaisi raiskauksen luonnetta seksuaalisen itsemääräämisoikeuden ja ihmisoikeuksien
loukkauksena ja että jatkossa on syytä arvioida mahdollisuudet kehittää raiskauksen tun-
nusmerkistöä tähän suuntaan.

Suostumus-kampanjan ympärillä käyty keskustelu on hetkittäin hämmentänyt. Tämä
asennemuutos etenee kuitenkin kovaa vauhtia. Siihen on antanut tärkeän ja ison panoksen
niin me too -liikkeestä alkanut keskustelu, niin nämä muiden maiden esimerkit, niin edus-
kunnan naisverkoston aiemmin samasta aiheesta tekemä lakialoite kuin nyt tämä kansalai-
saloitekin. Ne ovat lyhyessä ajassa vaikuttaneet seksuaalisesta itsemääräämisoikeudesta
käytyyn keskusteluun, ilmapiiriin ja asenteisiin aivan valtavasti. Tämä on erittäin merkit-
tävä asia.

Raiskauksen määritelmän kytkeminen suostumuksen puutteeseen tukee osaltaan asen-
teiden muuttumista. Se on tärkeä viesti siitä, että jokaisella ihmisellä on itsemääräämisoi-
keus, jota on kunnioitettava, ja tätä viestiä ja sen vahvistamista edelleen todellakin tarvi-
taan. Eli tämän kansalaisaloitteen esittämälle uudistustyölle on siis vahva selkänoja, ja
meidän velvollisuutemme on huolehtia siitä, että tämä työ tehdään nyt aikailematta.

16.00 Pasi Kivisaari kesk: Arvoisa puhemies! Kansalaisaloite puuttuu varsin tärkeään
asiaan yksilön seksuaalisen itsemääräämisoikeuden puolustamisen kannalta. Kansalaisa-
loitteessa raiskauksen keskeiseksi määritelmäksi on nostettu suostumuksen puute. Voi-
massa olevaa rikoslakia tulisi selkeyttää niin, että ilman suostumusta tapahtuva sukupuoli-
yhteys on aina raiskaus. Tällöin tulisi huomioida toimintakykyisen uhrin kykenemättö-
myys ilmaista omaa tahtoaan, joka voi johtua esimerkiksi pelkotilasta. Lakialoitteen muo-
toon tehtyyn kansalaisaloitteeseen on kirjattu suostumuskriteeristö sen määrittämiseksi,
milloin suostumus ei ole pätevä. 

Keskusta kannattaa kansalaisaloitteen tavoitetta. Seksuaalinen itsemääräämisoikeus on
perustavaa laatua oleva ihmisoikeus, joka kuuluu kaikille ihmisille sukupuoleen, ikään,
seksuaaliseen suuntautumiseen tai muihin seikkoihin katsomatta. Jokaisella on siis oikeus
vapaasti määrätä kehostaan ja seksuaalisuudestaan. Raiskaus on siis yksiselitteisesti teko,
jossa uhri ei ole antanut suostumusta sukupuoliyhteyteen, siis on ilman vapaaehtoisuuteen
pohjautuvaa yhteisymmärrystä.

Lakialoitteessa on huomioitava, että vastustuksen puuttuminen ei merkitse vielä suostu-
musta. Tämä on tärkeä huomio, koska historia osoittaa lukuisia tilanteita, jolloin uhri on ol-
lut kykenemätön vastustamaan tekoa. Hädän hetkellä lamaannutaan eikä tekijää kykene sa-
nallisesti tai fyysisesti vastustamaan. Seksuaalista väkivaltaa edeltävissä tilanteissa on
usein kyse vallan epätasapainosta, mikä tekee oman vapaan tahdon muodostamisen hyvin
hankalaksi. Lasten kohdalla se on myöskin täydellisen mahdotonta.

Tämänhetkisen lain mukaan asianomistajan vastuulla on vastustaa tekoa. Raiskauksen
määritelmän ankkuroiminen suostumuksen puutteeseen on askel kohti seksuaalista itse-
määräämisoikeutta. Myös Euroopan ihmisoikeustuomioistuin, kansainvälinen rikostuo-
mioistuin ja Euroopan neuvoston yleissopimus ovat painottaneet suostumuksen puuttumis-
ta raiskauksen kriminalisoinnin peruselementtinä.

Arvoisa puhemies! Pidän tätä kansalaisaloitetta merkittävänä avauksena kohti vankem-
paa oikeusvaltiota. Sekä arkijärjen että oikeudellisen arvion perusteella raiskauksen tun-
nusmerkistön pitäisi nimenomaisesti tarkoittaa sitä, että yhdyntä ilman toisen suostumusta
on selvästi raiskauksena tuomittava rikos. Mikäli tämän tunnusmerkistön tulkinnassa ilme-
nee epäselvyyksiä esimerkiksi tuomioistuinten oikeuskäytännössä, tulee raiskauksen tun-
21



Pöytäkirjan asiakohta PTK 33/2019 vp
nusmerkistön muutos tehdä rikosoikeuden asiantuntijoiden valmistelun pohjalta. Samassa
yhteydessä on syytä arvioida koko seksuaalirikoksia koskevan rikoslain 20 luvun uudista-
misen tarpeet, aivan kuten useissa puheenvuoroissa täällä on edellytetty.

Myös hallitusohjelma antaa pontta kansalaisaloitteelle. Kirjaus: ”Toteutetaan seksuaali-
rikoslainsäädännön kokonaisuudistus, jossa lähtökohtina ovat koskemattomuus ja seksu-
aalinen itsemääräämisoikeus. Muutetaan rikoslain raiskausmääritelmä suostumuksen
puutteeseen perustuvaksi oikeusturvasta huolehtien.” Siis hyvin selkeää tekstiä. Hallitus-
ohjelmassa mainitaan myös: ”Törkeimpien väkivalta- ja seksuaalirikosten rangaistavuutta
arvioidaan niin, että rangaistukset ovat oikealla tasolla sekä suhteessa teon vahingollisuu-
teen että muista rikoksista langetettaviin rangaistuksiin. Erityisesti lapsiin kohdistuvien
törkeiden seksuaalirikosten vähimmäisrangaistuksia korotetaan.” Jälleen hyvin selkeää
tekstiä, jonka tulisi johtaa käytännön toimiin.

Arvoisa puhemies! On aika ottaa siis askeleita kohti jyhkeämpää oikeusvaltiota. Olem-
me tekemisissä elämän syvimpien ihmisoikeuksien kanssa, siis oikeuden olla kokonainen
ihminen, ja mikäli joku tätä oikeutta rikkoo, tulee uhria puolustaa kaikella sivistysvaltion
voimalla. 

16.06 Saara Hyrkkö vihr: Arvoisa puhemies! Oikeus päättää omasta kehostaan ja koske-
mattomuudestaan on perustavanlaatuinen ihmisoikeus, jota lainsäädännön on suojeltava.
Tämän pitäisi olla itsestäänselvyys. Seksi on seksiä vain, kun siihen on kaikkien osapuol-
ten suostumus. Siksi raiskaus on määriteltävä suostumuksen puutteen kautta, kuten nyt kä-
siteltävänä olevassa kansalaisaloitteessa esitetään. Tähän on myös hallitusohjelmassa si-
touduttu. Tällä kaudella toteutetaan seksuaalirikoslainsäädännön kokonaisuudistus, jossa
lähtökohtina ovat koskemattomuus ja seksuaalinen itsemääräämisoikeus. Rikoslain rais-
kausmääritelmä muutetaan suostumuksen puutteeseen perustuvaksi. Lisäksi on olennaista
pystyä nykyistä paremmin tukemaan seksuaalirikosten uhreja.

Arvoisa puhemies! Lainsäädännöllä on kahdenlaista merkitystä. Se määrittää tietenkin
oikean ja väärän rajoja ja etenkin rikoslain tapauksessa toimii poliisin ja tuomioistuinten
ohjenuorana. Toisaalta lainsäädännöllä on vaikutusta myös asenteisiin — siihen, mikä
koetaan oikeaksi ja mikä vääräksi ja mikä on hyväksyttävää. Molemmista syistä on tär-
keää, että lainsäädäntö kunnioittaa kirkkaasti jokaisen ihmisen seksuaalista itsemääräämis-
oikeutta. Tällä viikolla julkaistun uusimman kouluterveyskyselyn mukaan peräti kolman-
nes tytöistä on kokenut häiritsevää seksuaalista ehdottelua tai ahdistelua viimeisen vuoden
aikana. Tämä osuus on kasvanut hälyttävästi. Seksuaalista väkivaltaa on viimeisen vuoden
aikana kokenut 10-13 prosenttia yläkouluikäisistä ja toisen asteen oppilaitoksissa opiske-
levista tytöistä. Poikien kohdalla luvut ovat pienempiä, mutta jokainen häirintätapaus on
tietenkin liikaa. Erityisesti tyttöjen koskemattomuuteen liittyen yhteiskunnallisissa asen-
teissa on yhä valtavasti korjattavaa. Erilaiset sosiaalisen median ilmiöt, näkyvimpänä ja
laajimpana viime vuosien me too -liike, ovat tehneet vihdoin näkyväksi sen, minkä suurin
osa naisista on koko elämänsä ajan tiennyt todeksi. Seksuaalinen häirintä ja seksuaalinen
väkivalta ovat vastenmielistä vallan väärinkäyttöä — mutta valitettavan arkipäiväistä. Tar-
vitaan siis kulttuurin muutosta, ja se tarvitsee tuekseen muutoksia myös lainsäädäntöön. 

Arvoisa puhemies! Eri puolilla maailmaa kamppailu naisten itsemääräämisoikeuden
puolesta on vasta käynnissä, ja monessa paikassa Euroopassakin joudutaan näinä aikoina
käymään uudestaan jo kerran voitettuja kamppailuja. Tällaisena aikana maailmalla tarvi-
taan horjumattomia tasa-arvon ja ihmisoikeuksien puolustajia, ja tässä joukossa Suomen
22



Pöytäkirjan asiakohta PTK 33/2019 vp
kannattaa ottaa paikkansa. Yhteiskunnan syrjivien rakenteiden näkyväksi tekeminen ja nii-
den murtaminen on välttämätöntä. Lakeja on korjattava, asenteita muutettava ja tasa-arvoa
puolustettava, jotta maailmasta tulee parempi ja turvallisempi paikka meille kaikille. Ei
tarkoittaa ei, ja vain kyllä tarkoittaa kyllä. — Kiitos.

16.09 Jenni Pitko vihr: Arvoisa herra puhemies! Ensiksi haluan kiittää kansalaisaloit-
teen tekijöitä ja aktiiveja tämän aiheen nostamisesta esille. Seksuaalirikokset aiheuttavat
jopa koko elämän kestävää syvää kärsimystä, ja tästä aiheesta on aivan liian paljon vaiettu.
Tämän kansalaisaloitteen käsittelyn myötä olen kuullut äärettömän koskettavia tarinoita
ihmisiltä, jotka ovat ehkä jo hyvin kauan aikaa sitten joutuneet raiskauksen uhriksi ja jotka
tähän asti ovat siitä vaienneet. Kiitos, että olette antaneet äänen niin monelle uhrille.

Nämä tarinansa julkisuuteen tai minulle kertovat ihmiset ovat valitettavasti vain jäävuo-
ren huippu. Edustaja Hyrkkö kertoi muun muassa tästä kouluterveyskyselystä, jonka vas-
tausten perusteella jopa joka kolmas kouluikäinen tyttö on kokenut seksuaalista häirintää ja
joka kymmenes yläkoululainen tai toisen asteen opinnoissa oleva tyttö on kokenut seksu-
aalista väkivaltaa — joka kymmenes. Nämä luvut ovat pysäyttäviä, vaikka seksuaalisen
häirinnän ja väkivallan yleisyyden ei pitäisi tulla kenellekään yllätyksenä. Huomattavaa on
myös se, että suurin osa uhreista jättää kertomatta asiasta aikuiselle. Asia aiheuttaa uhreis-
sa usein häpeää ja pelkoa. Tämä kertoo, että asiat ja asenteet eivät ole oikein, ja meidän on
yhteiskuntana muututtava. 

Ihmisen kehonkuvaan vaikuttavat ympäröivän yhteisön asenteet ja arvostukset. Lain-
säädäntömme näyttää suuntaa, mikä on oikein ja mikä väärin. Nyt käsittelemme tosiaan
kansalaisaloitetta, joka ajaa sitä, että ihmisellä on itsellään täysi valta päättää omasta ke-
hostaan, että toisen koskemattomuuden rikkominen on yksiselitteisesti väärin ja rangaista-
vaa ja että seksi ilman suostumusta on raiskaus. Seksuaalisen kanssakäymisen pitää aina ja
jokaisessa tilanteessa olla kaikkien siihen liittyvien osapuolten yhteinen tahto, asia, johon
kaikki osapuolet ovat suostuvaisia. Tämän pitäisi kai olla itsestäänselvyys. Onkin oikein,
että hallitus on nyt uudistamassa raiskauslainsäädäntöä ja muuttamassa lainsäädäntöä
suostumusperusteiseksi sekä koventamassa seksuaalirikosten tuomioita, lisäämässä turva-
kotien määrää ja käynnistämässä ohjelman naisiin kohdistuvan väkivallan torjumiseksi.
Poliisien määrän lisääminen edesauttaa näiden rikosten parempaa tutkimusta, ja myös sii-
hen hallitus on nyt panostamassa. 

Kun seksuaaliseen kanssakäymiseen tarvitaan suostumus, se tarkoittaa yksiselitteisesti
sitä, että vaikenemista ei voi tulkita myöntymisen merkiksi, ja tämä on se suurin ongelma.
Jos ihminen on hiljaa, itkee, ei silloin suostumusta ole. Tämä on selkeä kiristys lainsäädän-
töön, sillä näitä tilanteita, joissa uhri lamaantuu, on hyvin paljon — tutkimuksen mukaan
jopa noin 70 prosenttia tilanteista. Haluan kiittää kansalaisaloitteen toimijoita tämän tär-
keän aiheen nostamisesta esiin ja työstä kehollisen itsemääräämisoikeuden puolesta.

16.14 Paula Werning sd: Arvoisa puhemies! Aluksi myös minä haluan kiittää tästä erit-
täin tärkeästä kansalaisaloitteesta. Nykyinen Suomen lainsäädäntö tarkastelee raiskausta
sen kautta, onko raiskauksen yhteydessä käytetty väkivaltaa tai sen uhkaa, ei sen mukaan,
onko uhri ollut suostuvainen seksuaalisen tekoon. Nykyisen lainsäädännön mukaan rais-
kauksesta tuomitaan tekijä, joka on käyttänyt hyväkseen sitä, että uhri on tiedottomuuden,
sairauden, vammauden, pelkotilan tai muun avuttoman tilan vuoksi kykenemätön puolus-
23



Pöytäkirjan asiakohta PTK 33/2019 vp
tamaan itseään tai muodostamaan tai ilmaisemaan tahtoaan olla sukupuoliyhteydessä teki-
jän kanssa. 

Jokaisella tulee olla oikeus seksuaaliseen itsemääräämisoikeuteen, ja jokaisen tulee saa-
da määrätä omasta kehostaan. Jokaisella on oma henkilökohtainen tuntemus siitä, milloin
toimitaan omien rajojen mukaisesti. Tätä rajaa ei missään nimessä saa ylittää ilman suos-
tumusta. Esimerkiksi Psykologiliitto on ottanut kantaa suostumuksen puutteeseen rais-
kauksen määritelmässä. Heidän mukaansa merkittävä osuus raiskauksen uhreista kokee
raiskaustilanteessa lamaantuvansa, jolloin sekä verbaalinen että fyysinen vastustaminen on
mahdotonta. 

Työskennellessäni sairaanhoitajana ensiavussa hoidin useita raiskauksen uhreja. Kohta-
sin useita raiskauksen uhreja silmästä silmään. Muistan monen uhrin sanoneen, että koko
tilanne oli niin röyhkeä, nöyryyttävä ja lamaannuttava, että ei pystynyt siinä tilanteessa toi-
mimaan. Nykyisen lainsäädännön mukaan alistuminen, lamaantuminen tai strateginen pas-
siivisuus voidaan tulkita suostumukseksi, jolloin loukkaukset itsemääräämisoikeutta vas-
taan voivat jäädä toteutumatta ja uhrin oikeusturva toteuttamatta. Nykyinen lainsäädäntö ei
kunnioita seksuaalista itsemääräämisoikeutta. 

Olen erittäin tyytyväinen siihen, että hallitusohjelmassa todetaan seuraavasti: ”Toteute-
taan seksuaalirikoslainsäädännön kokonaisuudistus, jossa lähtökohtina ovat koskematto-
muus ja seksuaalinen itsemääräämisoikeus.” Suostumuksen puute on nostettava raiskauk-
sen määritelmän ytimeen Suomen rikoslaissa. On hyvä, että tämä lainsäädännön puute ha-
lutaan korjata. Kuten ministeri Henriksson jo aiemmin totesi, niin oikeusministeriössä on
käynnissä työryhmätyöskentely seksuaalilainsäädännön kokonaisuudistuksesta — siis ko-
konaisuudistuksesta. Tämä salissa lämpöä nostattanut raiskausmääritelmän muutoskes-
kustelu on vain yksi kohta uudistuksesta.

16.17 Jouni Ovaska kesk: Arvoisa puhemies! Haluan antaa kiitokset totta kai aloitteen
tekijöille mutta haluan antaa kiitoksen myös perussuomalaisten eduskuntaryhmälle, koska
on tärkeää, että myös oppositiosta osoitetaan tukea maan hallitukselle, joka nyt tulee edis-
tämään kansalaisaloitteen tavoitteita. Erityisesti on tärkeää, että myös oppositio pyrkii kai-
kin keinoin edistämään tämän rikoslain selkiyttämistä, mikä tässä todetaan myöskin ja on
jo todettu aikaisemmin hallitusohjelmassa. 

On erityisen hieno nähdä, että hallitus on tosissaan tässä kysymyksessä, ja hallitusohjel-
massa on todettu seuraavasti: ”Muutetaan rikoslain raiskausmääritelmä suostumuksen
puutteeseen perustuvaksi oikeusturvasta huolehtien.” Eli kyllä tässä on selkeästi oltu jo
liikkeellä, mikä on hyvä. 

Täällä vähän värikkäitäkin puheenvuoroja on käytetty asian ympärillä, mutta kuten on
ehkä johdonmukaista todeta, meillä on kaikilla sama suunta ja yhtä lailla halu siihen, että
tätä lainsäädäntöä tullaan muuttamaan. Niin tämän aloitteen kuin myöskin hallituksen pyr-
kimysten tärkeimpiä tavoitteita on ennen kaikkea myös uhrien aseman parantaminen. Ar-
kijärki sanoo, että yhdyntä ilman toisen suostumusta on raiskaus, josta tuomitaan. Mikäli
tässä tunnusmerkistön tulkinnassa ilmenee epäselvyyksiä, tulee raiskauksen tunnusmerkis-
tön muutos tehdä ennen kaikkea rikosoikeuden asiantuntijoiden pohjalta. 

Toivon, että tästä asiasta käydään laaja keskustelu, laaja kuuleminen ja lainsäädännöstä
saadaan selkeämpi ja johdonmukaisempi.
24



Pöytäkirjan asiakohta PTK 33/2019 vp
16.19 Marko Asell sd: Arvoisa puhemies! Käsittelyssä on kansalaisaloite, jonka on alle-
kirjoittanut yli 50 000 ihmistä. Kiitos aloitteen allekirjoittaneille. Allekirjoittaneet vaativat
määritelmämuutoksia rikoslain 20 lukuun, jonka keskeinen tehtävä on suojata yksilön sek-
suaalista itsemääräämisoikeutta. Aloitteessa raiskauksen keskeiseksi määritelmäksi on
nostettu suostumuksen puute, kun nykyisissä voimassa olevissa rikoslain kirjauksissa rais-
kauksen määritelmä asettaa teon tunnusmerkistössä ensisijaiseksi väkivallan käytön tai sil-
lä uhkaamisen. 

Kansalaisaloitteessa muistutetaan, että seksuaalinen itsemääräämisoikeus on perusta-
vaa laatua oleva ihmisoikeus, joka kuuluu kaikille ihmisille heidän sukupuoleensa, ikään-
sä, seksuaaliseen suuntautumiseensa tai muihin seikkoihin katsomatta. Raiskaus on teko,
jossa uhri ei ole antanut suostumusta sukupuoliyhteyteen. Kuten tuossa aiemmin jo sanoin,
Suomi on siis kansainvälisissä sopimuksissa sitoutunut Euroopan neuvoston yleissopi-
mukseen naisiin kohdistuvan väkivallan ja perheväkivallan ehkäisemisestä ja torjumises-
ta. Tämä Istanbulin sopimus on Suomea sitova alueellinen ihmisoikeussopimus, ja siinä
säädellään raiskauksen tunnusmerkistöä, ja siinä sopimuksessa raiskaus kuvataan ilman
uhrin suostumusta tapahtuvaksi sukupuoliyhdynnäksi. Näin asia tulkitaan myös monessa
maassa eli Ruotsissa, Saksassa ja Isossa-Britanniassa muun muassa.

Arvoisa puhemies! Amnesty International suosittelee, että Suomessa tulisi toteuttaa sek-
suaalirikoslainsäädännön kokonaisuudistus, jossa seksuaalirikokset määritellään keskei-
sesti uhrin suostumuksen puutteen kautta, ja että pitää varmistaa poliisille, syyttäjälaitok-
selle ja tuomioistuimille riittävät resurssit ja jatkuva toimintavalmius käsitellä raiskausta-
paukset sensitiivisesti ja tehokkaasti ja ilman aiheetonta viivytystä ja lisäksi varmistaa sek-
suaalirikosten uhreja auttaville tukikeskuksille riittävät resurssit, jotta ne voivat antaa ko-
konaisvaltaista tukea ja apua rikoksen uhreille. 

Arvoisa puhemies! Rinteen hallitus ottaa tämän asian vakavasti ja sillä mielellä, että näi-
tä kirjauksia arvioidaan ja täsmennetään. Hallitusohjelmassa lukee: ”Toteutetaan seksuaa-
lirikoslainsäädännön kokonaisuudistus, jossa lähtökohtina ovat koskemattomuus ja seksu-
aalinen itsemääräämisoikeus. Muutetaan rikoslain raiskausmääritelmä suostumuksen
puutteeseen perustuvaksi oikeusturvasta huolehtien. Laajennetaan seksuaalirikosten uhri-
en tukikeskusten palvelutarjontaa ja valtakunnallista kattavuutta”. Hallitusohjelmassa to-
detaan myös: ”Törkeimpien väkivalta- ja seksuaalirikosten rangaistavuutta arvioidaan
niin, että rangaistukset ovat oikealla tasolla sekä suhteessa teon vahingollisuuteen että
muista rikoksista langetettaviin rangaistuksiin. Erityisesti lapsiin kohdistuvien törkeiden
seksuaalirikosten vähimmäisrangaistuksia korotetaan.” Oikeusministeriössä on työryhmä
tekemässä tätä, ja sieltä ilmeisesti ensi keväänä sitten tuloksia saadaan tänne käsittelyyn.

Arvoisa puhemies! Suostumuksen tai suostumattomuuden todentaminen rikostutkinnas-
sa on edelleen jatkossakin monissa tapauksissa varmasti haasteellista. Vuonna 2017 polii-
sille ilmoitettiin 1 244 raiskausta, joista vain 358 raiskaussyytettä käsiteltiin tuomioistui-
messa ja ainoastaan 209 syytettä johti langettavaan tuomioon. Yhteensä vain 17 prosenttia
poliisille ilmoitetuista raiskauksista johtaa langettavaan tuomioon. Se kertoo varmasti juu-
ri näytön todentamisen vaikeudesta, kun ollaan oikeudessa sana sanaa vastaan, ja ilman
näyttöä ei saa raiskauksesta tietystikään tuomita. Pitää olla selvät todisteet syyllisyydestä,
koska raiskaus myöskin rikosnimikkeenä on niin alhainen ja leimaava, että pelkällä epäi-
lyllä ja syytteillä voidaan pilata syyttömän elämä, jos tämmöiseen tilanteeseen joutuu. Ri-
kollisten piireissä raiskaajat ovat alinta pohjasakkaa. Tiedän itsekin elävästä elämästä pari
tapausta, joissa nuorta miestä on syytetty raiskauksesta, ja molemmissa tapauksissa on
25



Pöytäkirjan asiakohta PTK 33/2019 vp
nuori mies todettu oikeudessa kuitenkin syyttömäksi selvillä näytöillä. Tässä on ollut taus-
talla toisessa kohtaa naisen kosto päättyneestä parisuhteesta, ja toisessa tapauksessa oli
vain tullut katumus ja siitä syystä lähti sitten tekemään raiskaussyytöksiä. Pitää olla niin,
että kaikki oikeus näissä toteutuu, ja perättömät ilmiannot ovat myös rangaistavia tekoja. 

Tuoko tämä mahdollinen raiskausmääritelmän muutos sitten kuinka paljon lisää välinei-
tä rikostutkijoille, en tiedä, mutta linjaus huomioisi paremmin kuitenkin uhrien asemaa, ja
siinä mielessä myöskin kannatan tämän kansalaisaloitteen tavoitteita. — Kiitos.

16.25 Eeva-Johanna Eloranta sd: Arvoisa puhemies! Viimeisen parin vuoden aikana on
Suomessa käyty vilkasta yhteiskunnallista keskustelua suostumuksen puutteesta raiskauk-
sen kriteerinä, josta tämä kansalaisaloitekin on tehty. Yhtenä keskustelun virittäjänä on ol-
lut Turun hovioikeuden tapaus, jossa 10-vuotiaan tytön raiskaus tulkittiin vain lapsen sek-
suaaliseksi hyväksikäytöksi. Tämähän osoittaa sen, millaisiin tilanteisiin voidaan joutua
silloin, kun raiskaus mielletään vain pelkästään väkivallan käytön kautta.

Nykyisessä lainsäädännössä tosiaan raiskauksen keskeinen tunnusmerkki on tämä teon
yhteydessä käytetty väkivalta ja teko määritellään raiskaukseksi vain, mikäli sen yhteydes-
sä on väkivaltaa tai sen uhkaa käytetty. On tietenkin selvää, niin kuin täällä on tänään pu-
huttu, että lainsäädännön tulee viestiä, että ihmisoikeusnäkökulmasta raiskaus on itsessään
väkivaltaa. Tämä on tietenkin selvää.

Vuoden 2017 lopulla tein itse asiasta kirjallisen kysymyksen silloiselle hallitukselle, ja
silloin ministeri Häkkänen totesi vastauksessaan, ettei muutoksia olla tältä osin tekemässä.
Sen jälkeen kuitenkin tämä kansalaiskeskustelu vielä virisi lisää, ja onkin ollut mukava
huomata, että Rinteen hallituksessa tämä kansalaiskeskustelu on otettu hyvin huomioon ja
se on nyt sitten kirjattu uuden hallituksen ohjelmaan, ja siellä tosiaan aiotaan toteuttaa tämä
seksuaalirikoslainsäädännön kokonaisuudistus, jossa lähtökohtina ovat koskemattomuus
ja seksuaalinen itsemääräämisoikeus, ja todellakin myöskin tämä suostumuksen puute ol-
laan nostamassa raiskauksen määritelmän ytimeen. Tämä on mielestäni tosi hyvä osoitus
siitä, kuinka yhteiskunnallinen kansalaiskeskustelu saa aikaan vaikutuksia politiikassa, ja
todellakin tämä kansalaisaloitteen esiin tuoma asia on nyt sitten toteutumassa.

Niin kuin edustaja Asell tuossa totesi, niin meillä on oikeusministeriössä työryhmätyös-
kentely käynnissä seksuaalirikoslainsäädännön kokonaisuudistuksen suhteen ja touko-
kuun loppuun mennessä odotetaan tuloksia, mistä asia lähtee sitten eteenpäin. Elikkä on to-
della hienoa, että tämä kansalaisaloite ja hallitusohjelmakirjaus näyttäisivät olevan muka-
vasti toteutumassa, ja voimme olla yhdessä iloisia siitä.

16.27 Tom Packalén ps: Arvoisa puhemies! Raiskaus on yksi törkeimmistä ja tuomitta-
vimmista teoista rikoslaissa, ja siitä tulevat tuomiot herättävät paljon keskustelua ja epäus-
koa. Lainsäätäjä eli eduskunta on asettanut esimerkiksi törkeän raiskauksen maksimituo-
mioksi 10 vuotta vankeutta, mutta tuomioistuimet eivät kuitenkaan syystä tai toisesta nou-
data lainsäätäjän tahtoa. Tämä on ongelma, jota nyt yritämme korjata erilaisilla keinoilla.
Asia vaatisi laajempaa yhteiskunnallista ja oikeustieteellistä keskustelua. Tämän keskuste-
lun avaajana tekee nyt tehty lakialoite kuitenkin tehtävänsä, ja kiitän sen tehneitä siitä,
vaikka itse aloite saattaisi sellaisenaan johtaa käytännössä jopa rangaistusten pienenemi-
seen koventumisen sijaan. Tämän johdosta en kyseistä aloitetta kannata.

Rikosoikeudellisen laillisuusperiaatteen mukaan rikoksen tunnusmerkistö on ilmaista-
va laissa riittävällä täsmällisyydellä siten, että säännöksen sanamuodon perusteella on
26



Pöytäkirjan asiakohta PTK 33/2019 vp
mahdollista ennakoida, onko jokin toiminta rangaistavaa vai ei eli syyllistyykö tekijä ri-
kokseen vai ei. Onko kansalaisaloitteen tarkoitus siirtää tuottamuksellisen teon ja ”dolus
eventualis” -tahallisuuden rajaa, jolloin jo huolimattomuudella voi syyllistyä raiskauk-
seen?

Sanasta raiskaus tulee mieleen kuva tuntemattoman tekijän väkivaltaisesta päällekar-
kauksesta, vaikka suurin osa poliisin arjessa esiintyvistä seksuaalirikoksista tapahtuu nel-
jän seinän sisällä seurustelusuhteessa olevien ja tuttujen kesken. Tuntemattoman tekijän
puskaraiskaus on harvinainen tapaus. Ylivoimainen enemmistö raiskaustapauksista tapah-
tuu siis tuttujen kesken, ja vain noin kuudesosassa tapauksista tekijä ja uhri ovat toisilleen
tuntemattomia. Oikeuteen päätyvistä seksuaalirikoksista noin kolmasosa on puolisoiden
tai keskenään seurustelevien välisiä, ja alkoholi ja muut päihteet liittyvät oleellisesti näihin
rikoksiin. 

Rikosoikeudellisen laillisuusperiaatteen mukaan tekijän tulee tietää syyllistyvänsä ri-
kokseen. Kysynkin: millä tavoin kansalaisaloitteen mukainen suostumus tulee ilmaista ni-
menomaisesti ja konkludenttisesti ennen sukupuoliyhteyden aloittamista? Toiselle ihmi-
selle vaatteiden riisuminen voi viestittää suostumusta toisen halutessa vain läheisyyttä il-
man sukupuoliyhteyttä. Toiselle pelkkä viettelevä katsekin viestittää lupaa seksuaaliselle
kanssakäymiselle. Eli miten suostumus tulisi osoittaa? Miten suostumuksen voimassaolo
varmistetaan sukupuoliyhteyden päättymiseen asti? Kun suostumuksen peruminen on
mahdollista koska tahansa, on mahdollista syntyä tilanne, jossa aktin toinen osapuoli muut-
taa suostumustaan ilmaisematta sitä kuitenkaan toiselle. Onko syyllinen se, joka ei tee
asiasta rikosilmoitusta? Ja miten tulee toimia tilanteessa, jossa molemmat muuttavat suos-
tumustaan ilmaisematta sitä toiselle? Voivatko tässä tapauksessa molemmat osapuolet
syyllistyä raiskaukseen? On muistettava se tosiasia, että seksuaalirikoksiin liittyy monesti
päihteiden vaikutuksen alaisena toimiminen. 

Uhrin suostumuksen puuttuminen on raiskausta koskevassa rangaistussäännöksessä jo
nykylainsäädössä sisäänrakennettuna oletuksena. Suostumuksen puuttumiseen viittaa rais-
kauksen tunnusmerkistössä ilmaisu ”joka pakottaa toisen”. Keskusteluun kannattaisikin
ottaa suostumuksen vastaisesti toteutettavien tekojen määrittely suostumuksen puuttumi-
sen sijaan. Ehdotankin keskusteltavaksi raiskauksen tunnusmerkistön täydentämisen si-
ten, että kaikki suostumuksen vastaisesti toteutettavat sukupuoliyhteyden käsittävät teot
tulevat siinä huomioiduksi suostumusmalliin siirtymisen sijaan. Näin puuttuvaa suostu-
musta ei ole tarve nostaa tunnusmerkistön lähtökohdaksi. 

16.32 Satu Hassi vihr: Arvoisa puhemies! Mitä todennäköisimmin jokainen meistä tun-
tee raiskauksen uhreja, joiden emme kuitenkaan tiedä olevan raiskauksen uhreja. Kun olen
omassa tuttavapiirissäni luottamuksellisissa tilanteissa keskustellut ystävieni kanssa, on
tullut esille, että hämmästyttävän monet naiset ovat kokeneet raiskatuksi tulemisen. Suo-
messa tehdyn rikosuhritutkimuksen mukaan vuosittain noin 50 000 naista joutuu raiskauk-
sen uhriksi tai seksuaalisen väkivallan uhriksi. Näistä rikoksista suurin osa ei koskaan tule
poliisin tietoon. 50 000 vuodessa tarkoittaa kymmenessä vuodessa puolta miljoonaa. Näis-
tä luvuista tosiaan voi päätellä, että jokainen meistä todennäköisesti tuntee useamman rais-
katuksi tulleen ihmisen, josta emme kuitenkaan tiedä, että hänen elämässään tällainen ko-
kemus on.

Vuonna 2017 poliisi kirjasi 1 245 epäiltyä raiskausta, siis vähän enemmän kuin joka
50:nnen verrattuna siihen, kuinka paljon seksuaalisen väkivallan uhreja rikosuhritutkimuk-
27



Pöytäkirjan asiakohta PTK 33/2019 vp
sen mukaan vuosittain tulee. Langettava tuomio annettiin 209 raiskauksesta, siis noin joka
kuudennesta poliisin tietoon tulleesta tapauksesta.

Haastatellut uhrit kuvailivat rikosprosesseja stressaaviksi, pelottaviksi ja leimaaviksi.
Muistan kun 90-luvulla, kun olin uusi kansanedustaja, myös oli julkisuudessa tapauksia,
joissa arkikäsityksen mukaan oli tapahtunut raiskaus, mutta tuomio oli sitten toisenlainen.
Kuten tässä on jo todettu moneen kertaan, niin nykylaki — ja silloinenkin laki — edellyt-
tää teon kriteeristössä väkivaltaa tai muuten tällaista selkeää pakottamista. Muistan, että
90-luvulla toisaalta sitten poliisin ohje naisille tilanteessa, jossa raiskaaja jo käy käsiksi,
oli, että älä tee vastarintaa, koska voit vaarantaa itsesi vielä pahemmin. Siinähän rikoksen
uhri joutuu ristiriitaiseen tilanteeseen: toisaalta häntä neuvotaan, että älä tee vastarintaa, et-
tei kävisi vielä pahemmin, mutta toisaalta, jotta voisi todistaa, että on raiskausrikoksen uh-
ri, niin pitäisi pystyä näyttämään toteen, että väkivaltaa on käytetty ja vastarintaa on tehty.
Tämä on nyt vain yksi esimerkki uhrin näkökulmasta niistä vaikeuksista, mitä nykylain-
säädäntöön liittyy.

Ne, jotka ovat tutkineet näitä tapauksia, tietävät myös, että on erittäin yleistä, että rais-
kaustilanteessa tapahtuu niin sanottu jäätyminen, eli uhri häkeltyy tai muuten menee voi-
mattomaksi niin, ettei edes pysty tekemään vastarintaa eikä myöskään tällaisessa tilantees-
sa sitten pysty näyttämään toteen sitä, että olisi tehnyt vastarintaa. Kaiken kaikkiaan uhrin
ja potentiaalisen uhrin näkökulmasta nykylainsäädäntö ei vastaa sitä, mitä nähdäkseni ylei-
nen oikeuskäsitys tällä hetkellä on.

Näyttökysymyksiä on kaikissa rikoksissa. Kun oikeudessa punnitaan asioita, jokaisen
rikoksen kohdalla joudutaan punnitsemaan uhrin sanan ja tekijän sanan ja erilaisten näytön
asteiden välillä, ja tuomioistuimet tekevät tässä tietysti parhaansa.

Haluaisin myös muistuttaa siitä, että normit muuttuvat. Ensimmäisellä eduskuntakau-
dellani yksi normi, joka muuttui, oli se, että avioliitossa tapahtuva raiskaus otettiin rikos-
lakiin. Sitä ennen, jos aviopuolison raiskasi, niin rikoslain edessä se ei ollut rikos. Se muu-
tettiin silloin 90-luvun alkupuoliskolla, ja mielestäni nyt, yli 25 vuotta myöhemmin, on
aika ottaa seuraava askel ja todeta, että lainsäädännön pitää perustua ihmisen oikeuteen
koskemattomuuteen, myös seksuaaliseen koskemattomuuteen, ja että seksuaalisia tekoja
voi toiselle tehdä vain toisen suostumukseen perustuen.

16.38 Johan Kvarnström sd: Arvoisa puhemies! Tämä kansalaisaloite nostaa esiin kysy-
myksen, joka on monin tavoin tärkeä. Kiitos aloitteen laatijoille ja kaikille sen allekirjoit-
tajille.

On lukuisia esimerkkejä siitä, että nykyinen lainsäädäntö ei ole tällä hetkellä riittävä.
Tähän asti raiskauksen määritelmä on sisältänyt väkivallalla uhkaamisen tai pakottamisen
tai että uhri on muutoin ollut haavoittuvassa asemassa. Tarvitsemme lainsäädäntöä, joka
suojelee seksuaalista itsemääräämisoikeutta. Tämä lainsäädäntö, suostumuslaki, ei tarkoi-
ta sopimusten allekirjoittamista tai vastaavaa. Se tarkoittaa sitä, että tavalla tai toisella on
kysyttävä: minä haluan, haluatko sinäkin, ja jos et halua, minäkään en halua. Niin yksin-
kertaista se on. Mielestäni se ei ole niin hankalaa, monimutkaista tai ongelmallista, kuten
edustaja Packalén antoi ymmärtää. On aika, että ymmärrämme suostumuksen tärkeyden ja
tämän on näyttävä myös lainsäädännössämme.

Ärade talman! Det här medborgarinitiativet är viktigt, och vi kan passa på att lära av Sve-
rige, både vad det gäller sådant de har gjort bra och sådant som blivit mindre bra med deras
28



Pöytäkirjan asiakohta PTK 33/2019 vp
samtyckeslag. Det är bra att de har infört en samtyckeslag och den statuerar att det inte är
våldtäkt om frivillighet har kommit till uttryck genom ord eller handling eller på annat sätt.
Bra.

Däremot finner jag termen som används i Sveriges högsta domstols prejudikat delvis
olycklig. Det talas nämligen om oaktsam våldtäkt, och det leder tankarna till att en våldtäkt
i teorin skulle kunna ske korrekt. Sådan terminologi är respektlös mot offret. Detta misstag
bör vi undvika.

Ruotsissa käytetään siis semmoista termiä kuin ”oaktsam våldtäkt” tyyliin ”huolimaton
raiskaus”. Toivon, että Suomeen tulee suostumuslaki, mutta ilman sen tyyppistä termino-
logiaa. — Kiitos.

16.40 Saara-Sofia Sirén kok: Arvoisa puhemies! Tämä käsittelyssä oleva kansalaisaloi-
te on hyvä esimerkki siitä, että kansalaisaloitejärjestelmä toimii. Sen kautta saadaan asioita
eduskunnan käsittelyyn ja ennen kaikkea pystytään saamaan yhteiskunnallista keskustelua
hereille ja sitä kautta uudistamaan jopa lainsäädäntöä tarkoituksenmukaiseen suuntaan, jo-
ten haluan yhtyä niihin kiitoksiin, joita on tässä salissa annettu kansalaisaloitteen tausta-
henkilöille, sen allekirjoittaneille ja erityisesti edustaja Suomelalle, joka on ollut tässä suh-
teessa aloitteen tekijä.

Minusta on aivan selvää — ja tuntuu, että tämä on asia, josta olemme kaikki yhtä mieltä
— että seksuaalirikoksiin pitää pystyä puuttumaan aikaisempaa paremmin. Minusta on ai-
van selvää myös, että lainsäädäntöä tulee päivittää vastaamaan itsemääräämisoikeutta, ja
näen, että tämä tarkoittaa nimenomaan sitä, että seksiin tarvitaan molempien osapuolten
suostumus silloin, kun kaksi seksiin ylipäätänsä on osallisena. Lainsäädännön uudistami-
sessa itsemääräämisoikeuden loukkaukset tulisi saada mahdollisimman laajasti kriminali-
soitua, ja tämän tulisi olla pohjana niille uudistuksille, joita lainsäädäntöön nyt seksuaali-
rikosten osalta tehdään. 

Koska tämä on asia ja tavoite, jonka suhteen meillä tuntuu olevan aika laajaa yhteisym-
märrystä, niin ei sinällään olisi tarkoituksenmukaista välttämättä kauheasti katsoa taakse-
päin, mutta viime kauteen on nyt muutamissa puheenvuoroissa viitattu, joten pieni muis-
tutus siitä. Seksuaalirikoslainsäädäntöä todellakin kiristettiin viime kaudella, ja nämä kii-
reellisimmät muutokset koskivat nimenomaan lapsiin kohdistuneita törkeitä seksuaaliri-
koksia. Näihin muutoksiin sisältyi myös vähimmäisrangaistusten ankaroittaminen; joissa-
kin puheenvuoroissa tähän viitattiin.

Vaikka kansalaisaloite ja sen ympärillä käyty keskustelu on varmasti ollut osaltaan vii-
toittamassa niitä uudistuksia, joita jo tehtiin, niin itse asiassa silloinen oikeusministeri Häk-
känen käynnisti tämän työryhmän, johon on useampaan otteeseen viitattu — ja myös
asiantuntijafoorumin selvittämään nimenomaan raiskausrikosten suostumusperustaisuutta
— viime kaudella jo ennen kuin kansalaisaloitteeseen kerättiin edes allekirjoituksia, ellen
aivan väärin muista, eli alkuvuodesta 2018. Lisäksi ministeri Häkkäsen toimeksiannosta
nimenomaan viime kaudella käynnistettiin tämä raiskaus- ja hyväksikäyttörikoksia koske-
van sääntelyn kokonaisuudistus ja tämä työryhmätyöskentely, ja on todella hienoa, että
uusi hallitus nyt jatkaa nimenomaan tältä pohjalta. 

Arvoisa puhemies! Minusta on arvokasta myös muistaa se, että edellinen eduskunta an-
toi hyvin vahvan tuen seksuaalirikoslainsäädännön uudistamiseksi. Viime kaudella näitten
mainittujen lainmuutosten yhteydessä eduskunta antoi useamman lausuman yksimielises-
29



Pöytäkirjan asiakohta PTK 33/2019 vp
ti. Näissä lausumissa mainitaan muun muassa — ja mainitsen nyt ne, jotka erityisesti nou-
sivat keskusteluissa kysymykseksi tässä edellä — että raiskausrikoksien tunnusmerkistöä
tulee arvioida myös muilta osin kuin lapsiin kohdistuvien tekojen osalta. Lisäksi lausumis-
sa edellytettiin suostumuksen aseman vahvistamista raiskausrikosten ja muiden seksuaali-
rikosten määrittelyssä. 

Itse kannatan kansalaisaloitteen edellyttämiä lainsäädäntömuutoksia rikoslain 20 lu-
kuun. Kannatin niitä jo viime kaudella, ihan tämän kansalaisaloitteen alkuvaiheista läh-
tien. On ilo olla siinä mukana ja seurata sen edistymistä.

Olisi todella tärkeää, että eduskunta antaisi nyt vahvan yhtenäisen tuen — ihan niin kuin
viime kaudellakin niin myös tällä kaudella — tälle raiskaus- ja hyväksikäyttörikosten ko-
konaisuudistukselle ja tämän suostumusperustaisuuden huomioimiselle osana tätä koko-
naisuudistusta. Näin me pystymme jatkamaan yhdessä yhdessä kokemiemme epäkohtien
korjaamista, ihan niin kuin viime kaudellakin. 

16.46 Antero Laukkanen kd: Arvoisa rouva puhemies! Edustaja Sirén viittasi tähän vii-
me kauden lakiesitykseen, lasten seksuaalisen hyväksikäytön rangaistusten kiristämiseen,
joka oli ihan siinä loppumetreillä meillä, kun kausi päättyi. Tässä yhteydessä tosiaan oli
näitä erilaisia lausumia, joita lausuttiin, joita Sirén tässä äsken kuvasi, niin en niitä nyt tois-
ta.

Täällä keskustelun aivan alussa puhuttiin siitä, että eduskunta ei ole pystynyt kiristä-
mään näitä seksuaalirikoksiin liittyviä rangaistuksia, ja se on osittain totta ja osittain ei. Ni-
mittäin tässä uudistuksessa, joka siinä lopulla tehtiin, tätä enimmäisrangaistusta nostettiin
neljästä kuuteen vuoteen, mutta sitten niin sanottua vähimmäisrangaistusta ei pystytty esit-
tämään korotettavaksi vuodesta kahteen vuoteen. Se johtui siitä, että valtiosääntöoikeuden
professorit katsoivat, että muutos on niin suuri, että se vaikuttaa niin sanottuun oikeasuh-
taisuusperiaatteeseen. Eli jos muutetaan jotakin lakia niin merkittävästi, että se aiheuttaa
tarkastelun muuhun lainsäädäntöön nähden, niin silloin sen pitää mennä perustuslakivalio-
kunnan kautta, jotta tämä oikeasuhtaisuuden periaate toteutuisi siinä.

Tämä oli vaikea asia, sitä eivät kansalaiset oikein voineet ymmärtää, miksei tämmöistä
päätöstä tehdä. No, päätös voidaan tehdä, mutta se ei ollut niin nopeasti tehtävissä, koska
kun lakivaliokunta vei tämän asian perustuslakivaliokuntaan, perustuslakivaliokunta il-
moitti, että he eivät ehdi sitä käsitellä näiden sote-lakien tähden, joten lakivaliokunta veti
pois tämän esityksen ja totesi, että kun kerran on tulossa tämä seksuaalirikoksiin liittyvien
lakien kokonaisuudistus, niin se voidaan siinä yhteydessä käsitellä.

Mitä tulee itse tähän kansalaisaloitteeseen, niin tervehdin sitä ilolla. Toivon sille hyvää
käsittelyä, että siitä saadaan tasapuolinen, oikeudenmukainen ja sillä tavalla suomalaisen
oikeuskäytännön, niin sanotun hyvän valmistelun pohjalta tehty laki ja uskon, että sille
eduskunnassa on myös laaja enemmistö tämän asian vakavuuden tähden. Ketään ei pidä
voida pakottaa seksuaaliseen kanssakäymiseen ilman suostumusta, ja tämä nyt on ihan pe-
russelkeä asia, ja ihme, että se ei ole aikaisemmin tullut rikoslakiin. Mutta se pitää huolella
käsitellä, koska se ei ole yksipuolinen asia, se on hyvin monipuolinen asia, monta näkökul-
maa, niin kun täällä keskustelussa on käynyt ilmi. 

16.49 Petri Huru ps: Arvoisa rouva puhemies! Kiitokset aloitteen tekijöille. Aloite on
tärkeä raiskaajien saamiseksi tuomiolle, mutta se vaatii huolellista valmistelua ennen kuin
se kirjoitetaan laiksi. Lain täsmällisyyden ja tarkkarajaisuuden vaatimus edellyttää suostu-
30



Pöytäkirjan asiakohta PTK 33/2019 vp
muksen kirjaamisen tueksi todistusoikeudellisia säännöksiä siitä, milloin suostumus on ri-
kosoikeudellisesti katsottuna pätevästi annettu ja milloin taas ei. Tällaisia säännöksiä ei
Suomessa ole ollut tapana kirjata lakiin. 

Onkin tärkeää määrittää lakiin täsmällisesti, mikä on rikosoikeudellisesti pätevästi an-
nettu suostumus, jotta kukaan ei tietämättään tai erehdyttämistarkoituksessa syyllistyisi
raiskausrikokseen. Näyttötaakan osalta syyttäjän tehtävä on näyttää syyte toteen. Miten
tätä taustaa vasten siis arvioidaan, onko syytetty ollut tietoinen suostumuksen puutteesta?
Miten syyttäjä näyttää toteen ilman, että näyttötaakka asiassa kääntyy syytetylle? Miten to-
teutuu Suomessa käytössä oleva vapaa todistusharkinta, jos lakiin kirjoitetaan tällaisia
edellä mainittuja todistusoikeudellisia säännöksiä pätevän suostumuksen olemassaolosta
tai sen puutteesta? 

Tärkeää on, kuten Ruotsissakin on kyseisen lain valmistelussa katsottu, että suostumus
tai sen puute pitää saattaa selkeästi toisen tietoon. On kyseenalaista asettaa yksin toisen
osapuolen vastuulle suostumuksen olemassaolon tai sen puutteen päätteleminen ja edel-
leen vastuun ottaminen rikokseen syyllistymisestä, jos tällainen päättely tulee tehdä puh-
taasti toisen käyttäytymisestä selkeän suostumuksen antamisen sijaan. Miten tällaisissa ti-
lanteissa arvioitaisiin rangaistusvaatimuksen edellytyksenä olevaa tahallisuutta tai tuotta-
musta? Näin ollen tuleva lainvalmistelu pitää tehdä äärimmäisen huolellisesti ja asiantun-
tijoita kuullen: miten suostumuksen antaminen kirjataan lakiin? [Antero Laukkanen: Hyvä
puheenvuoro!]

16.52 Jani Mäkelä ps: Arvoisa puhemies! Tämän aloitteen aihepiiriin liittyen minäkin ih-
mettelin sitä, että kun täällä kuitenkin viime kaudella eduskunnassa oli muutamiakin yli sa-
dan edustajan allekirjoittamia lakialoitteita liittyen rangaistuksen koventamisiin seksuaali-
rikoksissa, etenkin lapsiin kohdistuvissa sellaisissa, niin miten nämä eivät edenneet. Itse
asiassa edustaja Laukkanen tuossa aiemmassa puheenvuorossaan vastasi kysymyksiini
niin erinomaisesti, että toivoisin ministerienkin joskus vastaavan yhtä selkeästi. Eli ongel-
ma oli pohjimmiltaan siinä, että näitä tulkintoja tehdään tuomioistuimissa. Siellä ovat oi-
keusoppineet niitä tekemässä. Jos taulukkoja sovelletaan lievästi näissä rikostyypeissä ja
tiukasti joissain rikostyypeissä, niin onhan se myös arvostuskysymys. Asia on kuitenkin
niin, että lainsäädäntövalta tässä maassa on tällä salilla, ei viime kädessä valtiosääntöoppi-
neilla vaan tällä salilla, ja meillä on valta ja vastuu tuoda kansan oikeustaju esiin myös
näissä kysymyksissä.

Keskustelu päättyi.

Asia lähetettiin lakivaliokuntaan.
31


	3
	14.34
	14.38
	14.44
	14.48
	14.54
	15.00
	15.06
	15.08
	15.09
	15.10
	15.11
	15.12
	15.13
	15.15
	15.16
	15.17
	15.18
	15.19
	15.20
	15.25
	15.26
	15.27
	15.29
	15.30
	15.31
	15.32
	15.33
	15.35
	15.36
	15.37
	15.38
	15.39
	15.40
	15.41
	15.43
	15.48
	15.55
	16.00
	16.06
	16.09
	16.14
	16.17
	16.19
	16.25
	16.27
	16.32
	16.38
	16.40
	16.46
	16.49
	16.52


