















































DEMA60A.tmpSave.xml


Pöytäkirjan asiakohta PTK 32/2015 vp
Pöytäkirjan asiakohta 

PTK 32/2015 vp

Täysistunto

Perjantai 11.9.2015 klo 13.00—13.30

7. Kansaneläkelaitoksen valtuutettujen toimintakertomus 2014
Kertomus K 7/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

13.03 Sari Sarkomaa kok (esittelypuheenvuoro): Arvoisa puhemies! Kela on kertomus-
vuonna toteuttanut hyvin toiminta-ajatustaan olla elämässä mukana ja muutoksessa tuke-
na.

Kansaneläkelaitos on eduskunnan valvonnassa oleva itsenäinen sosiaaliturvalaitos, ja
Kelan valvontaa hoitavat eduskunnan nimeämät valtuutetut ja heidän valitsemansa tilintar-
kastajat. Nyt käsittelyssä oleva kertomus on kertomus, joka lain mukaan annetaan edus-
kunnalle vuosittain, ja tämä käsittelyssä oleva kertomus käsittelee vuotta 2014. Tämä ker-
tomus on edellisten Kelan valtuutettujen kaudelta; tämän kauden uudet valtuutetuthan va-
littiin kesäkuussa.

Aivan aluksi haluan todeta, että maamme heikosta taloudellisesta tilanteesta ja myöskin
osin Kelassa olevista historiallisista uudistuksista ja muutoksista johtuen työpaine Kelassa
on ollut kova, mutta tiivistettynä voi sanoa, että Kela on selvinnyt vaativassa tilanteessa
hyvin. Kela saavutti hakemusten läpimenoaikatavoitteet valtaosin huolimatta siitä, että
työttömyysturva- ja asumistukihakemusten määrä kasvoi huomattavasti.

Myös toimintakulut pysyivät kertomusvuonna kurissa.
Valtiontalouden sopeuttamistoimenpiteitä kohdistuu tietenkin myös Kelaan, ja toimin-

tamenoja on supistettu vuodesta 2015 alkaen siten, että säästö on 15 miljoonaa euroa vuo-
desta 2016 lähtien, mutta säästöjä on tehty ennakoivasti jo kertomusvuonna ja talouskuria
jatketaan.

Kelan palveluverkkoon kuului vuoden päättyessä 24 vakuutuspiiriä ja 186 toimistoa, ja
Kelan palveluksessa on noin 6 000 henkilöä. Se, mikä on hyvä todeta, on se, että henkilös-
tön työhyvinvoinnin tunnusluvut pysyivät hyvällä tasolla ja henkilöstön osaamisen kehit-
tämiseen panostettiin.

Kelan hoitaman sosiaaliturvan etuusmenot olivat yhteensä 14 miljardia euroa, ja on
olennaista todeta, että etuusrahastojen tuotot olivat noin 14,5 miljardia ja ne lisääntyivät
edellisvuodesta noin 4 prosenttia.

Kelan tehtävistä voi todeta sen, että perustoimeentulotuki siirtyy Kelan vastuulle vuo-
den 2017 alussa, ja Kelassa on aloitettu uuteen tehtävään valmistautuminen tietojärjestel-
miä rakentamalla.
 Tarkistettu
4.0



Pöytäkirjan asiakohta PTK 32/2015 vp
Tyytyväisyys Kelan palveluihin on yleisesti ottaen hyvällä tasolla, ja on hyvä todeta,
että yhä useampi Kelan asiakkaista hoitaa asiointinsa verkossa ja hakemuksista jo yli puo-
let tehtiin verkossa.

Kohti uutta Kelaa -ohjelma saatiin päätökseen toimintakertomusvuonna, ja olennaista
on todeta, että ohjelman hankkeet tähtäsivät ennen kaikkea asiakaspalvelun parantamiseen.

Kelan Kanta-palvelut-yksikkö toteuttaa ja kehittää sosiaali- ja terveydenhuollon valta-
kunnallisia tietojärjestelmäpalveluita yhteistyössä THL:n kanssa.

Eduskunnan usein keskustelema asia, taksimatkojen suorakorvaushanke: sitä laajennet-
tiin kertomusvuoden aikana koko maahan Ahvenanmaata lukuun ottamatta, ja matkojen
yhdistelyllä säästettiin kertomusvuoden aikana noin 10 miljoonaa euroa. (Ben Zyskowicz:
Miksei tätä tehty jo vuosia sitten?)

Totean vielä, että Kela on mukana kansallisessa kestävän kehityksen työssä, jonka edis-
tymistä on seurattu eri mittareilla vuoden aikana. Yksi keskeinen mittari on hiilijalanjäljen
laskenta — hiilijalanjälki on pienentynyt joka vuosi seurannan aloittamisesta lähtien,
muun muassa lentomatkustamisen vähenemisen myötä. Samoin myös matkojen yhdistä-
misellä ollaan voitu säästää ja vähentää ekologista jalanjälkeä, ja noin 6,5 miljoonaa ajo-
kilometriä on vähemmän.

Arvoisa puhemies! Aivan lopuksi totean muutaman sanan Kelan hallinnon uudistami-
sesta ja Kelan tulevaisuudesta:

Kelan aluehallinnon 40-vuotinen historia päättyi, kun aluekeskukset lopettivat toimin-
tansa ja Kelan organisaatio muuttui kaksiportaiseksi. Aluekeskusten henkilöstö sijoittuu
nykyisin uusiin työtehtäviin muualla Kelassa, mutta ketään tämän muutoksen pohjalta ei
irtisanottu.

Totean vielä, että sote-uudistus vaikuttaa suuresti Kelan toimintaan tulevaisuudessa ja
siihen on valmistauduttu organisoimalla toiminta viiteen vakuutuspiiriin ensi vuoden alus-
ta lähtien. Mutta on hyvä todeta, että tuo vakuutuspiiriuudistus ei tule muuttamaan Kelan
toimistoverkkoa vaan se vaikuttaa lähinnä Kelan ratkaisutoiminnan organisoitumiseen. Eli
Kelan ja kuntien välinen yhteistyö jatkuu entiseen tapaan eri paikkakunnilla, eikä tämä uu-
distus myöskään vaikuta Kelan toimihenkilöiden työpaikkojen sijaintiin.

Arvoisa puhemies! Aivan lopuksi totean näin uutena valtuutettujen puheenjohtajana,
että kun tämä kertomus menee sosiaali- ja terveysvaliokuntaan, erityisesti toivon eduskun-
nalta ja sosiaali- ja terveysvaliokunnalta näkemyksiä siitä, kuinka tämä kertomusmalli pal-
velee eduskunnan seurantatehtävää ja mitä kehittämistä tässä on.

13.09 Arja Juvonen ps: Arvoisa rouva puhemies! Kelan toimintakertomus kertoo, että
Kelan toiminta on sujunut hyvin tehokkaasti vuonna 2014. Toimintakulut ovat pysyneet
kurissa, ja hakemusten läpimenoaikatavoitteet tavoitettiin valtaosin siitä huolimatta, että
työttömyysturva- ja asumistukihakemusten määrä kasvoi huomattavasti maamme huonon
taloudellisen tilanteen takia. Kela on työskennellyt kuitenkin työpaineessa mutta selvinnyt
tästä huolimatta vaativassa tilanteessa hyvin.

Kolme vuotta jatkunut Kohti uutta Kelaa -ohjelma on saatu päätökseen. On viety onnis-
tuneesti läpi suuri määrä kehittämishankkeita ja uudistuksia, jotka parantavat palvelua ja li-
säävät toiminnan tehokkuutta. Esimerkiksi selkeämmät asiakaskirjeet, mahdollisuus lähet-
tää hakemusten liitteitä verkossa ja ajanvarauspalvelun käyttöönotto ovat uudistuksia, joi-
den on kerrottu näkyvän entistä sujuvampana asiakaspalveluna. Yhä useampi Kelan asia-
kas hoitaakin asiointinsa verkossa.
2



Pöytäkirjan asiakohta PTK 32/2015 vp
Kelassa on tehty myös tutkimustyötä. Tutkimustyön keskeisiä teemoja olivat toimeen-
tulotukeen liittyvä tutkimus, sairausvakuutuksen tulevaisuus, omaishoidon tukeminen,
työelämään osallistumisen vahvistaminen, maahanmuuttajien integroituminen sekä Kelan
järjestämän kuntoutuksen kohdentumisen ja vaikutusten arvioiminen. Tutkimusosasto
tuotti tietoa muun muassa Kelan hoitaman toimeentuloturvan riittävyydestä ja Kelan asi-
akkaista sekä perusturvan ja toimeentulotuen varassa elävien ihmisten elinoloista, köyhyy-
destä ja sosiaalisesta syrjääntymisestä Suomessa ja muualla Euroopassa. Arvoisa rouva pu-
hemies! Tutkimustyö on ollut hyvin monipuolista, ja on toivottavaa, että tutkimukset ovat
tuottaneet hyödynnettävää tietoa. Tämähän on aina tutkimusten lähtökohtana.

Kelan henkilöstömäärät ovat kuitenkin vähentyneet, ja sijaisia ja määräaikaisia työnte-
kijöitä on käytetty vähän. Henkilöstön jaksamista on aina hyvä seurata. Se on hyvin tär-
keää myös tulevaisuudessa Kelaa katsellen.

13.11 Anneli Kiljunen sd: Arvoisa rouva puhemies! Olen ollut Kelan valtuutettu noin
kahdeksan vuotta, ja täytyy sanoa, että olen ollut erittäin tyytyväinen Kelan toimintaan
näiltä osin, vaikka ne viestit, jotka kansalaiset tuovat Kelan toiminnasta, ovat yksittäisiä
epäkohtia, joihinka pitää puuttua, ja sitä vartenhan myös muun muassa Kelan valtuutetut
toimivat.

Kansaneläkelaitos elikkä Kela huolehtii Suomessa asuvien ihmisten sosiaaliturvasta eri
elämäntilanteissa. Kelan toiminta-ajatuksena onkin: "Elämässä mukana — muutoksissa
tukena." Yleisesti voidaan todeta, että Kelan toimintaa ohjaa erittäin paljon yhteiskunnan
yleinen tilanne. Suomen valtiontalous on ollut alijäämäinen vuodesta 2009. Alijäämä kun-
tataloudessa on jatkunut jo vuodesta 2001. Talouskehityksen on arvioitu jatkuvan vaikea-
na vielä vuosia. Työttömyyden kasvu on jatkunut pitkään, mikä puolestaan on vaikuttanut
siihen, että erilaiset Kelan etuusmenot ovat kasvaneet vuosi vuodelta, vuosi toisensa jäl-
keen. Näin tapahtui myös vuonna 2014. 

Julkisen talouden sopeuttamistoimet ovat vaikuttaneet myös rakenteellisiin muutoksiin.
Kuntien tehtäviä on siirretty Kelan hoidettavaksi, kuten elatustuki ja vammaisten tulkkaus-
palvelu. Eduskunta on myös päättänyt, että toimeentulotuen perusosa siirtyy Kelan mak-
settavaksi vuonna 2017. Myös omaishoidon palkkion siirtämistä Kelalle on selvitetty kan-
sallisen omaishoito-ohjelman yhteydessä, mutta se on tällä hetkellä odottamassa aikaansa. 

Arvoisa puhemies! Puutun muutamaan asiaan. 
Kannan erittäin suurta huolta Kelan rahoituksesta, en vain menoista vaan myös tuloista.

Tällä hetkellä Kelan tuotot koostuvat seuraavasti: valtionosuus oli 69 prosenttia, sairaus-
vakuutusmaksujen osuus 25 prosenttia, kuntien 5 prosenttia, muiden tuottojen osuus 1 pro-
sentti.

Arvoisa puhemies! Otan tämän kohdan esille, koska kyse on myös tulevaisuudesta.
Kannan suurta huolta Kelan valtuutettuna sekä kansanedustajana siitä, miten tulevaisuu-
dessa Kelan rahoitus turvataan, sillä hallitus on leikkaamassa sairausvakuutuksesta saatua
rahoitusta Kelan arvion mukaan jopa 950 miljoonaa euroa. Tämä muistuttaa muutama vuo-
si sitten ollutta 1 miljardin euron leikkausta eli Kela-maksun poistoa, jonka hallitus rahoitti
lisävelalla. Nyt hallitus murentaa näin Kelan perusrahoitusta.

Kysynkin hallitukselta: miten tämä puuttuva osa Kelan rahoituksesta rahoitetaan? Me
emme saa heikentää ihmisten oikeutta saada perusturvaa. Me emme saa riskeerata ihmis-
ten oikeuksia saada heille kuuluvia etuuksia. Kyse on pienituloisista, sairaista, eläkkeen-
saajista, työttömistä sekä niistä työssä käyvistä ihmisistä, jotka tarvitsevat työterveyden-
3



Pöytäkirjan asiakohta PTK 32/2015 vp
huoltoa. Arvoisa puhemies! Olisin toivonut, että täällä olisi ollut joku ministereistä vastaa-
massa tähän tärkeään kysymykseen. Tähän varmasti palataan vielä jatkossakin.

Arvoisa puhemies! Toinen asia, jota toivoakseni me tulemme kansanedustajina seuraa-
maan, on tutkimus, jota Kansaneläkelaitos tekee, joka on ollut erittäin tärkeää ja tukenut
myös meidän kansanedustajien työtä monessa asiassa. Tutkimustyön keskeisiä teemoja
olivat muun muassa toimeentulotukeen liittyvä tutkimus. Tämä on hyvin akuutti meille
kansanedustajille, tämä tieto, kun me teemme toimeentulotukeen liittyviä päätöksiä tule-
vaisuudessa. Sairausvakuutuksen tulevaisuus, josta äsken puhuin, omaishoidon tukemi-
nen, työelämään osallistumisen vahvistaminen, maahanmuuttajien integroituminen sekä
Kelan kuntoutuksen kohdentuminen ja siihen liittyvät arvioinnit — nämä kaikki ovat ajan-
kohtaisia kysymyksiä, joihinka Kela omalta osaltaan on tuottanut hyvää tutkimusmateriaa-
lia. Tutkimusosasto tuotti tietoa myös Kelan hoitaman toimeentuloturvan riittävyydestä ja
Kelan asiakkaista sekä perusturvan ja toimeentulon varassa elävien ihmisten elinoloista,
köyhyydestä ja sosiaalisesta syrjäytymisestä Suomessa. Tähän liittyy jatkossa myös muun
muassa eläkkeensaajien asumistuki-indeksit ja sairausvakuutukseen liittyvät korvaukset.
Toivottavasti tätä selvitys- ja tutkimustyötä tehdään myös jatkossa, koska se on meille erit-
täin tärkeää perustietoa, kun me käsittelemme muun muassa tulevan syksyn aikana budjet-
tia. En lähde purkamaan niitä teille tällä hetkellä tarkemmin, koska ne ovat saatavissa toi-
mintakertomuksessa liitteenä, mutta toivon, että te voisitte perehtyä niihin, koska siitä me
voimme saada kaikki lisää hyvää informaatiota asioitten käsittelyyn.

13.17 Markus Mustajärvi vas (vastauspuheenvuoro): Arvoisa puhemies! Edustaja Kil-
junen kävi läpi tuossa Kelan isoa kuvaa, rahaa — mistä sitä tulee, mihin sitä käytetään — ja
myöskin sivusi sitä, keitä Kelan asiakkaina on. Ja on aivan totta, että Kelan asiakkaina on
paljon sellaisia henkilöitä, jotka eivät itse pysty valvomaan omien oikeuksiensa toteutu-
mista: on paljon iäkkäitä ihmisiä, vammaisia, sairaita henkilöitä. Kysynkin, kun täällä kui-
tenkin on niitä kansanedustajia, jotka asian päällä ovat: onko Kelassa valtuutettujen kes-
ken tai sitten Kelassa ylipäätään keskusteltu siitä, kuinka nämä asiakkaat pystyvät selviy-
tymään esimerkiksi takaisinperintätilanteessa? Itsellä tulee mieleen Inarista tapaus, jossa
muistisairas henkilö oli aiemmin voinut käydä Oulussa hoidossa ja hänelle oli ne matkat
korvattu, mutta ilman mitään ennakkovaroitusta — asiakas kuvitteli, että entiset oikeudet
jatkuvat — käynnistettiin tämän vuoden aikana takaisinperintä. Asiakkaalla kuitenkin oli
ihan luottamuksensuojaankin perustuen täysi syy ja oikeus olettaa, että hänellä on entiset
oikeudet, ja nyt häneltä peritään sitten useampaa tuhatta euroa takaisin.

13.18 Ben Zyskowicz kok (vastauspuheenvuoro): Arvoisa rouva puhemies! Edustaja Kil-
junen oli huolissaan siitä, että kun näitä sosiaaliturvamaksuja muutetaan ja sitä kautta Ke-
lan tätä kautta saama rahoitus vähenee, niin se uhkaa erilaisten pienituloisten ihmisten oi-
keutta saada näitä etuuksiin kuuluvia suorituksia. Edustaja Kiljusen huoli on luonnollisesti
täysin aiheeton.

Sen, mitä työtön tai sairas tai vammainen ihminen saa Kelalta, määrittelee eduskunta eri
lakien mukaan ja lakeja säätäessään, eikä tähän oikeuteen saada näiden etujen mukaisia
korvauksia Kelalta vaikuta sitä eikä tätä se, miten se Kelan rahoitus järjestetään, kuinka
paljon tulee näistä sosiaaliturvamaksuista ja kuinka paljon tulee esimerkiksi suoraan val-
tion budjetin kautta.
4



Pöytäkirjan asiakohta PTK 32/2015 vp
Kaikkein eniten pitkän päälle Kelan rahoitusta ja koko suomalaisen yhteiskunnan rahoi-
tusta uhkaa se, jos meillä työttömyys jatkaa kasvuaan. Näillä hallituksen toimilla pyritään
luonnollisesti työllisyyden parantamiseen.

13.19 Anneli Kiljunen sd (vastauspuheenvuoro): Arvoisa rouva puhemies! Näin me tie-
tysti toivomme, että käy, koska laillahan me säädämme sen, mitä Kela tekee. Mutta sen
käytännön prosessin kautta on tullut riskitilanteita, joissa tämä rahoituksen jatkuvuus ei ole
toiminut toivotulla tavalla.

Toinen asia, jonka aiheuttaa tämä hallituksen päätös helpottaa yksityisen työnantajan
sotumaksuja, on se, että se asettaa julkisen työnantajan sekä yksityisen työnantajan eriar-
voiseen asemaan. Tällä päätöksellä yksityiset työnantajat hyötyvät noin 950 miljoonaa eu-
roa, ja sitä kautta heidän sotumaksunsa pienenee, mutta julkisen sektorin sotumaksut säi-
lyvät entisellään. Sitä kautta hallitus eriarvoistaa eri työnantajat riippuen siitä, onko kyse
julkisesta työnantajasta vai yksityisisistä työnantajista. Tämä on hallitukselta myös sitä eri-
arvoistavaa politiikkaa, joka minun mielestäni on kestämätöntä eikä millään tavalla perus-
teltua.

13.20 Sari Sarkomaa kok (vastauspuheenvuoro): Arvoisa puhemies! On arvokasta, että
käymme keskustelua Kansaneläkelaitoksen toiminnasta. On myöskin arvokasta se, että
käymme yleisesti keskustelua tästä valtion taloudellisesta tilanteesta ja meidän työllisyys-
kehityksestä. Aivan selvää tietenkin on, että olennaista on se, että suomalaisilla on työtä ja
toimeentulo ja sitä kautta verotuloja, jota kautta sitten rahoitetaan myöskin nämä etuudet,
joita Kansaneläkelaitos toimeenpanee.

On hyvä, että näitä näkökohtia tästä rahoituksesta nostetaan. Täällä Kelan valtuutettu-
jen aikaisempi varapuheenjohtaja nosti nämä asiat. Me keräämme tässä myöskin sosiaali-
ja terveysvaliokuntaan, jossa tämä kertomus on kuultavana, niitä asioita, joita sitten siellä
syvemmin voidaan käydä läpi.

Täällä oli takaisinperinnästä huoli, ja se on asia, jota pitää katsoa. Tämänkin keskuste-
lun pohjalta me uudet Kelan valtuutetut katsomme, mitä asioita erityisesti siellä valtuutet-
tujen kokouksessa sitten käydään.

Mutta toivon tässä keskustelussa myöskin puheenvuoroa tästä kertomuksen muodosta.
On erittäin vastuullinen tehtävä valvoa (Puhemies koputtaa) 14 miljardin käyttöä. Vastaa-
ko tämä sitä tarkoitusta, että tästä saa sen näkemyksen, mitä Kelassa on toimintakertomuk-
sen vuoden aikana tehty?

13.22 Outi Alanko-Kahiluoto vihr (vastauspuheenvuoro): Arvoisa puhemies! Edustaja
Mustajärvi otti esille hyvin tärkeän kysymyksen, elikkä nämä inhimillisesti hirveän ikävät
takaisinperintätilanteet, ja kysyi, onko Kelan valtuutettujen keskuudessa tai valiokunnassa
ollut asiasta keskustelua. Olen itse aivan tuore Kelan valtuutettu, joten en osaa sanoa, mitä
tästä aikaisemmin on keskusteltu, mutta ainakin valiokunnassa on kiinnitetty asiaan huo-
miota. Ja nyt, kun valtiovarainministeriössä valmistellaan tätä kansallista tulorekisteriä, on
toivottavaa, että se tulee vähentämään tämmöisiä ikäviä takaisinperintätilanteita, kun re-
kisteriin kertyy tieto paitsi kansalaisten etuuksista niin sitten myöskin heidän tuloistaan.
Tällöin etuudet voivat elää samassa tahdissa tulojen kanssa, jolloin sitten toivottavaa olisi,
että esimerkiksi juuri opiskelijoiden tai eläkeläisten ja muidenkin kansalaisten kohdalla sit-
ten vältyttäisiin takaisinperinnältä.
5



Pöytäkirjan asiakohta PTK 32/2015 vp
13.23 Markku Eestilä kok (vastauspuheenvuoro):  Arvoisa rouva puhemies! Täällä on
Kelan valtuutettuja ja varmasti asiantuntijoita paikalla, ja itseäni hieman ihmetyttää eräs
asia, johon toivoisin saavani tukiopetusta.

Nimittäin kun perustoimeentulon maksatus ja laskenta siirtyy onko se 2017:stä alkaen
sitten Kelalle, ja kunnilla on kuitenkin lisääntynyt vastuu, 50—70 prosenttia, pitkäaikais-
työttömyydestä, niin minun mielestäni tämän työllisyyden ikään kuin esille ottamisen pi-
täisi aina olla prioriteetti. Ja toinen on, että byrokratia ja kaikki toiminnot pitäisi aina pyr-
kiä hoitamaan yhden luukun kautta. Voitteko vähän selventää, miten tämä yhteistyö nyt tu-
lee pelaamaan Kelan ja sitten kunnan sosiaalityöntekijöiden kanssa? Ja pidättekö realisti-
sena sitä, että tästä toiminnasta todella kuntasektorilla aiheutuu 80 miljoonan säästöt? Mi-
tenkä te olette tätä asiaa käsitelleet?

13.24 Outi Alanko-Kahiluoto vihr (vastauspuheenvuoro): Arvoisa puhemies! Tämä ky-
symys herätti hyvin paljon keskustelua viime kaudella myöskin sosiaali- ja terveysvalio-
kunnassa, ja täytyy sanoa, että kyllä kannoimme huolta siitä, miten apua tarvitsevien pie-
nituloisten kansalaisten moninaiset asiat tulevat sitten tulevaisuudessa hoidetuiksi, kun toi-
meentulotuen perusosa siirtyy Kelaan. Valiokunta lausui tuolloin, että me pidämme välttä-
mättömänä sitä, että seurataan sitä, saavatko henkilöt tulevaisuudessa sitten riittävästi tätä
sosiaalista tukea Kelan ja sosiaalitoimen yhteistyönä. Ja sinne lakiinhan kirjattiin kyllä näi-
tä menettelyitä, kuinka henkilöt, jotka toistuvasti tai pitkäaikaisesti tarvitsevat tätä toi-
meentulotukea, sitten jatkossa saavat kaiken sen moninaisen avun, (Puhemies koputtaa)
jota tarvitsevat sosiaalitoimesta. (Puhemies koputtaa) Mutta tätä on todellakin tarpeen seu-
rata.

Puhemies Maria Lohela: Vastauspuheenvuoroja ovat pyytäneet edustajat Salonen, Sark-
kinen, Tolppanen ja Sarkomaa. Niiden jälkeen joudumme keskeyttämään täysistunnon
suuren valiokunnan kokouksen vuoksi.

13.25 Kristiina Salonen sd (vastauspuheenvuoro): Arvoisa puhemies! Kelan valtuutetut
muuttivat tätä kertomusta edellisen eduskunnan ja sosiaali- ja terveysvaliokunnalta saa-
mansa palautteen perusteella, ja nyt tänne onkin lisätty paljon tärkeää tietoa, jota viimeksi
kansanedustajat halusivat. Muun muassa eläkkeensaajan asumistuesta täällä on hyvät fak-
tatiedot, joita toivon, että hallituksenkin jäsenet lukevat.

Eläkkeensaajan asumistukea maksettiin 500 miljoonaa euroa, ja tämä määrä on ollut
kasvava, melkein 200 000 eläkeläistä sai eläkkeensaajan asumistukea. Kelan arvioiden
mukaan nyt eläkkeensaajan asumistuen siirtyminen yleiseksi asumistueksi tekee 123 mil-
joonan euron säästöt. Eilen kuitenkin valtiovarainministeri Stubb sanoi, että 90 miljoonan
euron säästöistä leikataan niin, että se supistuu 60 miljoonaan. Näin isoilla eroilla on kyllä
merkittävä vaikutus siihen, mitä se siellä eläkkeensaajan elämässä (Puhemies koputtaa) ja
taloudessa sitten tarkoittaa. Pyytäisinkin, että joku hallituksesta kertoisi, kumpi summa nyt
on kyseessä.

13.27 Hanna Sarkkinen vas (vastauspuheenvuoro): Arvoisa puhemies! Tästä takaisinpe-
rinnästä vielä. Kela on tehnyt sellaisen muutoksen toiminnassaan, että enää ei voi maksu-
suunnitelman perusteella maksaa takaisin liikaa maksettuja sosiaalietuuksia, mikäli henki-
6



Pöytäkirjan asiakohta PTK 32/2015 vp
lön tulot ovat alle toimeentulotuen perusosan. Se johtaa siihen, että nämä liikaa maksetut
etuudet menevät ulosottoon, ja sitä myötä yleensä ihmiselle syntyy maksuhäiriömerkintä.

Pitäisi olla mielestäni mahdollista, että maksusuunnitelman nojalla myös vähävaraiset
ihmiset pystyvät maksamaan näitä liikaa maksettuja etuuksia takaisin, koska luottotiedot-
tomuus on valtava tragedia ihmiselle ja myös kannustinloukku työllistymisen kannalta ja
aiheuttaa ihmisille syrjäytymistä. Joten toivoisin, että Kelan uudet valtuutetut kiinnittävät
tähän asiaan huomiota ja tätä Kelan sinällään hyvää tarkoittavaa ohjeistusta voitaisiin ehkä
uudelleen tarkastella.

13.27 Maria Tolppanen ps (vastauspuheenvuoro): Arvoisa rouva puhemies! Ensinnäkin
tähän eläkeläisten asumistukeen. Nyt täytyy muistaa se, että kun edellisen kerran eläkeläis-
ten asumistukea muutettiin, silloin siinä kävi niin, että eläkeläisten asumistukea määritel-
täessä siihen otettiin huomioon heidän omaisuutensa. Tätä ei huomioida yleisen asumis-
tuen puolella. Eli jos eläkeläisellä on pientä omaisuutta olemassa, niin yleisen asumistuen
puolella hän on oikeutettu asumistukeen, vaikka eläkeläisten asumistuen puolella ei olisi
ollut oikeutettu asumistukeen.

Tein myös yhden sellaisen pienen vertailun. Otin ihan hatusta tuommoisen tonnin sum-
man, minkä ihminen saa kuukaudessa. Sitten jos asumisen kulut ovat 380 euroa, yleisen
asumistuen puolella asumistuki oli 280 euroa ja eläkeläisten asumistuen puolella 190 eu-
roa. Eli tässä kohdassa eläkeläisten puolella tulee 90 euroa lisää.

Täytyy muistaa, että asumistuki ei määräydy tässä maassa yleisen asumistuen puolella
hinnasta vaan neliöistä. (Puhemies koputtaa) Noin 50 neliötä on katsottu semmoiseksi
määräksi, minkä kullekin ihmiselle pitäisi asumiseen riittää.

13.29 Sari Sarkomaa kok (vastauspuheenvuoro): Arvoisa puhemies! Tästä toimeentulo-
tuen Kela-siirrosta totean vielä sen, että sen valmistelu on aloitettu. Kelassa valmistellaan
tietojärjestelmiä, mutta se siirto on kovin moninainen. Kun katsoo sitä mietintöä, jonka so-
siaali- ja terveysvaliokunta valmisteli, niin siinä on todella monia huolenaiheita, joihin
myöskin tuossa eräässä puheenvuorossa kiinnitettiin huomiota. Tiedän, että siinä on iso
ponnistus, ja on vielä arvioitava, tarvitaanko tässä muita lainsäädännöllisiä muutoksia, että
päästään siihen tavoitteeseen. Erityinen huoli on siitä, saavatko ne henkilöt, jotka erityises-
ti apua ja tukea tarvitsevat, sen avun ja tuen jatkossa. Myöskin pitää muistuttaa siitä pää-
ministeri Sipilän hallitusohjelman kirjauksesta, eli hallitus uudelleenarvioi kuntien tehtä-
viä ja velvoitteita niin, että julkisen talouden menot eivät lisäänny — täällä on myöskin toi-
meentulotukilain uudistaminen, eli tämä asia on työn alla. Mutta selvää on, että Kelan val-
tuutetut seuraavat tätä tiiviisti.

Keskustelu ja asian käsittely keskeytettiin.
7


