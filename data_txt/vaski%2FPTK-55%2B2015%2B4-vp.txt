















































DEM82AC.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02

4. Hallituksen esitys eduskunnalle laiksi esitutkintalain muuttamisesta ja eräiksi siihen liit-
tyviksi laeiksi

Hallituksen esitys HE 66/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.59 Oikeus-  ja  työministeri  Jari  Lindström  (esittelypuheenvuoro): Arvoisa puhe-
mies! Tällä hallituksen esityksellä esitutkintalain muuttamisesta pannaan täytäntöön uhri-
direktiivi pois lukien uhrien tukipalvelua koskevat artiklat. Uhridirektiivi sisältää uhrin oi-
keuksia, tukea ja suojelua koskevat vähimmäisvaatimukset, joita on noudatettava koko
EU:n alueella.

Hallitusohjelman mukaan hallitus parantaa rikoksen uhrin asemaa rikosprosessissa lain-
säädäntöä kehittämällä. Esitutkintaviranomaisen velvollisuutta antaa asianomistajalle tie-
toa hänen oikeuksistaan laajennettaisiin. Esitutkintaviranomaisen olisi annettava asian-
omistajalle tietoa muun muassa mahdollisuudesta saada tukea ja suojelua. Asianomistajas-
ta tehtäisiin jatkossa esitutkinnan aikana yksilöllinen arviointi, jossa selvitetään, tarvitaan-
ko asianomistajan suojelemiseksi erityistoimenpiteitä asiaa esitutkinnassa ja oikeuden-
käynnissä käsiteltäessä.

Säännöksiä asianomistajan oikeudesta saada ilmoitus vangin tai tutkintavangin vapau-
tumisesta tarkistettaisiin. Esityksen mukaan asianomistajalla olisi halutessaan oikeus saa-
da ilmoitus vangin tai tutkintavangin vapautumisesta. Uudet säännökset koskisivat laissa
erikseen lueteltuja henkeen, terveyteen, vapauteen tai rauhaan kohdistuvia rikoksia ja sek-
suaalirikoksia, joissa ilmoittamista voidaan pitää rikoksen luonne ja vakavuus huomioon
ottaen perusteltuna.

Asianomistajan oikeutta asiankirjan käännöksiin laajennettaisiin. Jatkossa asianomista-
jalla olisi oikeus saada pyynnöstään käännös muun muassa esitutkinnan lopettamisesta tai
syyttämättä jättämistä koskevasta päätöksestä.

Arvoisa puhemies, tässä lyhyesti.

19.01 Timo Heinonen kok: Arvoisa puhemies! Huomasin, että tästä esittelystä ministeri
Lindström näytti nauttivan enemmän kuin tuosta edellisestä, ja minäkin tervehdin tätä la-
kiesitystä kyllä hyvällä.
 Tarkistettu
4.1



Pöytäkirjan asiakohta PTK 55/2015 vp
Aika usein tässä salissa kuulee keskusteluja, kun ollaan huolissaan vankien kohtelusta
taikka vankien tilanteesta, mutta harvemmin niitä puheenvuoroja, joissa kannetaan huolta
rikoksen uhreista. Tässä lakiesityksessä laitetaan täytäntöön rikoksen uhrin oikeuksia, tu-
kea ja suojelua koskeva direktiivi, ja pidän erittäin myönteisenä sitä, että säännöksiin tulee
velvoite vapautumisesta ilmoittamisesta. Silloin, kun kyse on henkeen, terveyteen, vapau-
teen tai rauhaan kohdistuneesta rikoksesta tai seksuaalirikoksesta, asianomistajalla olisi
halutessaan oikeus saada tieto, ilmoitus, vangin tai tutkintavangin vapauttamisesta ja tie-
tyin edellytyksin muusta vankilasta poistumisesta. Tässä esityksessä todetaan kuitenkin,
että edellytyksenä on lisäksi se, että ilmoittamisesta ei arvioitaisi aiheutuvan kuitenkaan
vaaraa myöskään vapautuvalle vangille tai tutkintavangille, hänen hengelleen tai tervey-
delleen. Se on varmasti aivan perusteltua.

Uhrin kannalta on tärkeää, että myös oikeudenkäynnit olisivat inhimillisiä ja sellaisia,
että ne toimisivat hyvällä tavalla taikka eivät ainakaan repisi näitä rikostapauksia uudel-
leen auki. Erityisesti väkivalta- ja seksuaalirikosten uhrien kohdalla ja lapsien kohdalla toi-
von, että tehtäisiin entistä enempi työtä sen hyväksi, että oikeudenkäynnit olisivat nopeam-
malla aikataululla tuosta tapauksesta ja niissä olisi mahdollisuus saada riittävä tuki ja myös
oikeus toimia niin, että ei joutuisi kohtaamaan rikoksen tekijää.

Arvoisa puhemies! Tässä esityksessä on paljon kohtia, joissa muun muassa tuodaan esil-
le myös uhrin oikeus suojeluun rikostutkinnan aikana. Ja täällä todetaan, että rikostutkin-
nan aikana uhrin kuulustelut on suoritettava ilman aiheetonta viivytystä, ja toisessa alakoh-
dassa, että rikostutkinnan aikana uhrin kuulustelujen lukumäärä on pidettävä mahdollisim-
man pienenä ja rikostutkinnan aikana uhrin mukana pitää voida olla oikeudellinen edustaja
tai hänen itsensä valitsema henkilö. Nämä ovat tärkeitä asioita ja erityisesti lapsiuhrien
kohdalla poikkeuksellisen tärkeitä.

Mutta se kohta, jonka takia erityisesti halusin puheenvuoron käyttää, on tämä ilmoitus
asianomistajan oikeudesta saada ilmoitus vapauttamisesta. Tämä lista on pitkä, ja yhteen
kohtaan täällä kiinnitin itse huomion. Momentin mukaan esitutkintaviranomaisen olisi il-
man aiheetonta viivytystä ilmoitettava asianomistajalle oikeudesta saada ilmoitus vangin
tai tutkintavangin vapauttamisesta ja vankilasta ja niin edespäin. Ja jäin itse miettimään,
että eikö tämä pitäisi olla mieluumminkin siinä muodossa, että tuon ilmoituksen pitää olla
perille mennyt ennen kuin rikollinen, vanki, vapautetaan. Eli tämä jättää pienen mahdolli-
suuden sille, että ilman aiheetonta viivytystä voisi syntyä tilanne, että vanki, rikollinen, va-
pautuu ja tieto ei ole vielä uhrille mennyt, ja tämä saattaa joissain tilanteissa aiheuttaa vaa-
ratilanteita.

19.05 Leena Meri ps: Arvoisa puhemies! Voin yhtyä tuohon Heinosen puheeseen monel-
ta kohdin. Haluan kuitenkin tuoda ihan muutaman seikan tuohon, mihin itse kiinnitin huo-
miota, seksuaalirikoksissa tästä ilmoituksesta asianomistajille. Täällä perusteluissa tode-
taan, että Rikosseuraamuslaitos tai poliisi, riippuen tilanteesta, arvioi sen vangin tai tutkin-
tavangin turvallisuuden ja sen, jos se edellyttää, että ilmoitusta ei anneta. Toivoisin, että
vähän pohdittaisiin sitten jatkotyöskentelyssä, minkälaisia edellytyksiä siinä on ja että sii-
hen ei mennä sitten liian kevyesti, ettei siitä tule äkkiä pääsääntö — siinä kun ei ole mitään
muutoksenhakuoikeutta, ilmeisesti kantelumahdollisuus ja näin — ja että se ei tee tätä tyh-
jäksi. 

Minusta tämä on erittäin hienoa, tämä on hallitusohjelman mukaista, että vihdoinkin me
parannamme asianomistajan asemaa. Olen samaa mieltä kuin edustaja Heinonen, että ai-
2



Pöytäkirjan asiakohta PTK 55/2015 vp
van oikeutetusti oikeusvaltiossa edellytetään, että syytetyn asema on turvattu ja hänellä on
oikeus oikeudenmukaiseen oikeudenkäyntiin. Mutta usein on unohtunut nimenomaan
tämä asianomistajan asema. Olen lukuisissa oikeudenkäynneissä ollut avustajana, myös
siellä tuomarin paikalla, ja katsonut joskus säälien asianomistajaa, hänellä ei ole tukihen-
kilöä eikä mitään — siellä syytetyn avustaja pommittaa kyllä täysillä — eikä ole ketään ih-
mistä. Se on ollut tosi ahdistavaa. 

Mikä on minusta erittäin hienoa, on se, että samaa sukupuolta oleva henkilö kuulustelee
seksuaalirikoksissa. Tämä olisi ehkä yksi semmoinen asia, mihin voisi kiinnittää huomiota
oikeusapulaissa, että seksuaalirikoksissa olisi oikeus saada samaa sukupuolta oleva puo-
lustaja, koska monesti sieltä voi tulla esimerkiksi mies — olen ollut määräämässä tällaisia
puolustajia ja hakemassa niitä, ja silloin on ollut tilanne se, että joku nainen tai tyttö on sa-
nonut, että hän ei olisi millään halunnut miestä puolustajakseen, että hänellä ei ole luotta-
muksellinen suhde. Tämmöisiä voisi miettiä muuallakin lainsäädännössä näiden seksuaa-
lirikosten osalta. Kiitän, tämä on erittäin hyvä lakiuudistus.

Keskustelu päättyi.

Asia lähetettiin lakivaliokuntaan.
3


