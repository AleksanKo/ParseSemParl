















































DEM7F92.tmp.xml


Pöytäkirjan asiakohta PTK 138/2017 vp
Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.4. Suullinen kysymys Sote-uudistuksen säästötavoitteista (Stefan Wallin r)
Suullinen kysymys SKT 204/2017 vp

Suullinen kyselytunti

Ensimmäinen varapuhemies Mauri Pekkarinen: Nyt ennätämme ottaa vielä muutaman
kysymyksen periaatteella yksi kysymys ja yksi vastaus. — Edustaja Stefan Wallin.

Keskustelu

16.53 Stefan Wallin r: Arvoisa puhemies, herr talman! Statens revisionsverk VTV publi-
cerade i dag en rapport om övervakningen av finanspolitiken. I rapporten tar VTV ställ-
ning till bland annat vård- och landskapsreformens inbesparingsmål.

Arvoisa puhemies! Valtion tarkastusvirasto toteaa tänään julkaistussa finanssipolitiikan
valvontaan liittyvässä raportissa, että "hallituksen sote- ja maakuntauudistukselle asetta-
man 3 miljardin euron kustannuskehityksen hillintää koskevan säästötavoitteen toteuttami-
nen vaikuttaa epätodennäköiseltä". VTV toteaa myös, että "uudistukselle asetetun kestä-
vyysvajetavoitteen toteutumiseen liittyy tällä hetkellä suurta epävarmuutta".

Arvoisa puhemies! VTV:n kanta on otettava vakavasti. Tässä ei pelkästään ole kysymys
sote-uudistuksen säästötavoitteista, tässä on myös kysymys hallituksen talouspolitiikan
kestävyydestä. Jos soten säästötavoite ei toteudu, myös hallituksen suunnitelma julkisen
talouden tasapainottamisesta horjuu pahasti. Arvoisat ministerit Saarikko ja Vehviläinen,
miten suhtaudutte tähän VTV:n arvioon? Aiotteko [Puhemies koputtaa] toteuttaa tämän
uudistuksen sellaisenaan, jos se ei täytä hallituksen säästötavoitetta, vai oliko tavoite ken-
ties jo alun perin epärealistinen?

Ensimmäinen varapuhemies Mauri Pekkarinen: Ja nyt vain toinen ministereistä vas-
taa. — Ministeri Vehviläinen.

16.55 Kunta- ja uudistusministeri  Anu Vehviläinen (vastauspuheenvuoro):  Arvoisa
puhemies! Tämä 3 miljardia on olennainen osa tässä hallituksen 10 miljardin euron kestä-
vyysvajeen hillitsemis- ja vähentämistavoitteessa. Ja itse asiassa maakuntarahoituslaki,
joka on täällä jo eduskunnan käsittelyssä, tulee kyllä turvaamaan, että päästään hyvinkin
lähelle sitä 3:a miljardia euroa, koska siellä on niin sanottu kustannusten kasvun rajoitus.
Mutta se on vain tekninen asia. Sitä kautta täyttyy tämä tavoite, mutta paljon tärkeämpää
on se, että tämän uudistuksen myötä kohdistuvat tietysti sote-uudistuksen puolelle ne toi-
minnalliset muutokset, mitä siellä pitää tapahtua, ja se on se olennainen kysymys, ja siellä
 Tarkistettu
4.1



Pöytäkirjan asiakohta PTK 138/2017 vp
silloin puhutaan digitalisaatiosta, laitoshoidon vähentämisestä ynnä muista, monista eri
toiminnoista, ei vain yhdestä asiasta.

Mutta sen haluan todeta, että tulemme, totta kai, tutustumaan myös tähän Valtiontalou-
den tarkastusviraston lausuntoon [Puhemies koputtaa] erittäin tarkasti, täytyy katsoa, mitä
siinä tarkemmin sanotaan.

Kysymyksen käsittely päättyi.
2


