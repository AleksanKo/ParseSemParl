















































DEM7BC.tmp.xml


Pöytäkirjan asiakohta PTK 28/2018 vp
Pöytäkirjan asiakohta 

PTK 28/2018 vp

Täysistunto

Tiistai 3.4.2018 klo 14.00—16.34

3. Hallituksen esitys eduskunnalle laiksi maataloudessa käytettyjen eräiden energiatuottei-
den valmisteveron palautuksesta annetun lain 4 §:n väliaikaisesta muuttamisesta

Hallituksen esitys HE 7/2018 vp
Valiokunnan mietintö VaVM 2/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 3. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

14.02 Timo Harakka sd: Arvoisa puhemies! Joudun varmaankin pyytämään kohta uu-
den puheenvuoron esittääkseni sen lausuman, jonka olemme tässä aikeissa esittää tähän
hallituksen sinänsä monella tavalla ansiokkaaseen mietintöön. On kuitenkin niin, että on
ongelmallista, että verojärjestelmä on se väylä, joka joustaa silloin, kun eri eturyhmien etu-
ja täytyy ajaa. Tässäkin tapauksessa on selvää, että näitä satovahinkoja ei voitu korvata
muulla tavalla kuin verojärjestelmään puuttumalla. Tämä johtaa siihen, mikä on ylipää-
täänkin tämän hallituksen toimintalinja, että verojärjestelmä on se, jonka pohjaa ja tiiviyttä
ollaan aina valmiita kyseenalaistamaan. Siitä syystä on tehtävä ehdottoman selväksi, että
tämä järjestely on kertaluontoinen, ja toivonkin, että tässä keskustelussa edustajat vahvis-
tavat sen, että enää koskaan ei ole tarkoitus tätä samaa menettelyä käyttää.

14.03 Pia Viitanen sd: Arvoisa puhemies! Tulen myös myöhemmin kannattamaan omas-
sa puheenvuorossani esitystä, minkä edustaja Harakka tekee. Mehän olemme keskustel-
leet tästä asiasta moneen kertaan ja olemme myös sosiaalidemokraatteina ilmaisseet tu-
kemme sille, että tällaisessa poikkeuksellisessa tilanteessa meidän on huomattava, että va-
hinkoja on syntynyt, ja näitä vahinkoja tulee inhimillisyyden nimissä korvata. Olemme pi-
täneet ongelmallisena sitä, että tämä korvaustapa menee nyt kevyen polttoaineen verohel-
potuksen kautta, jolloin tietenkään se ei ole ympäristöllisesti ja ilmastollisesti paras ratkai-
su. Toisaalta olemme kiinnittäneet huomiota juuri tähän, että jatkossa on oltava varmuus
siitä, että tämä järjestely tällaisenaan on kertaluonteinen, ja tulisi löytää toisenlaisia keino-
ja.

Tässähän ongelmaksi nousi muun muassa uusiutuvien energialähteiden asema kuivu-
reissa, jolloin käy niin, että välttämättä tämä tuki ei sitten tule kaikille niille, jotka oikeasti
menetyksiä ovat kärsineet. Tässä tapauksessa kärsimään joutuvat ne, jotka käyttävät uusiu-
tuvia energialähteitä. Ja siksi olemme esittämässä tähän lausumaa — hyväksymässä esi-
 Tarkistettu
4.1



Pöytäkirjan asiakohta PTK 28/2018 vp
tyksen tietenkin, mutta lausuman puolesta toivomme — että eduskunta voisi antaa tukeaan
sille, että etsisimme tälle asialle jatkossa tarkoituksenmukaisia järjestelmiä.

14.05 Antti Rantakangas kesk (vastauspuheenvuoro): Arvoisa puhemies! Vaikka tuossa
edustaja Viitanen hivenen pehmenteli edustaja Harakan puheenvuoroa, niin täytyy kyllä
ihmetellä sitä, onko SDP:llä synnyinperäinen vastustus kotimaisen ruuantuotannon kan-
nattavuutta kohtaan ja myös sitä kohtaan, että pidetään huolta siitä, kun tulee tällainen
poikkeuksellinen ahdinkotilanne, mikä maataloudessa tuli viime syksynä, että edes jollain
tavalla pyritään kompensoimaan niitä kustannuksia, jotka aiheutuivat kuivauskustannuksi-
na ja energiakustannuksina.

Minä toivon — kun täällä Harakka sanoi, että tämä on viimeinen kerta — että SDP:n
johdolla vakuutetaan, että te olette tukemassa suomalaisen omavaraisen ruuantuotannon
toimintaedellytyksiä. Oletteko valmiita siihen, että meillä pystytään jatkossakin turvaa-
maan ja tuottamaan puhtaita elintarvikkeita suomalaisille, vai oletteko kaunainen puolue,
joka aina, kun pystyy iskemään maataloutta, iskee ja käyttää tilaisuutta hyväkseen? [Timo
Harakka pyytää vastauspuheenvuoroa]

Ensimmäinen varapuhemies Mauri Pekkarinen:  Edustaja Harakka, myönnän vastaus-
puheenvuorot pyyntöjärjestyksessä.

14.06 Anne Kalmari kesk (vastauspuheenvuoro): Arvoisa herra puhemies! Edustaja Ha-
rakka, viime hallituskaudella, teidän valtiovarainministerikautenanne, poistettiin satova-
hinkolaki, jolla olisi voinut maksaa korvauksia kriisissä oleville viljelijöille suoraan. Tei-
dän vuoksenne se on poistettu. Ja nyt te haluatte, kun viljelijät ovat nöyryytettyinä maassa,
vielä polkea heitä syvemmälle sinne. En ymmärrä, eikö teille merkitse se, että elintarvike-
ketju työllistää lähes 300 000 ihmistä. Siellä monet osaavat kädet saavat töitä, mutta eivät
saa, jos sitä alkutuotantoa ei ole. Ja, edustaja Harakka, te olitte vastustamassa sitä, että Ma-
keraan lisättäisiin rahoja, joilla sitä uusiutuvaa pystyttäisiin kuivureissa jatkossa käyttä-
mään.

14.07 Ozan Yanar vihr (vastauspuheenvuoro): Arvoisa puhemies! Tästä on käyty muu-
taman kerran keskustelua tässä salissa, mutta kiteytän vielä kerran meidän ajatukset asias-
ta: Maataloudenharjoittajia voi ja pitääkin tukea. Me emme vastusta tätä satovahinkojen
kompensointia vaan sitä tapaa, millä tämä tehdään.

Tässä on muutama pointti, miksi tämä on väärä tapa: Yksi on se, että fossiilisten ener-
gialähteiden käyttö lisää ilmaston lämpenemistä. On kestämätöntä kompensoida ilmaston
lämpenemisestä aiheutuvia satovahinkoja entisestään fossiilisten energialähteiden käytöl-
lä. Toinen asia on se, että tämä tuki ei kohdennu tarkoituksenmukaisesti. Kolmas on se, että
tämä ei ota huomioon ympäristöystävällisiä tapoja käyttäviä. Ja neljäs on se, että tämä luo
ennakkotapauksen. [Puhemies koputtaa]

Tästä voin puhua vielä lisää omassa puheenvuorossani.

14.08 Peter Östman kd (vastauspuheenvuoro):  Arvoisa puhemies! Ei ole kulunut kuin
noin puolitoista vuotta siitä, kun eduskunnassa kävimme laajaa keskustelua KD:n jättä-
mästä välikysymyksestä koskien maataloutta. Silloin koko sali oli yksimielinen siitä, että
Suomen maatalous oli kriisissä ja tarvitsi lisää tukea. Tämän jälkeen on tapahtunut sitten
2



Pöytäkirjan asiakohta PTK 28/2018 vp
viimekesäinen ja -syksyinen iso satovahinko, ja sen takia tämä kertaluonteinen satovahin-
kojen korvaus on hyvin perusteltua. KD kannatti tätä myöskin valiokuntakäsittelyssä.

Tämän tuen perusteena ovat, niin kuin sanoin, syksyn poikkeuksellisen vaikeat kor-
juuolosuhteet ja niistä aiheutuneet, lisääntyneet kone- ja viljankuivauskustannukset. Ja on
hyvä muistaa, että traktorit Suomessa eivät vieläkään toimi hakkeella vaan siinä tarvitaan
fossiilista polttoöljyä.

14.09 Kari Uotila vas (vastauspuheenvuoro): Arvoisa puhemies! Kyllä tässä mietinnössä
on todettu, että tämän pitäisi olla vähän niin kuin laitimmainen kerta, ja tämä on tällä ta-
valla kertaluontoinen, hätäpäissään tehty ratkaisu.

Sinällään ongelma on ollut todellinen, mutta ei se sitä tarkoita, että millä tahansa menet-
telyllä siihen ongelmaan pitää vastata, vaan menettelyn pitää kestää päivänvalo ja periaat-
teet niin ympäristön kannalta kuin kohdentumisenkin kannalta. Mitä järkeä on luoda malli,
jossa annetaan tukea sellaisille, joille ei ole vahinkoja tapahtunut, ja ollaan antamatta tukea
sellaisille, joille vahinkoja on tapahtunut?

Elikkä tämä kohdentuminen on selkeä ongelma tämän huonon ympäristöohjaavuuden
lisäksi. Kyllä tämä kritiikin paikka on selvästi, ja valiokunta on myöskin hallituspuoluei-
den äänin tähän mietintöön tämän kritiikin kirjoittanut.

14.10 Timo Harakka sd (vastauspuheenvuoro):  Arvoisa puhemies! Kyllä keskustan
edustajat tässä ovat nyt joutuneet pinnistämään mielikuvituksensa äärimmilleen moittiak-
seen meitä siitä, että me olemme täsmälleen samaa mieltä. Me kannatamme tätä satovahin-
kojen korvaamista esitetyssä laajuudessa ja esitetyllä tavalla, kuten jokainen tässä salissa
tietää, vaikka teeskentelee toisin. Mikäs siinä, se on ihan sallittua.

Mutta, kuten edustaja Uotila sanoi, valiokunta kiinnitti huomiota siihen, että tämä ei ole
kestävä tapa. Ja me olemme yhtä lailla kuin koko tämä sali huolissamme siitä, mikä on suo-
malaisen maatalouden tulevaisuus ilmastonmuutoksen ääriolosuhteissa. Silloin on löydet-
tävä pysyvä keino, koska EU Suomelta kielsi sen aikaisemman tavan toimia ja tämä vakuu-
tuspohjainen menettely ei ole toiminut. Siksi valiokunta, joka ei todellakaan teeskentele
olevansa maatalouden asiantuntijavaliokunta, kuitenkin rohkenee toivoa, että löytyisi py-
syvä tapa huolehtia siitä, että nämä tulevat satovahingot [Puhemies koputtaa] korvataan
kestävämmällä tavalla.

14.11 Timo Heinonen kok (vastauspuheenvuoro):  Arvoisa herra puhemies! Ymmärrän,
että vihreät suhtautuvat tähän nihkeästi. Hehän luulevat, että sähkö tulee pistorasiasta ja
maito tulee purkista ja leipä uunista, [Välihuutoja vasemmalta] mutta tähän tarvitaan kyllä
vielä suomalaista ruuantuotantoakin, että se maito sinne purkkiin saadaan.

Minun mielestäni silloin, kun tällaiset ongelmat eivät ole kiinni itse maanviljelijästä
vaan poikkeuksellisista sääolosuhteista, on oikeus ja kohtuus, että me etsimme keinon, jol-
la voimme kohdentaa EU-lainsäädännön mukaisesti ja sen ehtojen puitteissa tukea näille
suomalaisen ruuan tuottajille. Suomalainen ruoka työllistää paljon, se on hyvää, se on tut-
kitusti myös puhdasta, ja silloin on tärkeää, että me huolehdimme siitä, että Suomessa tuo-
tetaan ruokaa myös tulevaisuudessa. Ja niin kuin tässä esitetään, jatkoa varten tulee etsiä
vielä tehokkaampia keinoja, miten voimme vastata näihin haasteisiin.
3



Pöytäkirjan asiakohta PTK 28/2018 vp
14.12 Olavi Ala-Nissilä kesk (vastauspuheenvuoro):  Arvoisa herra puhemies! Todella
tässä lakiehdotuksessahan ei ole varsinaista vastalausetta, ja se on hyvä asia. Mikä tässä on
ongelma, on se, että tuen määrä on riittämätön ja se tulee liian myöhään. Tässä ei ole löy-
tynyt nopeampaa tapaa toimia.

Mutta todella, niin kuin tässä todettiin, meidän ruokastrategiassa pitää ruveta mietti-
mään näitä ilmastoriskejä. Ilmastonmuutos näkyy jo pirtin ikkunasta, se on fakta. Me
näimme ehkä jo viime syksynä osin sitä ilmiötä, että sateet lisääntyvät, eli riskit kasvavat ei
yksin Suomessa vaan globaalisti, Euroopassa, ja silloin meillä pitää olla tae siitä, että vil-
jelijät saavat kohtuullisen korvauksen, koska ei tule nuoria viljelijöitä alalle, ellei siinä ole
myöskin kannattavuuden näkymä tulevaisuuteen. Tässä mielessä tämä vaatii jatkotyösken-
telyä, koska nykytilanne ei ole tyydyttävä.

14.13 Eero Heinäluoma sd (vastauspuheenvuoro):  Arvoisa puhemies! Edustaja Ranta-
kankaan tuohtumus oli kyllä erittäin näyttävää, mutta täytyy sanoa, että kirves kajahti pa-
hemman kerran kiveen. Ei täällä kukaan ole ollut eri mieltä siitä, ettei tukea pidä antaa,
edustaja Rantakangas. Jos luette sen valiokunnan mietinnön, niin sehän on tältä osin yksi-
mielinen. Sehän on yksimielinen. [Pia Viitanen: Vihreiltä on vastalause mutta meiltä ei!] Ja
nyt te paheksutte äänekkäästi sitä, että täällä edustaja Harakka sanoo, että tämän tuen on ol-
tava kertaluonteinen. Haluan kuitenkin huomauttaa, että tämä valiokunta esittää yksimie-
lisesti keskustalaiset jäsenet mukaan lukien, että valiokunta pitää erittäin tärkeänä, että kor-
vaus on kertaluonteinen. Nämä raskaat moitteet eivät siis tule tänne, vaan ne kohdistuvat
teidän keskustalaisiin kollegoihinne tässä valiokunnassa.

Fossiilisten polttoaineiden tukeminen on älytöntä hommaa, sitä ei pitäisi enää tehdä. Pi-
täisi ottaa huomioon niitäkin viljelijöitä, jotka ovat satsanneet uusiutuviin. Siitä tämä huoli
lähtee.

14.14 Antti Rantakangas kesk (vastauspuheenvuoro):  Arvoisa puhemies! Nyt on tär-
keää, että kun tulee tällainen ahdinko kuin viime syksynä tuli, niin myöskin valtiovalta läh-
tee pieneltä osaltaan kompensoimaan niitä menetyksiä. Tämähän on vain pieneltä osaltaan
kompensaatio niihin kustannuksiin, joita syntyy, ja niihin tappioihin. [Välihuutoja vasem-
malta] Ennen kuin sanotaan, että tämä on nyt ainutkertainen viimeinen kerta, niin pitäähän
olla korvaava järjestelmä olemassa. Nyt on tärkeää kuulla myöskin opposition suunnalta,
että te olette kannattamassa sitä, että luodaan tänne maatalouden turvaksi näitten säävaih-
teluitten ja sään aiheuttamien katastrofien osalta järjestelmä, johon jokainen suomalainen
veronmaksaja osallistuu: ei niin kuin esimerkiksi Venäjä-pakotteitten osalta, jolloin suo-
malainen talonpoika joutuu kantamaan päävastuun siitä, että pakotteet, vastapakotteet mer-
kitsevät sitä, että neljännes tuloista lähtee pois — ilman että yksikään viljelijä on voinut
vaikuttaa tähän katastrofiin, mikä on olemassa.

Eli jos te olette tukemassa tätä uuden järjestelmän rakentamista ennen kuin sanotaan,
että tämä on piste ja loppu, niin silloin on kaikki hyvin. Edustaja Heinäluoma, arvostan tätä
teidän tukeanne keskustalaiselle, suomalaisen ruuantuotannon turvaavalle politiikalle.
[Välihuutoja vasemmalta — Naurua]

Ensimmäinen varapuhemies Mauri Pekkarinen: Kun edustajat noin aktiivisesti nimel-
tä toisiaan puhuttelevat, sallin vielä vastauspuheenvuoron edustaja Heinäluomalle.
4



Pöytäkirjan asiakohta PTK 28/2018 vp
14.15 Eero Heinäluoma sd (vastauspuheenvuoro): Arvoisa puhemies! Edustaja Ranta-
kangas selvästikin aloitti perääntymisen tässä kritiikissään mutta tekee sen aika loivaliik-
keisesti. Vielä kerran: Eihän tästä olla eri mieltä, että pitää korvata näitä satovahinkoja. Ky-
symys on vain siitä, millä tavalla se tehdään — millä tavalla se tehdään. Ja nyt valiokunta
ihan viisaasti yksimielisesti sanoo, että tämän pitää olla kertaluonteinen ja tätä ei saa jat-
kaa. [Antti Lindtman: Eikös Kalli johda sitä?] — Niin, se taitaa olla keskustan edustaja
Kalli, joka on tämän valtiovarainvaliokunnan puheenjohtaja. [Antti Lindtman: Niin olikin,
joo!]

Siis eikö voitaisi keskittyä siihen, että sen sijaan, että puhutaan siitä, pitääkö tukea, niin
puhuttaisiin siitä, miten tuetaan. Ja siitä kun puhutaan, niin pitäisi aika nopeasti tulla se ha-
vainto, että ei tueta, hyvät kollegat, enää fossiilisten polttoaineiden käyttöä, joka aiheuttaa
ilmaston lämpenemistä, joka on täysin väärä signaali ja joka lisäksi tarkoittaa sitä, että ne,
jotka ovat satsanneet uusiutuviin maataloudessa, joutuvat kärsimään, koska eivät saa tätä
tukea satovahinkoihin.

Edustaja Rantakangas, ottakaa vielä yksi puheenvuoro ja sanokaa, että olin väärässä ja
pyydän edustaja Harakalta anteeksi. [Naurua]

Ensimmäinen varapuhemies Mauri Pekkarinen:  Edustaja Rantakankaalle ei myönnetä
tässä vaiheessa enää vastauspuheenvuoroa. 

14.17 Jari Myllykoski vas (vastauspuheenvuoro): Arvoisa herra puhemies! Edustaja Hei-
näluoma kyllä oikein juuri äsken kuvasi tuon asian. Minun mielestäni on epäviisasta ja epä-
hienoa tehdä politiikkaa tästä yhteisestä ja yhdennäköisyydestä, mitä tähän liittyy.

Edustaja Rantakangas ja edustaja Kalmari, te syyllistytte politikointiin ja haluatte itsel-
lenne jotakin hyvää tästä, niin kuin te olisitte esitaistelijoita ja olisitte halunneet vielä
enemmän, mutta olette kuitenkin nyt yhteisesti tämän mietinnön takana. Kannattaa katsoa
pikkusen peiliin.

Ja edustaja Heinonen, te taidatte olla eduskunnan ainoa kansanedustaja, joka hakee vie-
lä tinkimaitoa maatilalta. Kyllä se maito todellakin tulee purkista ja sähkö tulee töpselistä.
Se on niin kuin nykypäivää. En tiedä, poljetteko kuntopyörällä teillä television käyntiin vai
mitä teette, mutta joka tapauksessa kannattaa pohtia, mitä täällä lausuu. Että kyllä se maito
oikeasti tulee purkista. [Naurua]

Ensimmäinen varapuhemies Mauri Pekkarinen: Edustaja Kalmarin nimi tässä mainit-
tiin, ja edustaja Kalmari, teillä vastauspuheenvuoro.

14.18 Anne Kalmari kesk (vastauspuheenvuoro): Arvoisa herra puhemies! Edustaja Hei-
näluoma totesi, että fossiilisten polttoaineitten tukeminen on älytöntä hommaa. Minä toi-
von, että jokaisessa kunnassa, missä SDP:n edustajat ovat valtuutettuina, lopetetaan kivi-
hiilen tukeminen fossiilisena polttoaineena. Te voitte tehdä sen päätöksen näppärästi omis-
sa kotikaupungeissanne. [Kokoomuksen ryhmästä: Helsingissä!] Mielestäni on ihan äly-
töntä, että Helsinkikin niin isolta osin tällä hetkellä lämpenee yhteiskunnan tukemalla ki-
vihiilellä.

Mutta mitä siihen tulee, miten jatkossa — kun SDP:n Heinäluoma poisti satovahinko-
lain — sitten voisimme tällaisissa tilanteissa auttaa. Tähän ollaan jo EU:n päässä neuvot-
telemassa esimerkiksi lainajärjestelyihin mahdollisuuksia ja myöskin uudentyyppiseen sa-
5



Pöytäkirjan asiakohta PTK 28/2018 vp
tovahinkolakiin suunnittelemassa vakuutuspohjaista korvausjärjestelmää, [Puhemies ko-
puttaa] johon osallistuisivat myös viljelijät.

14.19 Eero Suutari kok (vastauspuheenvuoro): Arvoisa puhemies! Valiokunnan mietin-
nön mukaan tämä tosiaan on kertaluontoinen korvaus, ja se edellyttää myös valtioneuvos-
toa tulevaisuudessa miettimään toisenlaisia ratkaisuja tämän suhteen, mutta minun mieles-
täni tässä salissa tästä asiasta on tehty aivan älytön kysymys — ei se tämän kokoinen oike-
astaan ole. Että jos tämä korvaus on 600 euroa per viljelijä ja jos ajatellaan, että reilusti yli
puolet, lähes kolme neljäsosaa siitä menee just nimenomaan traktoreitten ja koneitten polt-
toaineitten korvaamiseen, niin se osuus, mikä siellä kuivureissa on mennyt polttoaineisiin
tai muihin, on tosi pieni. Jos ajatellaan sitä kahtasataa, mikä siellä on, niin ne, jotka ovat in-
vestoineet näihin biopolttoainetta käyttäviin kuivureihin, ovat todennäköisesti paljon
isompia kuin keskimäärin ne maanviljelijät, jotka eivät ole pystyneet niihin investoimaan,
ja sen takia heille sen kaksisatasen korvaaminen ei ole niin iso asia kuin tämä keskustelu
täällä edellyttäisi.

Ensimmäinen varapuhemies Mauri Pekkarinen: Verojaoston puheenjohtaja, edustaja
Kiviranta.

14.20 Esko Kiviranta kesk (vastauspuheenvuoro):  Arvoisa puhemies! Maataloudella ei
ole vain näitä satovahinko-ongelmia, vaan yleensäkin taloudellisia, toimeentulo-ongel-
mia. Minusta tämä keskustelu, mitä täällä on hyvähenkisesti käyty, on sellainen, että se pi-
täisi hyödyntää laajemminkin maatalouden hyväksi. Täällä on suhtauduttu erittäin myön-
teisesti tähän keskimäärin 690 euron suuruiseen satovahinkokorvaukseen tilaa kohti, ja jos
sitten suhtaudutaan jatkossakin yhtä myönteisesti, niin kannattaa jo melkein sitten lähteä
yhteistyöhön vaikka parlamentaarisessa maatalouskomiteassa parantamaan maatalouden
asemaa.

14.21 Harry Wallin sd (vastauspuheenvuoro):  Arvoisa puhemies! Edustaja Kiviranta
puuttui tärkeään asiaan: maatalouden tulokehitys on ollut miinusmerkkinen vuosia. Tä-
män vuoden tulo- ja menoarvio on miinusmerkkinen, eli hallitus leikkasi tältäkin vuodelta
maatalouden tukia. Tämä on tosiasia. [Eero Heinäluoma: Olisiko välikysymyksen paik-
ka?] Ja kun katsoo viime kesää, katovuosi: 150—200 miljoonaa tappiota viljelijöille. Nyt
hallitus viisaasti päätti kompensoida 25 miljoonaa euroa, mutta tämä mietinnössä oleva
ponsi vain asettaa kyseenalaiseksi sen, onko viisasta tukea kevyttä polttoöljyä, kun 20 pro-
senttia kuivaajista toimii hakkeella. Eikö olisi kuitenkin voitu ottaa myös hake tähän tu-
keen mukaan? Siihen perustuu tämä vastalause. Kaikki me olemme yksimielisiä siitä, että
on paikallaan tässä vaiheessa tukea maataloutta.

Ja mitä tulee sitten jatkoon, niin edustaja Rantakangas tietää, kun oli Unkarissa mukana,
että siellä oli rahastomalli. Eli viljelijät ja valtio osallistuvat tähän rahastoon, jonka kautta
korvataan näitä menetyksiä, jos niitä tulee.

14.22 Ritva Elomaa ps (vastauspuheenvuoro): Arvoisa puhemies! Nyt on kysymys sato-
vahingoista, ja ne ovat olleet massiiviset. Niitä pitää korvata. Myös sosiaalidemokraateil-
le, vihreille ja vasemmistoliitolle on varmaan tärkeää, että ruokaa tuotetaan Suomessa jat-
kossakin.
6



Pöytäkirjan asiakohta PTK 28/2018 vp
Tässä on nyt vähän sellainen vastakkainasettelun tuntuma maaseutu vastaan kaupunki,
ja siitä meidän pitää kyllä päästä eroon. Perussuomalaiset ehdottivat vaihtoehtobudjetis-
saan 20 miljoonaa satovahinkovakuutukseen lisää, mutta se kaatui. Viljelijöiden määrä vä-
henee vuosi vuodelta. EU:ssa kun ollaan, niin on hyvin haasteellinen tilanne, kuinka mei-
dän viljelijöidemme ja oman ruuantuotantomme käy jatkossa. Joten meidän kaikkien pitää
taistella suomalaisen maatalouden puolesta.

14.23 Sari Essayah kd (vastauspuheenvuoro): Arvoisa puhemies! Viime syksynä nämä
satovahingot olivat todella mittavia ja oli surullista katsella niitä lakoontuneita ja korjuu-
kelvottomia viljapeltoja. Monien tilojen tilanne oli jo siinä vaiheessa erittäin vaikea, ja
maanviljelijöiltä tuli viestejä, että he miettivät, pystyvätkö he ostamaan kevään siemenvil-
joja. Siinä mielessä tuntuu kummalliselta, että täällä on puolueita, jotka ovat valmiita jät-
tämään hylkäysesityksen tämänkin kohdalta. [Välihuuto vasemmalta] — Lausumaesityk-
siä toki myöskin, mutta erityisen kummallisena pidän sitä, että joittenkin mielestä tätä
kompensaatiota ei tulisi tehdä. Ihmettelen, eikö todellakaan tässä salissa löydy yhteistä tu-
kea sille, että meidän tulisi suomalaista maanviljelijää ja kotimaista elintarviketuotantoa
olla tätä kautta tukemassa.

Itselleni oli epäselvää se, onko tieto tästä tuesta tullut tarpeeksi ajoissa maanviljelijöille.
Ja meille kyllä ministeri vakuutti, että tieto on verottajan kautta lähetetty hyvissä ajoin.
Toivotaan, että hakemukset ovat myöskin sitä myöden tehty.

Ensimmäinen varapuhemies Mauri Pekkarinen:  Arvoisat edustajat! Olen tässä vai-
heessa merkinnyt vastauspuheenvuorot vielä seuraaville edustajille: edustajat Viitanen,
Hautala, Yanar, Heinäluoma, Eestilä, Kalli ja Uotila, ja näillä kaiketi mennään. — Edusta-
ja Viitanen, teillä vastauspuheenvuoro.

14.24 Pia Viitanen sd (vastauspuheenvuoro): Arvoisa puhemies! Ihan selvyyden vuoksi:
SDP kannattaa tätä esitystä. Esitämme lausumaa, joka vahvistaa niitä viestejä, mitä koko
valiokunta yksimielisesti on lähettänyt tuen kertaluonteisuudesta, korvaavan tavan kehit-
tämisestä ja huolesta tästä uusiutuvan energialähteen käytöstä.

Jos edustaja Rantakangas malttaisi lukea nämä asiakirjat tai edes ne ponnet, mitä esite-
tään, [Eero Heinäluoma: Ei ehdi, kiire!] niin täällä SDP esittää, että ”ryhtyy välittömästi
valmistelemaan satovahinkojen korvaamisen mallia, joka korvaa kertaluonteiseksi tarkoi-
tetun menettelyn” valtiovarainvaliokunnan ja maatalousvaliokunnan mietintöjen mukai-
sesti. Eli te puhuitte täsmälleen samasta tarpeesta, mitä me esitämme tässä, joten teen sen
johtopäätöksen, että tulette äänestämään tämän lausuman puolesta, koska tässä lausumas-
sa edellytetään juuri sitä, mitä te äsken itse edellytitte tapahtuvan. Eli toivon, että edustaja
Rantakangas sitten, kun äänestys tulee, äänestää tämän SDP:n lausuman mukaan, koska se
on [Puhemies koputtaa] täsmälleen sama asia, mitä te itse äsken vaaditte.

14.25 Lasse Hautala kesk (vastauspuheenvuoro): Arvoisa herra puhemies! Kuten kaikki
tiedämme, viime vuosi oli poikkeuksellinen vuosi, ja sen johdosta kertaluonteisen tuen
myöntäminen oli täysin perusteltua. Tämä valittu konsti elikkä valmisteveron palauttami-
nen kohtelee mielestäni varsin tasapuolisesti viljelijöitä, koska siellä on niin traktoreiden,
puimureiden kuin kuivauspolttoaineidenkin hankinta ollut tarpeellista.
7



Pöytäkirjan asiakohta PTK 28/2018 vp
On tarpeellista, että me pohdimme jatkossa sitä, mikä on se satovahinkojärjestelmä. Ny-
kyiset vakuutusjärjestelmät eivät palvele riittävässä määrin, vaan on mietittävä muita vaih-
toehtoja. Siinä mielessä tällainen rahastomalli olisi hyvin perusteltua. Esimerkiksi jos val-
tio laittaa 10 miljoonaa ja viljelijät 10 miljoonaa, on vuodessa 20 miljoonaa kartutettu ra-
hastoa, ja jos esimerkiksi 4—5 vuoden välein on satovahinkoja tulossa, niin 80—100 mil-
joonaa olisi silloin jo rahastossa varoja korvata, ja viime vuoden vahingot olivat 100—150
miljoonan [Puhemies koputtaa] euron välillä.

14.26 Ozan Yanar vihr (vastauspuheenvuoro): Arvoisa puhemies! Olisi toki hyvä kuulla
hallituspuolueiden edustajilta argumentteja sen sijaan, että maalaatte kauhukuvia meidän
näkemyksistämme. Ollaan sanottu, että tämä tukitapa ei ole oikein. Sen sanoo myös halli-
tuksen esityksen muutama kohta. Siinä sanotaan esimerkiksi, että tämä tuki ei kohdennu
tarkoituksenmukaisesti. Tämä on ihan hallituksen esityksen oma kirjoitus. Lisäksi tässä
puhutaan juuri tästä ennakkotapausluonteesta. Se, että myönnetään tällä kertaa, ei tarkoita
sitä, että mahdollisissa samankaltaisissa tilanteissa tämä tuki myönnettäisiin, ja sanotaan,
että tällainen vaara on olemassa.

Kolmas kohta on toki tämä fossiilinen näkökulma. Tämä ei sovi meidän ilmastotavoit-
teillemme. Tämä tuki ei ole hyvä tuki tässä mielessä. Lisäksi ne harjoittajat, jotka käyttä-
vät ympäristöystävällisempiä tapoja, eivät saa korvausta.

Näihin argumentteihin, jos vastaatte, olisin kiitollinen. Näihin ei ole nyt monen kerran
perusteella vastattu. Maalaatte kauhukuvia. Vastatkaa näihin argumentteihin.

14.28 Eero Heinäluoma sd (vastauspuheenvuoro):  Arvoisa puhemies! Todellakin tämä
satovahinkoasian korvaus on varmaan tullut tässä huolella käsiteltyä, ja selvästi näkyy, että
eduskunnassa on vahva tahto, että näissä poikkeusolosuhteissa tullaan vastaan, ja viljeli-
jöille on tarve antaa korvaus. Toivoisin, että eduskunta voisi olla yksimielisesti tämän va-
liokunnan perusehdotuksen takana, ja niin kuin edustaja Viitanen täällä viittasi, sitähän
tämä edustaja Harakan tuleva lausuma tulee korostamaan, että tämä järjestelmä kaipaa sel-
kiintymistä ja parantamista, jotta ei jouduta semmoiseen tilanteeseen, että hyvässä tarkoi-
tuksessa viljelijöiden auttamiseksi tehdään huonoa tukipolitiikkaa eli edistetään fossiilis-
ten polttoaineiden käyttöä. Tänä päivänä, kun me tiedämme, mitkä riskit ilmaston lämpe-
nemisestä on ja kuinka paljon joudumme maksamaan kaikkialla muualla päästöjen vähen-
tämisestä, se ei ole järkevää politiikkaa.

Huomautan kuitenkin, edustajat Rantakangas ja Kalmari, että käsittääkseni te olette ol-
leet hallituksessa jo kolme vuotta, eli sinä aikana on mahdollisuus tehdä uutta lainsäädän-
töä. Sehän on hallituksen yksi tehtävä, tehdä esityksiä eduskunnalle [Puhemies koputtaa]
lainsäädännöstä, eli jos tässä on korjattavaa, niin niitä esityksiä voi tehdä.

14.29 Markku Eestilä kok (vastauspuheenvuoro):  Arvoisa puhemies! Ainakin minulle
itselleni tämä hallituksen esitys edustaa oikeaa suuntaa, sillä tässähän on kysymyksessä
maatalouden kulurakenteen pienentäminen. Ja jos olen oikein käsittänyt, niin elintarvik-
keiden hinnat muodostuvat maailmanmarkkinoilla vähän eri tavalla kuin Suomen kulura-
kenne, ja suomalaisen maatalouden yksi suurimpia ongelmia on kova kulurakenne, ja sil-
loin kun hallitus on lähtenyt tielle, että se alentaa kulurakennetta ja nimenomaan energia-
puolella, niin linja on täysin oikea. Sen takia minä kiinnittäisinkin huomiota siihen, että täl-
lä vuosikymmenellä viljelijöitten ja yrittäjien ja tietenkin myös muiden ihmisten laskut,
8



Pöytäkirjan asiakohta PTK 28/2018 vp
sähkölaskut ja energialaskut, ovat nousseet aika paljon, ja yhtenä merkittävänä syynä sii-
hen on Energiavirasto, joka nosti suurimman sallitun tuoton [Puhemies koputtaa] määrää
kertaheitolla lähes tuplaksi, taitaa olla jotakin 6 prosenttia. Ja esimerkiksi Fingrid-kanta-
verkkoyhtiö — jota varmaan kaikki pitävät hyvänä, ja omistajat ovat tiedossa — on tällä
vuosikymmenellä nostanut tariffeja vaatimattomat 100 prosenttia. [Puhemies koputtaa]
Ehkä tässä salissa kannattaisi näistä asioista keskustella.

Ensimmäinen varapuhemies Mauri Pekkarinen: Ja tähän väliin edustaja Hoskonen,
teillä vastauspuheenvuoro.

14.30 Hannu Hoskonen kesk (vastauspuheenvuoro): Arvoisa herra puhemies! On hyvä,
että näistä asioista ja perusteista käydään hyvää keskustelua. Ihmetyttää vain sellainen kan-
ta, että kun nyt puhutaan polttoaineveron palautuksesta maanviljelijöille tukalan tilanteen
takia, niin sitten sillä ruvetaan viisastelemaan, että onko tämä nyt ilmastopolitiikkaa vai
eikö tämä ole.

Ihmettelen edustaja Yanarin puheenvuoroa esimerkiksi maaseutua koskien, maanvilje-
lijöiden traktoreissa käytettävän polttoaineen veronpalautuksesta. Se fossiilinen aine, mikä
siellä palaa, se on sitä ilmastopolitiikkaa. Mutta te hyväksytte Suomen suurimman kivihii-
len jatkuvan käytön — ja teitte muuten viime vuonna uuden ennätyksen. Valtuutettu Ya-
narille vain lämpimät onnittelut siitä, että vihreät ajavat Helsingissä energiapolitiikkaa,
teitte itsenäiselle Suomelle viime vuonna uuden ennätyksen kivihiilen poltossa, lämpimät
onnittelut. [Keskustan ryhmästä: Ohhoh! — Naurua — Kari Uotilan välihuuto] Tiedän sen,
että se saattaa käydä vähän verikavioon, niin kuin sanonta kuuluu, mutta se koira älähtää,
mihin kalikka kalahtaa.

Tärkeää tässä olisi kuitenkin se, että tukisimme suomalaisten omien energialähteiden
käyttöä yhä enemmän ja fossiilinen jäisi [Puhemies koputtaa] sitä kautta sivuun.

Ensimmäinen varapuhemies Mauri Pekkarinen: Ja vielä viimeiset vastauspuheenvuo-
rot: edustaja Uotila ja sitten valtiovarainvaliokunnan puheenjohtaja, edustaja Kalli.

14.31 Kari Uotila vas (vastauspuheenvuoro): Arvoisa puhemies! Täytyy nyt muistaa, että
satovahinkoja on tapahtunut ja ne on arvioitu 100—150 miljoonan suuruisiksi. Hallitus
kolmannessa lisätalousarviossa päätti tähän hätään tulla 25 miljoonalla. Onko se riittävä,
sitä sopii kysyä.

No, sitten se toteuttamistapa oli sellainen, että jätetään ulos siitä ne, jotka käyttävät ko-
timaisia polttoaineita, vaikka haketta, kuivaamiseen. Onko keskusta todella sitä mieltä, että
kun hädässä olevia autetaan, niin ei auteta niitä, jotka käyttävät kotimaista polttoainetta,
puuhaketta viljan kuivaamiseen? Ei ole kovin oikeudenmukaista ainakaan vasemmistolii-
ton mielestä. Se, että vasemmistoliitto ja vihreät ovat tehneet vastalauseen, jossa esittävät
tämän huonosti kohdennetun ympäristöpolitiikan vastaisen ja riittämättömän ehdotuksen
hylkäämistä ja sen korvaamista paremmalla, on minusta hyvä ehdotus. Kaipaatteko parem-
paa mallia? Ette nähtävästi kaipaa. Me kaipaamme.

Ensimmäinen varapuhemies Mauri Pekkarinen: Ja viimeinen vastauspuheenvuoro,
edustaja Kalli.
9



Pöytäkirjan asiakohta PTK 28/2018 vp
14.33 Timo Kalli kesk (vastauspuheenvuoro): Arvoisa puhemies! Valtiovarainvaliokun-
nan mietintö käsittelyn pohjana on varsin selkeä, ja siinä yksimielisesti lähdetään siitä, että
se taakka, joka viljelijöille syntyi, korvataan tällä 25 miljoonalla, ja sitten piste.

Mutta sen lisäksi mietinnössä korostetaan, että meillä ei ole olemassa toimivaa mallia,
jolla satovahinkoja voidaan korvata, [Eduskunnasta: Pitäisi olla!] ja todetaan myöskin se,
että välttämättä tämä 25 miljoonaa ei kohdennu täysin tasavertaisella tavalla. [Eero Heinä-
luoma: Rehtiä puhetta!] Mutta nyt pitää muistaa, tämä keskustelu on osoittanut sen, että
kun kahdesta eri asiasta puhutaan, niin vellit ja puurot menevät sekaisin. Mutta tässä nyt
päätetään siitä — ne, jotka ovat mietinnön puolesta, hyväksyvät tämän tuen ja samalla il-
maisevat sen tahdon: meillä ei ole toimivaa satovahinkojärjestelmää, ja tulevaisuudessa
tätä kohdentamista kannattaa miettiä toisella tavalla.

Ensimmäinen varapuhemies Mauri Pekkarinen: Edustaja Yanar puhujalistalta.

14.34 Ozan Yanar vihr: Arvoisa puhemies! Hallituksen esityksessä ehdotetaan maata-
louden harjoittajille palautettavaksi valmisteveroa väliaikaisesti korotettuna vuoden 2017
aikana maataloudessa käytetystä kevyestä polttoöljystä, ja tämän tarkoitus on, kuten äsken
sanottu, kompensoida runsaista sateista aiheutuneita satovahinkoja. Tätä keskustelua tääl-
lä on käyty jonkin verran. Tämä on jo toinen käsittely, ja me olemme sitä mieltä, että maa-
talouden harjoittajia voi ja pitääkin tukea mutta tukitapa ei sovi meille. Tämä on huono ta-
pa. Kävin äsken läpi monta kertaa, minkä takia tämä on huono tapa, mutta kerron vielä ker-
ran. [Keskustan ryhmästä: Ei kannata!]

1) Se, että fossiilisten energialähteiden käyttöä lisätään, lisää ilmaston lämpenemistä. Il-
maston lämpeneminen näkyy voimakkaina sääilmiöinä, joita esimerkiksi hallituksen esi-
tyksessä kuvatut rankkasateet ovat. Meidän mielestämme on kestämätöntä, jos ilmaston
lämpenemisestä aiheutuvia satovahinkoja kompensoidaan keinolla, joka lisää entisestään
fossiilisten energialähteiden käyttöä ja siten ilmaston lämpenemistä. Tämä on huono tapa.
Hallituksen esitys on siis ristiriidassa omien tavoitteiden kanssa.

Toinen asia, toinen näkökulma tähän: Tämä energiaveropalautus ei myöskään kohden-
nu tarkoituksenmukaisesti. Hallituksen esityksessäkin todetaan, että tämä kohdentuu myös
sellaisille maatalouden harjoittajille, joilla satovahinkoja on ollut vähän tai ei ollenkaan.

Kolmas asia on ympäristönäkökulma, eli ne maatalouden harjoittajat, jotka käyttävät
ympäristöystävällisempiä energialähteitä ja jotka ovat kärsineet satovahingoista, eivät saa
tukea.

Lisäksi viimeinen kohta on se, että tämä on ennakkotapaus ja hallituksen esityksessäkin
sanotaan, että tässä on vaara, että toistetaan tätä huonoa tapaa kompensoida. Tämän vuoksi
me ehdotamme, että lakiehdotus hylätään, ja haluamme, että eduskunta hyväksyisi seuraa-
van lausuman. Lausuma menee näin:

”Eduskunta edellyttää, että hallitus antaa uuden esityksen satovahinkojen kompensoimi-
sesta maatalouden harjoittajille. Kompensaation tulee kohdentua oikein sekä kannustaa
ympäristöystävällisten energialähteiden käyttöön.”

Kannattaa kompensoida mutta kannattaa tehdä paremmalla tavalla.

14.37 Kari Uotila vas: Arvoisa puhemies! Debattipuheenvuorossa tuli jo asia käytyä aika
hyvin läpi, joten tässä yhteydessä tyydyn kannattamaan edustaja Yanarin tekemää hylkäys-
esitystä ja hänen esittämäänsä lausumaehdotusta.
10



Pöytäkirjan asiakohta PTK 28/2018 vp
14.37 Harry Wallin sd: Arvoisa puhemies! Toistan vielä sen, että maataloustulo on ollut
laskeva jo vuosia, ja tämän vuoden tulo- ja menoarviossa, jonka hallitus esitti, luonnonhait-
takorvausta edelleenkin laskettiin. Eli tämän vuoden budjetissa maanviljelijät saivat vä-
hemmän rahaa kuin edellisvuonna.

Meillä oli tosiaan viime kesänä satovahinkoja. Olemme yksimielisiä siitä, että siitä pitää
osa korvata. Nopein tapa oli kevyen polttoöljyn kautta, eikä tarvinnut käyttää tukea EU:n
hyväksymistä varten EU-komissiossa. Tämä ei siis lisää, edustaja Yanar, ollenkaan ke-
vyen polttoaineen käyttöä. Tämä on historiaa,  jonka pohjalta se korvaus tulee. [Ozan
Yanar: Ei, vaan tämä voi olla ennakkotapaus!]

Sitten mitä tulee näihin kuivaajiin, niin se on totta, minkä takia on tämä lausuma, että 20
prosenttia kuivaajista käyttää haketta, ja ne kuivaajat, jotka käyttävät haketta, jäävät ilman
tätä tukea. Silloin me haluamme, että myöskin kotimaiset polttoaineet, vaihtoehtoiset, hak-
keet, mitä niitä muita on, myöskin saisivat sen tuen. Sen takia tämä lausuma tässä on.

Mitä tulee sitten tähän korvausjärjestelmämalliin, niin me kävimme, maatalousjaosto,
Unkarissa. Siellä on käytössä sellainen malli, jossa on rahasto. Viljelijät kartuttavat rahas-
toa ja valtio kartuttaa rahastoa. Jos tulee vahinkotilanne, niin silloin sieltä rahastosta kor-
vataan. Mutta ovatko Suomessa viljelijät valmiita tulemaan tähän rahastomalliin? Toden-
näköisesti eivät.

14.39 Mikko Savola kesk: Arvoisa puhemies! Tämä keskustelu on ehkä kuulostanut hie-
man dramaattisemmalta kuin mitä tämä asia itse asiassa on, sillä kaikki täällä kuitenkin
ovat yksimielisesti tämän esityksen kannalla. Eli tämä kertaluonteinen tuki nimenomaan
polttoaineisiin viime vuoden satovahingoista johtuen nyt sitten annetaan, keskimäärin 690
euroa per tila. Tämä tuki on 7,7 senttiä litralta. Aivan kuten edustaja Wallin sanoi, niin ei-
hän tässä mitään uutta ilmastonmuutosta tai fossiilisten polttoaineiden tukea olla antamas-
sa, vaan nimenomaan viime vuodelta olevaa korvausta niistä hankalista sääolosuhteista
johtuen.

Kaiken kaikkiaan, kun viime vuosi oli säitten suhteen huono ja satovahingot olivat mit-
tavat, niin maatalous on kyllä kipuillut suurissa kannattavuusvaikeuksissa monilta muilta-
kin osin. Tällä vaalikaudella on saatu tukimaksatusta ja aikatauluja kuitenkin rukattua pa-
remmin niin, että ne tällä hetkellä toimivat. On saatu maatalousbyrokratiaa purettua monil-
ta osin. Alkuperämerkintöihin on saatu parannuksia, ja edelleenkin halutaan parannusta
myös ravintoloitten ruokalistojen osalta ja niin edelleen. Eli koko ajan on tehty ja tehdään.
Se on hyvä kuulla, että täällä ollaan yksimielisiä siitä, että maatalouden eteen pitää tehdä
toimenpiteitä. Ruuan omavaraisuus on kuitenkin se keskeinen tekijä meille tulevaisuuden
kannalta, että me pystymme huoltovarmuuden säilyttämään meidän elintarvikkeissa. Pys-
tymme huoltovarmuuden säilyttämään myös niitten pahempien aikojen varalta, joten ha-
luan kiittää yksimielisyydestä tässä esityksessä ja toivon parempia esityksiä vielä jatkossa
lisää.

14.41 Eero Suutari kok: Arvoisa puhemies! Maatalous on pitkään ollut vaikeuksissa, ja
viime kesän sateet toivat lisää tähän vaikeusastetta. Nyt tarvitaan nopeita ratkaisuja tähän
akuuttiin rahoituskriisiin. Sellainen on nimenomaan tässä tapauksessa löydetty viime ke-
sän satovahinkoja kärsineille maanviljelijöille tästä energiaveron palautuksesta. Kun se on
asiantuntijoiden arvioiden mukaan kaikista nopein ja edullisin ja vähiten byrokratiaa ai-
11



Pöytäkirjan asiakohta PTK 28/2018 vp
heuttava keino välittää rahoitusta, niin minun mielestäni tässä on kysymys todella hyvästä
ja yksimielisestä päätöksestä.

Vielä lopuksi sanoisin, että kun tässä on tuotu esille nämä ilmastotavoitteet ja meidän
ikään kuin niiden vastainen toimintamme tässä tapauksessa, niin olen täysin eri mieltä. Ei
tosiaan ole siitä kysymys.

14.42 Timo Harakka sd: Arvoisa puhemies! Lähetekeskustelussa ja ensimmäisessä kä-
sittelyssä on käyty läpi näitä samoja teemoja, joita tässäkin keskustelussa tänään, eli poh-
dittu sitä, että yhtäältä on aivan oikein korvata luonnon aiheuttamat haitat maanviljelijöil-
le, mutta toisaalta siihen olisi löydettävä kestävä tapa, joka ei olisi ristiriidassa — itse asias-
sa juuri pari kolme viikkoa sitten täällä eduskunnan salissa käsitellyn — kansallisen ilmas-
to- ja energiastrategian kanssa. Mutta en nyt mene siihen sen enempää, vaan totean sen,
että sosiaalidemokraatit halusivat valtiovarainvaliokunnassa erityisesti alleviivata sitä, että
saisimme näistä mainituista syistä kestävämmän ratkaisun tähän koko kysymykseen.

Emme missään tapauksessa halunneet esittää hylkyä, vaan päinvastoin rakentavasti poh-
tia sitä, mitä pitää tehdä, kun ilmastonmuutos tuottaa entistä enemmän haasteita suomalai-
selle kasvinviljelylle. Niihin pitää etsiä ratkaisuja nyt sananmukaisesti hyvän sään aikana.
Ja kun EU:n yhteistä maatalouspolitiikkaa uudistetaan, niin on luotava kestävämpiä ris-
kien hallinnan menetelmiä, kenties uudenlainen vakuutus äärisäiden varalle. Tietysti pit-
källä tähtäimellä paras ilmastovakuutus on se, että ilmastonmuutosta torjutaan uskottavas-
ti ja johdonmukaisesti niin suurissa kuin pienissäkin asioissa. Siksi esitämme sinänsä erin-
omaisen ja tasapainoisen valiokunnan mietinnön lisäksi vahvistavan lausuman. Se kuuluu
näin: ”Eduskunta edellyttää, että valtioneuvosto ryhtyy välittömästi valmistelemaan sato-
vahinkojen korvaamisen mallia, joka korvaa kertaluontoiseksi tarkoitetun menettelyn
VaVM 22/2017 vp:n ja MmVL 22/2017 vp:n viittaamalla tavalla, ja joka ei ole ristiriidas-
sa kansallisen ilmasto- ja energiastrategian tavoitteiden kanssa.” Ja kuten edustaja Viita-
nen aikaisemmin sanoi, niin olisi tietenkin täysin johdonmukaista, että myös ystävämme
keskustasta kannattaisivat tätä lausumaa, jota täällä kovasti toivottiin.

Tämä oli nyt tätä vanhan toistoa, mutta tässä käsittelyssä haluaisin nostaa esiin yleisem-
män kysymyksen veroista ja veropopulismista, joka on jäänyt vähemmälle huomiolle. Eli
kun nyt pidetään kirkkaasti mielessä se, että SDP ja ilmeisesti koko eduskunta lähes yksi-
mielisesti kannattaa tätä menettelyä juuri tässä järjestelyssä, niin on ongelmallista, jos ve-
rojärjestelmä on yleisesti ottaen ainoa joustava keino järjestää eri eturyhmille tarpeellisia
luvattuja asioita. Kävi selväksi, että satovahinkojen korvausta ei muun muassa EU-vaati-
musten takia voitu järjestää vaihtoehtoisilla tukimenettelyillä.

Kuitenkin yleinen hyvän verotuksen periaate on ollut laajat ja tiiviit veropohjat ilman
poikkeuksia, mikä mahdollistaa matalat verokannat. Huomatkaa tämä yhteys. Sosiaalide-
mokraatteja usein syytetään verojen kiristämisestä silloin, kun haluamme vain tukkia por-
saanreikiä, taata yhdenmukaista verotuskohtelua eri sijoitusmuodoille, karsia verotukiai-
sia, siis tiivistää veropohjaa, joka silloin tuottaa itsestään jo satojen miljoonien eurojen li-
sätulot. Ja silloin oikean verotusperiaatteen mukaisesti voidaan alentaa veroa. Siksi SDP
on johdonmukaisesti esittänyt alempaa ansiotuloveroa varsinkin pieni- ja keskituloisille
palkansaajille ja eläkeläisille kuin hallitus. Siis alemmat ansiotuloverot, tiiviimpi veropoh-
ja.

Mutta kiusaus jakaa etuja verojärjestelmän kautta on suuri. Kun menokuri on kova ja
etuuksia ei haluta lisätä, niin menojen lisäämisen sijaan vähennetään tuloja. Tämänhetki-
12



Pöytäkirjan asiakohta PTK 28/2018 vp
nen hallitus on valinnut muissakin tapauksissa tämän veropohjan puhkomisen, ikään kuin
se olisi jotenkin eri rahaa, mikä tuloina menetetään, kuin se, mitä menoina lisätään. Näin
meille on syntynyt verojärjestelmään jatkuvasti lisää epäloogisuuksia tai, kuten eräs ta-
loustieteen professori sanoi, härpäkkeitä. Ne tulevat kalliiksi yhteiskunnalle, kuten esimer-
kiksi niin sanottu yrittäjävähennys, 120 miljoonaa euroa, ja erinäiset muut verojärjestel-
mään liittyvät tukiaiset. Niistä pitäisi päästä eroon, ja siinä suhteessa tämä koko ajattelu
vaatii nyt täysin uudenlaista tulokulmaa.

Tietenkin on sitten erikoista, jos koko hallituksen lähtökohta on se, että ei tarvitse välit-
tää verotuloista, kuten on käynyt ilmi siitä, kun tänne saliin on tulossa kansalaisaloite pe-
rintö- ja lahjaverosta luopumiseksi. [Eero Heinäluoma: Lähes miljardi euroa!] Ainakin 740
miljoonaa euroa on se odotus, jota tällä — sinänsä taloustieteilijöiden suuren enemmistön
mielestä vähiten haitallisella — verolla vuosittain on saatavissa, joten olisi tärkeää tietää
se, että esimerkiksi kokoomus puhuu tässä asiassa yhdellä äänellä, ja mieluiten se olisi val-
tiovarainministerin ja puolueen puheenjohtajan Petteri Orpon ääni, joka on jo hallitusneu-
votteluissa siis vahvistanut sen, että perintö- ja lahjavero on järkevä ja viisas vero, josta tä-
mäkin hallitus tosin kantaa alentaen tulee pitämään huolen. Olen kyllä huolissani siitä, että
tässäkin asiassa kokoomus haluaa ratsastaa kaksilla rattailla. Nimittäin valtiovarainvalio-
kunnan vastaava, ei siis mikään rivikansanedustaja Timo Heinonen on ilmoittanut julkises-
ti allekirjoittaneensa tämän kansalaisaloitteen ja jopa yllyttänyt muitakin toimimaan sa-
moin, eli kokoomuksessa kuitenkin halutaan myöskin poistaa saman tien tämä perintö- ja
lahjavero kertomatta, mistä nämä rahat mahdollisesti tilalle otettaisiin tai mitä lisää leikat-
taisiin. Näillä kaksilla rattailla ei ole soveliasta ratsastaa, ja siksi toivon, että puheenjohtaja
Orpo mahdollisimman nopeasti kertoo, mikä on puolueen todellinen kanta.

14.49 Jari Myllykoski vas: Arvoisa herra puhemies! Tiedän rattaitten määrästä, [Pia Vii-
tanen: Paljon!] kun puhutaan kokoomuksen politiikasta ja veroista.

Mutta tähän lakiesitykseen, minkä hallitus on tehnyt ja mistä valtiovarainvaliokunta on
yksimielisen mietinnön tehnyt, täytyy näin vasemmistolaisena kansanedustajana sanoa,
että otan sen tukkapöllyn vastaan, mitä sitten ryhmästä tulee, mutta tulen äänestämään kyl-
lä sen esityksen puolesta ja erityisesti siitä, että mietinnössä on erittäin ponnekkaasti otettu
kantaa siihen, että pitää olla muita keinoja. Nyt on, niin kuin edellä edustaja Harakka tote-
si, se hyvän sään aika. Nyt pitää luoda järjestelmää.

Edustaja Wallin toi esille tämän rahastomallin, mitä edustaja Hautalakin puheenvuoros-
saan komppasi, eli jotakin pitää pystyä rakentamaan yhdessä tuumin, koska nyt eduskunta
on tässä asiassa niin yksimielinen ja yksikantainen, että meidän pitää turvata suomalainen
alkutuotanto ja sen kaikki työllisyysvaikutukset. Omista äänistäni Satakunnassa, joka on
elintarvikemaakunta, iso osa tulee elintarviketyöntekijöiltä, ja meille se on todella tärkeää,
että alkutuotanto on hyvissä voimissa ja se pystytään turvaamaan. Sen takia pitää olla sen
maaseutuelinkeinon ja elinvoimaisuuden puolesta tässä talossa. [Ritva Elomaa: Hyvä!]

Pidän tavallaan valitettavana, että meidän omat keinovalikoimat eivät pystyneet siihen
— jos olen oikein ymmärtänyt, niin minulle on kuiskattu, että EU olisi puuttunut johonkin
muuhun järjestelmään, jolla oltaisiin voitu tasapuolisemmin järjestää tämä niin, että naa-
puri ei jää ilman, jos on samansuuruiset vahingot kuin toisella naapurilla. Se on tässä se
epäoikeudenmukaisuus, mikä näin vasemmistolaisena kansanedustajana pikkuisen niin
kuin kuohuttaa, että minkä takia se viljelijä, joka sillä hakkeella kuivattaa, jää nyt niin sa-
notusti tiiron osalle, kun olisi ollut niin paljon oikeudenmukaisempaa, että olisi voitu vaik-
13



Pöytäkirjan asiakohta PTK 28/2018 vp
kapa kolmen edellisen vuoden sadon perusteella katsoa sen satovahingon todellisen mää-
rän mukaan ja jakaa tämä 25 miljoonaa euroa sitten tasaisesti ja oikeudenmukaisemmin
niin, että ne, jotka ovat kärsineet eniten, olisivat eniten saaneet. Mutta jos se kerran on ollut
mahdotonta, niin tämä on se järjestelmä, millä nyt pystytään apuun jollakin tavoin rientä-
mään.

Kyllä tässä on todellakin semmoisia erittäin hyviä perusteita tähän kertaluontoisuuteen,
sillä meillä on myös tiloja, joilla ei ole kasvinviljelyä juuri nimeksikään mutta jotka ovat
erittäin suuria elintarviketuottajia alkukasvatuksen osalta, eli vaikkapa nyt maitotilat tai li-
hatilat, jotka ostavat naapureiltaan rehut. He ovat yhtä lailla niitten polttoaineiden tukien
piirissä, vaikkei ole yhtään tuotantoa viljankaan suhteen.

Arvoisa puhemies! Esitys on hyvä, ja hienoa kuunnella, että täällä ollaan yhtä mieltä sii-
tä, että tähän hätään pitää vastata ja järjestelmää pitää tulevaisuudessa kehittää. — Kiitos.

14.53 Hannu Hoskonen kesk:  Arvoisa herra puhemies! Tämä keskustelu polttoaineve-
ron palautuksesta maanviljelijöille kuvaa hyvin sitä suomalaista keskustelua, miten tässä
maassa suhtaudutaan maaseutuun ja yleensä siihen työhön, mitä siellä tehdään. Maanvilje-
lijöiden ahdinko tänä päivänä on käsin kosketeltavissa. Yksi iso syy siihen tietenkin on
tämä syntynyt säästä johtuva katovuosi, mutta muutenkin viime vuosien aikana maatalou-
den tilanne on mennyt koko ajan heikompaan suuntaan, ja välillä tuntuu, kun tuolla kuun-
telee puheenvuoroja, että siitä jopa joku iloitsee, että näin on tilanne. Tosiasiassahan tässä
on kuitenkin tilanne sellainen, että noin 300 000 ihmistä saa leipänsä kotimaisen ruuan val-
mistamisesta sen eri vaiheissa, tilalta valmiiseen ruokapöytään, eli kysymys on äärimmäi-
sen vakavasta asiasta. Asian tekee vielä vakavammaksi se, että samaan aikaan kun Suo-
messa haetaan keinoja, millä voitaisiin maatiloja tukea, että ne pysyisivät mukana tuotan-
nossa ja suomalaisessa pöydässä olisi ruoka suomalaista ruokaa, puhdasta ruokaa, niin sit-
ten kun niitä keinoja aidosti lähdetään etsimään, niin tuntuu, että eipä niitä oikein taida löy-
tyä — tai ainakaan yhteisymmärrystä siinä. Toki tämä mietintö on yksimielinen, mutta
mitä tänäkin päivänä tuota keskustelua on kuullut, niin vaikea minun on tuosta sanoa, että
tuo nyt on yksimielistä keskustelua.

Joka tapauksessa tämä eurooppalainen maatalouspolitiikkahan tietää sitä, että meillä ei
ole mahdollisuuksia tilojen suoraan tukemiseen. Kaikki on tätä yhteistä eurooppalaista
maatalouspolitiikkaa. Tämäkin palautusmalli, missä nyt polttoaineveron palautuksista ti-
loille on kysymys, on EU:ssa koeponnistettu, että onko tämä ok, ja sieltä on näytetty vih-
reää valoa, että näin on. Kuitenkin yhteisen maatalouspolitiikan puitteissa, kun me puhum-
me, on syytä muistaa se, että ne keinot, millä näitä hommia tehdään elikkä tilojen ahdinkoa
helpotetaan, ovat erittäin rajalliset. Sen takia on aivan välttämätöntä, että suomalaisissa ih-
misissä löytyisi vihdoin ja viimein yhteisymmärrys, millä me suomalaista ruokaa aidosti
tuemme, eli käytämme silloin suomalaista ja jätämme sen tuontiruuan mahdollisimman vä-
häksi.

Kuten tässä valtiovarainvaliokunnan mietinnössä todetaan, näiden satovahinkojen kor-
vauskeinoja ei tänä päivänä käytännössä enää ole. Satovahinkomenettely loppui tästä
maasta vuonna 2015, sen jälkeen ollaan oltu tuuliajolla tässä asiassa. Tämä verotukselli-
nen keino, mitä nyt käytetään, aivan kuten valiokunnan mietintö sanoo, on käytännössä se
ainoa keino. Elikkä tämä tarkoittaa sitten sitä, että tästä eteenpäin suomalaisten kulutta-
jien, suomalaisten ihmisten tulee joka kerran, kun kaupassa käy, miettiä sitä, mitä tässä
maassa halutaan tehdä: säilytämmekö me ne 300 000 työpaikkaa vai ostammeko sitä hal-
14



Pöytäkirjan asiakohta PTK 28/2018 vp
paa hollantilaista ruokaa, tai mistä tahansa sitä nyt tähän maahan tuodaan? Joka tapaukses-
sa muistatte sen eurooppalaisen tutkimuksen, jonka tulos oli sellainen, että erilaisissa elin-
tarvikkeissa oli valtavan suuria määriä erilaisia haitta-aineita — muun muassa broilereista
löytyi salmonellaa lähes poikkeuksetta kaikista — niin että se on sitten sitä karua totta,
mikä tuolla markkinoilla tänä päivänä on. Kyllä meidän suomalaisten kannattaisi pikkuhil-
jaa mennä siihen suuntaan, että käytämme omia puhtaita elintarvikkeitamme, koska viime
kädessä on kysymys meidän omasta terveydestämme, kansanterveydestämme, ja nyt kun
tuosta sote-uudistuksesta kiistellään tässä talossa aika ankarasti tänä keväänä, niin tässä
elintarvikeasiassa on kysymys myös kansanterveydestä, miten terveenä me pysymme vai
sairastammeko MRSA-bakteeria tai salmonellaa tai jotakin muuta. Elikkä tämä on erittäin
vakava asia.

Lopuksi, arvoisa puhemies: Yksi keinohan tähän on olemassa, millä voidaan kotimais-
ten polttoaineiden osuutta kasvattaa — sillä keinoin, että fossiilisia vähennetään. Toivoi-
sin, että eduskunta ottaa tämän huomioon ja lähdetään aidosti kehittämään järjestelmiä,
joissa luodaan nestemäisten polttoaineiden rakennetta sillä tavalla, että sinne lisätään yhä
enemmän kotimaista biopohjaista osiota, niin että jonain päivänä saavutamme sen tilan-
teen, että voisimme ajaa esimerkiksi puhtaasti kotimaisella polttoaineella suomalaisilla
pelloilla eikä tarvitsisi käyttää enää fossiilisia aineita. Teknisestihän se on täysin mahdol-
lista jo tänä päivänä. Tekniikka on aivan yksinkertaista. Kun saksalaiset käyttivät sitä jo
toisen maailmansodan aikana, niin eihän tuo nyt ihme ole, jos vuonna 2018 Suomi pikku-
hiljaa tekisi määrätietoisen päätöksen, että tällaista järjestelmää kohti mennään. Brasilias-
sa ajetaan tänä päivänä henkilöautoilla, jotka ovat bioetanolilla käyviä autoja. Siellä se ei
ole mikään ongelma. En usko, että se täälläkään olisi ongelma.

14.58 Pia Viitanen sd:  Arvoisa herra puhemies! Heti alkuun haluan kannattaa edustaja
Harakan tekemää lausumaesitystä ja toiseksi todeta, että en halua tässä toistaa niitä argu-
mentteja, mitä tässä on tullut jo esille siitä, että tämä valiokunnan näkemys on yksimieli-
nen myös niiden huomioiden suhteen, mitä sosiaalidemokraatit omassa mielipiteessään
esittävät. Itse asiassa lausumassamme olemme esittämässä sitä samaa, mitä koko valiokun-
takin mietinnössään miettii. Eli siksi täsmennän, että kysymyksessä on viestin vahvistus, ja
siksi toivon, että esimerkiksi keskustalaisilta edustajilta, muun muassa edustajilta Ranta-
kangas ja Kalmari, tulisi tukea tälle esityksellemme. Ilmeisesti heillä ei ollut mahdollisuut-
ta osallistua ykkösvaiheessa tähän käsittelyyn, koska silloin käsittelyilmapiiri oli huomat-
tavasti sopuisampi ja silloin tunnuttiin pitävän hyvänä sitä, että SDP:kin on tämän mallin
takana. Mutta yhtäkkiä oli vähän sävy muuttunut, kun edustaja Rantakangas vähän drama-
tisoi ilmeisesti lukematta tarkemmin siitä, mistä oli kysymys.

Mutta, puhemies, haluan sanoa vielä sen, minkä toistin täällä aiemminkin, että uskon,
että koko maatalouden etu on se, että meillä maataloudessa käytettävät menetelmät ovat
kestäviä ja eettisesti hyväksyttäviä. Ja siksi uskon, että ihan tosissaan, kun mietimme myös
ilmasto- ja ympäristökysymyksiä ja tälle korvaavia mahdollisuuksia tulevaisuudessa, pu-
humme koko maatalouden pärjäämisen puolesta, koska kuitenkin kuluttajat arvostavat eet-
tisiä valintoja.

Toinen seikka, mikä on kovin ajankohtainen ja minkä totesin viimeksikin, on eläinten
hyvinvointi. Myös näitä asioita ihmiset arvostavat entistä enemmän, ja siksi olisi hyvin tär-
keää, että nyt tulossa oleva eläinsuojelulaki olisi edistyksellinen. Ja sen suhteenhan on, pu-
hemies, luvalla sanoen aika paljon nyt epäilyjä, että se ei olisi riittävän edistyksellinen.
15



Pöytäkirjan asiakohta PTK 28/2018 vp
Monet eläinsuojelijat ovat esittäneet huolensa, ja toivon, että tässä yhteydessä saisin vielä
kerran lähettää terveiset myös sen osalta valmisteluun.

15.00 Leena Meri ps: Arvoisa puhemies! Vähän huolestuneena kuuntelin tiettyjä puheen-
vuoroja, ja jos olisin tuolla maatilalla tekemässä töitä... Aika vähän tuntuu se huoli joille-
kin ihmisille merkitsevän, kun miettii sen ihmisen kannalta eikä täällä pelkästään fossiili-
sena polttoaineena tai muina. Sain ainakin itse paljon yhteydenottoja viime syksyn jäl-
keen, ja siellä oltiin todella pulassa ja rahaa ei tuntunut olevan juuri mihinkään. Siinä mie-
lessä on hieno asia, että tämä korvaus tulee ja tapahtuu, ja ainakaan itse en voi lähteä alle-
kirjoittamaan mitään sellaisia, että näin en koskaan voisi enää tehdä. Jos jotkut ovat pulas-
sa, niin kyllä heitä täytyy voida auttaa. En minä täällä semmoisia lupauksia voi lähteä
antamaan. Että tilanteiden mukaan täytyy elää.

Tuo vihreiden ajatus siitä, että tämä pitäisi kokonaan hylätä, tuntuu aika erikoiselta. Jos
haluaa järjestelmää kehittää, niin kehitetään. Perussuomalaisethan ehdotti vaihtoehtobud-
jetissaan viime syksynä tämmöisen satovahinkomallin kehittelyä ja olimme siihen panos-
tamassa 20 miljoonaa rahaa, mutta eipä silloin tullut vastakaikua keneltäkään siinä keskus-
telussa. Hyvä, että tulee nytten.

Tuossa SDP otti perintöverotuksen esille, ja kiinnitin siihen huomiota. Täällä on nyt
SDP:n edustajia, ja toivonkin SDP:n kantaa nyt, koska tässä puheenvuorossa Harakka pu-
hui siitä, että veropohjan pitää olla tiivis ja ilman poikkeuksia pitäisi lähteä liikkeelle ja an-
siotuloveroa alentaa. Itse olen samaa mieltä, että erityisesti pieni- ja keskituloisten verotus-
ta voitaisiin ansiotuloveropuolella alentaa mutta myös eläkeläisten vähennyksiä kasvattaa,
jotta heillä ei olisi kireämpi verotus. Mietin sitä, että aika kova hyökkäys perintöverotusta
kohtaan. Itse pyysin tuolta Veronmaksajain Keskusliitosta materiaalia tässä jokin aika sit-
ten, ja heidän johtava lakimiehensä lähetti minulle viimesyksyisen luentomateriaalin, jos-
sa tämä Juha Koponen kertoo, että niin sanottu keskiluokka maksaa pääosan veroista ja ve-
ronmaksu laitetaan jo suhteellisen pienistä perinnöistä ja progressio on suhteellisen jyrk-
kä. On hyvä muistaa, että se arvonmääritys tapahtuu aina kuolinhetkeen ja ne verot mak-
setaan, vaikka leski jäisi siihen asumaan, sen asunnon arvon mukaan, vaikka se olisi siinä
kymmenen vuotta asuessa kohonnut moninkertaiseksi.

Kävimmekin tästä jonkin verran edustaja Harakan kanssa jo aikaisemmin debattia. Hän
ilmoitti silloin mediassa, että perintö- ja lahjavero on markkinatalouden paras vero, koska
se ei kohdistu työhön vaan ansaitsemattomaan tuloon. No, onko se ansaitsematonta, jos
esimerkiksi puolisot asuvat yhdessä ja siitä sitten toinen kuolee ja verotetaan? Yhdessähän
siinä rekeä on vedetty. Edustaja Harakan mukaan se on myös oikeudenmukainen ja talout-
ta tehostava vero. No sittemmin hän on kyllä mediassa pikkusen tullut minun kannoilleni,
koska minä esitin, että kohtuuttomuudet pitää poistaa, elikkä siellä on leskien asemaa, si-
sarusten asemaa — esimerkiksi veljekset asuvat yhdessä maatilalla yhteisessä taloudessa.
Juuri sain yksi päivä puhelun, että veljekset asuvat kahdestaan, ovat lapsettomia, ja kun toi-
sesta aika jättää, toinen joutuu kalliimman veroluokan mukaan maksamaan sen veron.

Ensimmäinen varapuhemies Mauri Pekkarinen:  Arvoisa edustaja! Pyytäisin ystävälli-
sesti, että huomioisitte asiakohdan, jota tällä hetkellä käsitellään.
16



Pöytäkirjan asiakohta PTK 28/2018 vp
No halusin nyt ottaa tämän esille, koska edustaja Harakka toi tätä perintöverotusta tähän
aika laajasti ja haastoi tässä puolueita. Olen kiitollinen siitä, että hän on tullut enemmän pe-
russuomalaisten linjoille tämän debattimme jälkeen.

Tämä maatalouden tukeminen on erittäin tärkeä asia, ja kuten perussuomalaisten edus-
taja Elomaa tuossa esitti, on erittäin hyvä, että maataloutta tuetaan, ja kiitän siitä, että hei-
dät on muistettu.

15.04 Timo Harakka sd (vastauspuheenvuoro):  Arvoisa puhemies! Ymmärrän toiveen-
ne siitä, että pysyttäisiin tässä asiakohdassa.

Ensimmäinen varapuhemies Mauri Pekkarinen: Todellakin, edustaja Harakka.

Mutta kun tuossa nyt haastettiin näkemystäni perintö- ja lahjaverosta ja todettiin minun
tulleen perussuomalaisten linjoille, niin tämä [Puhemies koputtaa] olisi tietenkin mahdol-
lista vain, jos perussuomalaisilla olisi tässä asiassa joku linja. Se ei ole hahmottunut.

Ensimmäinen varapuhemies Mauri Pekkarinen: Edustaja Harakka, nyt noudatetaan
niitä pelisääntöjä, mitä tässä talossa noudatetaan. Kun kerran puutuin edustaja Meren läh-
tiessä asiasta tuonne liikkeelle, niin minä puutun myöskin teidän tapauksessanne. Nyt pe-
rintö- ja lahjaverosta tässä yhteydessä ei keskustelua käydä. [Puhemies koputtaa]

Selvä, mutta saanko jatkaa...

Ensimmäinen varapuhemies Mauri Pekkarinen: Seuraava puheenvuoro on edustaja
Reijonen.

15.05 Eero Reijonen kesk: Arvoisa herra puhemies! Täällä on käyty laajaa keskustelua
vähän asian sivustakin, jos näin sanoisin, on käsitelty veroasioita hyvinkin laajasti. Joten-
kin välillä tuntui siltä, kun laajasti puhuttiin, että kaksilla rattailla ajajia on paljon, taitaa
olla rattaitten laakerit aika kuumina jossakin päin Suomea. Mutta sinänsähän tämä asia on
suomalaisen maaseudun ja tuottajien näkökulmasta äärettömän tärkeä asia, ja sen pitäisi
olla tämän keskustelun keskiössä minun mielestäni.

Me kaikki tiedämme sen, että olosuhteet vaihtuvat vuosittain maanviljelyksessä mutta
myös alueelliset erot ovat varsin suuret, sekin on totta. Lunta on tällä hetkellä itäisessä Suo-
messa reilu metri, puolitoista metriä. On oletettavaa, että keväällä on tulvia. Saattaa käydä
niin, että viljaa saadaan maahan huomattavasti myöhemmin kuin normaalisti, ja se saattaa
olla taas uhka sille, että vilja ei ehdi tuleentua ja kypsyä hyvissä ajoin, eli uhkatekijöitä var-
masti maaseudulla riittää.

Keskustelussa oleva asia on tärkeä ja tärkeä kädenojennus viljelijöille. Toivon, että tääl-
lä nyt ei tarvitsisi äänestää tästä asiasta. Summa on sinänsä varsin pieni mutta tärkeä käden-
ojennus viljelijöille. Tuottajat tekevät työtä pitkiä päiviä. Varsinkaan ne tuottajat, joilla on
karjataloutta, eivät ole työaikalain piirissä. Siellä on lähdettävä liikkeelle joka aamu, joka
ilta ja myöskin viikonloppuna. Tämä meidän kaikkien täytyy muistaa. Suomalaisen ruoan
puolesta tässä salissa varmasti kaikki haluavat puhua, ja niin myöskin itse teen. Mutta jos
tuottajan selkä taittuu, niin sitä suomalaista ruokaa ei sitten olekaan jatkossa saatavissa.
17



Pöytäkirjan asiakohta PTK 28/2018 vp
Tässähän on kysymys myös siitä, miten siemenviljaa on saatavissa, jos näitä tulvavahin-
koja ja satovahinkoja joka syksy tulee. Siemenviljan laatu kärsii ja myös hinta nousee, ja
tämäkin on sitten tuottajan kukkarolla selkeästi nähtävissä.

Huoltovarmuuskysymykseen täällä on jo viitattu, se on tärkeä asia. Toivon, että se ote-
taan ihan tosissaan.

Edustaja Hautala muun muassa on esittänyt täällä uutta mallia. On keskusteltu mallista,
onko se hyvä vai huono. Minusta näitä malleja kannattaa yhdessä ihan oikeasti miettiä. Mi-
nun mielestäni nämä veroasiat eivät oikein tähän asiaan sovellu, mutta totean vain, että ve-
ronkiristykset eivät kyllä tue talouskasvua missään vaiheessa. — Kiitoksia.

15.08 Lea Mäkipää sin: Arvoisa puhemies! Tiedämme, että sääolosuhteet ovat vaihdel-
leet ei yksistään Suomessa vaan Euroopassa ja muuallakin maailmassa, eli maatalous on
erittäin riippuvainen säästä. Mutta tärkeintä on tällä hetkellä, että hyväksymme sen noin 25
miljoonaa tähän viljelijöitten satovahinkojen korvaamiseen.

Sitten jos haluamme lukea tätä mietintöä, niin meillä ei tarvitse olla muuta kuin sisälu-
kemisen taito. Täällä on sanottu, minkä takia täällä on hylkyehdotuksia tai jotain muuta,
mutta täällä sanotaan näin, että ”korvaustapa  jouduttiin  istuttamaan  voimassa olevaan
energiaveron palautusjärjestelmään”, ja edelleen sanotaan, että ”vaikka korvausperuste on
luotettavin käytettävissä oleva, sen yhteys viljelijäkohtaisiin menetyksiin on epäsuora. Se
jättää sen vuoksi katveeseen ne viljelijät, jotka käyttävät kuivaukseen esimerkiksi haketta.
Vastaavasti lisätukea voi ohjautua myös viljelijälle, jolle ei ole aiheutunut tosiasiallisesti
vahinkoa”.

Mutta, arvoisa puhemies, jos haluamme taas ymmärtää, mitä täällä valiokunnan mietin-
nössä on yksimielisesti lausuttu, niin täällä ei sen tähden tarvita mitään lausumaehdotuk-
sia. Luen tämän tästä: ”Valiokunta pitää erittäin tärkeänä, että korvaus on kertaluonteinen,
kuten on tarkoitus. Jotta näin käy, satovahinkojen korvaamiseen on luotava tavalla tai toi-
sella hyväksyttävä ja toimiva malli.” Tämä on erittäin yksinkertainen mietintö, ja jos tästä
pidämme kiinni, niin me kaikki saamme tätä tukea yksimielisesti. Kun on kuunnellut tässä
parin tunnin aikana sekä vasemmistoa että oikeistoa, niin me olemme kaikki samoilla jäl-
jillä, että tästä vaan paukautetaan yksimielinen mietintö.

15.11 Pia Viitanen sd (vastauspuheenvuoro):  Arvoisa puhemies! Tähän on hyvä yhtyä,
että me olemme kaikki tästä samaa mieltä. Siksipä täytyykin todeta, että kun täällä alettiin
käydä istunnon alussa debattia kovin syyttävään sävyyn, minkä edustaja Rantakangas
aloitti, ja hän kyseenalaisti SDP:n metodit kaikessa ja haluammeko tukea maataloutta, niin
olisi, puhemies, minustakin kohtuullista, että kaikki tiedostaisivat sen, että itse asiassa me
esitämme vahvennusta tälle samalle sanomalle, minkä koko valiokunta oli omassa mietin-
nössään tuonut ilmi.

Siksi, puhemies, toistan edelleen, että toivon, että edustaja Rantakangas, joka kovasti jo
meihin kritiikkiä osoitti, pahoittelisi tätä lausuntoaan ja äänestäisi sitten vaikka meidän
lausumamme puolesta.

15.11 Jari Myllykoski vas: Arvoisa herra puhemies! Vielä tuossa äskeisessä puheenvuo-
rossani, jonka tuolta pöntöstä kävin pitämässä, jäi se huomio sanomatta, että tällä mietin-
nöllä ja tällä toimenpiteellä ei lisätä ilmastonmuutosta negatiivisesti. Pitää todeta, että täs-
18



Pöytäkirjan asiakohta PTK 28/2018 vp
sä se polttoöljy on jo käytetty. [Timo Harakka: Miksi hylky?] Siinä mielessä uskallan olla
oman valiokuntani yksimielisen mietinnön takana, minkä edustaja Harakka ääneen luki-
kin, ja sillä tavoin tulen salissa äänestämään tästä asiasta ja sen tukkapöllyn sitten kestän,
mitä ryhmältäni tuleman pitää.

Mutta joka tapauksessa tätä kertaluontoisuutta ja sitä, että on tämä vahvistava lausuma,
minkä SDP on edustaja Harakan toimesta tehnyt, pidän kyllä kannatettavana, vaikka edus-
taja Mäkipää tuossa hyvin perusteellisesti sanoi, että se on jo kaikki tuossa mietinnön si-
sällä. [Lea Mäkipää: Niin on!] Nyt on kysymys siitä, lisäämmekö vielä yksituumaisuutta ja
korostammeko sitä, kuinka tärkeää on edelleen edetä niin, että nyt tämän hyvän sään aika-
na tehdään niitä muutoksia, joita todellakin pitää tehdä, sillä emme koskaan voi tietää, kos-
ka seuraavat heinäsirkkaparvet, tulvat ja raekuurot tulevat tähän maahan. Eivät sitä tien-
neet poliisit, eivät sairaanhoitajat, kun kiky-sopimusta tähän maahan tehtiin tämänkin hal-
lituksen hyvällä avustuksella.

15.13 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Tässä alussa käytiin keskustelua, mistä se maito tulee, tuleeko se purkista. Pur-
kista se lasiin tulee, mutta jostain se täytyy, edustaja Myllykoski, sinne purkkiin myös saa-
da, ja siihen tarvitaan kotimaista ruuantuotantoa ja lypsykarjatiloja tulevaisuudessakin, ja
vilja pitää leipään myös saada, ja siihen tarvitaan myös omaa ruuantuotantoa. Oma ruuan-
tuotanto on arvo- ja myös huoltovarmuuskysymys. Niin kuin tässä keskustelussa ja jo edel-
lisessä käsittelyssä esille on hyvin tullut, viime syksy oli poikkeuksellinen suomalaiselle
ruuantuotannolle ja suomalaiselle maanviljelijälle. Syksyisten satovahinkojen määräksi
tässä mietinnössä arvioidaan jopa 150 miljoonaa euroa ja siitä loppupelissä tässä esitykses-
säkin vain hyvin pieni osa pystytään korvaamaan näille suomalaisen ruuan tuottajille. Tuo
tuki on keskimäärin vain noin 690 euroa, kaiken kaikkiaan 25 miljoonaa. Ei ole kyse suu-
resta kädenojennuksesta, mutta kun meidän ruuantuotantomme on hyvin herkässä ja vai-
keassa tilanteessa, niin tämäkin on monelle tilalle tärkeä asia. Tässä esityksessä on siis
kyse kertaluontoisesta satovahinkokorvauksesta, ja tähän tapaan on päädytty sen kautta,
että tämä on EU-lainsäädännön mukainen ja toisaalta tämä on ollut helppo ja nopea, jous-
tava ja kustannustehokas keino tulla vastaan tässä poikkeuksellisessa tilanteessa.

Keskustelussa on hyvin tuotu esille muun muassa se, miten satovahinkojärjestelmä päät-
tyi vuonna 2015 ja nyt on haettu tällainen poikkeuksellinen ratkaisu. Niin kuin tässä kes-
kustelussa on esille tuotu, ei pidä mennä sanomaan, että tämäntyyppistä mallia ei enää tar-
vittaisi. Voi olla, että tarvitaan, mutta toivottavasti ei tarvita vaan löydetään siinä aikatau-
lussa parempi malli, jolla pystytään kohdentamaan se vielä tätä oikeudenmukaisemmin
kaikille suomalaisille ruuantuottajille, joille näitä satovahinkoja poikkeuksellisista sääolo-
suhteista aiheutuu. Tässähän, niin kuin keskustelussa on esille tullut, osa käyttää esimer-
kiksi haketta, on siirtynyt jo uusiutuviin energiamuotoihin, ja silloin tietysti voi olla, että
tämä korvaus ei kohdistu heille oikeudenmukaisella tavalla. Mutta niin kuin keskustelussa
ja valiokunnan mietinnössä esille tuodaan, tämä on nyt kertaluontoinen ratkaisu tässä vai-
heessa ja on tarkoitus etsiä nopeasti uusi malli, joka on hyväksyttävä ja toimiva malli vas-
taaviin tilanteisiin. Ehkä tätä keskustelua kuunnellessa on tullut vähän sellainen olo, että
kuka on eniten tosissaan auttamassa suomalaista ruuantuotantoa ja suomalaisia ruuantuot-
tajia. On hyvä, että tuntuu ainakin nyt tämän keskustelun valossa siltä, että suomalaiselle
ruualle puolustajia löytyy ainakin sanoissa ja toivottavasti jatkossa myös teoissa.
19



Pöytäkirjan asiakohta PTK 28/2018 vp
15.17 Timo Harakka sd: Arvoisa puhemies! En varmaankaan vähillä edustajavuosillani
oikein ymmärrä näitä kaikkia eduskunnan käytäntöjä, mutta kun edustaja arvosteli minuut-
tikaupalla minua nimeltä mainiten ja kun puhemies antoi vastauspuheenvuoron, niin voi-
sin olettaa, että saan sen vastaukseni lausua. Mutta tässä järkeni osoittautui vajavaiseksi.

Kuinka jouduimme tähän perintöverokeskusteluun, juontui siitä aivan aiheellisesta huo-
lestani, miten verojärjestelmän käy, jos tämä rakenteellinen tapa järjestää näitä kertaluon-
toisia tai muuten eturyhmän kipeästi ja nopeasti kaipaamia etuja järjestetään sillä tavoin,
että kajotaan verojärjestelmään uusilla alennuksilla, huojennuksilla tai muutoksilla. Nyt ei
siis ole kyse siitä, onko tuo etuus perusteltu vai vähemmän perusteltu, vaan siitä, että ve-
rojärjestelmän eheys, loogisuus ja ennakoitavuus kärsivät, ja norminpurun sijaan joudu-
taan sitten siihen, että tulee yhä uusia poikkeuksia ja sääntöjä, jotka muuttavat tätä jo tie-
dettyä kantaa.

Kuten sanoin, tällä hallituksella on sen sijaan, että se vähentäisi menoja tilanteessa, jos-
sa etuuksia on leikattu, ollut kiusaus myöntää lisää tuloja omille eturyhmilleen sitä kautta,
että tehdään poikkeuksia verojärjestelmään. Tämä johtaa siihen, että veropohjan tiiviys
kärsii ja veropohjan laajuus kärsii, ja sillä tavalla tämä koko julkisten palvelujen rahoitus
on heikentynyt merkittävästi tämän hallituksen aikana. Siksi jouduin kysymään sitä, että
kun meillä on näitä hyvin perusteltuja veroja, niin miksi ihmeessä täällä eduskunnassa esi-
merkiksi edustaja Heinonen edustaa sitä kantaa, että perintö- ja lahjaverosta tulisi luopua
välittömästi, kun se ei edes ole kokoomuksen kanta?

15.19 Hannu Hoskonen kesk: Arvoisa herra puhemies! Voi sanoa tästä mietinnöstä, mitä
tässä parhaillaan käsittelemme, että onneksi se on yksimielinen. Nämä jälkipuheet, mitä
tässä on nyt on käyty, ovat kyllä minun mielestäni vähän hämmentäviä. Tämän keskuste-
lun laatu kuvaa tilannetta Suomessa tällä hetkellä erittäin oivallisesti. Kun kuitenkin tässä
maassa, jos me haluamme luoda elintasoa Suomeen ja uutta työtä, uutta kasvua ja uusia
vientituotteita, se tarkoittaa ihan varmasti sitä, että meidän on luonnonvarojamme käytet-
tävä entistä enemmän ja entistä viisaammin. Viittaan esimerkiksi käytyyn keskusteluun sil-
loin kun maankäyttödirektiiviä, LULUCF:ää, valmisteltiin tässä talossa tai uusiutuvan
energian kestävyyskriteereitä aikoinaan: täällä oli valtavan suuria ristiriitoja siitä, että ei
saa käyttää metsää, ei saa käyttää maata. Meidän pitää muuttaa asennetta tässä talossa, jos
me haluamme saada Suomen talouden parempaan kuntoon ja ihmisille töitä. Meidän on
käytettävä koko maan mahdollisuuksia hyväksi. Sellainen keskustelu, [Puhemies koput-
taa] jossa rajoitetaan kaikkea, ei ole mistään kotoisin.

15.20 Hannakaisa Heikkinen kesk: Arvoisa herra puhemies! Mielenkiintoista keskuste-
lua tunti ja 20 minuuttia suomalaisesta ruuasta, suomalaisista ruuantuottajista. Näin suo-
malaisena ruuantuottajana, viljan- ja maidontuottajana, minun täytyy kyllä sanoa, että vä-
lillä huomaa, että tiettyjen kansanedustajien puheenvuoroissa ymmärrys itse asiasta on ka-
peahko ja halu on enemmänkin politikoida. Mutta on todella tärkeää, että tuo satovahinko-
jen korvauksen mietintö on yksimielinen ja siellä tunnustetaan se tosiasia, että tämä valittu
tapa on paras mahdollinen tässä tilanteessa. Tällä mennään näin eteenpäin.

Lausuma on tarpeellinen, mutta haluaisin tässä kuitenkin muistuttaa, että tässä ollaan
puhuttu ja väitelty tästä laajemmasta kontekstista mutta yksi asia ja ulottuvuus on jäänyt
kokonaan käsittelemättä. Säihin emme pysty varmaankaan suuresti vaikuttamaan nopealla
aikavälillä, silti kaikki toimenpiteet ilmastonmuutoksen hidastamiseksi ovat tarpeellisia.
20



Pöytäkirjan asiakohta PTK 28/2018 vp
Mutta toinen puoli, se tuki, mitä me voimme Suomessa tehdä oman maan viljelyn kannalta
ja kansainvälisesti, on se, että meillä pitää olla halu kehittää lajikkeita ja halu tukea vilje-
lijöitä siihen, että me pystymme käyttämään sellaisia lajikkeita, jotka kestävät uudenlaisia
sääolosuhteita, ja se, että meidän peltomme ovat siinä kunnossa, että ne kestävät tällaiset
ääri-ilmiöt.

Vielä tuohon korvaussummaan: Vajaa 700 euroa. Sillä esimerkiksi oma perheeni syö
puolitoista kuukautta hyvin, kapeammalla pussilla vähän pitempäänkin. Kyllä sillä jokin
merkitys on, ja kiitos siitä hallitukselle tässä tilanteessa.

Keskustelu päättyi ja asian käsittely keskeytettiin.
21


	3
	14.02
	14.03
	14.05
	14.06
	14.07
	14.08
	14.09
	14.10
	14.11
	14.12
	14.13
	14.14
	14.15
	14.17
	14.18
	14.19
	14.20
	14.21
	14.22
	14.23
	14.24
	14.25
	14.26
	14.28
	14.29
	14.30
	14.31
	14.33
	14.34
	14.37
	14.37
	14.39
	14.41
	14.42
	14.49
	14.53
	14.58
	15.00
	15.04
	15.05
	15.08
	15.11
	15.11
	15.13
	15.17
	15.19
	15.20


