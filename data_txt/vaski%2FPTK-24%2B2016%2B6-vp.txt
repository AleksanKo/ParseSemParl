















































DEMCE42.tmpSave.xml


Pöytäkirjan asiakohta PTK 24/2016 vp
Pöytäkirjan asiakohta 

PTK 24/2016 vp

Täysistunto

Tiistai 15.3.2016 klo 13.59—17.06

6. Hallituksen esitys eduskunnalle tuloveroja koskevan kaksinkertaisen verotuksen välttä-
miseksi ja veron kiertämisen estämiseksi Espanjan kanssa tehdyn sopimuksen ja pöytäkir-
jan hyväksymisestä  ja  laiksi  sopimuksen ja pöytäkirjan lainsäädännön alaan kuuluvien 
määräysten voimaansaattamisesta

Hallituksen esitys HE 5/2016 vp
Valiokunnan mietintö VaVM 2/2016 vp

Osittain ainoa, osittain toinen käsittely

Toinen varapuhemies Paula Risikko: Osittain ainoaan, osittain toiseen käsittelyyn esi-
tellään päiväjärjestyksen 6. asia. Ensin päätetään valtiovarainvaliokunnan mietinnön
VaVM 2/2016 vp pohjalta ainoassa käsittelyssä sopimuksesta ja pöytäkirjasta ja sitten toi-
sessa käsittelyssä lakiehdotuksesta.

Keskustelu

16.47 Timo Harakka sd: Arvoisa puhemies! Espanjan verosopimukseen kuuluu ilman
muuta naapurimaa Portugali. Kun Portugali on houkutellut verottomuudella suomalaisia
eläkeläisiä, näkyvimmin suurten pörssiyhtiöiden entisiä johtajia, edellinen hallitus ryhtyi
toimiin epäoikeudenmukaisen verosopimuksen muuttamiseksi. Vaalit ja pitkittynyt halli-
tuksen muodostus on pitkittänyt tilannetta tavalla, joka koettelee suomalaisten kärsivälli-
syyttä. Siksi onkin oikein, että valtiovarainministeri on käynnistänyt lausuntokierroksen
koko sopimuksen yksipuolisesta purkamisesta. Tämä päätös, jos siihen on mentävä, on
eduskunnan käsiteltävä ennen kesää.

Ihannetilanne on kuitenkin se, että Iberian niemimaan molempien maiden kanssa on voi-
massa samanlainen verosopimus, ihan ajatellen myös niitä eläkeläisiä, joilla on täysi oi-
keus suunnitella, missä aurinkoisessa maassa vanhuudenpäivänsä viettävät. Siksi esitän
eduskunnan hyväksyttäväksi lausumaa, jossa kiirehditään Portugalin verosopimusta to-
teuttavaksi samaan aikaan Espanjan verosopimuksen kanssa. Lausuma kuuluu näin:
"Eduskunta edellyttää, että vastaava verosopimus Portugalin kanssa tuodaan eduskunnan
käsittelyyn mahdollisimman nopeasti ja pyritään saamaan voimaan yhtä aikaa Espanjan
kanssa tehdyn verosopimuksen kanssa."

16.48 Pia Viitanen sd: Arvoisa rouva puhemies! Kaiken kaikkiaanhan tämä lakiesitys on
lakiesityksenä hyvä, eli tässä kuitenkin puututaan selkeään epäkohtaan, ja tämähän on se
asia, mihin jo aikanaan viime kaudella todellakin ministeri Urpilainen pisti valmistelun
liikkeelle. Me sosialidemokraatit olemme tässä kyllä olleet kovin vaativia sen suhteen, että
meidän ei pidä läpi sormiemme katsella näitä tilanteita.
 Tarkistettu
4.0



Pöytäkirjan asiakohta PTK 24/2016 vp
Tosiaankin hyvän lakiesityksen ohella me haluamme kiinnittää huomiota siihen, että
parhaillaan tämä Portugalin tapaus on meneillään ja me haluamme sitä kiirehtiä, ja siksi,
puhemies, kannatan tätä edustaja Harakan esittämää erinomaista lausumaa.

16.49 Arto Satonen kok: Arvoisa puhemies! Yhdyn siihen täällä esillä olleeseen näke-
mykseen, että on todella hyvä, että tämä lakiesitys saadaan eteenpäin ja on Espanjan kans-
sa kyetty tämä sopimus tekemään. Kiitokset siitä kuuluvat ennen kaikkea meidän valtiova-
rainministerille, joka on tässä ollut aktiivinen, kuten myöskin hän tätä Portugalin asiaa hy-
vin reippaasti hoitaa. Se on itsestään selvää, että jokainen suomalainen saa viettää eläke-
päivänsä missä tahansa, mutta se, että joku maa tarjoaa verovapautta, on epätervettä kilpai-
lua, ja nyt tämä järjestelmä Espanjan kanssa tämän jälkeen on erittäin hyvä.

Tietysti kun tässä äsken kaivattiin hallituspuolueen edustajaa paikalle, niin minusta olisi
kyllä ollut mukavaa, että entinen valtiovarainministeri Antti Rinne olisi ollut täällä paikal-
la tänään keskustelemassa siitä, minkä takia hänen valtiovarainministerikaudellaan ei tätä
asiaa Espanjan kanssa laitettu kuntoon.

16.50 Pia Viitanen sd: Arvoisa puhemies! Kuten totesin, tämähän laitettiin nimenomai-
sesti alulle jo sosialidemokraattisten ministereiden toimesta ja nyt on saatettu loppuun.
Minä luulen, edustaja Satonen, että meillä ei ole kyllä mitään hävettävää sen suhteen, mitä
olemme saaneet aikaiseksi veronkierron torjumiseksi tai esimerkiksi laajasti harmaan ta-
louden torjumiseksi. Olemme hivenen ihmetelleet sitä, miksi hallitus otti niin passiivisen
linjan näihin molempiin: päinvastoin, tänne tuotiin esityksiä, tai meinattiin tuoda esityk-
siä, jotka suorastaan rohkaisisivat erilaisiin veronkiertomahdollisuuksiin tai aktiiviseen ve-
rosuunnitteluun. Onneksi sitten opposition toimesta ja vähän kansalaisyhteiskunnankin
painostaessa tällaisesta on luovuttu.

Toinen asia, mikä liittyy ehkä laajemmin tähän tietyssä mielessä, on koko harmaa ta-
lous, kaiken kaikkiaan se, että pystymme keräämään kylliksi veroja eikä niitä kierretä. Sa-
non kyllä, että se oli hyvin hämmästyttävää, että silloin tämän kauden alussa hallitushan
luopui näistä harmaan talouden torjuntaohjelmista, rahat leikattiin, sitten myöhemmin jon-
kin verran palautettiin, mikä oli tietenkin tärkeää, mutta kyllähän näihin asioihin pitäisi ri-
vakammin puuttua, koska kuitenkin nämä ovat aivan olennainen osa siinä, että saamme ra-
hoitettua tämän meidän hyvinvointiyhteiskuntamme nyt ja jatkossa emmekä sitten joutuisi
tekemään sitä julmaa leikkauspolitiikkaa, mitä hallitus tänä päivänä tekee, kun olemme
nähneet opiskelijat, palkansaajat, työttömät, eläkkeensaajat barrikadeilla, eikä mikään ih-
me. Siksi sen reilun pelin meiningin oikeutuksen mielessä ihmiset olettavat, että kaikki
ovat samalla viivalla, kaikki ovat samassa veneessä, eikä niin, että vain toisilla siellä on pe-
lastusliivit. Pitää olla kaikilla.

16.52 Arto Satonen kok: Arvoisa puhemies! En ollenkaan epäile sitä, etteikö sosialide-
mokraateilla olisi vilpitöntä tahtoa tämän asian edistämisessä ja myöskin tämän Portugalin
asian edistämisessä, mutta kyllähän se tietysti vähän erikoiselta tuntuu, että nyt tässä ko-
vasti vaaditaan sitä, että pitää nopeammin saada asioita aikaan Portugalin kanssa, kun sil-
loin, kun oltiin itse vastuussa, ei saatu edes tätä Espanja-asiaa hoidettua. Että siinä mieles-
sä tulokset puhuvat puolestaan, tämä hallitus on kyennyt tämän epäkohdan laittamaan kun-
toon, ja uskon, että tämä hallitus kykenee laittamaan myös tämän Portugalin asian kun-
2



Pöytäkirjan asiakohta PTK 24/2016 vp
toon. Se on hyvä, että oppositio sinällään tukee itse näitä asioita, mutta nyt ne vasta on saa-
tu oikeasti tapahtumaan.

16.53 Timo Harakka sd: Toteaisin vain, että edustaja Satonen puhui nyt vähän ennenai-
kaisesti tästä Portugalin verosopimuksesta. Emmehän me sitä kiirehtisi, ellei se nyt olisi ol-
lut tässä koneistossa kohtalaisen pitkään ja jollei sitä olisi tämä kielteinen julkisuus edes-
auttanut. Eli toivotaan, että siitä tulee ratkaisu, ja juuri sitä tässä puollamme.

Mutta mitä tulee tähän verosuunnitteluun ja harmaan talouden torjuntaan ylipäätään,
niin kyllä täytyy nyt huomauttaa, että ministeri Urpilainen oli omana aikanaan tässä EU:n
aivan eturintamassa. Hän järjesti täällä Helsingissä EU:n valtiovarainministereiden ko-
kouksen, jossa tuolloin vielä vain Suomen aloitteesta pinnalla pidetty aggressiivisen ve-
rosuunnittelun estäminen oli voimakkaasti esillä ja nimenomaan Suomen toiveesta. Nyt
EU on tullut tässä mukaan ja alkanut tarmokkaisiin toimiin, mikä on äärimmäisen kiitettä-
vää, mutta nyt täytyy sanoa, että Suomi on tässä nyt ollut enemmänkin jos ei nyt suoras-
taan jarrumiehen niin passiivisen sivustakatsojan osassa. Kuten edustaja Viitanen tuossa
totesi, meille kehdattiin tuoda eduskuntaan lakiesityksiä, joissa olisi armahdettu miljoona-
veron kiertäjiä ja joissa omaisuuksia olisi voinut piilottaa hallintarekistereihin. Se ei osoita
hallitukselta vakavaa paneutumista tähän suureen kansainväliseen veronkierto- ja ve-
rosuunnitteluongelmaan. Nyt, kiitos EU:n ja kiitos tarmokkaiden toimien siellä, myöskin
Suomessa saadaan näitä asioita kuntoon.

16.55 Ben Zyskowicz kok: Arvoisa rouva puhemies! Minusta on hienoa, että ministeri
Urpilainen omalla valtiovarainministeritoimikaudellaan viime vaalikaudella oli aktiivinen
eurooppalaisella tasolla ja suomalaisella tasolla harmaan talouden ja aggressiivisen ve-
rosuunnittelun suitsimiseksi.

Mitä tulee tähän Portugalin sopimukseen, joka toivottavasti uudistetaan, niin minun
mielestäni on täysin perusteltua, että kun me toimimme sekä OECD:n tasolla että EU:n ta-
solla tänä päivänä sen puolesta, että ei olisi olemassa tällaisia veroparatiiseja, joissa kik-
kailemalla yhtiöt pääsevät verotuksesta kokonaan eroon tai sitten onnistuvat minimoi-
maan sen aivan naurettavan pieneksi, niin vastaavasti on täysin perusteltua, ettei Euroopas-
sa olisi myöskään yksityishenkilöille sellaisia veroparatiiseja, että yksityishenkilöt onnis-
tuisivat välttämään kokonaan esimerkiksi eläkkeittensä verotuksen. Portugali näyttäytyy
tällä hetkellä tällaisena veroparatiisina tiettyjen edellytysten täyttyessä, ja on täysin perus-
teltua, että tämä tilanne pyritään hallituksen ja eduskunnan toimesta muuttamaan. Toivon,
että Portugalin kanssa neuvotteluissa päästään ratkaisuun, jossa esimerkiksi eläketulot ve-
rotetaan jommassakummassa maassa ja kaikin puolin oikeudenmukaisesti, niin kuin kuu-
luu.

Mutta ellei Portugalin kanssa asioissa eteenpäin päästä, niin kyllä Suomen hallituksen
pitää silloin harkita sellaista yksipuolista ratkaisua, johon muistaakseni Tanskakin on men-
nyt, eli nykyinen verosopimus on irtisanottu, jotta tästä epätyydyttävästä tilanteesta ja tästä
eräänlaisesta veroparatiisista tässä suhteessa päästään eroon.

16.57 Timo Harakka sd: Arvoisa rouva puhemies! Kiitän edustaja Zyskowiczia tästä
tunnustuksesta, jonka hän antoi ministeri Urpilaisen työlle. Uskon, että meillä eduskunnas-
sa on täysi yksimielisyys siitä, että niin yksityishenkilöiden kuin yritystenkin veroparatii-
sit täytyy Euroopasta kitkeä, ja teemme tässä oppositio—hallitus-rajan yli saumatonta yh-
3



Pöytäkirjan asiakohta PTK 24/2016 vp
teistyötä. Olen vakaasti samaa mieltä kuin edustaja Zyskowicz siitä, että mikäli Portugalin
hallitus ei nyt tässä toimi Suomen edellyttämällä tavalla, niin varmastikin eduskunnassa
löytyy laaja yksimielisyys myös siitä, että tämä sopimus täytyy irtisanoa.

Verosopimuksia Suomella on melkoinen määrä ympäri maailmaa, mutta ehkä tässä yh-
teydessä on hyvä kiinnittää huomiota myös niihin kiireellisiin tapauksiin, joissa tarvittai-
siin verosopimus nimenomaan Euroopan ulkopuolella. Tässä suhteessa haluaisin kannus-
taa hallitusta toimimaan ripeästi sen eteen, että kaikkien, yhä tärkeämpään taloudelliseen
merkitykseen nousevien Latinalaisen Amerikan maiden kohdalla olisi Suomen ja sen ky-
seisen maan verosopimus — ennen kaikkea tärkeysjärjestyksessä Chile, Kolumbia ja Pe-
ru. Tässä suhteessa toivomme ja edellytämme, että hallitus toimii päättäväisesti.

Keskustelu päättyi ja asian käsittely keskeytettiin.
4


