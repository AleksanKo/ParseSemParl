















































DEM339C.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

2.1. Suullinen kysymys irtisanomissuojan heikentämisestä (Lauri Ihalainen sd)
Suullinen kysymys SKT 117/2018 vp

Suullinen kyselytunti

Puhemies Paula Risikko: Kysymykset aloittaa sosiaalidemokraattinen eduskuntaryhmä.
Edustaja Ihalainen, olkaa hyvä.

Keskustelu

16.03 Lauri Ihalainen sd:  Arvoisa rouva puhemies! Olemme huolestuneina seuranneet
sitä, että hallitus on aikeissa tuoda eduskuntaan ihmisten työsuhdeturvaan ja irtisanomis-
turvaan liittyviä heikennysesityksiä, alle 20 hengen yrityksissä. Erityisesti se lisää var-
maan turvattomuutta ja eriarvoisuutta. Selvitystenkin perusteella näillä esityksillä ei ole
merkittäviä työllisyysvaikutuksia. Niiden vaikutus tuottavuuteenkin saattaa haihtua, jos
niiden seurauksena turvattomuus ja epäsopu työpaikoilla ja eripura kasvaa. Yhdenvertai-
suuden kannalta ei ylimalkaan pitäisi työsuhteen perusehtoja määritellä yrityskoon tai iän
perusteella. Kaikki palkansaajajärjestöt Tehystä OAJ:hin saakka ovat vastustaneet tällai-
sen esityksen antamista. Hallituksen ei pitäisi nyt tällaista esitystä tuoda eikä haastaa tar-
peetonta riitaa ajankohtana, jolloin meidän pitäisi Suomessa kyetä tekemään hyvää yhteis-
työtä ja sopuisasti hoitaa asioita. Tässä mielessä me toivomme, että hallitus — viisas hal-
litus — ei tällaista esitystä eduskunnalle tuo. Esitän kohta rakentavan vaihtoehdon tälle esi-
tykselle. Miten, pääministeri, suhtaudutte [Puhemies koputtaa] tähän meidän ajatukseem-
me?

16.05 Pääministeri Juha Sipilä (vastauspuheenvuoro): Arvoisa rouva puhemies! Hyvää
syksyä koko eduskunnalle puolestani myöskin. — Tämä hallituksen esitys, joka on nyt ol-
lut lausunnoilla ja tullut lausunnoilta, tehdään sen takia, että työllistämisen kynnys piene-
nisi nimenomaan niissä kaikkein pienimmissä yrityksissä, joissa jokainen henkilörekry-
tointi on tietenkin yritykselle riski — suurempi riski kuin isommalle yritykselle, koska uu-
delleen sijoittaminen tuossa samassa työpaikassa on paljon vaikeampaa kuin isommassa
yrityksessä. Tämän muutosesityksen jälkeenkään ei irtisanominen ole helppoa, eikä sen pi-
däkään olla helppoa, vaan siihen pitää olla aina hyvin vakavat perustelut.

Mitä tähän yleiseen tilanteeseen tulee, niin kyllä minusta pitäisi täällä meidän kaikkien
edustajien pitää kiinni siitä, että kaikki tällaiset päätökset tehdään jatkossakin huolellisesti
harkiten tässä salissa.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.
 Tarkistettu
4.2



Pöytäkirjan asiakohta PTK 79/2018 vp
16.06 Lauri Ihalainen sd (vastauspuheenvuoro): Arvoisa puhemies! Teen nyt konkreetti-
sia ja rankentavia ehdotuksia nimenomaan pk-yritysten työllistämiskynnyksen alentami-
seksi. Ensinnäkin, yli kuuden miljardin menot työttömyyden hoitamisesta: otetaan tietty
siivu ja rakennetaan sellainen työllistämisseteli, joka madaltaa työllistämiskynnyksiä.
Osaamisen vahvistaminen: EK:n tuore selvitys osoitti, että rekrytointiongelmien ydin ei
ole työsuhdeturvassa vaan osaamisvajeessa. Kolmanneksi, meidän pitäisi nostaa arvonlisä-
veron alarajaa, helpottaa pienten yritysten ahdinkoa. Neljänneksi, kannustetaan ja palki-
taan ensimmäisen työntekijän palkkaamista 20 000 eurolla. Ja viidenneksi, tuetaan pk-yri-
tyksiä niiden tuskissa, niiden ongelmissa, muun muassa rekrytointiosaamisessa, ja aute-
taan niitä selviytymään vaikeista tilanteista ja myös rakentamaan parempaa tulevaisuutta.
Arvoisa pääministeri, miten suhtaudutte näihin ehdotuksiin, jotka, väitän, ovat työllistä-
vyyden kannalta ehdottomasti parempia kuin irtisanomisturvan heikentäminen, joka lisää
vain eriarvoisuutta ja vähentää sitä kautta tuottavuutta?

Puhemies Paula Risikko: Pyritään pysymään noissa minuuteissa. Elikkä ministeri Lind-
ström, samat sanat.

16.08 Työministeri Jari Lindström (vastauspuheenvuoro):  Arvoisa rouva puhemies!
Kiitoksia edustaja Ihalaiselle rakentavasta lähestymisestä tähän hankalaan asiaan. Halli-
tuksella ei ole todellakaan mitään aikomuksia aiheuttaa mitään riitoja tässä yhteiskunnas-
sa. Sopimalla tässä yhteiskunnassa on ennenkin pärjätty, ja siihen kyllä kannustan ja tois-
temme ymmärtämiseen. Tässä on siis taustalla työllistämiskynnyksen alentaminen eikä
mikään muu. 

Tämä idea työllistämissetelistä on aikaisemminkin noussut esille. No, hallituksen vas-
taus tähän on ollut se, että me olemme käyttäneet tätä aikaisemmin passiivista rahaa sillä
lailla, että nyt sitä voi käyttää starttirahaan ja palkkatukeen. Palkkatuesta päästään yritys-
ten tukemiseen. Me päätimme riihessä, että me otamme käyttöön palkkion yritykselle, jos-
sa määräaikainen työsuhde muuttuu palkkatukijakson aikana toistaiseksi voimassa olevak-
si. Tämä on toimeenpanovaiheessa. Yritysten palkkatuen maksatusten käsittelyaikoja ly-
hennetään ja palkkatuen prosessia yksinkertaistetaan. Tämä on toimeenpanon alla. Me
teimme paljon päätöksiä, mutta nämäkään eivät yksin riitä. Lisää pitää tehdä toimia.

16.09 Tarja Filatov sd (vastauspuheenvuoro):  Arvoisa puhemies! Pääministeri sanoi,
että tavoitteena on parantaa työllisyyttä, ja se on varmasti meidän kaikkien yhteinen tavoi-
te. Sanoitte myös, että asiat pitää tutkia huolella. Kun luen tuota valmisteltua esitystä, joka
siis on lähtenyt lausuntokierrokselle, ja sen vaikuttavuusarviointeja, niin molemmat arvos-
tetut tutkijat, sekä Antti Kauhanen että Merja Kauhanen, tuon hallituksen esityksen vaikut-
tavuusperusteluissa sanovat, että työllisyysvaikutus on epäselvä. Jos teillä on tiedossanne
semmoinen tutkimus, joka osoittaa, että tämän lain työllistävä vaikutus on varma, voisiko
sen kirjoittaa tuohon lakiin tai voisiko sen tuoda eduskunnalle tiedoksi, koska tähän men-
nessä sellaista en ole löytänyt?

16.09 Työministeri Jari Lindström (vastauspuheenvuoro):  Arvoisa rouva puhemies!
Edustaja Filatov ihan oikein nostaa esille tämän vaikuttavuuden arvioinnin, ja tämä asia on
otettava vakavasti.
2



Pöytäkirjan asiakohta PTK 79/2018 vp
Se, mihinkä me tietenkin tätä myös pohjaamme, on palaute yrittäjäkentältä. Jos 37 pro-
senttia pk-yrityksistä ilmoittaa, että jos tämä laki menee läpi, he saman tien työllistävät ih-
misiä, niin silloin me puhumme merkittävästä määrästä. Se on merkittävä määrä, ja sitä ei
ole syytä ylenkatsoa — eikä myöskään sitä, mikä on se rekrytoinnin riski pienissä yrityk-
sissä. Sen takia me olemme tämän esityksen tehneet.

16.10 Merja Mäkisalo-Ropponen sd (vastauspuheenvuoro):  Arvoisa puhemies! Tämä
lakiesitys asettaa työntekijät kovin eriarvoiseen asemaan työpaikan koosta riippuen, ja se
heikentää irtisanomissuojaa, eikä täytä työllisyystavoitteita. Näin ovat asiantuntijat arvioi-
neet tätä lakiesitystä. Työelämän laadun kannalta tämä lakiesitys on haitallinen, sillä työn-
tekijät eivät jatkossa kenties uskalla enää nostaa epäkohtia esille potkujen pelossa. 

Lakiesitystä on perusteltu muun muassa virherekrytointien suurilla kustannuksilla pie-
nissä yrityksissä, mutta tähänhän on muutoksia jo tehty: työsopimuslakia on muutettu vast-
ikään koeaikaa koskien, ja työnantaja voi sopia neljän kuukauden sijasta kuuden kuukau-
den koeajasta, jonka aikana työntekijän työhön sopivuutta voi varmasti arvioida luotetta-
vasti ja pätevästi. 

Miksi hallitus haluaa tietoisesti heikentää työmarkkinoiden ilmapiiriä tällaisena aikana
tällaisella esityksellä, josta ei ole suurtakaan hyötyä mutta haittaa ja ongelmia sitäkin
enemmän?

16.11 Työministeri Jari Lindström (vastauspuheenvuoro):  Arvoisa rouva puhemies!
Palaan siihen, että tämän tavoite on työllistämiskynnyksen alentaminen pienissä yrityksis-
sä. Jokainen täällä ymmärtää sen, että pienessä yrityksessä rekrytointi on aina suurempi ris-
ki kuin isossa yrityksessä, ja jos siellä tulee ongelmia, siellä ei välttämättä ole mitään toista
työosastoa, johon tämä henkilö siirretään, vaan se on oikeasti silloin haaste. 

Tämän irtisanomiskynnyksen alentamisen me oletamme vaikuttavan yritysten työllistä-
mishalukkuuteen, ja kuten Suomen Yrittäjien puolelta on ilmoitettu, se on 37 prosenttia.
Minun mielestäni se on syytä ottaa vakavasti. En millään lailla väheksy sitä, jos sieltä toi-
sesta päästä helpotetaan, eli irtisanomista helpotetaan, ja sekin on otettava huomioon. Mut-
ta kyllä me arvioimme, että se lopputulos jää plussan puolelle, ja siksi me tätä esitystä tässä
kannatamme.
3


	2.1
	16.03
	16.05
	16.06
	16.08
	16.09
	16.09
	16.10
	16.11


