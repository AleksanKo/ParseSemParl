















































DEMF04C.tmp.xml


Pöytäkirjan asiakohta PTK 10/2017 vp
Pöytäkirjan asiakohta 

PTK 10/2017 vp

Täysistunto

Tiistai 21.2.2017 klo 14.02—17.57

6. Hallituksen esitys eduskunnalle laiksi puolustusvoimista annetun lain muuttamisesta se-
kä eräiksi siihen liittyviksi laeiksi

Hallituksen esitys HE 187/2016 vp
Valiokunnan mietintö PuVM 1/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on puolustusvaliokunnan mietintö PuVM 1/2017 vp. Nyt
päätetään lakiehdotusten sisällöstä.

Keskustelu

17.42 Lea Mäkipää ps: Arvoisa puhemies! Käsittelyssä on nyt hallituksen esitys edus-
kunnalle laiksi Puolustusvoimista annetun lain muuttamisesta sekä eräiksi siihen liittyvik-
si laeiksi. Luen ihan lyhyesti muutamia kohtia:

Voimassa olevan lain mukaan Puolustusvoimat huolehtii osittain kansainvälisten järjes-
töjen edustajien sekä muiden valtioiden korkeimman sotilasjohdon vierailujen turvajärjes-
telyistä sekä Puolustusvoimien erityisen omaisuuden kuljetusten turvajärjestelyistä. Toi-
mivaltuudet ovat Puolustusvoimien pysyvässä hallinnassa olevilla alueilla. Puolustusvoi-
mien alueiden ulkopuolella toimivaltainen viranomainen on pääosin poliisi ja tietyissä tur-
vaamistehtävissä Rajavartiolaitos.

Nyt tämän esityksen keskeisenä muutoksena nykytilaan on Puolustusvoimien turvaa-
mistehtävien ja niitä koskevien toimivaltuuksien laajentaminen ulottumaan myös Puolus-
tusvoimien hallinnassa olevien alueiden ulkopuolelle. Erilaisia henkilöstösuojaustehtäviä
on ollut Puolustusvoimissa vuosittain noin 50 ja Puolustusvoimien erityistä suojaamista
vaativia kuljetuksia noin 200. Lisäkoulutusta tulisi antaa sen tähden esityksen mukaisesti
50 henkilölle. Lisäksi koulutusta olisi täydennettävä työpaikkakohtaisella lisäkoulutuksel-
la. Näin pyrittäisiin varmistamaan, että turvamiehillä on riittävät tiedolliset ja toiminnalli-
set valmiudet tehtäviinsä. Turvamiehenä ei voida käyttää ketä tahansa Puolustusvoimien
palvelukseen kuuluvaa henkilöä. Puolustusvaliokunta on korostanut, että turvamieskoulu-
tus tulisi suunnitella ja toteuttaa tiiviissä yhteistyössä poliisin kanssa.

Perustuslakivaliokunta on antanut lausunnon, ja valiokunta esittää sen mukaisesti 15 §:n
8 momentin täsmentämistä siten, että erityissuojattavien kohteiden määritelmästä, niiden
tarkastamisesta puolustushallinnossa, niihin pääsyn rajoittamisesta ja niiden salassapidos-
ta säädettäisiin valtioneuvoston asetuksella. Myös Puolustusvoimien turvaamistehtäviin ja
turvaamistehtävässä noudatettaviin periaatteisiin on tehty pieniä, tarpeellisia muutoksia
perustuslakivaliokunnan kannan mukaisesti.
 Tarkistettu
4.0



Pöytäkirjan asiakohta PTK 10/2017 vp
Toimivaltuuksiin henkilösuojaustehtävässä valiokunta ehdottaa lisättäväksi tarkennuk-
sen, jonka mukaan voimakeinoja voidaan käyttää vain siinä määrin ja siihen saakka kuin se
olisi välttämättä tarpeen henkilösuojaustehtävän suorittamiseksi.

Turvamiehellä on oikeus Puolustusvoimien erityisen omaisuuden kuljetuksen välittö-
mässä läheisyydessä eristää, sulkea tai tyhjentää yleisesti käytetty paikka tai alue taikka
kieltää tai rajoittaa liikkumista siellä, jos se on välttämätöntä erityisen omaisuuden suojaa-
miseksi. Edelleen puolustusvaliokunta pitää tarpeellisena, että tähän lisätään säännös, jon-
ka mukaan poliisin päällystöön kuuluvalla poliisimiehellä tai poliisin kenttäjohtajalla on
oikeus rajoittaa edellä mainittuja toimivaltuuksia.

Arvoisa puhemies! Lopuksi: Puolustusvaliokunta pitää välttämättömänä, että uuden
sääntelyn vaikutuksia viranomaisyhteistyöhön seurataan tarkasti. Valiokunta esittääkin
eduskunnan hyväksyttäväksi lausumaa, että puolustusministeriö ja sisäministeriö antavat
eduskunnalle vuoden 2018 loppuun mennessä selvityksen uuden sääntelyn toimivuudesta.

17.47 Kari Kulmala ps: Arvoisa puhemies! Esityksessä ehdotetaan muutettavaksi Puo-
lustusvoimista annettua lakia siten, että lakiin lisättäisiin säännökset Puolustusvoimien tur-
vaamistehtävistä. Voimassa olevan lain mukana Puolustusvoimien virkamiehillä on tur-
vaamistehtävän edellyttämät toimivaltuudet Puolustusvoimien pysyvässä hallinnassa ole-
villa alueilla mutta Puolustusvoimien alueiden ulkopuolella toimivaltainen viranomainen
turvaamistehtävissä on pääosin poliisi ja tietyissä tilanteissa Rajavartiolaitos. Puolustus-
voimilla ei ole ollut mahdollisuutta suorittaa turvaamistehtäviä ilman poliisin virka-apu-
pyyntöä Puolustusvoimien alueiden ulkopuolella, eli Puolustusvoimien toimivalta loppuu
pahimmillaan varuskunnan portilla. Hallituksen esityksellä tähän haetaan muutosta. Mie-
lestäni esitys on perusteltu ja ajankohtainen.

Kuten esityksessäkin mainitaan, turvaamistehtävien käsite ei ole vakiintunut.
Mielestäni henkilösuojaustehtävän tarkoituksena on yksinkertaisimmillaan taata henki-

lön turvallisuus ja tämän omaisuuden koskemattomuus aina ja kaikkialla. Jos ajatellaan
asia liian monimutkaisesti, tulee helposti muutakin kuin toimivaltuusongelmia, joita nyt
tässä esityksessä pyritään vähentämään. Lienee selvää, että sotilashenkilön henkilösuo-
jaustehtävä ei lopu varuskunnan portille vaan tehtävä jatkuu myös sen ulkopuolella, tiellä
ja yleisillä alueilla. Tehtävä on siis yhtämittaista suorittamista, kunnes suojeltava henkilö
on poistunut alueelta esimerkiksi lentokoneeseen — myös lentokoneessa saattaa tehtävä
vielä jatkua.

Puolustusvoimilla on paljon myös sellaista omaisuutta, asiakirjoja, jotka tarvitsevat eri-
tyistä suojausta. Kuljetusten suojaamisen tarve perustuu yleiseen turvallisuuteen, ja kulje-
tukset pyritään pääsääntöisesti kuljettamaan mahdollisimman huomaamattomasti.

Puolustusvoimien tarkoituksena on antaa erityiskoulutus noin 50 hengelle turvaamisteh-
täviin. On päivänselvää, ettei tähän koulutukseen voi päästä ihan kuka tahansa, vaan kou-
lutus tulee tältä osin toteuttaa tiiviissä yhteistyössä poliisin kanssa.

Tässä hallituksen esityksessä turvaamistehtävillä tarkoitetaan 1) henkilösuojaustehtä-
vää, johon sisältyy henkivartijatehtävä sekä suojeltavan henkilön turvallisuuden takaami-
nen majoituspaikassa vuorokauden ympäri ja 2) Puolustusvoimien erityisen omaisuuden
kuljetuksen suojaamista, joka sisältyisi myös kuriiritehtävien suojaamiseen.

Mielestäni tätä lakiesitystä ei tarvitse tämän monimutkaisemmaksi näiltä kohdin tehdä,
koska silloin tulee niitä kuuluisia ongelmia. Tähän on helppo myöntää toimivaltuus.
2



Pöytäkirjan asiakohta PTK 10/2017 vp
Lisäksi esityksessä puolustusministeriölle säädettäisiin toimivalta antaa asetus Puolus-
tusvoimien erityissuojattavista kohteista. Kohteista ja niihin sovellettavista käytännöistä
säädettäisiin asetuksella, mikä selkeyttäisi toimivallan jakoa yleistoimivallan nojalla koh-
teita tarkastavien viranomaisten ja Puolustusvoimien viranomaisten välillä nykyisestä.
Suomen nykyinen turvallisuusympäristön muutos sekä poliisiviranomaisten riittämättö-
mät resurssit osaltaan puoltavat esitystä, että Puolustusvoimille annetaan entistä suurempi
vastuu oman henkilöstönsä ja vieraiden sekä puolustusmateriaalisiirtojen suojaamisesta.

Arvoisa puhemies! Toivon, että tämä esitys pääsee tällaisenaan maaliin saakka, koska se
on meidän kaikkien edun mukaista. Näkisin hyvänä, että Puolustusvoimien sekä poliisin
henkilöturvaamista koskeva lainsäädäntö ja toimintatavat myös lähentyisivät toisiaan tule-
vaisuudessa.

17.51 Päivi Räsänen kd: Arvoisa herra puhemies! Tälle esitykselle on käytännöstä nou-
sevia tarpeita, mutta kuten perustuslakivaliokunnan lausunnosta näemme, niin täysin on-
gelmaton tämä esitys ei kuitenkaan ole, ja sen vuoksi tuo valiokunnan mietintöön liitetty
lausuma on tarpeellinen. On tärkeää, että eri viranomaisten tehtävät ja johtovastuut ovat
selkeät. Poliisi on yleisen järjestyksen ja turvallisuuden sekä rikostorjunnan keskeinen ja
johtava viranomainen myös kriisiaikoina. Puolustusvoimien päätehtävä taas on sotilaalli-
nen maanpuolustus, ja Rajavartiolaitos vastaa johtavana viranomaisena puolestaan rajatur-
vallisuudesta.

Perustuslakivaliokunta on aiemmissa lausunnoissaan samoin kuin tässä uudessakin lau-
sunnossa muistuttanut siitä, että poliisin käytössä olevien toimivaltuuksien kanssa samo-
jen valtuuksien säätäminen muulle viranomaiselle ei välttämättä ole sopusoinnussa perus-
oikeuksien rajoitusedellytyksiin kuuluvan välttämättömyysvaatimuksen näkökulmasta.
Tätähän on perustuslakivaliokunnan lausunnossa aika perusteellisesti käsitelty, mutta on
kuitenkin päädytty siihen, että tällainen lainsäädäntö voidaan tavallisen lain säätämisjär-
jestyksessä säätää näillä hyvin rajatuilla perusteluilla ja rajatuissa tilanteissa, joihin tässä
on päädytty, ja sen vuoksi itsekin tämän hyväksyn.

Yleiskeskustelu päättyi.

Eduskunta hyväksyi hallituksen esitykseen HE 187/2016 vp sisältyvien 1.-5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


