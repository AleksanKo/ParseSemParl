















































DEM4770.tmpSave.xml


Pöytäkirjan asiakohta PTK 63/2016 vp
Pöytäkirjan asiakohta 

PTK 63/2016 vp

Täysistunto

Torstai 2.6.2016 klo 16.01—17.24

2.1. Suullinen kysymys kilpailukykysopimuksesta (Antti Rinne sd)
Suullinen kysymys SKT 62/2016 vp

Suullinen kyselytunti

Puhemies Maria Lohela: Edustaja Rinne.

Keskustelu

16.02 Antti Rinne sd: Arvoisa puhemies! Porvarihallitus päätti ohjelmassaan rakentaa ta-
louden kasvun ja työllisyyden vahvistamisen yhden kortin varaan. Hallituksen mielestä
Suomen kasvuun ja työttömyyteen liittyvät ongelmat ratkeavat, kun työssä olevat ahkerat
ihmiset ja äärimmilleen kuormitetut ihmiset tekevät nykyistä enemmän työtä ja aikaisem-
paa pienemmällä palkalla. SDP näkee Suomen viennin ongelmat paljon moninaisempina
kuin pelkkä kustannuskilpailukyky, ja tästä syystä ongelmien ratkaisu edellyttää koko
korttipakan käyttöönottoa, moninaisia toimenpiteitä ja ratkaisuja eri näkökulmista. Näitä
SDP on esittänyt.

Pääministeri Sipilä, SDP tukee taloutta vakauttavan ja ennakoitavuutta lisäävän työ-
markkinaratkaisun syntyä. Nyt, kun työmarkkinaosapuolet käyvät viimeisiä neuvotteluja
kilpailukykysopimuksesta, kysyn teiltä arviota siitä, millä aloilla ja millaisilla prosenttilu-
vuilla vienti tulee lisääntymään vuoden 2017 aikana, kuinka paljon työttömiä on ensi vuon-
na tätä vuotta vähemmän ja työllisiä enemmän.

16.03 Pääministeri Juha Sipilä (vastauspuheenvuoro): Arvoisa rouva puhemies! Ei hal-
litus suinkaan ole rakentanut työllisyysasteen nostamista yhden kortin varaan. Tämä kil-
pailukykypaketti on yksi osa kokonaisuutta, jolla hallitus tähtää 110 000 uuden työpaikan
syntymiseen Suomeen. Se, että nyt ollaan päästy yhdessä sopimalla näin pitkälle kalkkivii-
voille, on erittäin positiivista, ja hallitus on tehnyt koko kevään ajan töitä sen eteen, että
tämä saadaan aikaiseksi.

Työmarkkinajärjestöt ovat itse arvioineet, että tämän kilpailukykysopimuksen sisältö
tulisi edesauttamaan 45 000 uuden työpaikan syntymistä Suomeen. Hallituksen oma arvio
on ollut 35 000 uutta työpaikkaa. Tämä siis on noin reilu kolmannes siitä hallituksen ko-
konaistavoitteesta: 110 000 uudesta työpaikasta.

16.04 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Aivan kuten pääministeri totesi, hallitus ei ole jättämässä työllisyystavoitetta
yhden kortin varaan. Totta kai tämä kilpailukykysopimus on tässä isossa roolissa, mutta
muun muassa tänään olin avaamassa tilaisuutta ja tämmöistä työryhmää, jossa on virka-
miehiä eri ministeriöistä. Näitten virkamiesten tehtävänä on käydä läpi ehdotuksia uusiksi
 Tarkistettu
4.0



Pöytäkirjan asiakohta PTK 63/2016 vp
työllisyystoimiksi ja tuoda ne syksyn budjettiriiheen. Muun muassa tämä osoittaa sen, että
hallitus ei todellakaan ole yhden kortin varassa pelaamassa.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.05 Antti Rinne sd (vastauspuheenvuoro): Arvoisa puhemies! On hienoa kuulla, että
hallituksella on toimenpiteitä, joilla lähdetään talouskasvua ja työllisyyttä rakentamaan.
SDP:n arvion mukaan hallituksen toimet, tähänastiset tiedossa olevat toimet, eivät mis-
sään tapauksessa riitä talouskasvun ja työllisyyden vahvistamiseen, vaan tarvitaan paljon
lisää toimenpiteitä.

SDP on esittänyt merkittävän joukon toimenpiteitä, viimeksi välikysymyksen yhteydes-
sä 10 kohtaa, joilla talouskasvua ja työllisyyttä voidaan vahvistaa. SDP:n vaihtoehto raken-
tuu työllisyyden vahvistamiseen tässä ja nyt ja sitä lisääviin toimenpiteisiin, muun muassa
työllistämisseteli ja tämä ensimmäisen työkaverin palkkaamisen tuki. Meillä on laaja toi-
menpidekokonaisuus, jossa yksittäiset toimenpiteet yhdessä ja erikseen vahvistavat työlli-
syyttä nopeasti, siis tässä ja nyt. Me olemme myös esittäneet näitä kymmeniä toimenpitei-
tä yrittäjyyden ja viennin vahvistamiseksi. Pääministeri Sipilä, kysyn nyt teiltä: oletteko
valmis ottamaan meidän esittämiämme toimenpiteitä näihin toimenpidekokonaisuuksiin,
joilla saadaan vahvistettua työllisyyttä tässä ja nyt, talouskasvua ja vientiä tässä ja nyt?

16.06 Pääministeri Juha Sipilä (vastauspuheenvuoro): Arvoisa rouva puhemies! Ehkä
vielä kertauksena se, että meillä on nyt noin 68 prosentin työllisyysaste. Hallitusohjelmaa
kirjoitettaessa se oli hiukan alle. Tavoitteemme on 72. Tämä ero vaatii noin 110 000 uutta
työpaikkaa. Niiden toimenpiteiden, mitä meillä on jo sisässä, on arvioitu vievän tuosta noin
1,5 prosenttiyksikköä eli nostavan sen työllisyysasteen lähes 70:een. Tämän kilpailukyky-
paketin on arvioitu vaikuttavan reilun prosenttiyksikön eli vievän sen yli 70:een. Hallituk-
sen työllisyystoimet ja yrittäjyyttä edistävät toimet vievät tästä lopusta 2 prosentin tavoit-
teesta osan, ja me tarvitsemme vielä lisää, että 72 prosentin työllisyysastetavoite saavute-
taan. Näitä toimia valmistellaan vielä budjettiriiheen mennessä. Kaikki ideat, mitä tällä
sektorilla liikkuu, otamme mielihyvin vastaan, myöskin SDP:n esitykset.

16.07 Antti Lindtman sd (vastauspuheenvuoro): Arvoisa puhemies! Mahdolliset sopi-
mukset, jotka tämän kilpailukykytyömarkkinaratkaisun kautta tulisivat, pääsääntöisesti tu-
lisivat voimaan vasta 2017. Sen takia on tärkeää tehdä tässä ja nyt toimenpiteitä, esimer-
kiksi käynnistää laajat investointiohjelmat, joilla laitettaisiin terveyskeskukset ja koulut
kuntoon.

Arvoisa puhemies! Tässä kilpailukykysopimuksessa sovittiin myös aika merkittävästä
paikallisen sopimisen laajentamisesta. Viime aikoina on käyty kummallista keskustelua
yhteiskunnassa: toisaalta on sanottu, että tarvitaan luottamusta työpaikoille, mutta toisaal-
ta on sitten pelätty luottamusmiestä. Itse ja SDP näemme niin, että luottamusmies on usein
sen työnantajan paras pelikumppani siellä työpaikoilla, jos halutaan luottamuksen ilmapii-
riä luoda, jota paikalliseen sopimiseen tarvitaan.

Nyt saimme kuulla, että Suomen Yrittäjät on hylännyt tämän ratkaisun. Aiemmin pää-
ministeri totesi, että millään järjestöllä ei ole veto-oikeutta. Nyt näyttää siltä, että Suomen
Yrittäjillä on. Jos Suomen Yrittäjille tämä ratkaisu ei kelpaa, te ilmoitatte, (Puhemies ko-
2



Pöytäkirjan asiakohta PTK 63/2016 vp
puttaa) että te ette vie eteenpäin. Oletteko luoneet uuden veto-oikeuden Suomen Yrittäjil-
le?

16.08 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin näihin investointeihin. Hallitus on tehnyt tässä tiukassa taloustilanteessa poikkeuk-
sellisen laajan investointiohjelman. Esimerkiksi teiden korjausvelkaa hoidetaan 600 mil-
joonalla eurolla.

Mitä tulee tähän järjestäytymättömien työnantajien aseman parantamiseen osana tätä
kilpailukykysopimusta, kenelläkään ei ole veto-oikeutta tietenkään kilpailukykysopimuk-
seen, mutta olen erikseen neuvotellut kaikkien työmarkkinaosapuolten kanssa siitä, että jos
Suomen Yrittäjien mielestä järjestäytymättömien työnantajien asema ei parane nyt neuvo-
tellulla tavalla, niin se voidaan ottaa tästä sopimuskokonaisuudesta pois. Itse pidän sitä vir-
heenä, että se otettaisiin siitä pois. Itse 25 vuoden yrittäjäkokemuksella en kyllä pelkää si-
tä, että on selkeä vastapuoli työntekijöissä, joka on luottamusmies. En pidä näitä peruste-
luita tässä kestävinä, (Puhemies koputtaa) mutta... [Puhemies keskeytti puheenvuoron pu-
heajan ylityttyä.] (Kari Uotila: Voisiko Vanhanen kommentoida?)

16.09 Pia Viitanen sd (vastauspuheenvuoro): Arvoisa rouva puhemies! Osana tätä kilpai-
lukykysopimusta olette puhuneet mahdollisista veronkevennyksistä, ja varmasti sikäli,
kuin ne kohdistuvat pieni- ja keskituloisiin, on asia hyvä, mutta tämä väistämättä, puhe-
mies, tuo esiin kysymyksen myös eläkkeensaajien verotuksesta ja eläkkeensaajien oikeu-
denmukaisesta kohtelusta.

Nimittäin täysin toisin kuin hallituspuolueet, erityisesti kokoomus, ennen vaaleja eläk-
keensaajille lupasivat, hallitus eriarvoisti tämän vuoden alusta eläkkeensaajien verotuksen
suhteessa palkansaajiin. Ja kyllä aika moni eläkkeensaaja on tätä kovasti ihmetellyt ja ko-
kenut tulleensa eräällä tavalla vähän huijatuksi, kun vaalien alla puheet olivat toista ja nyt
teot ovat täysin päinvastaisia. Tämä on väärin, ja minusta pitää hyvin nopeasti, välittömäs-
ti, korjata tämä epäoikeudenmukainen kohtelu. Myös SDP on tätä omissa vaihtoehdois-
saan esittänyt, ja vahvasti sitä vaadimme.

Puhemies! Kysynkin, ministeri Stubb: aiotteko välittömästi korjata myös eläkkeensaa-
jien epäreilun verokohtelun ja toimia samoin kuin ennen vaaleja eläkkeensaajille lupasitte?

16.11 Valtiovarainministeri Alexander Stubb (vastauspuheenvuoro):  Arvoisa rouva
puhemies! Mehän teimme kolmiportaisen veroehdotuksen tässä työmarkkinajärjestöille,
vastaantulon siis. Ensimmäinen porras on, että jos kattavuus on 80 prosenttia, niin tulem-
me vastaan 315 miljoonalla eurolla. Se kompensoi sen maksun, ikään kuin sen ostovoiman
muutoksen, palkansaajille. Toinen on 85 prosentin kattavuus — silloin me tulemme vas-
taan 415 miljoonalla yhteensä. Ja kolmas on se, että jos tällä sopimuksella on 90 prosentin
kattavuus, niin silloin me tulemme vastaan 515 miljoonaan saakka.

Eläkeläisten puolelta voimme todeta sen, että eläkeläisten verotus ei kiristy ja osalla joka
tapauksessa kevenee, koska näitä asteikkoja tullaan keventämään. Tässä vaiheessa me
olemme päättäneet suuruuden ja jatkossa budjettiriihessä tulemme päättämään sen profii-
lin. Mutta sen voin jälleen kerran, edustaja Viitanen, sanoa, että kenenkään eläkeläisen ve-
rotus ei tällä vaalikaudella kiristy. (Välihuutoja)
3



Pöytäkirjan asiakohta PTK 63/2016 vp
16.11 Hannu Hoskonen kesk (vastauspuheenvuoro): Arvoisa herra puhemies! Kilpailu-
kykysopimus on nyt syntymisvaiheessa ja tärkeimmät hetket ovat käsillä. Toivottavasti
tässä päästään ratkaisuun, että mahdollisimman moni liitto on mukana ja saadaan mahdol-
lisimman kattava sopimus. Taloudessa on, totta kai, kiinni aika paljon siitä, mitä me itse
teemme, onko hallituksella hyviä esityksiä ja saammeko kokoon sellaisen paketin, joka luo
uskottavuutta suomalaisen talouden nousuun. Kysynkin pääministeriltä, kun te olette ta-
vannut Euroopan johtajia tuolla eri kokouksissa Euroopassa, mikä on tilanne tuolla Euroo-
pan markkinoilla tällä hetkellä. Onko siellä viriämässä sellaista kulutuskysyntää, johon
suomalaisella teollisuudella olisi mahdollisuus myydä hyviä tuotteita, jotta päästään
taloudessa nousu-uralle?

16.12 Pääministeri Juha Sipilä (vastauspuheenvuoro): Arvoisa rouva puhemies! Eu-
rooppa on kasvussa, ja Suomi ei ole päässyt tuohon kasvuvauhtiin mukaan. Kysyntää siis
on — kun saamme kilpailukykyasioita kuntoon, kun saamme luottamusta kuntoon, kun
saamme jälleen investoinnit liikkeelle, niin me pääsemme kyllä tuohon kyytiin. Tämä on
ihan meidän omissa käsissämme. Minä uskon, että jos nyt huomenna syntyy tämä kilpai-
lukykyratkaisu, niin tämä osaltaan tulee lisäämään luottamusta. Esimerkiksi Ahvenan-
maalla tämän perunalastutehtaan päätöksen takana oli yhtenä tekijänä se, että kilpailuky-
kysopimus tuo tämmöistä pitkän ajan näkyvyyttä ja ennustettavuutta kilpailukykyyn. Se on
hyvä esimerkki siitä, kuinka investoijat ja työnantajat ajattelevat sitä, millä se työ tehdään
nimenomaan Suomessa. Suomalaiset yrityksethän kyllä pärjäävät.

16.13 Jari Myllykoski vas (vastauspuheenvuoro): Arvoisa rouva puhemies! Kun lähdet-
tiin yhteiskuntasopimusta rakentamaan, niin hallitus toi esille tahtotilansa, että pitää 100
tuntia pidempää työaikaa tehdä, ja silloin minulle ei oikein auennut, kuinka se lisää työlli-
syyttä ja tuo tehokkuutta vientiteollisuudelle. Nyt kun tässä kilpailukykysopimuksen yhte-
nä osana on se kolme päivää pidempi työaika, niin kysyisinkin työministeri Lindströmiltä
— ja valtiovarainministeri Stubbilta, jos hän haluaa vastata: Mitenkä tämä lisää työllisyyt-
tä esimerkiksi kaupan alalla, jolla on erittäin paljon osa-aikaisia työntekijöitä ja osa tekee
37,5-tuntista työaikaa? Kun nämä 37,5 tuntia työtä tekevät rupeavat tekemään kolme päi-
vää pidempää aikaa, niin kuinka se voi työllistää lisää sille kaupan alalle — tämä ei ratkea
minulle kyllä mitenkään — tai kun tehdään kolme päivää pidempää työaikaa, niin kuinka
se tuo lisää verotuloja valtiolle, niin että voidaan näitä julkisen talouden palveluita rahoit-
taa?

16.14 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Edustaja Myllykoski on kyllä siinä mielessä asiassa oikeassa, että hyvin vaikea-
han sitä on näin suoraan sanoa, että siitä nyt sitten tulisi tätä, mitä tässä nyt tavoitellaan. Se
iso kuva on kuitenkin tämä, että kilpailukykyä ja tuottavuuttahan tässä haetaan, ja kun ih-
miset tekevät pidempää päivää, niin sillähän tätä asiaa pyritään hakemaan. Minä ymmär-
rän kyllä tämän matematiikan itse, ja minun on aika lailla vaikea sitä teille avata, koska en
itsekään ole sitä sisäistänyt aina, miten tämä menee. (Naurua) Mutta kilpailukykyä ja tuot-
tavuuttahan tässä haetaan, kun ihmiset tekevät pidempään töitä.

16.15 Pääministeri Juha Sipilä (vastauspuheenvuoro): Arvoisa rouva puhemies! Tässä
edustaja Myllykosken ajattelussa on se virhe, että työn määrä olisi vakio. Silloin tuo teidän
4



Pöytäkirjan asiakohta PTK 63/2016 vp
ajattelunne, että mitä se silloin auttaa, kyllä pitää paikkansa, jos työaikaa lisätään ja työn
määrä on vakio. Mutta tässä esimerkiksi työn hinta nyt putoaa, siis työn kilpailukyky pa-
ranee 1,5 prosenttia pelkästään tämän työajan jatkamisen kautta. Kun työn kilpailukyky
paranee, niin työn määrä lisääntyy ja sitä kautta työllisyys paranee. Tämä on aivan selvä
ketju, ja näin ovat työmarkkinajärjestöt myöskin itse arvioineet, että tämän paketin työllis-
tävä vaikutus on 45 000 uutta työpaikkaa.

16.16 Juhana Vartiainen kok (vastauspuheenvuoro): Arvoisa puhemies! Pääministeri
vastasi tähän kysymykseen erinomaisella tavalla, ja vasemmiston ja ammattiyhdistysliik-
keen asiantuntijatkin tämän ymmärtävät oikein hyvin. Minusta tässä salissa vasemmisto te-
keytyy nyt itseään tyhmemmäksi. (Naurua)

16.17 Paavo Arhinmäki vas (vastauspuheenvuoro): Arvoisa rouva puhemies! Jos ajatel-
laan nyt sitä erittäin pienipalkkaista kaupan kassaa, joka haluaisi tehdä kokopäiväistä työ-
tä, mutta tällä hetkellä nollatuntisopimuksella tarjotaan muutamia tunteja tai osa-aikaisena
20:tä tuntia, niin miten tämän pienipalkkaisen, joka nytkään ei palkallaan pärjää, työ ja
palkka lisääntyvät siitä, jos kokopäiväiset tekevät entistä pidempää päivää? Tai kun julki-
sella sektorilla lähihoitaja, sairaanhoitaja — tai kätilö, jota on paljon käytetty — tekevät pi-
dempää päivää, ovat nyt jo rasittuneita, tekevät liikaa työtä, on paljon sairauslomia, niin
miten siitä syntyy lisää työtä näihin julkisen sektorin ammatteihin? Sehän tarkoittaa sitä,
että työllisyys heikkenee palvelualoilla ja julkisella puolella, varsinkin kun tämä teidän
niin sanottu veronalennuksenne ei ole veronalennus vaan ainoastaan kompensaatio siitä,
että ensin otetaan työntekijöiltä ja annetaan työnantajille. Ministeri Lindström, pystytkö
avaamaan tämän yhtälön?

16.18 Oikeus- ja työministeri Jari Lindström (vastauspuheenvuoro):  Arvoisa rouva
puhemies! On se yhtälö, kuten pääministeri äsken sanoi, että kun kilpailukyky paranee, me
saamme tähän maahan investointeja ja me saamme tähän maahan lisää työpaikkoja sitä
kautta. Jos me otamme jonkun tietyn alan, niin kuin te otitte tässä näin esimerkkinä, pu-
huitte nollatuntisopimuksista, niin itse olen peräänkuuluttanut sitä, että niihin pitää saada
reilut pelisäännöt. En hyväksy niitä nollatuntisopimuksia henkilökohtaisesti nykyisellä ta-
valla, vaan niihin täytyy saada todellakin sellaiset systeemit, että ne koetaan reiluiksi. Mut-
ta tämä tulee tästä koko kuvasta eli teollisuus, julkinen puoli, kaikki tämä, yksityinen. Siel-
tä tulee se kilpailukyky, sieltä tulee rahaa tähän maahan, jotta me voimme tämän nykyisen
julkisen sektorin pitää yllä.

16.18 Valtiovarainministeri Alexander Stubb (vastauspuheenvuoro):  Arvoisa rouva
puhemies! Vastaan siis verotuksen osalta tuohon edustaja Arhinmäen kysymykseen. Se-
hän on ilman muuta selvää, että ensimmäinen vaihe meidän veroratkaisussamme, siis 315
miljoonaa, on suora maksukompensaatio ja siinä mennään ikään kuin nollaratkaisulla. Sen
takia se on nytten palkansaajajärjestöistä kiinni, ovatko he valmiita sopimaan kattavasti ja
lisäämään kilpailukykysopimuksen kokonaiskattavuutta. Jos näin tapahtuu, niin teidän
viittaamallanne kaupan kassan työntekijällä tulee verotus huojentumaan, menemään alas-
päin, ja hänelle jää lisää rahaa käteen. Ja mitä kattavampi se on, sen enemmän rahaa jää kä-
teen. Minun mielestäni tämä ainakin hyödyttää, vai haluaisitteko, että me perumme nuo ve-
rohuojennukset?
5



Pöytäkirjan asiakohta PTK 63/2016 vp
16.19 Arja Juvonen ps (vastauspuheenvuoro): Arvoisa rouva puhemies! Täällä on kan-
nettu huolta eläkeläisten pärjäämisestä kuin myös työllistymistilanteesta. Haluan muistut-
taa, että hallitus on tehnyt päätöksen, jolla takuueläkettä nostetaan kahteen otteeseen tä-
män vuoden alusta, ja oliko niin, että vuoden 2018 alusta seuraavan kerran. Tämä on edis-
tyksellinen ja hyvin tärkeä asia. Se voi tuntua pienelle, mutta se on merkittävä.

Meidän tulisi tukea ihmisten työllistymistä. Yhä useampi ihminen tekee työtä omassa
kodissaan. Meillä on täällä hallituksessa ja eduskunnassa käsittelyssä perhehoitajien ja
omaishoitajien uudistus, ja siellä kannustetaan muun muassa perhehoitajia toimimaan lä-
heistensä ja myös vieraiden vanhusten hoitajina. Kysyisin teiltä, hyvä hallitus ja ministeri:
millaista porkkanaa ja millaisia keinoja, kannusteita te tarjoaisitte ja esitätte muun muassa
perhehoitajille ja myös omaishoitajille, jotta he voisivat toimia näissä tärkeissä tehtävissä?

16.20 Perhe- ja peruspalveluministeri Juha Rehula (vastauspuheenvuoro):  Arvoisa
rouva puhemies! Eduskunnan käsittelyssä on laki, jonka ydinsisältö on se, että omaishoi-
tajien asemaa parannetaan: mahdollistetaan ja varmistetaan vapaapäivät, huolehditaan sii-
tä, että intervallipaikat tilanteessa, jossa omaishoitaja vapaapäivää pitää, ovat saavutetta-
vissa. Perhehoitajan palkkiota korotetaan. Heidän vapaapäivistään huolehditaan, että he
pystyvät järjestämään ne vuositasolla. Hallitus panostaa tähän 75 miljoonaa euroa uutta ra-
haa, joka kohdentuu nimenomaan siihen, että omaishoitajat ja perhehoitajat kykenisivät
suoriutumaan omasta tehtävästään nykyistä paremmin.

16.21 Eero Heinäluoma sd (vastauspuheenvuoro): Arvoisa puhemies! Tämän päivän
suuri uutinen taitaa kuitenkin olla tämä veroratkaisu, jonka hallitus teki. Haluan onnitella
hallitusta siitä, että se teki tämän konkreettisen päätöksen — sehän selvästi oli odotusarvo
niin palkansaajajärjestöjen kuin työnantajienkin keskuudessa, että tiedetään, mitä hallitus
veroissa tekee, jos tämä palkkaratkaisu menee laajasti lävitse. Nyt se on tiedossa, ja järjes-
töt voivat sitten miettiä, miten asiaan suhtautuvat.

Palaan kuitenkin... — ja ministeri Stubb jo arvaa, mitä aion kysyä. Nimittäin sitten, kun
tehdään tämä veroratkaisu, kyllä tietysti aivan ratkaisevaa on se, että eri väestöryhmiä koh-
dellaan oikeudenmukaisella tavalla. Palkansaajille tulee hyvitys näistä maksujen nostoista
— se ei tietysti ole todellinen kevennys — mutta sen jälkeen tullaan tähän edustaja Viita-
sen kysymykseen, että miten muut väestöryhmät ja eläkeläiset. (Olavi Ala-Nissilä: Eläke-
läisillä menee hyvin!) Nyt eläkeläiset kysyvät tietenkin sen perään, sitoutuuko hallitus sii-
hen, että eläkkeestä maksetaan se sama vero kuin mikä maksetaan samasta palkasta, että
onko yhtäläinen verokohtelu. Ja siihen te, ministeri Stubb, ette vastannut. Kysyn nyt uu-
delleen: oletteko valmiit siihen, (Puhemies koputtaa) että eläkeläisten verot ovat samalla
tasolla kuin palkansaajien?

16.22 Valtiovarainministeri Alexander Stubb (vastauspuheenvuoro):  Arvoisa rouva
puhemies! Vastaan samalla tavalla kuin edustaja Viitaselle. Eli silloin, kun tämä ratkaisu
syntyy, eläkeläisten verotus ei kiristy ja osalla joka tapauksessa kevenee, kun asteikkoja
kevennetään. Tässä vaiheessa me määrittelemme sen suuruuden, myöhemmin me määrit-
telemme sen profiilin, ja me pyrimme tämänkin hallituskauden aikana löytämään ratkai-
sun, joka on kaikkien, eläkeläisten ja työntekijöiden, osalta tasapuolinen ja sillä tavalla
kohtelee reilusti. Näitä veropäätöksiä me teemme joka vuosi. Eli vastaus tulee olemaan ai-
van sama, kunnes me teemme sen lopullisen veropäätöksen.
6



Pöytäkirjan asiakohta PTK 63/2016 vp
16.23 Heli Järvinen vihr (vastauspuheenvuoro): Arvoisa rouva puhemies! Kilpailukyky-
sopimusneuvottelut ovat herkässä vaiheessa, kun vielä muun muassa Metalliliitto ja palve-
lualojen PAM neuvottelevat tänään ja huomenna omasta tulemisestaan. Kuten edustaja
Heinäluoma olen todella tyytyväinen siihen, että hallitus nyt loppumetreillä on petrannut
huomattavasti. Moneen kertaan olen itsekin tässä salissa käyttänyt puheenvuoroja siitä,
millaisin toimin hallitus on oikeastaan enemmän haitannut kuin edistänyt kilpailukykyso-
pimusneuvotteluja, mutta nyt pitää nostaa hattua. Ensinnäkin, ministeri Lindström, te pe-
ruitte tämän suunnitellun työnäytekokeilun sellaisenaan, ja toiseksi nyt tämä verohuojen-
nusratkaisu ilman muuta tulee varmasti helpottamaan neuvottelijoiden tilannetta huomi-
seen mennessä. Haluaisin mieluusti kysyä sitä, että kun lopullisia ratkaisuja tästä verorat-
kaisusta tehdään, toivon mukaan siinä huomioidaan pienituloiset paremmin kuin meidät
muut, ja toivoisin joitain avauksia siitä, mitä voitte kertoa tästä verohuojennuksen profii-
lista.

16.24 Valtiovarainministeri Alexander Stubb (vastauspuheenvuoro):  Arvoisa rouva
puhemies! Tässä vaiheessa ei voi tarkasti kertoa, mikä sen veroprofiilin ikään kuin kulma
tulee olemaan. Sen me tulemme katsomaan sitten elokuussa loppupelissä. Mutta me pyrim-
me käsittelemään tätäkin veropakettia kokonaisuutena — sellaisena kokonaisuutena, jona
se on määritelty meidän hallitusohjelmassamme. Lähtökohtaisesti me lähdemme siitä, että
maksukompensaatio tehdään kaikkiin tuloluokkiin ja samalla profiililla kuin maksukoro-
tukset aikaisemmin. Eli tätä taustaa vasten voi lähteä laskemaan, mutta tässä vaiheessa ei
pysty vielä antamaan aivan täsmällistä vastausta. Joka tapauksessa me pyrimme alenta-
maan suomalaisten verotusta, jotta ostovoima paranee. Se on meidän lähtökohtamme.

16.25 Sari Essayah kd (vastauspuheenvuoro): Arvoisa rouva puhemies! Suomeen on
luotava paljon lisää uusia työpaikkoja, ja nämä syntyvät nimenomaan pieniin ja keskisuu-
riin yrityksiin — siinä on meidän taloutemme toivo tällä hetkellä. Siksi tuo paikallinen so-
piminen olisi niin äärimmäisen tärkeää saada pidettyä mukana tässä kilpailukykysopimuk-
sessa.

Eilen te, pääministeri Sipilä, kuitenkin totesitte, että tässä päätöksessä ei ole järkeä, kun
kuvailitte Suomen Yrittäjien jäämistä pois tästä paikallisesta sopimisesta juuri tämän jär-
jestäytymättömien työnantajien tilanteen takia. Meillä Suomessa on järjestäytymisen va-
paus, se koskee niin työntekijöitä kuin työnantajia. Kuitenkin tämä kompromissi oli pitkäl-
ti neuvoteltu nimenomaan EK:n ja palkansaajajärjestöjen toimesta. Eikö nyt olisi tärkeää,
että Suomen Yrittäjät saataisiin aidosti mukaan tähän neuvotteluun paikallisesta sopimi-
sesta ja he voisivat olla luomassa niitä sääntöjä, joilla paikallista sopimista halutaan viedä
eteenpäin?

16.26 Pääministeri Juha Sipilä (vastauspuheenvuoro): Arvoisa rouva puhemies! Suo-
men Yrittäjät on ollut tässä Timosen työryhmässä mukana, jossa tätä asiaa on käsitelty.
Tässä kilpailukykysopimuksen osana tämä järjestäytymättömien työnantajien asema olisi
parantunut siten ja paranee siten, että järjestäytymättömille työnantajille tulee nyt samoja
oikeuksia kuin järjestäytyneillekin ilman, että heidän täytyy liittyä Elinkeinoelämän kes-
kusliittoon. Tämä on ollut pitkäaikainen tavoite myöskin Suomen Yrittäjillä. Tähän suun-
taan tämä kompromissi tehtiin, ja se vie oikeaan suuntaan. Kenenkään työnantajan ei tar-
vitsisi tämän mukaisesti sopia, se on täysin vapaaehtoista, mutta tämä olisi mahdollistanut
7



Pöytäkirjan asiakohta PTK 63/2016 vp
sen, että niitten työehtosopimusten oikeuksia olisi jokainen voinut halutessaan käyttää.
Tästä tässä oli kysymys. (Puhemies koputtaa) Mutta olemme sopineet sillä tavalla, että
tämä osa (Puhemies koputtaa) voidaan ottaa tästä kilpailukykysopimuksesta pois.

Puhemies Maria Lohela: Ja vielä yksi kysymys.

16.27 Antti Rinne sd (vastauspuheenvuoro): Arvoisa puhemies! Uutterasti ja ahkerasti
työtään tekevät insinöörit, tradenomit, siistijät, autonkuljettajat, tarjoilijat, lastentarhan-
opettajat ja sairaanhoitajat — joitakin ammattilaisia mainitakseni — ovat kantamassa ras-
kaan vastuun taakan toisaalta kilpailukykysopimuksen, toisaalta hallituksen leikkausten ja
palvelumaksujen korotusten vuoksi. Nämä ihan tavalliset naapurin ihmiset ovat palkkansa
ja palvelunsa ja säälliset työolonsa ja turvaverkkonsa ansainneet.

Pääministeri Sipilä, toivon parasta mutta pelkään pahinta, siis sitä, että valitsemanne ja
myöntämänne epäoikeudenmukainen talouden sopeuttaminen leikkaa suomalaisten edel-
lytyksiä tervehtyä seitsemän vuoden taantumasta. Pelkään myös sitä, että työajan lisäys ja
palkkojen alennus ei korjaa meidän tilannetta toivomallanne tavalla. Pääministeri Sipilä,
mistä sitten leikataan, mitä te teette sitten, jos tämä ei toimi?

16.28 Pääministeri Juha Sipilä (vastauspuheenvuoro): Arvoisa rouva puhemies! Me
olemme olleet tosiaan nyt kahdeksan vuotta tällaisessa tilassa, jossa talous on mennyt alas-
päin. Viime vuoden lopulla saavutettiin loiva käänne. Tänä vuonna ennustetaan noin pro-
sentin talouskasvua. Meidän pitäisi päästä vähintään 2 prosentin talouskasvun tielle, jotta
tämä rupeaisi näkymään myöskin työllisyydessä, ja se on meidän yhteinen tavoitteemme.
Me olemme nähneet, että ne keinot, mitä tähän saakka on käytetty, eivät tuo toivottua tu-
losta. Tarvitaan uusia keinoja. Yksi niistä uusista keinoista hallituksella on tämä kilpailu-
kykysopimus, jota olemme nyt 13 kuukautta vääntäneet. Toivottavasti huomenna siinä
päästään maaliin. Siinä yhdessä olemme työmarkkinaosapuolten kanssa arvioineet, että se
toisi 35 000—45 000 uutta työpaikkaa. Minä uskon tähän arvioon. Sen lisäksi tarvitaan
paljon muita toimia sen eteen, että talous lähtee kasvuun ja uusia leikkauksia ei tarvita.
Hallitus lähtee siitä, että nämä toimet tehdään, mitä tarvitaan, (Puhemies koputtaa) ja että
näillä kolmella asialla, leikkauksilla, talouskasvulla ja uudistamisella, Suomi saadaan kun-
toon.

Kysymyksen käsittely päättyi.
8


