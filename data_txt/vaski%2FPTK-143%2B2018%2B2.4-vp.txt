















































DEM85E3.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.4. Suullinen kysymys lapsiin ja nuoriin kohdistuvien seksuaalirikosten ennaltaehkäisystä 
(Anders Adlercreutz r)

Suullinen kysymys SKT 229/2018 vp

Suullinen kyselytunti

Ensimmäinen varapuhemies Mauri Pekkarinen: Lisäkysymys, edustaja Adlercreutz.

Keskustelu

16.18 Anders Adlercreutz r: Ärade talman! RKP on puhunut pitkään näistä seksuaaliri-
koksista ja niitten ehkäisemisestä. Mikaela Nylander teki jo vuonna 2005 lakialoitteen,
joka keskittyi tähän grooming-ilmiöön.

Tänä päivänä edelleenkin suuri osa seksuaalirikoksista jää ilmoittamatta. Ilmoituskyn-
nyksen täytyy olla matalampi kuin tänään. Rikoksen uhrit tarvitsevat apua ja tukea rikosil-
moituksen tekemiseen, puhumattakaan henkisestä tuesta.

Värderade talman! Det bästa alternativet är alltid det att brott kan förebyggas. Förståelse,
insikt och empati — vi behöver alla mer av det. Vi måste skydda speciellt våra barn och
unga. 

Me RKP:ssa kannustamme hallitusta lisäämään rahoitusta esimerkiksi nuorisotyöhön ja in-
ternetissä toimivalle poliisille, jotka ovat läsnä niillä foorumeilla, missä nuoretkin ovat.

Arvoisa ministeri Mykkänen, millaisia lisäpanostuksia hallitus tulee tekemään ennalta
ehkäisevään toimintaan?

16.19 Sisäministeri Kai Mykkänen (vastauspuheenvuoro): Arvoisa puhemies! Kiitos
edustajalle hyvästä kysymyksestä, johon jo aikaisemmin totesin, että nimenomaan tämä in-
ternetissä tapahtuva houkuttelu rikolliseen toimintaan, lasten hyväksikäyttöön, on sellai-
nen erityinen alue, johon luonnollisesti meillä ei ole vuosikymmenten perinteitä, kun koko
toimintakenttä ei ole ollut olemassa. Siihen meidän täytyy satsata lisää. Se, monestako mil-
joonasta puhumme, on vielä valmistelun alla, ja luonnollisesti sitten lisätalousarvioneuvot-
teluissa, jos sellaisiin päädytään, näitä asioita katsomme.

Olen tyytyväinen siihen, että eduskunnan tahtotila näyttää laajasti olevan se, että tässä
suomalaisen yhteiskunnan pitää tehdä täsmäisku sille, että internetistä tulee turvallisempi,
aivan erityisesti lapsille ja nuorille. Toki tähän liittyy myös sitten se, että meillä vahvistu-
vat nykyisestä esimerkiksi moniammatilliset Ankkuri-tiimit, joissa poliisi, sosiaalityönte-
kijä, lastensuojelutyöntekijä istuvat samassa huoneessa, yhdessä ratkovat ongelmaperhei-
den tai -nuorten vyyhtejä. Me tarvitsemme tähän lisää resursseja. Tämän vuoden alusta
 Tarkistettu
4.0



Pöytäkirjan asiakohta PTK 143/2018 vp
olemme lisänneet lähiöpoliisitoiminnan resursseja, mutta tarvitsemme siihen pidemmän
ajan näkyvyyttä. Toivottavasti tämä tahtotila nyt välittyy [Puhemies koputtaa] myös sii-
hen, että voimme suunnitella paremmin mielin myös tulevia vuosia näiden toimintojen
vahvistamiseksi.

Kysymyksen käsittely päättyi.
2


