















































DEMA308.tmp.xml


Pöytäkirjan asiakohta PTK 21/2018 vp
Pöytäkirjan asiakohta 

PTK 21/2018 vp

Täysistunto

Tiistai 13.3.2018 klo 14.01—17.32

5. Valtioneuvoston selonteko  keskipitkän  aikavälin ilmastopolitiikan suunnitelmasta vuo-
teen 2030

Valtioneuvoston selonteko VNS 7/2017 vp
Toimenpidealoite TPA 25/2015 vp, 41, 63/2016 vp
Valiokunnan mietintö YmVM 1/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 5. asia. Nyt
päätetään ympäristövaliokunnan mietinnön YmVM 1/2018 vp pohjalta kannanotosta se-
lonteon johdosta.

Ympäristövaliokunnan puheenjohtajan esittelypuheenvuoron jälkeen keskustelu käy-
dään etukäteen pyydettyjen puheenvuorojen osalta nopeatahtisena. Ryhmäpuheenvuoro-
kierrosta ei ole. Etukäteen varattujen puheenvuorojen pituus on enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia. Lisäksi voin myöntää harkitsemassani järjes-
tyksessä 1 tai 2 minuutin pituisia vastauspuheenvuoroja.

Keskustelua tästä kohdasta käydään kello 15.30:een asti eli puolitoista tuntia. Keskuste-
lua jatketaan tarvittaessa päiväjärjestyksen muiden asiakohtien tultua käsitellyiksi. Mikäli
keskustelu päättyy ennen kello 15.30:tä, siirrytään päiväjärjestyksen seuraavaan eli 6. koh-
taan.

Keskustelu

14.03 Satu Hassi vihr (esittelypuheenvuoro):  Arvoisa puhemies! Muutama vuosi sitten
voimaan tullut Suomen ilmastolaki asetti pitkän aikavälin tavoitteet ilmastonmuutosta ai-
heuttavien päästöjen vähentämiselle. Jonkin verran yli puolta Suomen päästöistä säädel-
lään päästökaupalla, johon kuuluu käytännössä perinteinen niin sanottu savupiipputeolli-
suus. Muiden toimialojen, kuten liikenteen ja maatalouden, päästöjen vähentämistä kos-
kee keskipitkän aikavälin ilmastopolitiikan suunnitelma eli KAISU, josta ympäristövalio-
kunta on siis nyt antanut mietinnön.

Pariisin ilmastosopimuksen yhteydessä EU on ilmoittanut päästövähennystavoitteensa
vuodelle 2030. Sen osana Suomen tavoitteena on leikata päästökaupan ulkopuolisten alo-
jen päästöjä 39 prosenttia verrattuna vuoden 2005 tasoon.

KAISU-suunnitelma täsmentää ja täydentää vuonna 2016 hyväksyttyä energia- ja ilmas-
tostrategiaa ja on ensimmäinen päästökaupan ulkopuolisia aloja koskeva suunnitelma, jos-
ta ympäristövaliokunta on antanut mietinnön. Suunnitelman piiriin kuuluu liikenne, maa-
talous, rakennusten erillislämmitys, jätehuolto, fluoratut kasvihuonekaasut eli F-kaasut,
työkoneet sekä se osa teollisuuden päästöistä, joka ei ole päästökaupassa. Suunnitelman
 Tarkistettu
4.1



Pöytäkirjan asiakohta PTK 21/2018 vp
toimien arvioidaan vähentävän päästöjä noin 5 miljoonaa hiilidioksidiekvivalenttitonnia
aiemmin päätettyjen toimien aiheuttamien päästövähennysten lisäksi.

Päästökauppa ohjaa EU:n laajuisesti siihen kuuluvien alojen päästövähennyksiä, mutta
muilla aloilla tarvitaan kansallisia toimia. Valtioneuvoston on seurattava päästövähennys-
ten toteutumista sekä päätettävä mahdollisista lisätoimista, jolloin suunnitelma tietysti
myös muuttuu. Vastaisuudessa hallituksen vuosikertomus tulee sisältämään ilmastovuosi-
kertomuksen, jossa eduskunta säännöllisesti saa katsauksen siitä, miten käytössä olevat
toimet vaikuttavat.

Pariisin ilmastosopimuksessa todetaan, että maailman maiden antamat päästövähennys-
lupaukset eivät vielä riitä toteuttamaan sopimuksen varsinaista päätavoitetta eli ilmaston-
muutoksen pysäyttämistä selvästi alle 2 asteen, mieluiten lähemmäs 1,5:tä astetta. On siis
hyvin todennäköistä, että EU:n pitää tiukentaa päästötavoitettaan nopeastikin. Ympäristö-
valiokunta korostaa, että Suomen tulee EU:ssa toimia sen puolesta, että ilmaston lämpene-
minen voidaan pitää Pariisin sopimuksen mukaisissa rajoissa. Tämä tarkoittaa käytännös-
sä päästörajojen tiukentamista. 

Valiokunta painottaa, että kunnianhimoinen ilmastonsuojelu on Suomelle ja EU:lle
mahdollisuus. Se luo perustaa ympäristötekniikan yritysten kasvulle. Innovatiivisista pääs-
tövähennyskeinoista saadaan muutakin hyötyä kuin itse päästövähennykset: niistä saadaan
myös uusia vientituotteita ja parempaa kilpailukykyä. Valiokunta korostaa, että näiden
mahdollisuuksien täysimääräiseksi toteuttamiseksi tulee aktiivisesti edistää uutta luovia
kokeiluja ja pitää purkaa sellaisia rakenteita, jotka ylläpitävät korkeaa luonnonvarojen...
[Hälinää]

Puhemies Paula Risikko:  Pieni hetki. — Täällä on aika paljon kokouksia ja surinaa, elik-
kä jos sopisi, että kuunnellaan edustaja Hassin puheenvuoro ja sitten aloitetaan keskustelut
muuten.

Kiitos, arvoisa puhemies. — Valiokunta siis korostaa, että pitää aktiivisesti edistää uutta
luovia kokeiluja ja pitää purkaa sellaisia rakenteita, jotka ylläpitävät korkeaa luonnonva-
rojen ja energian kulutustasoa. 

Ympäristövaliokunta ilmaisee mietinnössään huolen siitä, että niin energia- ja ilmas-
tostrategiaan kuin samalta pohjalta valmisteltuun KAISU-suunnitelmaan liittyy huomatta-
vaa epävarmuutta. 

Päästökaupan ulkopuolisista aloista suurimmat päästöt aiheuttaa liikenne, jolla on myös
suurin päästövähennysten potentiaali. Suunnitelman tavoite on vähentää liikenteen päästö-
jä noin puolella vuoteen 2030 mennessä verrattuna vuoden 2005 tasoon. Pääpaino liiken-
teen päästövähennyksissä on bioenergiassa. On kuitenkin epävarmaa, missä määrin ja mil-
laiset biopolttonesteet ovat tulevaisuudessa EU:n hyväksyttäviä. Myös talousvaliokunta
sekä liikenne- ja viestintävaliokunta ovat lausunnoissaan kiinnittäneet huomiota biopoltto-
aineiden tulevan sääntelyn ja teknologian epävarmuuksiin ja niistä johtuvien riskien kus-
tannusvaikutuksiin.

KAISU-suunnitelma sisältää myös itsessään arvion keskeisistä epävarmuuksista. Valio-
kunta korostaa, että tämän epävarmuuden vuoksi on olennaista seurata vaikutuksia ja arvi-
oida tätä kattavasti jo ennen suunnitelman tarkistamista. KAISU on ennen kaikkea valtion
viranomaisia koskeva tavoitteellinen suunnitelma. Siihen ei sisälly yrityksiä tai kansalai-
2



Pöytäkirjan asiakohta PTK 21/2018 vp
sia suoraan velvoittavaa lainsäädäntöä. Eri hallinnonalojen tulee kuitenkin pystyä toteutta-
maan tavoitteet ja ottaa käyttöön toimet, joilla vähennykset oikeasti tapahtuvat.

Näitä kaikkia toimialakohtaisia tavoitteita ei nyt tässä ajankäytön vuoksi ole mahdollis-
ta käydä läpi, mutta sen sijaan haluan korostaa kaupunkien suurta merkitystä ilmastotavoit-
teiden saavuttamisessa. Osa kaupungeista onkin jo asettanut tavoitteita, jotka ovat kun-
nianhimoisempia kuin valtakunnallinen taso. Ympäristövaliokunta toteaa, että esimerkiksi
Helsinki asetti viime vuonna hyväksytyssä strategiassaan tavoitteeksi päästöjen vähentä-
misen 60 prosentilla vuoteen 2030 mennessä ja on aikaistanut hiilineutraaliuden tavoite-
vuoden vuoteen 2035. Näinhän ovat tehneet myös Espoo ja Vantaa, ja Tampere pyrkii hii-
lineutraaliuteen vuonna 2030. Monet kymmenet hiilineutraaliuteen pyrkivät eli Hinku-
kunnat ovat myös ilmastotyössään pitkällä. Kunnat ja kaupungit ovat tietenkin keskenään
erilaisia, ja tärkeää on saada ilmastotyö osaksi kaikkien kuntien tavoitteita ottaen silti kui-
tenkin aina huomioon kuntien väliset suuret erot. KAISUn tulee tarjota keinoja kuntien ja
kaupunkien käyttöön.

Myös kuluttajilla on suuri merkitys. Suunnitelmassa tunnistetaan se, että asumisen, liik-
kumisen ja ruuan elinkaaren aikaisten päästöjen vähentämiseen tarvitaan monipuolista
neuvontaa ja ohjausta. Valiokunta korostaa tiedotuksen ja kasvatuksen merkitystä. Jotta
kansalaiset voisivat olla aktiivisia kuluttajia, tarvitaan tietoa, osaamisen kasvattamista ja
arvokeskustelua. Ilmastokasvatusta tulee toteuttaa kaikilla koulutusjärjestelmän tasoilla ja
ilmastoviestintää suunnata laajalti eri kohderyhmille.

Valiokunnan mietintöön sisältyy perussuomalaisten vastalause. Muutoin valiokunta on
hyväksynyt mietinnön yksimielisesti ja ehdottaa eduskunnan hyväksyttäväksi neljää kan-
nanottoa.

Näistä ensimmäinen koskee suunnitelman linjausten rahoitusta ja sen varmistamista.
Toinen kannanotto koskee ilmastokasvatusta, onhan kulutuksen rooli päästövähennys-

toimien onnistumisessa olennainen. Valiokunta korostaa tarvetta varmistaa ilmastokasva-
tuksen toteuttaminen ja ilmaston viestinnän suuntaaminen kaikille kohderyhmille.

Kolmanneksi valiokunta korostaa mainitsemiani suunnitelman epävarmuustekijöiden
huomioon ottamista ja aktiivista seuraamista, samoin ympäristö- ja biodiversiteettivaiku-
tusten seuraamista.

Lopuksi valiokunta kannustaa selvittämään erityisesti vero- ja kannustinjärjestelmien
uudistamista edistämään päästöjen vähentämistä.

Pidän hyvänä sitä, että energia- ja ilmastostrategia ja taakanjaksosektoria koskeva
KAISU-ilmastosuunnitelma muodostavat selkeän kokonaisuuden. Kysymys on jatkuvasta
prosessista, jossa eduskunnalla on nyt uudenlainen, aikaisempaa suurempi rooli. Pariisin
sopimuksen tavoitteiden saavuttamiseksi voi olla, että joudumme näitä tavoitteita piankin
kiristämään, mutta nyt on kuitenkin luotu perusta ilmastotyölle ja myös tulevien, toivotta-
vasti vielä kunnianhimoisempien tavoitteiden asettamiselle.

Puhemies Paula Risikko: Kiitoksia. — Sitten ministeri Tiilikainen on pyytänyt puheen-
vuoron, 3 minuuttia, olkaa hyvä. Sen jälkeen mennään puhujalistalle, otetaan kolme pu-
heenvuoroa, he ovat kaikki ympäristövaliokunnan edustajia, ja sen jälkeen käydään debat-
ti. — Mutta nyt ministeri Tiilikainen, olkaa hyvä.
3



Pöytäkirjan asiakohta PTK 21/2018 vp
14.13 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitän valiokuntaa tästä käsittelystä. Se on ollut perusteellinen, niin kuin ympäristö-
valiokunnan työhön yleensä tässä talossa kuuluu.

Kun keskipitkän aikavälin ilmastosuunnitelma annettiin eduskunnalle, moni asia oli vie-
lä EU-päätöksissä kesken. Nyt olemme jo huomattavasti suuremman varmuuden tilantees-
sa.

Perimmäinen tarkoitushan tässä on, että Suomi on täysin sitoutunut Pariisin ilmastoso-
pimukseen, pitämään maapallon lämpötilan nousun alle 2 asteessa. Sen takia meillä on, ku-
ten valiokunnan puheenjohtaja viittasi, energia- ja ilmastostrategia sekä sitten tämä ilmas-
tosuunnitelma, jossa tarkastellaan päästökaupan ulkopuolisia päästövähennyksiä. Yhdessä
nämä kaksi linjapaperia ohjaavat Suomen toimia, joilla Suomi toimeenpanee oman osuu-
tensa ilmastopolitiikassa.

Nuo EU-päätökset, jotka tämän suunnitelman antamisen jälkeen on saatu päätökseen,
ovat antaneet oikeastaan vahvaa tukea tälle Suomen suunnitelmalle. Päästökaupan puolel-
la päästövähennykset ovat riittävän tiukkoja, kuitenkin keskeinen teollisuus saa hyvin toi-
miviin laitoksiin ilmaisia päästöoikeuksia. Sitten kun tullaan tänne taakanjaon puolelle,
niin noissa neuvotteluissa Suomen urakka 39 prosentin päästövähennyksestä on nyt ikään
kuin lukkoon lyöty. Liikenteen osalta saavutetaan siitä tavoitteesta huomattava osa, ja siitä
liikenneministeri varmaan kertoo lisää, mutta toimenpiteitä riittää myös sitten tänne työko-
neitten, maatalouden, jätehuollon, lämmityksen saralle. Siellä keskeisinä toimina on esi-
merkiksi valtion öljylämmityksestä luopuminen, sekoitevelvoitteen tuominen työkoneit-
ten polttoaineeseen, päästökaupan piiriin pyritään siirtämään jätteenpoltto — se on selvit-
telyssä EU-tasolla tällä hetkellä — ja sitten maataloudessa muun muassa metsitystä val-
mistellaan, biokaasutuotantoa lisätään ja tutkitaan sitä, miten maaperään pystytään parem-
min sitomaan hiiltä tulevaisuudessa.

Kaiken kaikkiaan nuo EU-tason päätökset saatiin Suomen kannalta hyvälle mallille.
Muun muassa uusiutuvan energian kestävyyskriteerit kiinteitten biomassojen osalta ovat
hyvällä tolalla, ja myös liikennepolttonesteitten raaka-ainepohja vaikuttaa riittävän laajal-
ta, tosin siellä se viimeinen silaus vielä puuttuu parlamentin, komission ja ympäristöneu-
voston keskeisissä trilogeissa.

Näihin valiokunnan ponsiin liittyen: Hyviä, kannatettavia huomioita. Osa niistä on jo
hyvässä toteutusvaiheessa, ja osa varmasti tarkastellaan siitä näkökulmasta, miten voidaan
vielä paremmin edetä.

Tässä, puhemies, lyhykäisyydessään, ja keskustelun aikana lisää.

Puhemies Paula Risikko: Kiitoksia. — Sitten tosiaan tässä on nämä puheenvuorot ja de-
batti, ja debatin jälkeen voidaan myöskin molempia ministereitä vielä kuulla.

Nyt me menemme siis puhujalistalle. Otetaan sieltä ensiksi kolme puheenvuoroa, ja he
ovat kaikki ympäristövaliokunnan jäseniä. Ensimmäisenä edustaja Adlercreutz.

14.16 Anders Adlercreutz r: Arvoisa puhemies, ärade talman! Ilmastopolitiikka on mo-
nimutkaista ja politisoitunutta. Osaoptimointi ei ole sille vierasta. Koko rakennelma on
monimutkainen: on päästökauppaa, taakanjakosektoria, LULUCF:ää. Päästöt ovat kuiten-
kin yhteiset, ja yhden osan osaoptimointi ei auta, jos toinen vuotaa.

Ilmastotoimilla on myös taloudellisia seurauksia. Liikumme alueella, jossa on taloudel-
lisia ja alueellisia intressejä. Suomen ilmastopolitiikka nojautuu vahvasti biotalouteen, ja
4



Pöytäkirjan asiakohta PTK 21/2018 vp
tälle on hyvät ja painavat syyt: Suomessa on paljon metsää, ja meillä on paljon alan osaa-
mista. Biopolttoaineet ovat selkeästi yksi osa tulevaa energiapalettiamme, mutta se on
myös sektori, joka on erittäin arka lainsäädännön muutoksille.

Samalla on todettava, että meidän on muistettava, missä meidän todelliset haasteemme
ovat ja millä aikavälillä ne on kohdattava. Vuoteen 2030 mennessä päästöt pitää liki puo-
littaa, ja se on kunnianhimoinen tavoite. Tässä perspektiivissä biopolttoaineiden ja biota-
louden edut ovat sitten jo paljon kyseenalaisemmat, ja siksi on oleellista, että nämä poltto-
aineet ohjataan oikeisiin kohteisiin: raskaaseen liikenteeseen — kohteisiin, joissa on vai-
keata löytää korvaavia energialähteitä.

Suomi on linjannut, että tavoittelemme metsienhakkuuvolyymin lisäämistä. Tällä het-
kellä se on 70 miljoonan kuution vuosiluokkaa. Se on 10 miljoonaa kuutiota enemmän kuin
vuosikymmen sitten. Tulevaisuudessa määrä tulee nousemaan 80 miljoonaan kuutioon. Se
tarkoittaa, että hiilinielu pienenee. Vuoteen 2030 mennessä sen arvioidaan puoliutuvan
kasvaakseen sen jälkeen uudestaan. Pitkällä tähtäimellä se ei välttämättä ole suuri ongel-
ma, jos kasvu vuoden 2030 jälkeen on ripeää, mutta lyhyellä tähtäimellä se ei ole ilmasto-
tavoitteidemme mukaista — ja ilmastonmuutoksen torjunnassa on kiire, siitä on olemassa
suuri asiantuntijoiden yhteisymmärrys. Siinä tilanteessa on erityisen tärkeää, että nämä
kuutiot ohjataan pitkäikäisiin puutuotteisiin, ei polttoaineisiin tai paperiin.

Noin 50 prosenttia päästöistämme liittyy suoraan tai välillisesti rakentamiseen. Noin 50
prosenttia Euroopan primääriresursseista käytetään rakentamiseen. Se, miten rakennam-
me, on osa tämän haasteen ratkaisua. 1 kilo puuta sitoo samalla 1,8 kiloa hiilidioksidia,
yksi pientalo sitoo 30 tonnia hiilidioksidia. Jos rakennamme enemmän puusta, jos hakkuu-
määrien kasvu menee puurakentamiseen, ilmastohaasteemme on paljon helpommin voitet-
tavissa. Tähän pääsemme, jos toteamme sen, minkä pitäisi olla itsestäänselvää: Suomalai-
nen puu ei pala paremmin Suomessa kuin Ruotsissa. Ruotsalaiseen puukerrostaloon sijoi-
tettu suomalainen kakkosnelonen ei pala huonommin kuin suomalaiseen puukerrostaloon
sijoitettu lauta. Meidän tulee selkeästi todeta tämä rakennusmääräyksissämme, todeta, että
jos puu suojataan rakenteellisesti, sprinklausta ei tarvita — ja päinvastoin. Tässä on tapah-
tunut hieman edistystä mutta ei riittävästi. Meidän tulee seurata tässä Ruotsin esimerkkiä.

Meidän tulee myös huomata, että E-lukuun tuijottaminen ei edistä hyvää ja tervettä ra-
kentamista. Helsingin Energian tutkimukset osoittavat, että korrelaatio E-luvun ja energia-
tehokkuuden välillä on hyvin heikko. Samaa osoittavat myös professori Juha Vinhan tut-
kimukset Tampereen teknillisessä yliopistossa. Samalla tiedämme, että maamme yli pyyh-
käisee homerakentamisen epidemia ja että eristekerroksen kasvattaminen lisää virheherk-
kyyttä. Tämä on korjattavissa. Jos siirrymme E-luvun mittaamisesta hiilijalanjäljen mittaa-
miseen, mittaamme oikeita asioita: materiaalin hiilijalanjälkeä, rakennuksen pitkäikäisyyt-
tä ja sen uudelleenkäytettävyyttä. Samalla siirtyisimme pois betonista, mineraalivillasta ja
muovista hyvään puuhun, ja se olisi ilmastoteko ja kestävän rakentamisen lähtölaukaus.

14.21 Sari Multala kok: Arvoisa rouva puhemies! Keskipitkän aikavälin ilmastopolitii-
kan suunnitelma KAISU pohjautuu ilmastolakiin, ja sen tarkoituksena on varmistaa kan-
sallisen ilmastopolitiikan pitkäjänteisyys ja tavoitteellisuus. Nyt valmisteltu suunnitelma
on askel kohti hiilineutraaliutta, ja lisäksi se tukee ilmastolaissa määriteltyä pitkän aikavä-
lin tavoitetta, jonka mukaan päästöjä tulee vähentää vähintään 80 prosenttia vuoteen 2050
mennessä vuoden 1990 tasosta. Suomen suunnitelmaa ohjaa myös Euroopan unionin vuo-
den 2030 päästövähennystavoite.
5



Pöytäkirjan asiakohta PTK 21/2018 vp
Keskipitkän aikavälin ilmastopolitiikan suunnitelmassa käsitellään niitä keinoja kasvi-
huonepäästöjen vähentämiseen, jotka ovat päästökaupan ulkopuolella. Nämä sektorit, lii-
kenne, maatalous, lämmitys ja jätehuolto, koskettavat meidän jokaisen arkea. Me voimme
tehdä paljon myös itse omilla valinnoillamme. Lainsäätäjinä meidän tulee löytää keinot,
joilla kannustetaan toimijoita, yksityisiä kuluttajia, yrityksiä, julkisyhteisöä, muuttamaan
käytöstään ilmastoystävälliseen suuntaan. Erilaiset taloudelliset kannustimet, joilla käyt-
täytymistä voidaan ohjata, tulee selvittää ja ottaa käyttöön pysyviä sekä siirtymäkauden
toimenpiteitä tavoitteisiin pääsemiseksi.

Arvoisa puhemies! Hallitus on energia- ja ilmastostrategiassaan asettanut kunnianhi-
moiset tavoitteet päästövähennysten saavuttamiseksi. Hallitus myös panostaa ilmaston-
muutoksen torjuntaan talousarvioesityksessä erikseen varatuin määrärahoin. Asiantuntijat
ovat esittäneet huolensa kuitenkin siitä, onko meillä realistisia mahdollisuuksia päästä
asettamiimme tavoitteisiin. Tarvitsemmekin entistä kunnianhimoisempia toimenpiteitä ta-
voitteidemme saavuttamiseksi.

Arvoisa puhemies! Merkittävin päästövähennyspotentiaali on tällä hetkellä liikennesek-
torilla. Liikenne aiheuttaa noin viidenneksen Suomen kasvihuonepäästöistä. Muutosta voi-
daan vauhdittaa välivaiheen ratkaisuilla. Voidaan esimerkiksi luoda erilaisia etujärjestel-
miä, joilla tuetaan kuluttajia päästöttömiä tai vähäpäästöisiä autoja hankittaessa tai käytet-
täessä. Nyt tehdyt ratkaisut sähköautojen hankintatuesta sekä vanhojen autojen muuttami-
sesta bio- ja flexifuel-autoiksi ovat erittäin tervetulleita. Tämä on hyvä alku kohti päästöt-
tömämpää liikennettä. Lisäksi tärkeä keino on sähköisten latausasemien sekä biokaasua
tarjoavien tankkausasemien rakentaminen.

Ohjelman mukaisesti toteutetaan valtion ja kaupunkiseutujen yhteinen kävelyn ja pyö-
räilyn edistämisohjelma vuosina 2018—2022. Tämän lisäksi kaupunkeja kannustetaan
asettamaan tavoitteita pyöräilyn ja kävelyn lisäämiselle. Nämä ovat oikeita askelia kohti
ympäristöystävällisempää liikkumista. Jo käytössä olevista toimenpiteistä romutuspalk-
kion kehittämistä tulisi harkita niin, että sitä voisi hyödyntää hankintatukena myös henki-
löautoista luopuvien liikkumispalvelujen, kuten sähköpyörien, yhteiskäyttöautopalvelui-
den tai julkisen liikenteen matkalippujen, hankintaan.

Arvoisa puhemies! Maatalouden osalta kasvihuonepäästöt ovat peräisin hajallaan ole-
vista päästölähteistä, mikä osaltaan luo haasteita päästötason hillitsemiselle. Keinovalikoi-
man tuleekin olla monipuolinen, jotta eri lähteistä syntyviä päästöjä pystytään vähentä-
mään.

Lämmitykseen liittyen toteutetaan oikeita toimenpiteitä, esimerkkinä tästä 10 prosentin
bionesteen sekoitusvelvoite lämmityksessä käytettävään kevyeen polttoöljyyn. On oikea
teko, että valtionhallinto luopuu toimitilojen öljylämmityksestä vuoteen 2025 mennessä.
Toivon, että esimerkkiä näyttämällä voidaan kannustaa myös muita julkisella sektorilla ja
miksei yksityiselläkin toimimaan samalla tavalla. Lisätoimia voisi tälläkin sektorilla kui-
tenkin harkita. Voisimme vielä pohtia esimerkiksi aurinkoenergian pientaloratkaisujen
vauhdittamista.

Arvoisa puhemies! Ympäristövaliokunnan käsittelyssä nostettiin esille taloudelliset
kannustimet, erityisesti vero- ja tukijärjestelmien uudistamistarve. Valtioneuvoston tulisi-
kin selvittää erityisesti vero- ja kannustinjärjestelmien uudistamista päästövähennystavoit-
teiden edistämiseksi. Koska suunnitelma ei suoraan velvoita yksityisiä toimijoita tai yri-
tyksiä, olisikin nimenomaisesti valtion tehtävä uudistaa taloudellisia kannustimia siihen
suuntaan, että yksityisten toimijoiden käyttäytymistä voitaisiin muuttaa. Kuntien rooli on
6



Pöytäkirjan asiakohta PTK 21/2018 vp
merkittävä, ja ne voivat ohjata esimerkiksi maankäytön ja rakentamisen avulla toimijoita
kohti ilmastoystävällisempää käyttäytymistä.

Tämän vuoden talousarvioesityksessä otettiin huomioon kestävän kehityksen vaateet.
Toimintamallia tullaan jatkamaan kunnianhimoisemmin ensi vuoden talousarviota valmis-
teltaessa. Tästä kiitos valtiovarainministeri Orpolle, joka myös viime viikolla väläytti
muoviveroa tai kertakäyttöisten muovituotteiden kieltoa muovin käytön vähentämiseksi.

Arvoisa puhemies! Ilmastosuunnitelmassa on aivan oikein kiinnitetty erityistä huomio-
ta kuluttajan rooliin ilmastotavoitteiden saavuttamisessa. Kuluttajien rooli päästövähen-
nyksissä on keskeinen, ja tässä asiassa tieto voi kannustaa muuttamaan käytöstä. Ympäris-
tövaliokunnan mietinnössä ehdotetaankin, että valtioneuvosto toteuttaa ilmastokasvatusta
kaikilla koulutusjärjestelmän tasoilla oikeaan suuntaan ja suuntaa ilmastoviestintää laajas-
ti kaikille kohderyhmille.

Pidän tätä oikeana kehityssuuntana, ja uusissa opetussuunnitelmissa onkin huomioitu ai-
empaa voimakkaammin nimenomaan kestävään kehitykseen ja ilmastoasioihin liittyvät
teemat. Lopulta tavoitteena on oltava markkinaneutraali tilanne, [Puhemies koputtaa] jos-
sa kuluttaja tekee ilmastoystävällisiä valintoja ei ainoastaan ympäristötietoisuuden vuoksi
vaan koska se on kannattavaa.

14.27 Silvia Modig vas: Arvoisa rouva puhemies! Ilmastonmuutos on ihmiskunnan koh-
talonkysymys. Jotta maapallolla säilyvät elämisen edellytykset, meidän on pystyttävä vas-
taamaan Pariisin sopimuksessa sovittuun eli varmistamaan, että ilmaston lämpeneminen
pysyy alle 2 asteen, ja vahvana, aitona pyrkimyksenä pitää olla 1,5 astetta. Koska aikaa ei
ole monta vuotta, on keskipitkän aikavälin suunnitelman merkitys iso. Sen tärkein tehtävä
on varmistaa, että me olemme aidosti polulla, joka pyrkii kohti 1,5:tä astetta. Suunnitelma
katsoo vuoteen 2030, mutta katsooko se riittävästi siitä eteenpäin? Tiedämme, että päästö-
vähennystavoitteita on kiristettävä, jotta pääsemme tarvittaviin tavoitteisiin. Varmuutta
siitä, että suunnitelman keinot tähän riittävät, ei ole. Suunnitelman toimenpiteiden vaiku-
tuksien arvioiminen on vaikeaa, koska niihin liittyy paljon epävarmuutta ja muuttujia. Laa-
jan kirjon toimien, joista osan rahoitus on edelleen auki, vaikuttavuuden arvioiminen on
hyvin vaikeaa.

Arvoisa puhemies! Taakanjakosektorilla liikenteessä on kaikkein suurin potentiaali,
mutta myös suurin epävarmuus on juuri tällä sektorilla. Ala kehittyy valtavaa vauhtia, ja
nyt valittavien toimenpiteiden pitäisi pystyä ennakoimaan muutokset. Hallitus on valinnut
linjakseen biopolttoaineet, jotka ovat hyvin lyhyellä aikavälillä perusteltuja, mutta suures-
sa kuvassa meidän pitäisi olla jo polulla kohti sähköistä liikennettä, ja tähän tulisi ohjata
enemmän kannustimia. Arviot siitä, minä vuonna sähkömoottorin ja polttomoottorin val-
mistus on saman hintaista, aikaistuvat koko ajan. Biopolttoaineet voivat toimia siirtymä-
kauden ratkaisuna, mutta keskipitkän aikavälin suunnitelmassa pitää katsoa myös, mitä ta-
pahtuu vuoden 2030 jälkeen.

Hallituksen linja on nojata hyvin voimakkaasti bioenergiaan ja metsien kasvavaan käyt-
töön. Tämä muodostaa tavoitteille ison riskin suhteessa EU:n ilmastosääntelyyn. Metsiä
voi ja pitää käyttää, mutta on huolehdittava riittävän isosta nielusta ja luonnon monimuo-
toisuudesta. Keskipitkän aikavälin suunnitelman toimilla hiilinielumme puolittuu. Se ei
auta, että nielu alkaa kasvamaan taas 2030-luvulla, sillä meiltä loppuu aika kesken. Vaikka
taimi sitoo kyllä paljon hiiltä suhteessa omaan massaansa, on absoluuttinen poisto ilmake-
hästä pienempi. Puu sitoo hiiltä eniten 40 ja 80 ikävuoden välillä. Siksi puuta kannattaakin
7



Pöytäkirjan asiakohta PTK 21/2018 vp
ohjata pitkäkestoisiin korkean arvonlisän tuotteisiin, ei polttoaineisiin. Puurakentamisen
edistäminen on tässäkin yksi hyvä keino. Ja E-lukuun tuijottaminen saattaa johtaa meidät
harhaan. Tärkeämpää on katsoa rakennusta sen koko elinkaaren päästöjen kautta. Perintei-
nen hirsirunkoinen, painovoimaisella ilmastoinnilla toimiva talo pärjää edelleen vertailus-
sa niin energian kuin sisäilman suhteen.

Kokonaisuutena kunnilla ja kaupungeilla on merkittävä rooli ilmastonmuutoksen torju-
misessa. Asuminen ja liikenne muodostavat ison osan päästöistä, ja kaupunkien ja kuntien
ratkaisut vaikuttavat merkittävästi kansalliseen päästökehitykseen, muun muassa liikenne-
suunnittelun, maankäytön, elinkeinopolitiikan ja julkisten hankintojen kautta. Osa kaupun-
geista onkin jo asettanut valtakunnallista tasoa huomattavasti kunnianhimoisempia tavoit-
teita. Helsinki on asettanut tavoitteekseen olla hiilineutraali vuonna 2035, Vantaa ja Espoo
jo vuonna 2030. Tämä kertoo siitä, että kunnianhimon tasoa voi ja pitää nostaa. Kunnian-
himoinen ilmastopolitiikka tuleekin nähdä mahdollisuutena. Se luo mahdollisuuksia muun
muassa cleantech-yrityksille, ja kehittämällä innovatiivisia päästövähennyskeinoja luo-
daan pohjaa myös uusille vientituotteille. Tässä on meillä paljon potentiaalia, mutta se vaa-
tii panostamista tutkimukseen ja kehitykseen ja uskallusta kokeilla sekä sen, että samaan
aikaan meidän on purettava niitä rakenteita, jotka ylläpitävät liian korkeaa luonnonvarojen
ja energian kulutusta.

Jotta ilmastonmuutoksen torjunnassa onnistutaan, vaaditaan toimia niin valtakunnan ta-
solla kuin kunnissa ja yksilön valinnoissa. Vaikka vastuuta ei voi vierittää vain yksilöille,
on meidän kaikkien valinnoilla merkitystä. Me tarvitsemmekin verouudistuksen, jossa ve-
rotusta tarkastellaan ilmasto- ja ympäristönäkökulmasta. Ilmastoviisaat valinnat pitää saa-
da automaattisiksi. Myös yritystukia ja maataloustukia tulee tarkastella ilmaston näkökul-
masta.

Arvoisa puhemies! Ilmastonmuutoksen torjuminen on kohtalonkysymys. Me tiedäm-
me, että montaa vuotta meillä ei ole aikaa suunnan muuttamiseen. Siihen nähden tämä
suunnitelma on valitettavasti riittämätön — oikean suuntainen mutta auttamatta riittämä-
tön. Meidän on varauduttava tiukentamaan tavoitteitamme, ja tämän suunnitelman valittu-
jen toimenpiteiden vaikutuksia on seurattava tarkkaan ja oltava valmis muutoksiin, jos kei-
not näyttävät riittämättömiltä tai painotukset vääriltä. Jos me panostamme oikein, niin kun-
nianhimoinen ilmastopolitiikka vähentää päästöjä, mutta se voi samalla olla myös koko
Suomen ja kaikkien suomalaisten eduksi.

Puhemies Paula Risikko: Nyt me sitten käynnistämme debatin, ja niitä edustajia, jotka
haluavat käyttää 1 minuutin mittaisen vastauspuheenvuoron, pyydän nousemaan seiso-
maan ja painamaan V-painiketta.

14.32 Satu Hassi vihr (vastauspuheenvuoro):  Arvoisa puhemies! Ministeri Tiilikainen
selosti EU-päätöksenteon viimeaikaisia käänteitä. Olisi mielenkiintoista kuulla ministeri
Tiilikaisen näkemys myös siitä, mitä tämän kuun alussa Hollannin pääministeri ilmoittau-
tui tukemaan ja mitä Ranskan ja Ruotsin ministerit ovat jo aikaisemmin esittäneet, että
EU:n pitää tiukentaa päästötavoitteitaan siitä 40 prosentin vähennyksestä vuodelle 2030,
joka on hallituksen tähänastisten toimien ohjenuorana, joka EU:ssa on päätetty. Onhan esi-
merkiksi Suomen itsenäisyyden juhlarahasto Sitra todennut, että jos Suomi oikeasti vähen-
täisi päästöjä sen mukaisesti, että pidetään maapallon lämpeneminen alle 2 asteen, niin se
tarkoittaisi 60 prosentin päästövähennystä vuodelle 2030.
8



Pöytäkirjan asiakohta PTK 21/2018 vp
14.33 Kari Uotila vas (vastauspuheenvuoro):  Arvoisa puhemies! Pariin asiaan, jotka
näissä puheenvuoroissa ovat olleet esillä:

Toinen koskee liikennettä. Liikenneverkkotyöryhmä jätti elokuun lopussa väliraporttin-
sa, ja siinä esitetyt toimenpiteet eivät ole tarpeeksi kunnianhimoisia, ja niitä varmasti tul-
laan sitten jatkossa täsmentämään, kun työ valtakunnallisen liikennejärjestelmän suunni-
telman tekemiseksi käynnistyy.

Toinen, joka oli voimakkaasti esillä, on puunkäyttö. Puunkäyttö on kaikista järkevintä
silloin, kun se laitetaan muotoon, joka sitoo hiiltä. Puurakentaminen, puutuotteet, se on po-
tentiaali, jossa on paljon tehtävää, ja kannustan kyllä ministeri Tiilikaista edelleen siihen,
vaikka eteenpäin on menty parinkymmenen vuoden aikana tosi paljon.

Ja mitä tulee sitten polttoaineisiin, niin kyllä se vain niin on, että kulkuneuvoissa, autois-
sa, sähkö on se tulevaisuuden käyttövoima. Biopolttoaineet on varmasti siirtymävaiheessa
perusteltu, [Puhemies koputtaa] mutta sähkö on se lopullisempi vaihtoehto.

14.35 Riitta Myller sd (vastauspuheenvuoro):  Arvoisa puheenjohtaja! Todellakin tässä
maailmantilanteessa tarvitaan ilmastopolitiikan johtajuutta, ja se paikka kuuluu ilman
muuta Euroopan unionille. Monet jäsenmaat ovat tunnistaneet tarpeen nostaa tavoitteita,
jotta Pariisin ilmastosopimuksen tavoitteisiin päästään. Olisi todella tärkeää kuulla, missä
porukassa Suomi on tässä.

Joka tapauksessa meidän täytyy päästä yli niistä päästövähennyksistä, mitkä nyt on esi-
tetty, eli 60 prosentin päästövähennys jo 2030. Tässä todella tarvitaan monipuolisia toi-
mia. Biotalous, biopolttoaineet, niin kuin on sanottu, on ylimenokauden ratkaisu. Tarvit-
semme pidemmän aikavälin tähtäintä. Kaupunkipolitiikka, liikennepolitiikka kokonaisuu-
tenaan on tässä avainasemassa, [Puhemies koputtaa] mutta... [Puhemies keskeyttää pu-
heenvuoron puheajan ylityttyä]

14.36 Mirja Vehkaperä kesk (vastauspuheenvuoro):  Arvoisa rouva puhemies! Liiken-
teen osalta voi todeta, että päästövähennystavoitteet ovat aika konkreettisia. Suomen osal-
ta se tarkoittaa sitä, että liikenteestä pitäisi repäistä puolet vähemmän päästöjä vuoteen
2030 mennessä. Toimia on maan hallitus tehnyt, eli jakelu-, latausinfraan on laitettu pa-
noksia niin, että liikenteen uusiutuvat polttoaineet on saatu liikenteeseen. Sähkö ja kaasu
ovat tulevaisuuden liikenteen polttoaineita.

Minä ajattelen näin, että me tarvitsemme ehkä enemmän liikennettä ja liikkumista Suo-
messa, esimerkiksi työpaikkojen muodossa, mutta se pitää tehdä vähemmillä päästöillä, ja
siksi toivon, että liikenteen parlamentaarisen työryhmän työ jatkuu ajatellen sitä, miten me
voimme tehdä liikennettä yhä vähäpäästöisemmin. Sinne pitää ottaa mukaan raskas liiken-
ne ja joukkoliikenne, ja se tarkoittaa silloin joitain biobusseja, sähköbusseja, [Puhemies
koputtaa] myöskin raskaan kaluston muuttumista vähäpäästöisemmäksi.

14.37 Olli Immonen ps (vastauspuheenvuoro): Arvoisa puhemies! Tämä nyt käsittelyssä
oleva valtioneuvoston selonteko ilmastopolitiikan suunnitelmasta sisältää paljon hyvää,
mutta samalla se voidaan nähdä kuitenkin myös monella tavoin haasteellisena. Ehkä eni-
ten siinä huolta herättää se, että liian kunnianhimoisilla kansallisilla ja kansainvälisillä
päästövähennystavoitteilla tultaisiin hankaloittamaan esimerkiksi suomalaisten yritysten
ja metsätalousalan toimintaa maassamme.
9



Pöytäkirjan asiakohta PTK 21/2018 vp
Arvoisa puhemies! Kysyisinkin ministeriltä: mitä te, arvoisa ministeri, vastaatte niille
suomalaisille yrittäjille sekä teollisuuden ja metsäalan toimijoille, joita tämä asia huoles-
tuttaa, siitä, miten voimme jatkossa Suomessa turvata sen, että erilaisten energia- ja ilmas-
topoliittisten tavoitteiden toimeenpano ei uhkaa luoda edellä mainituille toimijoille lisä-
kustannuksia, jotka vaikuttaisivat kielteisesti kyseisten tahojen toimintaan ja kansalliseen
kilpailukykyymme?

14.38 Martti Mölsä sin (vastauspuheenvuoro):  Arvoisa rouva puhemies! Selonteon pe-
rusteella maatalouden osuus taakanjakosektorin päästöistä on noin 20 prosenttia. Ilmas-
tosuunnitelmassa esitetään lisätoimia, joiden kasvihuonekaasuja vähentävä vaikutus on
yhteensä noin puoli miljoonaa hiilidioksidiekvivalenttitonnia. Miten tähän päästään? Vas-
taus on biokaasu, joka on uusiutuvaa, päästötöntä kotimaista energiaa. Biokaasutuotannon
edistämisen tavoitteena suunnitelmassa on saada taakanjakosektorille päästövähennyksiä
yhteensä noin 0,31 miljoonaa tonnia vuonna 2030. Väitän, että oikein suunnatuilla toimilla
potentiaalia on huomattavasti enemmän. Biokaasun käytön edistämiseksi kustannusteho-
kas toimi on henkilöautojen konversiotuki kaasukäyttöön. Se mahdollistaa myös vanhem-
man auton muuntamisen biokaasukäyttöiseksi. Yksi hallitusohjelman kärkihanke on Bio-
talous ja puhtaat ratkaisut — [Puhemies koputtaa] hyvä esimerkki onnistuneesta politiikas-
ta. 

14.39 Pauli Kiuru kok (vastauspuheenvuoro):  Arvoisa rouva puhemies! Päästövähen-
nystavoitteet, ilmastolaki ja ilmastosopimus ohjaavat myös suomalaista päätöksentekoa.
Ilmastonmuutos on vain yksi asia. Tähän liittyy moni muu asia: väestönkasvu, maaperän
köyhtyminen ja poliittinen epävakaus, romahtaneet valtiot ja konfliktit. Tämä on yhtä isoa
kokonaisuutta. Lähetekeskustelussa sanoin ryhmäpuheessa, että jos maahanmuuttopoli-
tiikka kiinnostaa, kannattaa kiinnostua myös ilmastopolitiikasta, ja tämä on hyvä pitää
mielessä.

Ministeriltä kysyn sellaisesta asiasta, joka tässä valiokunnan kuulemisessa tuli ilmi ja
joka koskee taloyhtiöitä ja niiden pientuotantoa sähkön osalta, eli kun taloyhtiö lähtee
pientuottajaksi, niin hyvin nopeasti törmätään arvonlisäverolakiin, ja se aiheuttaa sitten by-
rokratiaa ja tietysti kuluja, ja kulut taas saattavat aiheuttaa sen, että se hanke kaatuu pelkäs-
tään siitä syystä. Onko tälle jotain mahdollisesti tehtävissä?

14.40 Katja Taimela sd (vastauspuheenvuoro): Arvoisa rouva puhemies! Pitkän aikavä-
lin ilmastotavoitteita pohdittaessa pöydällä on mittava määrä liikkuvia osia: on asuntopo-
litiikka, yhdyskuntarakenne, liikennesektori, joukkoliikenne, ihmisten asumistottumuk-
set, ruokahävikki, julkiset hankinnat, maatalous — listaa voisi jatkaa vaikka miten. Koen
itse, että kaupungeilla ja kunnilla on iso rooli ilmastotavoitteiden saavuttamisessa. Pitkälle
katsova kuntapäättäjä, toivottavasti myös meistä mahdollisimman moni, tekee töitä yhdys-
kuntarakenteen eteen, joka tukee vähäpäästöistä liikkumista, kuten muun muassa joukko-
liikennettä, kävelyä, pyöräilyä.

Mitä tulee liikenteen ilmastotavoitteisiin, niin koen, että ne ovat kyllä varsin mittavat ja
niitä ei pelkästään millään romutuspalkkiolla tai sähköautojen määrän kasvattamisella pys-
tytä mitenkään hoitamaan. Jotta nämä liikenteeseen kohdistuvat tavoitteet ovat saavutetta-
vissa, me tarvitsemme jatkossa huomattavasti paljon enemmän investointeja joukkoliiken-
teeseen ja parempaan fyysiseen väyläverkkoon. Myöskään junaliikenne ei kestä taantuvaa
10



Pöytäkirjan asiakohta PTK 21/2018 vp
kehitystä vaan vaatii [Puhemies koputtaa] lisäraiteita ja toimivia ratapihoja, ja näistä valta
ja vastuu on tässä talossa.

14.41 Rami Lehto ps (vastauspuheenvuoro): Arvoisa puhemies! Perussuomalaiset näke-
vät, että energia- ja ilmastopolitiikan pitää tukea työllisyyttä ja talouskasvua eikä vain hai-
tata niitä. Johdonmukainen, kohtuuhintaiseen ja kotimaiseen energiaan tähtäävä energia-
politiikka tukee työllisyyttä, talouskasvua, kilpailukykyä ja ostovoimaa sekä edistää sosi-
aalista oikeudenmukaisuutta. 

Ministeri Tiilikainen, hallitusohjelmassa todetaan, että teollisuuden kansainvälinen kil-
pailukyky ja hiilivuodon torjunta ovat ilmastopolitiikan keskeisiä lähtökohtia. Energiauni-
onin kehittämisen tavoitteena tulee olla kohtuuhintaisen ja kestävän energian saannin tur-
vaaminen teollisuudelle ja kuluttajille. Onko tätä noudatettu sopimuksia allekirjoitettaes-
sa?

14.42 Markku Eestilä kok (vastauspuheenvuoro): Arvoisa rouva puhemies! Täällä use-
assa puheenvuorossa on nostettu liikenne esille, ja toden totta, niin kuin ministeri Tiilikai-
nen totesi, liikenne kuuluu siihen 39 prosenttiin, taakanjakosopimuksen päästökaupan ul-
kopuoliseen sektioon. Jos me haluamme oikeasti liikenteen päästöjä vähentää, niin kyllä
meidän täytyy nyt jollakin tavalla ottaa nopeasti kantaa tähän koko ajan pahenevaan ongel-
maan. Meille alkaa nyt Euroopasta tulla, lähinnä Saksasta, vanhoja dieselautoja, ja niitten
keski-ikä on yhdeksän vuotta. Niitä tuli viime vuonna pakettiautoja ja henkilöautoja yh-
teensä 33 000, ja edustaja Taimela on aivan oikeassa, että vaikka me kuinka tuemme jos-
sain määrin sähköautoja ja vähän muutakin, kaasuautoja ja näin poispäin, niin sillä ei ma-
temaattisesti ole juuri merkitystä tämän ongelman kanssa, mikä tulee nytten ulkomailta, eli
käytännössä Suomi on vanhojen autojen hautausmaa. Se ei ole niitten ihmisten vika, jotka
tuovat, mutta se on tämän talon vika. Kyllä meidän mahdollisimman pian pitäisi tehdä pää-
tös, että autoverosta luovutaan viiden vuoden aikana, jotta me saamme [Puhemies koput-
taa] tänne autoja, jotka kuluttavat vähemmän ja ovat ympäristöystävällisempiä.

14.43 Joakim Strand r (vastauspuheenvuoro):  Arvoisa puhemies! Tässä valiokunnan
mietinnössä puhutaan hyvin muun muassa koulutuksesta, ilmastokasvatuksesta sekä vien-
tiyritysten kasvupotentiaalista. Esimerkiksi Vaasan kaupungissa ollaan yhdessä elinkeino-
elämän kanssa kehitetty energiakoulutusstrategia, jossa jo varhaiskasvatuksessa pyritään
luomaan mielenkiintoa energia-asioihin, ilmastoasioihin mutta myös kansainväliseen
kauppaan, ja se menee läpi koko koulutuspolun aina siihen, että sitten oikeustieteen opis-
kelijat myös pystyvät fokusoimaan energiajuridiikkaan.

Kun julkista tutkimus- ja kehitysrahaa jaetaan ja kanavoidaan, niin silloin olisi myös
hyvä katsoa, myös hallituksen silmin katsoa, missä nämä yritykset itse markkinaehtoisesti
panostavat tutkimukseen ja kehitykseen. Siellä valtion kannattaa myös olla itse mukana.
Silloin voidaan rakentaa tällaisia vaikka Mini Silicon Valleyn tai Cernin tapaisia keskitty-
miä myös Suomeen. [Timo Harakka: Missä?]

On myös ollut tavallaan sääli katsoa, kuinka esimerkiksi, jos miettii ammattikorkea-
kouluja, erityisesti tekniikan alan koulutusta rangaistaan, ja se on äärimmäisen tärkeätä
näille ympäristöteknologiafirmoille. [Puhemies koputtaa] Siihenkin kannattaa kiinnittää
huomiota.
11



Pöytäkirjan asiakohta PTK 21/2018 vp
14.44 Ari Torniainen kesk (vastauspuheenvuoro):  Arvoisa rouva puhemies! Suomi on
sitoutunut kansainväliseen ilmastopolitiikkaan ja sen tavoitteisiin, ja kiitos hallitukselle,
konkreettisia toimenpiteitä on paljon. Käytännössä koko Suomelle ehdotetusta päästövä-
hennystavoitteesta liikennesektori vastaa yli puolesta, ja se on iso haaste meille tulevaisuu-
dessa. Paljon on toiveita, että sähköautot ovat se ratkaisu, mutta kyllä biopolttoaineita tar-
vitaan tässä siirrosvaiheessa ennen kuin päästään käytännössä kokonaan sähköautoiluun. 

Jotta näihin kansainvälisiin tavoitteisiin myöskin Suomessa päästään, tarvitaan kyllä
kuntien ja yrityselämän isoa panosta. Meidän liikennepolitiikka, asuntopolitiikka, yhdys-
kuntasuunnittelu sekä asenteet, käytännössä ihmisten asenteet ja koulutus, ovat aivan
avainasemassa. Elinkeinoelämältä toivon myöskin tulevaisuudessa entistä enemmän pa-
nostusta.

Ilmastopolitiikka, ilmastotavoitteet voivat olla myöskin mahdollisuuksia Suomelle, ja,
arvoisat ministerit, mielellään kuulisi, minkälaisia mahdollisuuksia te näette meidän yri-
tyselämälle.

14.46 Timo Harakka sd (vastauspuheenvuoro): Arvoisa puhemies! Edustaja Torniainen
puhui tuossa aivan oikein asenteista. Ongelma nimittäin usein on, että ilmastotavoitteet
alistetaan helposti toisille, jopa vastakkaisille päämäärille. Yksi esimerkki on se tapa, jolla
viime syksyn satovahinkoja viljelijöille korvataan. Kaikki ovat samaa mieltä 25 miljoonan
euron korvaustarpeesta. Ikävä kyllä hallitus päätti korottaa maatilojen kevyen polttoöljyn
valmisteveron palautusta. Öljyn käytön tukeminen on selvästi ristiriidassa Suomen ilmas-
to- ja ympäristötavoitteiden kanssa, ja kun summa vielä kaksinkertaistettiin, niin suunta,
viesti ja kannustin ovat täysin vääriä.

On selvää, että viljan kuivaaminen on vaatinut paljon enemmän energiaa viime vuonna
kuin aikaisemmin, mutta hallituksen esitys ei mitenkään huomioi sitä, että jo viidesosa kui-
vureista käyttää polttoaineenaan haketta. Nämä bioenergian ja ympäristöystävällisyyden
edelläkävijät eivät saa sitä tukea, joka annetaan öljyn käytön lisääjille, ja kun se on vielä
vain yksi osa koko maatilan puu- ja hakevoiman käytöstä, osa sitä kestävää kehitystä, jo-
hon maatila on halunnut sitoutua, niin onko tässä teidän ministeriönne, ministeri Tiilikai-
nen, [Puhemies koputtaa] nyt sitten toiminut ristiriitaisesti?

Puhemies Paula Risikko: Täällä on muutamia ympäristövaliokunnan jäseniä, jotka eivät
ole vielä saaneet puheenvuoroa, ja olen priorisoinut heitä. Seuraavaksi edustaja Maijala.

14.47 Eeva-Maria Maijala kesk (vastauspuheenvuoro): Arvoisa puhemies! Nämä ilmas-
toasiat pitää ottaa todella vakavasti. Tässä valtioneuvoston selonteossa sekä meidän ympä-
ristövaliokunnan mietinnössä on otettu esille erittäin paljon hyviä asioita ja yritetään tehdä
ja toteuttaa nämä asiat.

Itse otan esille pari asiaa, ensinnäkin sen, että Suomessa meillä on puinen selkäranka,
meidän metsät. 50 vuodessa on metsien kasvu Suomessa tuplaantunut. Me olemme tehneet
huikean ilmastotyön, ja meillä pitäisi olla myöskin oikeus jollakin tavalla hyödyntää tämä
työ, mitä me olemme tehneet. Nyt kiitos ministeri Tiilikaiselle näistä LULUCF-neuvotte-
luasioista, siitä tuloksesta, minkä teit sen kanssa.

Toisena otan esille, että ilmastoasioiden korkea osaaminen Suomessa on myöskin mah-
dollisuus. Meillä on paljon tehty töitä, tutkimusta energia-alalla, ja siellä on koulutusta, tut-
12



Pöytäkirjan asiakohta PTK 21/2018 vp
kimusta, tuotekehitystä. Elikkä nyt sitten kysynkin ministeriltä: onko tiedossa lisää rahaa ja
resursseja näitten tutkimusten tekemiseen?

14.48 Lea Mäkipää sin (vastauspuheenvuoro): Arvoisa puhemies! Suomen vähennysta-
voite taakanjakosektorilla on melko korkea, ja meillä pitää kyllä kaikki keinot käyttää sii-
hen, että näihin päästötavoitteisiin päästään. Täällä on puhuttu aivan oikein, että liikenteen
päästöt ovat viidenneksen ja ratkaisuna on esimerkiksi sähköautojen voimakas kasvattami-
nen ja sitten myös biopolttoaineiden osuus. Mutta haluan huomauttaa meitä kaikkia siitä,
että esimerkiksi yksi Thaimaan-lento edestakaisin tuo yhtä paljon päästöjä kuin vuoden au-
toilu henkilöä kohden, että tehdään nyt niitä kotimaan matkailuja.

Lopuksi vielä, että hallitusohjelmaan sisältyy tavoite yhdyskuntajätteen kierrätysasteen
nostamiseksi 50 prosenttiin, joka on tosiaan hyvä, eli kun kierrätys lisääntyy kohti kierto-
taloutta, niin vähenevät kasvihuonekaasupäästöt. On myös syytä mainita se, että meillä on
valtava ruokahävikki eli vuosittain noin 400 miljoonaa kiloa hävitetään hyvää ruokaa. Sii-
nä kyllä sitä kasvatusta tarvitaan kodeissa ja kouluissa ja joka puolella, että tämäkin asia tu-
lisi korjattua.

14.49 Sari Essayah kd (vastauspuheenvuoro):  Arvoisa rouva puhemies! Kiitoksia pu-
heenvuorosta. Vaikka kristillisdemokraateilla ei ympäristövaliokunnassa paikkaa ole, se ei
tarkoita sitä, ettemme olisi kiinnostuneita ilmasto- ja ympäristöpolitiikasta.

Tässä valiokunnan mietinnössä on erittäin hyvin nostettu esille liikenne, asuminen, jä-
tekuljetukset ja jätepoltto, mutta maatalouden osio on minun mielestäni hivenen köykäi-
nen. Elikkä tässä maatalousosiossa puhutaan maatalousmaasta aiheutuvista hiilidioksidi-
päästöistä ja sitten myöhemmin myöskin hiilen sitomisesta maaperään. Kuitenkin pitäisi
maataloutta ajatella siitä näkökulmasta, että kysymys on ruokaturvasta maailmanlaajuises-
ti, ja ilmastonmuutoksen aiheuttamat uhkat viljelymaalle ja vähenevälle peltopinta-alalle
tulisi ottaa voimakkaammin esille tässä ympäristövaliokunnan mietinnössä. Olisinkin ky-
synyt ministeriltä sitä, miten ministeriössä ajatellaan tätä kokonaisuutta: nähdäänkö vain
maataloudessa näitä, ikään kuin, että missä pitäisi edelleen parantaa, vai ymmärretäänkö
todellakin, että globaalisti ajatellen me saatamme olla jonakin päivänä hyvinkin suuressa
vastuussa maailman ruokatuotannosta?

14.50 Hanna Halmeenpää vihr (vastauspuheenvuoro): Arvoisa rouva puhemies! Tavoit-
teet ovat tiukat, ja politiikkatoimien tulee olla sen mukaisia, kun puhutaan ilmastonmuu-
toksen torjumisesta. On aivan korkea aika aloittaa fossiilisten polttoaineiden käytön alas-
ajo ja myös sitä kautta, että aloitetaan fossiilisten polttoaineiden tukien eli selkeästi ympä-
ristö- ja ilmastohaitallisten tukien alasajo.

Kysyisinkin ministereiltä kuulumisia hallituksen asettamasta yritystukityöryhmästä.
Toimeksiantonahan tällä ryhmällä oli laatia energia- ja ilmastostrategian tavoitteet huomi-
oiva tiekartta tukiuudistukselle. Onkohan meillä nyt tulossa toivotun suuntainen uudistus
tehostamaan ilmastotoimiamme? Entä miten suhtaudutte lentoliikenteen päästövähennyk-
siin ja niiden ottamiseen tarkempaan syyniin, vaikkapa Ruotsin mallin mukaan? Jos hiili-
neutraaliuden tavoitteemme ovat totiset ja kunnianhimoiset, niin ne edellyttävät myös len-
toliikenteen fossiilisten polttoaineiden alasajoa Sitran mukaan ja kansallisen ilmastopanee-
lin mukaan vuoteen [Puhemies koputtaa] 2045 mennessä. Mitä näille tavoitteille tulisi tei-
dän mielestänne tehdä?
13



Pöytäkirjan asiakohta PTK 21/2018 vp
14.52 Aila Paloniemi kesk (vastauspuheenvuoro): Arvoisa rouva puhemies! Hallitus te-
kee erittäin monenlaisia toimia ilmastonmuutoksen hillitsemiseksi. Vaikka hallitusta kun-
nianhimottomuudesta syytetään, niin mielestäni nämä listaukset siitä, mitä kaikkea teh-
dään, eivät sitä todista: Kasvihuonepäästöt laskevat selvästi esimerkiksi liikenteen poltto-
aineiden sisältöä ja autokantaa muuttamalla. Kivihiilen käytöstä luovutaan vuoteen 2030
mennessä. Tuontiöljyn käyttö puolitetaan ja siirrytään liikenteessä, kuten täällä on todettu
moneen kertaan, vahvasti kohti sähköautoja. Kotimaista biokaasua ja uusiutuvia biopoltto-
aineita suositaan ja liikenteen uusiutuvien polttoaineiden osuutta tankilla nostetaan. Lisäk-
si tuetaan kotimaisia biojalostamoinvestointeja, jotta voidaan varmistaa, että Suomessa lii-
kutaan yhä useammin kotimaisella polttoaineella.

Ja toivoisin vielä, että kestävän kehityksen Agenda 2030 otetaan koko ajan huomioon
tässä, tämä globaali näkökulma, kun ilmastonmuutosta hillitään. Se on juuri niin vakava
asia kuin täällä on jo moneen kertaan salissa sanottu.

14.53 Leena Meri ps (vastauspuheenvuoro): Arvoisa puhemies! Ilmastonmuutos on var-
maan yksi suurimpia haasteita koko maapallolla, mitä meillä on kohdattavana. Tuossa mie-
tin muutamaa asiaa.

Edustaja Immonen otti puheeksi kilpailukyvyn ja monet muut asiat. Tämä on koko maa-
palloa koskettava, ja Euroopan unioni tekee osansa Pariisin ilmastosopimuksen kanssa,
mutta siitä huolimatta minulle jää semmoinen tunne, että ne, jotka ovat tehneet huonosti,
saavat edelleen tehdä huonosti ja heille, jotka ovat tehneet hyvin, annetaan vielä enemmän
taakkaa. Suomen päästövähennystavoitehan on toiseksi suurin. Kysyn sitä, onko tämä oi-
keudenmukaisesti jaettu.

Yksi toinen ongelma, mistä me hyvin vähän puhumme, on myöskin se, josta Sitran toi-
minnanjohtajan kanssa puhuin, kun hänet tapasin: Kun maailmanlaajuinen väestönkasvu
on 83 miljoonaa ihmistä vuodessa ja vuoteen 2030 mennessä väestö on kasvanut 1 miljar-
dilla, niin jotenkin tuntuu siltä, että miten me näillä ohjelmilla Euroopassa ja Suomessa
muutamme ja käännämme sen suunnan. Onko teillä, ministeri, mitään ajatuksia tähän?

14.54 Hanna Sarkkinen vas (vastauspuheenvuoro):  Arvoisa puhemies! Helppoja toi-
menpiteitä ei ole, mutta jos tekoja tehdään ajoissa, niin on se helpompaa ja halvempaa kuin
voimakkaaseen lämpenemiseen sopeutuminen. Ja suomalaisten päästöt ovat maailman
mittakaavassa isot, joten meidän vastuumme päästövähennyksistä on myös iso. Meidän
teknologinen taso ja sopeutumiskyky ja kyky tehdä päästövähennyksiä ovat myös tekno-
logian kehityksen ja yhteiskunnan kehityksen näkökulmasta hyvät. Me voimme olla johta-
jia Euroopassa päästövähennysten tekemisessä.

Mutta, arvoisa puhemies, ilmastopaneelin professori Ollikainen on todennut, että henki-
löautoliikenteen tulisi olla täysin sähköinen vuonna 2040, eli vuoden 2030 jälkeen ei polt-
tomoottoriautoja tulisi enää myydä. Haaste on erittäin suuri. Biopolttoaineet tulisi varata
raskaalle liikenteelle, jossa sähköistäminen on vaikeampaa. Myös lentoliikenteen on pak-
ko muuttua. Kysyisinkin ministeriltä: voitaisiinko Finnairin kanssa yhdessä lähteä kehittä-
mään vähäpäästöisempää lentoliikennettä esimerkiksi biopolttoaineiden kautta?

14.55 Pekka Haavisto vihr (vastauspuheenvuoro): Arvoisa puhemies! On hyvin tärkeää,
että näitä ilmastotoimenpiteitä jalkautetaan ja että Suomi on uskottava niiden toteuttami-
14



Pöytäkirjan asiakohta PTK 21/2018 vp
sessa, ja tässä on jo monia hyviä asioita nostettu esiin, kuten puurakentaminen — monia
näitä, joissa voidaan tehdä tänä päivänä paljon enemmän.

Mutta olisin kaivannut vähän sellaista kansallista vaikuttamisohjelmaa tähän kansainvä-
liseen puoleen. EU:n rooli johtajana tässä ilmastopolitiikassa tulee entistä tärkeämmäksi,
kun Yhdysvallat on siinä tilassa missä on oman ilmastopolitiikkansa kanssa, ja kun Suo-
mella tulee EU:n puheenjohtajuus, olisin uteliaana kysynyt: onko joitain ajatuksia, miten
ilmastopolitiikkaa erityisesti silloin voitaisiin viedä eteenpäin?

Ja toisena asiana meidän roolimme noissa kehitysrahoituslaitoksissa: Kun puhutaan
Maailmanpankista, alueellisista kehityspankeista, Euroopan kehityspankista ja niin pois-
päin, siellä päätetään hyvin paljon joko ilmastomyönteisistä projekteista tai sitten hank-
keista, jotka päästöjä lisäävät. Millä tavalla tätä kansainvälistä vaikuttamista kytketään tä-
hän meidän omaan ohjelmaamme?

Puhemies Paula Risikko: Otetaan vielä neljä vastauspuheenvuoroa, ja sen jälkeen minis-
terit vastaavat, ja nämä neljä ovat edustajat Reijonen, Suutari, Huhtasaari ja Hassi.

14.56 Eero Reijonen kesk (vastauspuheenvuoro):  Arvoisa rouva puhemies! Täällä on
kannettu huolta siitä, miten hiilinielun käy, jos hakkuut kasvavat 10 miljoonaa kuutiota
vuodessa. Minun mielestäni tämä huoli on aiheeton. Hiilinielu ei pienene, jos metsät uu-
distetaan ja hoidetaan kunnolla, niin kuin se tulee tehdä.

Toinen iso asia on se, että puurakentamiselle pitäisi saada ihan oikeasti vauhtia. Se on
edistynyt varsin hyvin. Se sitoo hiiltä. Tuon esimerkkinä sen, että Joensuuhun rakennetta-
va 14-kerroksinen puukerrostalo käyttää puuta 4 000 kuutiometriä, koko se 14 kerrosta. Se
on noin 15 hehtaaria aukkoa — varsin vähän. Eli on äärettömän tärkeätä, että me saamme
tämän puurakentamisen osalta normistoja vietyä eteenpäin, niin kuin täällä aikaisemmin
todettiin palomääräysten osalta, mutta myös muitten normistojen osalta. Tänä päivänä
puurakentaminen on noin 10 prosenttia kalliimpaa, ja suunnittelu maksaa enempi kuin be-
tonirakenteisissa. [Puhemies koputtaa] Mutta varmaan asiat edistyvät.

14.57 Laura Huhtasaari ps (vastauspuheenvuoro): Arvoisa puhemies! Me todellakin tar-
vitsemme tekoja, ilmastotekoja, ja ehdottaisin, kun tässä on ministeri Bernerkin paikalla,
että rata — Kokemäelle se on jo tulossa — Forssan kautta Helsinkiin, semmoinen suora
junaratayhteys, olisi erittäin tärkeä saada.

Tässä kävi nyt näin, että EU otti päästötavoitteen Pariisin ilmastosopimuksessa ja nakit-
ti sen Suomelle. [Eduskunnasta: Ohhoh!] Kivihiilen osuus sähkön tuotannossa: Puola 92
prosenttia, Bulgaria 90 prosenttia, Romania 90 prosenttia — ja Suomi 6,7 prosenttia. EU-
päästöjen vähentämistavoitteet: Puola 7 prosenttia, Romania 2 prosenttia ja Bulgaria nolla.
Eli vähiten kivihiiltä käyttävälle Suomelle 39 prosentin päästövähennystavoite. Miksi Suo-
mi ei ollut kunnianhimoisempi ja vaatinut esimerkiksi, että koheesiorahastosta, mihin me-
nee 84 miljardia euroa, olisi korvamerkitty, että Suomi olisi voinut [Puhemies koputtaa]
mennä sinne Puolaan antamaan cleantech-osaamista?

Puhemies Paula Risikko: Vielä yksi vastauspuheenvuoro tähän, ja sitten kaksi ministeri-
puheenvuoroa, ja sen jälkeen vielä lyhyt debatti.
15



Pöytäkirjan asiakohta PTK 21/2018 vp
14.59 Satu Hassi vihr (vastauspuheenvuoro): Arvoisa puhemies! Kiitos kollegoille mo-
nista erittäin hyvistä puheenvuoroista. Haluaisin kuitenkin huomauttaa, että kun verrataan
Suomea ilmastonmuutoksen aiheuttajana EU-kokonaisuudessa, niin pitää muistaa se, että
vaikka meillä on monet asiat hyvin ja monet asiat paremmin kuin monessa muussa maas-
sa, niin silti kuitenkin meidän päästöt henkeä kohti ovat niukin naukin EU-maiden siinä
suuremmassa puoliskossa — eikä siinä puhtaammassa puoliskossa.

Mutta oikeastaan pyysin vielä vastauspuheenvuoroa kommentoidakseni liikenneasioi-
ta, joita moni kollega on hyvin ansiokkaasti käsitellyt. Olisi hyvin kiinnostavaa kuulla
enemmän siitä, miten hallitus näkee uudentyyppisen liikenneajattelun roolin ilmastonmuu-
toksen hillinnässä liikennepalveluna, uudentyyppisen kevyen liikenteen kehittämisen ja
minkälaisia ohjaustoimia hallitus esimerkiksi kunnille suunnittelee, jotta joukkoliikenteen
osuus paranisi ja pyöräilyolosuhteet paranisivat.

Puhemies Paula Risikko: Nyt tähän kaksi ministeripuheenvuoroa, voi esittää paikalta.
Tiilikainen ensin enintään 3 minuuttia, samoin Berner. Olkaa hyvä. Sen jälkeen otetaan ly-
hyt debatti vielä, mutta sitten mennään puhujalistalle.

15.00 Asunto-, energia- ja ympäristöministeri Kimmo Tiilikainen:  Arvoisa puhe-
mies! Kiitos monista kommenteista. Niitä on mahdotonta käytettävissä olevan ajan puit-
teissa yksitellen ruotia, joten muutama aihepiiri, jotka toistuivat täällä.

Ensinnäkin Suomen rooli kansainvälisen ilmastopolitiikan saralla: Sanoisin, että se ei
ole koskaan ollut niin vahva kuin se on tällä hetkellä. Meidän vaikutuksemme EU:n 2030-
ilmastopäätöksiin kaikilla sektoreilla, niin päästökaupassa, sen ulkopuolella kuin täällä
LULUCF:ssä, ja vielä sitten uudistuvan energian kestävyyskriteereihin — meidän käden-
jälkemme näkyy siellä. Olimme vahvasti viemässä eteenpäin Pariisin ilmastosopimusta ja
siihen sisältyviä pitkän aikavälin tavoitteita ja sen jälkeenkin olemme olleet perustamassa
tätä irti kivihiilestä -koalitiota. Olemme kollega Bernerin kanssa EU-komission suuntaan
liikenteen päästövähennystoimista kirjelmöineet useita kertoja. Haluamme niitä tiukentaa
EU:n laajuisesti.

Mutta, puhemies, muutama huoli täällä nousi: Edustaja Immonen kysyi ihan hyvin, että
miten sitten yrittäjien ja teollisuuden kannalta. Nyt tuo saavutettu ratkaisu EU:n päästökau-
pasta, joka ohjaa sähkön tuotantoa, kaukolämmön tuotantoa ja teollisuutta, on täysin mei-
dän tavoitteittemme mukainen. Olen joskus kysynyt teollisuuden edustajilta, että miten se
voisi olla paremmin ohjaava kohti pienempiä päästöjä ja paremmin palkitseva hyvästä
työstä. Oikeastaan vastausta ei tule. Se suojaa riittävällä tavalla hyvän teknologian teolli-
suutta. Ja kun edustaja Huhtasaari viittasi, että eri maissa hiilellä tuotetaan sitten enemmän
energiaa, edustaja Huhtasaari, Puolan, Bulgarian ja Suomen energiantuotannon päästöjä
ohjataan täsmälleen samalla työkalulla nimeltä EU:n päästökauppa.

Mitä sitten tulee näihin mahdollisuuksiin, mitä moni edustaja nosti, niin se on toden tot-
ta, että meillä on mahdollisuuksia tällä saralla: puurakentaminen täällä kotimaassa, miksei
myös vientiä ajatellen. Mutta oikeastaan Pariisin sopimus luo vuosikymmeniksi näkymän
siitä, että yrityksillä on pitkäaikainen kysyntä ja kannuste kehittää erilaisia uusiutuvan
energian teknologioita, energiatehokkuutta parantavia ratkaisuja, ylipäänsä kaikissa vaik-
kapa teollisissa prosesseissa päästöjen vähentämistä palvelevia ratkaisuja, ja sitten myös
valtiovalta voi omilla tutkimus- ja kehityspanoksillaan näitä tukea.
16



Pöytäkirjan asiakohta PTK 21/2018 vp
Liikenteen päästöistä — mihin varmaan ministerikollega Berner tarkemmin vastaa —
totean vain sen, että ylivoimaisesti se nopein ja merkittävin on sekoitevelvoite uusiutuvilla
polttoaineilla. Pitkällä tähtäimellä, kyllä, sähkö tulee, biokaasu lisääntyy, mutta silloin
meillä on todellakin, niin kuin täällä moni edustaja totesi, lentoliikenteessä tai raskaassa lii-
kenteessä vielä biopolttoaineitten tarvetta.

Kaiken kaikkiaan, hyvät edustajakollegat, tuntuu, että meillä on hyvin vahva ja yhteinen
näkemys viedä Suomea etujoukoissa ilmastopolitiikassa.

Puhemies Paula Risikko: Ministeri Berner, enintään 3 minuuttia.

15.04 Liikenne- ja viestintäministeri Anne Berner:  Arvoisa rouva puhemies! Liiken-
teen osalta puhutaan käytännössä kolmesta kokonaisuudesta:

Puhutaan liikennejärjestelmän energiatehokkuudesta, jota itse pidämme ministeriössä
hyvin keskeisenä. Tähän kokonaisuuteen liittyy nimenomaan liikennepalvelun kehittämi-
nen, joukkoliikennepalveluiden edistäminen, kävelyn ja pyöräilyn ohjelman vieminen, ja
tästä meillä on tulossa valtioneuvoston periaatepäätös maaliskuun aikana. Sitra on myös
todennut, että digitalisaatio ja siihen liittyvät hyödyt tulevat olemaan keskeisin keino, jolla
vaikutamme pitkäjänteisesti liikenteen päästöjen vähentämiseen.

Toinen suuri kokonaisuus liittyy ajoneuvojen energiatehokkuuteen. Tässä meidän aivan
keskeisin haaste Suomessa on autokannan uusiutuminen ja se, että liikenne saadaan aidosti
sähköistettyä. Tässä ehkä keskeinen asia on kuitenkin se, että autoteollisuus saa sähköisten
ajoneuvojen hintaa alaspäin. Romupalkkio on tämmöinen lyhyen tähtäimen nopea toimi.
Se on tuottanut 2 367 uutta ajoneuvoa nyt tämän vuoden puolella.

Uusiutuvat polttoaineet ovat se kolmas kokonaisuus, joka on ennen kaikkea juuri nyt
tässä hetkessä nopeaa tointa mahdollistava.

Mutta on ihan selvää, että meidän on yhdessä mietittävä se, miten liikenteen osalta pääs-
töjä vähennetään vuoden 2030 jälkeisenä aikana aina vuoteen 2050 ja mitkä ovat silloin
meidän keskeiset toimet ja miten me huolehdimme siitä, että liikenne olisi täysin päästö-
töntä viimeistään 2050. Kaupunkien rooli on tässä keskeinen, ja kaupungeilla tuleekin olla
kunnianhimoisempi rooli liikenteen päästöjen vähentämisen osalta.

Kuten edustaja Uotila toi esille, parlamentaarisessa liikenneverkon rahoitustarvetta ar-
vioivassa työryhmässä todettiin, että nykyiset toimet eivät ole riittäviä. Tarvitaan laaja kei-
novalikoima, jossa pystytään katsomaan myös veromuutoksia, sääntelyä ja muita keinoja,
joilla voidaan synnyttää lisää toimia. Määrärahoja tarvittaisiin myöskin enemmän, mutta
ennen kaikkea pitäisi myös uskaltaa pohtia liikenteeseen kohdistuvaa verotusta, jota tulisi
kehittää entistä enemmän päästöperusteiseksi, ja meidän täytyisi päästä omistamisen ve-
rottamisesta käytöstä maksamiseen. Tämä vaikuttaisi myöskin siihen, että meillä ei tulisi
taas sitten uutta autokantaa Suomeen, joka on jo valmiiksi ikääntynyttä.

Lentoliikenteen ja merenkulun osalta on selvää, että meidän täytyy vaikuttaa aktiivisesti
kansainvälisillä foorumeilla. Molemmat  ovat hyvin kansainvälisiä liikennemuotoja.
ICAOssa on sovittu lentoliikenteen hiilineutraalista kasvusta vuoden 2020 jälkeen, ja Suo-
messa on selvitetty mahdollisuuksia biopolttoaineiden kustannuslisän kattamisesta vapaa-
ehtoisin toimin. Tältä osin varmasti tarvitaan vielä lisää toimenpiteitä. — Kiitos.
17



Pöytäkirjan asiakohta PTK 21/2018 vp
Puhemies Paula Risikko: Otetaan tähän lyhyt debatti ja 5 debattipuheenvuoroa: Mylly-
koski, Hoskonen, Vartia, Tanus ja Elomaa. Edustaja Myllykoski, olkaa hyvä, ja sitten men-
nään puhujalistaan.

15.07 Jari Myllykoski vas (vastauspuheenvuoro): Arvoisa rouva puhemies! En debatti-
puheenvuorossani tartu puurakentamiseen, sillä edustajat Adlercreutz ja Modig pitivät niin
erinomaiset puheenvuorot.

Mutta, arvoisa puhemies, liikenteen päästötavoitteet ovat haaste, ja kysynkin: olisiko
mahdollisuutta uusille työmatkaliikennettä koskeville innovaatioille? Esimerkiksi nyt kor-
vaamme verotuksen kautta oman auton käyttöä työmatkoilla. Olisiko mahdollista, että siir-
tyisimmekin korvaamaan niistä luopuvia henkilöitä, jotka esimerkiksi siirtyvät kimppa-
kyyteihin, eli tuettaisiin sitä omasta autosta luopumista? Miksi ihmeessä tukea kuluttamis-
ta, kun voisimme tukea kuluttamattomuutta?

15.08 Hannu Hoskonen kesk (vastauspuheenvuoro): Arvoisa rouva puhemies! On aivan
erinomaista, että kiinnitämme ilmastopolitiikkaan näin vahvaa huomiota. Kuitenkin tässä
keskustelussa on aika huolestuttavaa se, että metsistä taas aletaan kertoa sellaisia asioita,
mitkä eivät pidä paikkaansa.

Edustaja Adlercreutz omassa puheenvuorossaan mainitsi, että meillä hiilinielut piene-
vät. Miten se voisi olla mahdollista, kun valtakunnan metsien kasvu on tällä hetkellä tark-
kojen inventointitulosten mukaan ylittänyt jo 110 miljoonaa mottia ja kasvu ei kun kiih-
tyy? Kun saamme harvennushakkuita tehtyä, niin kuin nyt kuitupuuta markkinoille, se li-
sää metsien kasvua. 113 miljoonaa on nyt menossa olevan tarkastusinventoinnin mukai-
nen kasvutilanne tällä hetkellä. Hakkaamme 70 miljoonaa mottia. Siinä on noin 40 miljoo-
nan motin vuotuinen limiitti. Eli kun kasvu on suurempi kuin käyttö, niin sehän on selvää,
että se hiilinielu kasvaa joka vuosi.

Ja toinen juttu: hiilivarastokin kasvaa koko ajan. Meillä ovat itsenäisyytemme aikana
sekä kasvu että hiilivarasto kaksinkertaistuneet, molemmat.

Elikkä tällaista puhetta, että me mustamaalaamme omia mahdollisuuksiamme, en mil-
lään pysty ymmärtämään. [Puhemies koputtaa] Meillä on oikeus omiin mielipiteisiin mut-
ta ei omiin tosiasioihin.

Puhemies Paula Risikko: Otetaan tämä lista, minkä äsken luettelin, mutta edustaja Ad-
lercreutz haluaa tähän vastauspuheenvuoron. — Olkaa hyvä.

15.09 Anders Adlercreutz r (vastauspuheenvuoro):  Arvoisa puhemies! Nämä käsitteet
ovat tietenkin hieman monimutkaisia, mutta hiilinielu on hiilivaraston kasvunopeus. Eli se
tarkoittaa, että vaikka varasto kasvaa, niin hiilinielu saattaa pienentyä, ja tämä on kiistaton
tosiasia.

Mitä olemme linjauksillemme tekemässä, niin lyhyellä tähtäimellä me puolitamme hii-
linielumme, ja sen ministeri Tiilikainenkin pystyy todentamaan. Eli lyhyellä aikavälillä
meillä on ongelmia, [Hannu Hoskonen: Höpö höpö!] ja silloin on oleellista, mitä me sillä
aikavälillä — tietenkin pitkälläkin tähtäimellä — teemme sille hakkuumäärälle tai sille
kasvavalle puumateriaalille, jonka metsistämme otamme.
18



Pöytäkirjan asiakohta PTK 21/2018 vp
15.09 Antero Vartia vihr (vastauspuheenvuoro): Arvoisa rouva puhemies! Kun synny-
tämme ilmastopäästöjä, joudutamme ilmastonmuutosta, joka tulee aiheuttamaan kustan-
nuksia. Toisin sanoen meillä on järjestelmä, jossa voi aiheuttaa vahinkoa, joka synnyttää
kustannuksia toisille. Kyseessä on markkinahäiriö. Markkinatalouden ei tule toimia niin,
että voi tehdä jotain, jossa muut maksavat, jos se synnyttää kustannuksia. Minun arvomaa-
ilmaani ei mahdu se, että tätä pidetään oikeudenmukaisena.

No, asia on hankalasti korjattavissa, mutta yksi ehdotusajatus: Jos päästökauppajärjes-
telmästä poistuu päästöoikeuksia, niin päästöt tosiasiassa konkreettisesti myös vähenevät.
Voisiko valtio tarjota palvelun, jonka kautta täysin markkinahintaan, omakustannehin-
taan, voisi ostaa päästöoikeuksia pois ja sitä kautta hyvittää sen vahingon, jonka on itse
synnyttänyt, tai jos ei mennä päästökauppaan, niin muita palveluja, joissa esimerkiksi kas-
vatetaan metsää, joka sitoo sen verran hiiltä, mitä eri tahot ovat aiheuttaneet päästöjä —
niin kuluttajien osalta [Puhemies koputtaa] kuin myös niiden yritysten osalta, [Puhemies:
Aika!] jotka eivät ole näiden piirissä?

15.11 Sari Tanus kd (vastauspuheenvuoro):  Arvoisa rouva puhemies! Mielestäni auto-
jen romutuspalkkiota tulisi harkita myös sähköavusteisten polkupyörien, julkisen liiken-
teen matkalippujen ja yhteiskäyttöautopalvelujen hankintatukena. Panostukset sähköisen
liikenteen ja biokaasun liikennekäytön edistämiseen voisivat olla vielä voimakkaampia.
Potentiaalia biokaasutuotannon kasvattamiseen on huomattavasti enemmän kuin selon-
teossa mainitaan. Esimerkiksi investointituilla asemien rakentaminen voisi edistää huo-
mattavasti kaasuautojen käyttöä. Olisinkin kysynyt ministereiltä: onko näille alueille suun-
niteltu muutoksia?

15.11 Ritva Elomaa ps (vastauspuheenvuoro):  Arvoisa puhemies! Ilmastopolitiikan
suunnitelmissa EU:ssa on päästövähennystavoite, joka on vähintään 39 prosenttia verrat-
tuna vuoden 90 päästötasoon.

Ilmastopolitiikan sektori on tärkeä maallemme ja koko maapallolle, se on aivan kiista-
ton asia. Luonnon monimuotoisuuden säilyttäminen ja ilmastopolitiikan tavoitteet eivät
saa kasautua vain osalle maista. Taakanjaon pitää olla tasapuolista. Vastalauseessaan pe-
russuomalaiset kiinnittävät huomiota teollisuuden työpaikkojen säilymiseen ja suomalais-
ten yritysten mahdollisuuteen tasaväkisesti kilpailla maailmanmarkkinoilla. Metsä- ja
maatalous ovat nyt jo vaikeuksissa, ja kysyisinkin ministeri Tiilikaiselta: kuinka tästä
eteenpäin?

Yksityisautoilu, se on varmasti todellisuutta myös tulevaisuudessa — me olemme pit-
kien matkojen maa. Mutta se viesti, minkä haluaisin ministerien vievän eteenpäin, on:
Miksi Strasbourgiin mennään pitämään [Puhemies koputtaa] kerran kuukaudessa se EU-
kokous? [Puhemies: Aika!] Eikö se ole ilmastopolitiikkaa vastaan?

Puhemies Paula Risikko: Ympäristövaliokunnan jäsen, vielä yksi, edustaja Kiuru.

15.13 Pauli Kiuru kok (vastauspuheenvuoro): Arvoisa rouva puhemies! Tässä on mones-
sa puheenvuorossa, kuten Elomaan ja Laura Huhtasaaren puheenvuoroissa, esitetty vähän
niin kuin filosofinen kysymys, että pitääkö Suomen olla kärjessä vai eikö Suomen pidä olla
kärjessä. Kysymys on ihan hyvä, ja tässä on vähän ristiriitaista tietoa tutkijoiltakin, kun toi-
saalta sanotaan, että kiristynyt ympäristöohjaus voi lisätä yritysten voittoja, mutta on toki
19



Pöytäkirjan asiakohta PTK 21/2018 vp
yrityksiä, joilta se saattaa viedä koko bisneksen alta pois. Sitten meillä on Suomessa aluei-
ta, kuten esimerkiksi edustaja Strand on Vaasan seudulta, missä taitaa olla noin 13 000 ih-
mistä energiaklusterilla. Eli kysymys ministeri Tiilikaiselle: miten näette, kannattaako
Suomen olla kärjessä ihan jo sen takia, että yrityksille syntyy kehitysedellytyksiä, vientiä,
tulevaisuutta, vai onko parempi mennä siilipuolustukseen ja jarruttaa kaikkea kehitystä ja
katsoa, että muut hoitavat asian? [Naurua]

Puhemies Paula Risikko: Mennään nyt puhujalistalle, ja myönnän vielä ministeri Tiili-
kaiselle puheenvuoron keskustelun loppupuolella, kun tämähän loppuu tässä vaiheessa
15.30, jatkamme sitten myöhemmin. Mutta tässä vaiheessa siis edustaja Halmeenpää jat-
kaa puhujalistalla, olkaa hyvä.

15.14 Hanna Halmeenpää vihr: Arvoisa rouva puhemies! Ilmastopolitiikan perimmäi-
nen tavoite on ilmaston lämpenemistä kiihdyttävien kokonaispäästöjen saaminen nollaan.
Ilmastopolitiikan keskipitkän tai minkään aikaskaalan mukainen tavoite ei ole tehdä komp-
romisseja, jotta saastuttavaa toimintaa voitaisiin jatkaa mahdollisimman pitkään. Tavoite
on ilmakehän lämpenemisen pysäyttäminen, ja kiirekin on. Jotta maailman maat pysyisi-
vät vuoden 2020 jälkeistä aikaa koskevan Pariisin ilmastosopimuksen tavoitteissa ja jotta
maapallon keskilämpötilan nousu saadaan rajoitettua maksimissaan 1,5 asteeseen suhtees-
sa esiteolliseen aikaan, mikään keskinkertainen ei riitä.

Kuten ministeri Tiilikainenkin on ansiokkaasti ilmaissut, taistelu ilmaston lämpenemi-
sestä voitetaan tai hävitään kunnissa ja kaupungeissa. Rakentamisen, kulutuksen, liikkumi-
sen ja arjen ratkaisujen rooli ilmastotoimissa on merkittävä. Valtion tehtävä on ohjata ja
myös velvoittaa koko yhteiskuntaa, koko julkista sektoria ja elinkeinoelämää tehokkaisiin
ilmastotoimiin. Meidän pitää sopeutua uuteen normaaliin, keksiä parhaat keinot järjestää
yhteiskunta sellaisiin uomiin, jotka mahdollistavat ilmastonmuutoksen torjunnan ja samal-
la kestävän ja kannattavan elinkeinotoiminnan. Tavoittelemamme hiilineutraalius tarkoit-
taa sekä päästöjen nopeaa vähentämistä että hiilinielujen ylläpitoa ja vahvistamista, ei hei-
kentämistä.

Arvoisa puhemies! Hallitusta, ministeri Tiilikaista ja ministeri Berneriä tulee kiittää kai-
kista toimista, joilla päästövähennyksiin tähdätään. Paljon hyvää on saatu työstettyä. Nä-
kemyksemme eroavat silti jonkin verran ilmastonmuutostaistelun vakavuudesta tai aina-
kin aikataulusta ja toimien vaikuttavuudesta. Keskipitkän aikavälin ilmastosuunnitelma
Suomen päästövähennyksistä toteuttaa tämänhetkiset tavoitteet, sanoisinko, rimaa hipoen,
mutta tiedämme jo nyt, että rimaa on vielä nostettava. Paine tavoitteiden tiukentamiseen on
tullut esiin sekä asiantuntijoiden että Euroopan unionin taholta. Suomi on sitoutunut vä-
hentämään päästöjään 80—95 prosenttia vuoteen 2050 mennessä, mutta eduskunnan alai-
sen Sitran mukaan Suomen ja EU:n ilmastotavoitteet eivät nykyisellään riitä täyttämään
Pariisin ilmastosopimuksen tavoitteita ja lämpenemisen pysäyttämistä 1,5 asteeseen. Suo-
men pitäisi Sitran laskujen mukaan vähentää päästöjään jopa 130—150 prosenttia vuoteen
2050 mennessä. Tähän tarvittaisiin myös metsitystä, maatalouden hiilen sidontaa maape-
rään, hiilidioksidin talteenottoa ja varastointiakin. Myös ilmastopolitiikan kannalta kes-
keisten tieteenalojen huippututkijoista koostuva kansallinen ilmastopaneelimme on suun-
taa antavassa arviossaan esittänyt tiukat linjat Suomen ilmastopolitiikasta tavoitetasoon
nähden.
20



Pöytäkirjan asiakohta PTK 21/2018 vp
Arvoisa puhemies! Jos ja kun Suomi mielii hiilineutraaliksi tosissaan, meidän pitää on-
nistua kiristämään politiikkatoimemme vastaamaan tätä tiukkaa tavoitetta, oikeassa aika-
taulussa. Tavoite on maapallon ilmakehän lämpenemisen pysäyttäminen turvarajan mukai-
siin lukemiin, ja se on välttämätön edellytys koko Suomelle, koko maailmalle, meille ja
meidän lapsillemme. Tässä vaaditaan nyt nopeasti kiristyvää tiukka nuttura -linjaa, ei meil-
lä ole varaa löysäilyyn.

15.18 Hanna Sarkkinen vas: Arvoisa puhemies! Kuten on jo todettu, keskipitkän aikavä-
lin ilmastosuunnitelmassa on hyviä toimenpiteitä. Valitettavasti nämä toimet eivät kuiten-
kaan riitä, ja päästötavoitteita tullaan todennäköisesti vielä kiristämään. Vaikka ilmaston-
muutosta saadaan hillittyä ja pahimmat skenaariot saadaan vältettyä, ilmasto tulee lämpe-
nemään ja se on jo lämpenemässä. Ilmastonmuutokseen pitää siis myös varautua, ja siihen
pitää sopeutua. Kaupunkien täytyy tehdä varautumis- ja sopeutumissuunnitelmia, ja myös
tarvitaan kansallinen varautumissuunnitelma. Meidän täytyy myös tukea kehitysmaita il-
mastonmuutokseen sopeutumisessa, sillä ilmastonmuutos vaikuttaa kaikista eniten köy-
himpiin ja voi pahimmassa tapauksessa aiheuttaa suurta pakolaisuutta, kun alueet muuttu-
vat elinkelvottomiksi ja kun ihmiset menettävät elinkeinonsa.

Arvoisa puhemies! KAISUssa olennaista on asuminen, liikenne ja ruoka. Ne muodosta-
vat suuren osan päästöistämme, ja niissä on paljon tehtävää. Ilmastopaneelin professori Ol-
likainen on todennut, että henkilöautoliikenteen pitäisi olla täysin sähköinen jo 2040. Sii-
hen on 22 vuotta aikaa — verrattakoon, että MM-95:een on aikaa taaksepäin 23 vuotta.
Muutoksen on siis oltava nopea, mutta muutos ei ole mahdoton — ei 95 ollut älykännyköi-
täkään, ja nyt ne ovat kaikkien taskussa. Tarvitaan siis kunnianhimoisempia tavoitteita ja
kannusteita liikenteen nopeaan sähköistämiseen. Liikenteen sähköinen murros antaa myös
hyvän mahdollisuuden kehittää älyliikennettä, jossa liikenne saadaan tehokkaammaksi,
turvallisemmaksi ja samalla ympäristöystävällisemmäksi.

Myös raskaan liikenteen ja hyötyliikenteen on muututtava. Sähkö ei ainakaan lähitule-
vaisuudessa ole siellä varteenotettava vaihtoehto, joten katse kääntyy erityisesti kaasuun,
vetyyn ja biopolttoaineisiin. Näiden kehittämiseksi tulisi harkita vero-ohjausta, kannustei-
ta ja kehittämishankkeita.

Myös lentoliikenne tarvitsee muutosta. Ei voi olla vain kuluttajien vastuulla tehdä vii-
saita valintoja, vaan lentoliikenteen päästöjen taittamiseksi tarvitaan normi- ja vero-oh-
jausta. Koska lentoliikenne on globaalia, pitäisi toimienkin mielellään olla. Mutta jos glo-
baalit toimet eivät etene, tulee tehdä alueellisia päätöksiä.

Pelkkä liikenteen energialähteiden viherryttäminen ei yksistään riitä, tarvitaan liikenne-
tarpeen minimointia ja joukko- ja kevytliikenteen edistämistä. Tässä tullaan yhdyskunta-
suunnitteluun ja paikalliseen liikennepolitiikkaan. Kevyt liikenne ja joukkoliikenne on
nostettava liikennepolitiikan kärkeen, ja yhdyskuntasuunnittelun tulee tähdätä siihen, että
kaupunki- ja taajamaseuduilla voi asua ja toimia ilman henkilöautoja. Kysymys kytkeytyy
siis kaavoitukseen ja palveluiden sijoittamiseen.

Arvoisa puhemies! Uudet rakennukset rakennetaan lähtökohtaisesti energiatehokkaik-
si, kuitenkin rakentaminen synnyttää paljon päästöjä, esimerkiksi betonin valmistus on iso
päästöjen lähde. Ei siis voida katsoa vain asuntojen energiankulutusta, vaan on katsottava
myös rakentamisen päästöjä koko elinkaarelta. Tulisikin tehdä yhteinen suunnitelma ra-
kennusteollisuuden kanssa rakentamisen päästöjen minimoimiseksi, ja tässä puurakenta-
minen on yksi mahdollisuus. 
21



Pöytäkirjan asiakohta PTK 21/2018 vp
Suurin osa suomalaisista ei kuitenkaan asu uusissa rakennuksissa vaan vanhoissa. Tar-
vitaan siis vanhan asuntokannan muuttamista vähäpäästöisemmäksi. Esimerkiksi öljyläm-
mityksestä on pyrittävä luopumaan, ja luopuminen tarvitsee kannusteita ja tukea. Ilma- ja
maalämpöpumppujen asentamista tulee vauhdittaa. Vanhojen kerrostalojen energiatehok-
kuutta voidaan parantaa paljon esimerkiksi ikkunaremonteilla ja poistoilman lämmön tal-
teenotolla. Tarvitaan kuitenkin kannusteita. Voitaisiin esimerkiksi sallia kotitalousvähen-
nyksen käyttö asunto-osakeyhtiöiden energiaremonteissa. Olen tehnyt aiheesta lakialoit-
teen.

Arvoisa puhemies! Myös syömistottumuksissamme on paljon korjattavaa. Suomalaiset
syövät kaksi kertaa enemmän lihaa kuin 60-luvulla. Keskimääräisesti suomalainen syö li-
haa 80 kiloa vuodessa, kun 60-luvulla se oli vielä 40 kiloa. Lihan kulutuksen, varsinkin pu-
naisen lihan, on vähennyttävä, sillä lihantuotanto on merkittävä päästöjen lähde. Lihan ku-
lutuksen kohtuullistaminen olisi myös kansanterveyden etu. On siis kannustettava ihmisiä
tekemään ilmastoystävällisiä, terveitä valintoja, mutta vastuuta ei voi kokonaan sysätä ku-
luttajille. Maataloustukia pitäisi suunnata ilmastoystävälliseen ruokaan, tulisi kehittää il-
mastovaikutuksista kertovia pakkausmerkintöjä, ja tulevaisuudessa tulisi harkita päästöpe-
rusteista verotusta.

Arvoisa puhemies! Pitkällä aikavälillä tulee itse asiassa tavoitella hiilinegatiivisuutta.
Eli sen lisäksi, että päästöt saadaan alas, nielut ja hiilivarastot on myös saatava ylös.

15.23 Olli Immonen ps: Arvoisa rouva puhemies! Kuten edellä tässä debatin yhteydessä
toinkin esiin, tämä käsittelyssä oleva valtioneuvoston selonteko keskipitkän aikavälin il-
mastopolitiikan suunnitelmasta vuoteen 2030 sisältää paljon hyvää ja paljon sellaisia asioi-
ta, jotka on helppo allekirjoittaa. Mutta samalla sen voidaan nähdä myös monin tavoin ole-
van haasteellinen ja jossain määrin jopa ongelmallinen.

Perussuomalaisten mielestä harjoitetun ilmastopolitiikan keskeisenä tavoitteena on olta-
va se, ettei liian kunnianhimoisilla kansallisilla ja kansainvälisillä päästövähennystavoit-
teilla vaikeuteta esimerkiksi suomalaisten yritysten tai vaikkapa metsätalousalan toimin-
taa maassamme. Kiristyksiä on todennäköisesti luvassa päästörajojen muodossa tulevai-
suudessa yhä tiukempina EU-tasolla ja kansainvälisesti. Me taas emme halua perusteetto-
masti hankaloittaa suomalaisten yritysten toimintaedellytyksiä ja toimintaympäristöä.

Arvoisa puhemies! Perussuomalaiset haluavat taata suomalaisen teollisuuden ja yritys-
ten kansainvälisen kilpailukyvyn myös tulevina vuosina. Erilaisten energia- ja ilmastopo-
liittisten tavoitteiden toimeenpano uhkaa luoda väistämättä lisäkustannuksia, jotka vaikut-
tavat kansalliseen kilpailukykyymme kielteisesti. Mikäli emme Suomessa valmista tuottei-
ta kansainvälisille markkinoille, ne tehdään jossain muualla, mikä vaikuttaa olennaisesti
maamme työpaikkoihin, huoltovarmuuteen ja omavaraisuuteen. Sen lisäksi, että tämän
seurauksena menetämme kansantaloudellisia hyötyjä, vastuu ympäristöasioista jää hyvin
pitkälti niille maille, jotka hoitavat jo tällä hetkellä ympäristö- ja ilmastoasioita meitä huo-
nommin. Voisikin sanoa, että suomalainen työ on todellinen ekoteko. Emme saa ajatella,
että pois silmistä, pois mielestä. Suomalaista työtä on syytä puolustaa, ja sitä voi hyvällä
omallatunnolla puolustaa.

Perussuomalaiset haluavat painottaa sitä, etteivät energia- ja ilmastopolitiikan ohjaus-
keinot ole pelkästään lainsäädännöllisiä eivätkä täten saa tehdä ilmastopolitiikan suunnit-
telusta entistä sekavampaa. On myös erityisen tärkeää pitää huolta siitä, että erilaisia ilmas-
topolitiikkaan liittyviä muutoksia tehtäessä emme vaaranna Suomen riittävää omavarai-
22



Pöytäkirjan asiakohta PTK 21/2018 vp
suutta ja huoltovarmuutta. Suomen maantieteellinen sijainti on haastava, ja se täytyy ottaa
huomioon myös poliittisessa päätöksenteossa. Perussuomalaisten mielestä Suomen ei siis
tule asettaa liian kunnianhimoisia ilmastopoliittisia tavoitteita, vaikka toki pidämme ilmas-
topolitiikan sektoria tärkeänä.

Arvoisa puhemies! Perussuomalaisten valiokuntaryhmä jättikin näihin edellä mainittui-
hin näkökulmiin viitaten ympäristövaliokunnassa selonteon käsittelyn yhteydessä vasta-
lauseen, joten esitänkin ja ehdotammekin, että selonteon johdosta hyväksytään seuraavat
kannanotot.

”Eduskunta edellyttää, että valtioneuvosto:
1. tarkistaa ilmasto- ja energiapolitiikan toimenpiteitä ja tavoitteita tavalla, joka ottaa

maksimaalisesti huomioon sekä kansainväliset että kotimaan joustovarat ilman turhaa
sääntelyä ja

2. panostaa alan toimintaympäristössä maamme teollisuuden työpaikkoihin sekä maam-
me huoltovarmuuteen ja omavaraisuuteen, yritysten toiminta- ja investointiympäristön pit-
käjänteisyys ja ennakoitavuus huomioiden.”

Puhemies Paula Risikko: Sitten otetaan tähän yksi puheenvuoro.

15.27 Rami Lehto ps: Arvoisa rouva puhemies! Suomen osuus maailman CO2-päästöistä
on noin 16 promillea, ja jos Pariisin ilmastokokouksen tavoitteet toteutuvat, niin Suomen
osuus maailman hiilidioksidipäästöistä pienenee vajaat 7 promillea. Tällä hetkellä Suo-
men hiilidioksidikokonaispäästöt ovat noin 55 miljoonaa tonnia koko maailman 33 miljar-
dista tonnista.

Käsittelyssämme on nyt ensimmäinen keskipitkän aikavälin ilmastopolitiikan suunnitel-
ma. Suunnitelma on osa Suomen ilmastolain määrittelemää suunnittelujärjestelmää, jolla
varmistetaan ilmastopolitiikan johdonmukaisuus ja pitkäjänteisyys. Nyt laaditun suunni-
telman tavoitteena on esittää ne päästövähennystoimet, joilla Suomen tulisi vähentää kas-
vihuonepäästöjä päästökaupan ulkopuolisella sektorilla. 

Suunnitelman laatiminen onkin järkevää, jotta esimerkiksi yrityksille muodostuu kuva
siitä, mihin päästövähennystoimet ollaan todennäköisesti suuntaamassa, ja siten voidaan
hahmotella, miten ne vaikuttavat yritystoimintaan pidemmällä aikavälillä. Myös kansanta-
loudellisesti on järkevää hahmottaa päästövähennystavoitteiden kirjoa ja optimaalisinta
keinovalikoimaa tavoitteiden saavuttamiseksi. 

Taakanjakosektorin päästötavoite on haastava. Erityisen haastava päästövähennystavoi-
te on liikennesektorilla. Sille on KAISUssa asetettu suurempi päästövähennystaakka. Nyt
liikenteelle on kaavailtu yli 50 prosentin vähennys vuoteen 2030 mennessä koko Suomen
taakanjakosektoreiden yhteisestä päästövähennysvelvoitteesta.

Yksi merkittävimmistä päästövähennyskeinoista vuoden 2030 tavoitteiden saavuttami-
seksi liikennesektorilla on mainittu biopolttoaineiden sekoitusvelvoitteiden lisääminen.
Tämä tulee kohdistumaan pääsääntöisesti dieselpolttoaineeseen. Jatkossa onkin tärkeää
huomioida, etteivät kuljetusalan kustannukset nousisi päästöjen vähennysten johdosta koh-
tuuttomasti, jotta kuljetusten kilpailukyky säilyisi hyvänä. 

Liikennesektori on suurien haasteiden edessä, ja vaikka keskipitkän aikavälin ilmas-
tosuunnitelma ei koske päästökauppasektoria, kertautuvat ilmastopolitiikan kustannukset
päästökaupassa mukana oleville vientiyrityksille esimerkiksi logistiikkakustannusten
muodossa. Kansallisen energia- ja ilmastostrategian mukaan suurimmat kustannusvaiku-
23



Pöytäkirjan asiakohta PTK 21/2018 vp
tukset yrityksille tulisivat liikenteen ja logistiikan lisäkustannusten kautta. Dieselin käyttä-
jien kustannukset kasvaisivat 2030:een mennessä 210 miljoonaa euroa per vuosi.

Me perussuomalaiset edellytämme, että Suomessa pyrittäisiin jo ratkaisuihin, jotka ta-
kaavat teollisuudelle vakaan ja kilpailukykyisen toimintaympäristön. Kansainvälisessä kil-
pailussa mukana olevien eri yrityssektorien ja maataloussektorin toimivaltaa ei tule vaa-
rantaa kansallisilla ja kansainvälisillä päästövähennystavoitteilla. EU:n energiaunionin
asettamat tavoitteet Suomelle ovat erittäin haastavia, joten kotimaisessa direktiivien toi-
meenpanossa on huolehdittava, että käytetään kansalliset liikkumavarat mahdollisimman
optimaalisesti yritysten kilpailukykyvaikutukset arvioiden ja haitat minimoiden.

Arvoisa puhemies! Kannatan edustaja Immosen tekemää esitystä perussuomalaisten
vastalauseesta.

Puhemies Paula Risikko: Ja ministeri Tiilikainen vielä, enintään 2 minuuttia siitä paikal-
ta. — Miten, ministeri Berner? Ei tarvetta puheenvuorolle.

15.31 Asunto-, energia- ja ympäristöministeri Kimmo Tiilikainen:  Arvoisa puhe-
mies! Muutama huomio vielä käydystä keskustelusta:

Tämän ilmastosuunnitelman myötä hallitus toi eduskunnan käsittelyyn ensimmäistä
kertaa tavoitteen hiilineutraaliudesta Suomessa vuodelle 2045. Tuo hiilineutraaliustavoite
kumpuaa Pariisin sopimuksen pitkän aikavälin tavoitteesta, missä tavoitellaan maailman-
laajuisesti päästöjen ja nielujen tasapainoa tämän vuosisadan jälkipuoliskolla. Suomi ete-
nee tässä eturintamassa samaa tahtia Ruotsin kanssa. Se edellyttää, että ajamme riittävän
nopeasti päästöjä alas, ja se edellyttää, että pidämme metsien kasvusta ja metsäpinta-alan
kehittymisestä hyvää huolta, jotta hiilinielu säilyy pitkälle tulevaisuuteen ja oikeastaan niin
pitkälle kuin ylipäänsä tässä mitään suunnitella voi.

Väestönkasvusta oli muutama edustaja huolissaan, ja se on aivan totta, että sillä on mer-
kitystä tietenkin maailmanlaajuisiin päästöihin. Toimivimpia kokemuksia väestönkasvun
hidastamisesta on tietenkin tyttöjen koulutus ja terveydenhuoltoon panostaminen, joilla
yleensä seurauksena on väestönkasvun hidastuminen. Tällä on myös kytkös ruokaturvaan,
minkä edustaja Essayah muun muassa otti esille, ja täytyy todeta, että Pariisin sopimukses-
sa ruokaturva, oikeus ruokaan, on aika vahvasti kirjattuna. 

Vielä lopuksi tähän pohdintaan, että onko hyödyksi olla eturintamassa vai pitäisikö pee-
sailla muita: Suomen kannattaa olla ajamassa kansainvälisesti mahdollisimman kunnian-
himoista politiikkaa, mihin kaikki valtiot osallistuvat. Totta kai teemme oman osuutemme
ja myös omalla esimerkillämme ja toimillamme voimme rohkaista muita. Ja samalla, jos se
esimerkkinä toimiminen johtaa siihen, että meillä on käytännössä ratkaisuja, mitä meidän
yritykset pystyvät myymään ulkomaille, silloin se palvelee myös Suomen taloutta ja työl-
lisyyttä, ja se suomalainen työhän on ekoteko.

Puhemies Paula Risikko: Nyt keskustelu keskeytetään, ja keskustelua jatketaan tässä
täysistunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 15.33.

————
24



Pöytäkirjan asiakohta PTK 21/2018 vp
Keskustelua jatkettiin kello 16.30.

Ensimmäinen varapuhemies Mauri Pekkarinen: Nyt jatketaan aiemmin tässä istunnos-
sa keskeytettyä päiväjärjestyksen 5. asiakohdan käsittelyä.

16.30 Riitta Myller sd: Arvoisa puhemies! Täällä jo aiemmin keskusteltiin siitä, miten ne
tavoitteet, jotka tässä keskipitkän aikavälin suunnitelmassa ovat, toteuttavat Pariisin ilmas-
tosopimuksen tavoitteita. Myöskin se todettiin ja myöskin itse totesin, että meillä täytyy
olla valmius nostaa nopeallakin aikataululla näitä päästövähennystavoitteita nykyisestä,
koska muutoin me emme pääse tuohon tavoitteeseen, että maapallon lämpötila ei pitkällä
aikavälillä nouse yli 1,5:tä celsiusastetta.

Me tarvitsemme globaaleja toimia, mutta jonkun on johdettava. Euroopan unionin on
otettava tässä johtovastuu, ja Suomen on oltava aktiivinen Euroopan unionin jäsen. Me
hyödymme siitä, että me otamme tosissamme ilmastotoimet ja pyrimme mahdollisimman
hyvään lopputulokseen. Me olemme koulutettu kansa. Toivottavasti panostamme myös tu-
levaisuudessa osaamiseen, ja tällöin hyödymme siitä välttämättömästä panostuksesta, joka
täytyy ilmastomyönteiseen teknologiaan ja palveluihin tehdä. Tarvitsemme siis kokonaan
uutta lähestymistapaa tuotantoon, kuluttamiseen ja liikkumiseen.

Nämä tavoitteet ovat todella kovat. Pariisissa sovittiin, että kehittyneet teollisuusmaat
vähentävät hiilidioksidipäästöjä 40 prosenttia vuoteen 2030 mennessä ja 80—95 prosent-
tia vuoteen 2050 mennessä, mutta jo nyt tiedetään, että nämä eivät tule riittämään. Vuo-
teen 2050 tarvitsemme negatiivisia päästöjä, eli meidän täytyy saada lisää hiilinieluja.

Suomessa keskeinen väline tavoitteiden saavuttamiseksi on biotalous ja biopolttoaineet.
Liikenteessä kuitenkin biopolttoaineet on nähtävä siirtymäkauden ratkaisuna. Biopolttoai-
neiden tuotannon lisäys nimittäin heikentää juuri näitä hiilinieluja samoin kuin luonnon
monimuotoisuutta. Pidemmällä aikavälillä arvokasta luonnonvaraamme metsiä olisikin
käytettävä kestävämmin pitkäikäisiin tuotteisiin ja puurakentamiseen. Siirtyminen kestä-
vämpiin ratkaisuihin myös liikenteen osalta on aloitettava nyt.

Kaupungit ovat nousseet hyvin esiin tässä keskustelussa, ja näin on hyvä. Kaupungit ja
kunnat tekevät merkittäviä päätöksiä, joilla on vaikutuksia ilmaston lämpenemiseen. Tääl-
lä todettiin, että Suomessa, esimerkiksi täällä pääkaupunkiseudulla, kaupungeilla on jo
korkeammat päästötavoitteet kuin Suomella. On hyvä, että näin on. Siellä, missä on poten-
tiaalia, täytyy myös päästövähennysten olla suuremmat. Kaupunkien onkin entistä voi-
makkaammin kiinnitettävä huomiota liikennesuunnitteluun osana kaupunkirakennetta.
Joukkoliikenteen, pyöräilyn ja kävelyn on oltava keskeisessä asemassa samoin kuin digi-
taalisuuteen perustuvien liikennepalveluiden.

Julkisiin hankintoihin Suomessa käytetään 45 miljardia, joka on 16 prosenttia brutto-
kansantuotteesta. Tämän summan järkevä käyttäminen niin, että lisätään innovaatioihin
panostamista, on välttämätöntä.

Myös liikenteen osalta raideliikennettä on vahvasti kehitettävä, ja tämä ei tapahdu ilman
uusia rahallisia panostuksia. Meidän on saatava Suomeen koko maan kattavat, toimivat,
nopeat ratayhteydet runkoverkoksi ja niihin nojaavat yhteydet kaupunkien välille ja kau-
punkien sisäiseen liikenteeseen. Meillä on jo alkuja siitä, että tätä ideaa toteutetaan, mutta
vielä meidän on vahvistettava esimerkiksi maan sisäistä liikennettä. Esimerkiksi, jos itära-
dalle saadaan järkevät oikaisut, kotikaupunkiini Joensuuhun tulevaisuudessa pääsee kol-
messa tunnissa, mikä on yli tunnin lyhennys nykytilanteeseen, ja tämä tuo todella suuren
25



Pöytäkirjan asiakohta PTK 21/2018 vp
kilpailuedun raideliikenteeseen. Tämä on yksi esimerkki siitä, että panostamalla järkevästi
raideliikenteeseen saadaan todella isoja ympäristöhyötyjä ja myöskin aluepoliittisia hyöty-
jä aikaiseksi. — Kiitos.

16.36 Hannu Hoskonen kesk: Arvoisa herra puhemies! Tämä valtioneuvoston selonteko
itse asiassa on Suomelle kunniaksi, vaikka tässä nyt moni on varmaan yrittänyt puheenvuo-
rossaan kääntää sitä jonkinnäköiseksi rangaistukseksi tai suureksi velvoitteeksi. Nimittäin
olemme omat asiamme tässä maassa kohtuullisen hyvin hoitaneet, ja uusiutuvan energian
kasvun lisäys tässä maassa on ihailtavan hienoa sen takia, että meidän metsävaramme ovat
todella todella arvokkaita. Niiden käyttömahdollisuuksia emme ole vielä läheskään hyö-
dyntäneet.

Ensinnäkin Suomi on tietenkin sitoutunut Euroopan unionin ilmastopolitiikkaan, se nyt
on selvä asia. Päästövähennykset toteutuvat ihan varmasti siinä laajuudessa, minkä Euroo-
pan unioni edellyttää vuoteen 2030 mennessä, eli sillä puolella meitä ei kannata kenenkään
moittia. Paremminkin meistä voisi ottaa esimerkkiä.

Sitten meillä on mahdollisuus ylittää vaikka nämä tarpeet, jos niin haluamme, mutta se
ylittäminen pitää tehdä sillä tavalla, että käytämme järkevästi luonnonvarojamme ja kehi-
tämme parempaa teknologiaa.

Ja kolmas asia, joka on kaikista tärkein näistä perusteista, on se, että emme taas kerran
ammu omaan jalkaan näillä järjettömillä erilaisilla rajoituksilla, joita metsien käyttöön ja
luonnon raaka-aineiden käyttöön tässä maassa on monessa yhteydessä tehty.

Esimerkkilista siitä, millaisia virheitä olemme tällä alalla tehneet, on murheellisen pit-
kä. Katsotaanpa vaikka tällä hetkellä: Esimerkiksi muutamat edustajat tämän asian käsit-
telyn yhteydessä esittivät, että hiilinielu pienenee. Sehän on täysin käsittämätöntä puhetta.
Suomen metsien kasvu itsenäisyytemme aikana on suurin piirtein tuplaantunut, noin kar-
kealla mittarilla katsottuna kaksinkertaistunut, reilustikin, ja hiilivarasto on samoin kasva-
nut. Valtakunnan metsien 12. inventoinnin mukaan Suomen metsien virallinen kasvu tällä
hetkellä on 110 miljoonaa mottia vuodessa. 13. valtakunnan metsien inventointi on menos-
sa, ja ennakkotietojen mukaan metsien kasvu tällä hetkellä on noin 113 miljoonaa mottia
vuodessa. Hakkuut tällä hetkellä ovat noin 70 miljoonaa mottia, hieman yli. Eli meille jää
suurin piirtein 40 miljoonaa mottia joka vuosi enemmän metsiin puuvarastoa kuin sitä käy-
tämme. Kuka väittää, että hiilinielu pienenee? Onhan se käsittämätöntä puhetta, kun ei
edes matematiikka riitä. Kyllä jollakin täytyy olla ego aika korkealla, kun ei edes numeroi-
ta uskota. Esimerkiksi edustaja Adlercreutz puheenvuorossaan yritti todistella, että hiili-
nielu pienenee. Sehän ei pidä paikkaansa. Minkä takia jääräpäisesti tätä samaa väitetään?
Väitän, että siinä on tavoitteena se, että Suomen metsistä tehdään museo, niitä ei saa käyt-
tää, ja sen jälkeen tunnetaan suurta voitonriemua siitä, että teemme valtavan ympäristöte-
on, kun suojelemme jonkun metsän. Eihän se niin ole.

Suomen metsien käyttö on kasvanut koko ajan parempaan suuntaan, ja nythän se hom-
ma vasta alkaa, kun olemme saaneet biotalouteen lisää vauhtia kahta kautta. Toinen on se,
että isoja sellutehtaita on lähtenyt liikkeelle, Äänekoski viimeiseksi. Mutta tulossa on sit-
ten erilaisista puuraaka-aineista tuotettavien biopolttoaineiden lisääntyvä tuotanto tässä
maassa. Kaikki nämä tuovat lisää työtä Suomeen ja ennen kaikkea luovat uutta työtä ja pie-
nentävät sitä paljon puhuttua valtionvelkaa, kun ihmiset eivät ole enää työttömyyskortis-
tossa, vaan aika moni heistä on jo töissä. Ja tänä päivänä tulleiden Pellervon taloudellisen
26



Pöytäkirjan asiakohta PTK 21/2018 vp
tutkimuskeskuksen tietojen mukaan talouskasvu ei kun vauhdittuu ja kansantalous terveh-
tyy pikkuhiljaa. [Olavi Ala-Nissilä: Näin käy!]

Kun pikkuhiljaa tässä maassa alkaa tapahtua, niin toivon, että tällaisissa puheenvuorois-
sa, joissa yritetään esittää valkoinen mustaksi, ainakin numerot tunnustetaan. Kasvu on
paljon suurempaa kuin metsien käyttö, eli hiilinielu ei kun paranee. Ja sitten kun harven-
nushakkuut tehdään ajallaan, se nostaa Suomen metsien kasvua koko ajan, eli hiilinielu
karkaa yhä korkeampiin lukemiin, vaikka hakataan enemmän. Miksi tätä ei tässä talossa
tunnusteta, vaan puhutaan asian vierestä komeasti ja väitetään sen olevan vielä totta?

Vanha viisaus sanoo, että jokaisella kansanedustajalla on oikeus omiin mielipiteisiinsä,
se on totta, mutta ei omiin tosiasioihin. Suomen metsien tutkimus on yli sata vuotta van-
haa. Ensimmäinen valtakunnan metsien inventointi alkoi vuonna 1921 ja valmistui muis-
taakseni 1923. Todellinen tutkimus siis kävi maksimaalisella teholla vuonna 1922. Siitä
saamme kiittää sen aikaisia tiedemiehiä, kuten Yrjö Ilvessaloa, jotka kehittelivät näitä jär-
jestelmiä. Kaikki se tieto, mikä on yli sadan vuoden ajalta tässä maassa metsistä kerätty, on
luotettavaa tieteellistä tietoa. Luulisi sen nyt välttävän nuoremmillekin kansanedustajille
tai jopa vanhemmille kansanedustajille, koska numerot ovat numeroita ja ne eivät muutu
siitä miksikään, että niitä [Puhemies koputtaa] väännellään ja käännellään. — Varaan vielä
toisen puheenvuoron, kun pari asiaa jäi, arvoisa puhemies, sanomatta.

16.42 Sari Tanus kd: Arvoisa puhemies! Keskipitkän ajan suunnitelmassa määritellään
ilmastopolitiikan tavoitteiden saavuttamiseksi tarvittavat toimet eri hallinnonaloilla. Il-
mastosuunnitelma pitää hyviä linjauksia sisällään mutta jättää kuitenkin osin avoimeksi
esimerkiksi lisätoimien rahoituksen. Ilmastopolitiikka ja päästövähennysten kokonaisarvi-
ointi on paikoitellen vaikeaa, koska päästöjä tarkastellaan erikseen päästökauppasektoril-
la, taakanjakosektorilla ja vielä erikseen maankäyttösektorilla. Kokonaisuuden ymmärtä-
mistä vaikeuttaa myös ehdotettujen toimien yhteismitattomuus.

Pariisin tavoitteiden saavuttaminen voi edellyttää Suomen ja muiden kehittyneiden mai-
den osalta jopa 60 prosentin päästövähennyksiä vuoteen 2030 mennessä ja 130—150 pro-
sentin vähennystä vuoteen 2050 mennessä. Tavoite on haastava. Kunnianhimoinen ilmas-
topolitiikka voi kuitenkin samalla olla myös mahdollisuus, se luo perustaa cleantech-yri-
tysten kasvulle ja synnyttää uusia vientimahdollisuuksia.

Selonteon tavoitteet ovat hyviä ja kannatettavia. Toivoisimme kuitenkin seurantaan
enemmän konkretiaa, esimerkiksi kuinka monta sähköautoa on myyty ja kuinka monta
biokaasun tuotantolaitosta perustettu. Näin voimme paremmin arvioida, edellyttääkö ta-
voitteiden saavuttaminen uusia toimenpiteitä tai lisämäärärahoja.

Jätehuollon kasvihuonepäästöistä merkittävin on kaatopaikkojen tuottama metaani.
Eduskuntaryhmämme kävi tutustumassa Oulun Jätehuolto Oy:n toimintaan, siellä on kehi-
tetty biokaasun talteenottoa ja perustettu viime vuonna liikennebiokaasuasema. Tämän
mahdollistamiseksi jätelaissa on huolehdittava siitä, että kunnallinen jätehuolto säilyy kil-
pailukykyisenä ja sillä voi säilyä vähintään 10 prosenttia markkinaehtoisessa jätteessä.

Energianeuvonta- ja energiatehokkuusavustukset ovat osoittautuneet tehokkaiksi kei-
noiksi energiaremonttien edistämisessä. Siksi onkin kummallista, että juuri näitä avustuk-
sia on karsittu. Taakanjakosektorilla toimijoita ovat paikalliset asukkaat, yhteisöt ja yrityk-
set, siksi myös kannustimien tulee olla monimuotoisia. Energiatehokkuusvaatimusten ki-
ristyminen ja sähköisen henkilöautoliikenteen edellyttämän infran rakentaminen vaativat
lähitulevaisuudessa merkittäviä panostuksia myös taloyhtiöissä.
27



Pöytäkirjan asiakohta PTK 21/2018 vp
Kristillisdemokraattien mielestä autojen romutuspalkkioita tulisi harkita myös julkisen
liikenteen matkalippujen, yhteiskäyttöautopalvelujen sekä sähköavusteisten polkupyörien
hankintatukena. Panostukset sähköisen liikenteen ja biokaasun liikennekäytön edistämi-
seen eivät ole vielä riittävällä tasolla. Potentiaalia biokaasutuotannon kasvattamiseen on
huomattavasti enemmän kuin selonteossa mainitaan. [Olavi Ala-Nissilä: Polkupyörän ro-
mutuspalkkio!] Investointituilla, asemien rakentamisella voidaan edistää esimerkiksi
kaasuautojen käyttöä. On tärkeää, että liikenteeseen kohdistuvaa verotusta kehitetään en-
tistä vahvemmin päästöperusteiseksi. Olemmekin esittäneet alennusta kaasuautojen ajo-
neuvo- ja autoveroon.

Sitten muutama sana maatalouteen ja biokaasulaitosten tukiin liittyen. Tilakohtaiseen
biokaasulaitokseen, jossa energiaa käytetään maatalouden tuotantotoiminnassa, myönnet-
tävän maatilan investointituen tukitaso korotettiin 40 prosenttiin vuonna 2016. Laitoksel-
le, josta energiaa on tarkoitus myydä myös tilan ulkopuolelle, tukea voidaan myöntää maa-
seutuohjelman yritystukena, ja tukitaso on tuolloin vain 30 prosenttia. Kristillisdemokraa-
tit esittävätkin panostuksia näihin tukiin.

Toivomme myös toimenpiteitä, jotka edistävät aurinkosähkön laajamittaisempaa hyö-
dyntämistä. Tällä hetkellä arvonlisäverosäännökset haittaavat aurinkosähkön tuotantoa
asunto-osakeyhtiöissä, jos yhtiö luovuttaa aurinkosähköä asukkailleen kiinteistöverkon si-
sällä tai solmii pientuotantosopimuksen sähköyhtiön kanssa. Mielestämme tällaisen asun-
to-osakkeiden omaan tarpeeseen tehdyn sähkön tuotannon tulee olla vapaata arvonlisäve-
rosta.

Julkisen tutkimus- ja kehitysrahoituksen riittävyydellä on suuri merkitys kiertotalouden
ja puhtaiden teknologioiden viennin edistämisessä ja referenssikohteiden saamisessa. Kris-
tillisdemokraatit ovatkin vaihtoehtobudjetissaan esittäneet tutkimus-, kehitys- ja innovaa-
tiorahoitukseen tehtyjen leikkausten perumista. Toivoisimme tämän toteutuvan.

16.47 Laura Huhtasaari ps: Arvoisa puhemies! Onkin todella tärkeätä, että me kehitäm-
me raideliikennettä, esimerkiksi tämmöinen suora ratayhteys Porista Helsinkiin Forssan
kautta. [Jari Myllykosken välihuuto] — Katsos, Kokemäellehän se raide tulee jo, ja sitä pi-
täisi ehdottomasti jatkaa, eikö vain, edustaja Myllykoski, jotta saisimme nopean yhteyden
Helsinkiin? — Tällaisiin asioihin meidän tulee panostaa, meidän omaan infraamme ja
omaan saavutettavuuteemme, ja me pidämme tällä tavalla teollisuuden kilpailukykyä yllä.

Pariisin ilmastosopimus, tämä EU-sovellutus: Siinä kävi nyt näin, että EU otti päästöta-
voitteen ja nakitti sen Suomelle. Valitettavasti. Siis kivihiilen osuus sähköntuotannosta:
Puola 92 prosenttia, Bulgaria 90 prosenttia, Romania 90 prosenttia, Tanska 48 prosenttia,
Saksa 46 prosenttia — ja Saksahan tukee yhä rusko-, kivihiilituotantoa itäisessä Saksassa
— ja Suomi 6,7 prosenttia. EU-päästöjen vähentämistavoitteet: Puola vain 7 prosenttia,
Romania 2 prosenttia, Bulgaria 0 prosenttia. Eli vähiten kivihiiltä käyttävälle Suomelle tuli
39 prosentin päästövähennystavoite. Eniten saastuttavat jäsenmaat Puola, Romania, Bul-
garia ilmoittivat välittömästi, etteivät hyväksy sopimusta, joka romuttaisi maiden teolli-
suuden toimintaedellytykset. Eli jotta EU pystyi allekirjoittamaan sopimuksen, suurim-
pien saastuttajien osuus siirrettiin vähiten saastuttavien maiden, kuten Suomen, hoidetta-
vaksi. Samalla jätettiin kokonaan huomioimatta se, että suomalaiset energia- ja teollisuus-
laitokset ovat jo aikaisemmin minimoineet päästönsä. Ja mitä tulee tähän Pariisin ilmasto-
sopimuksen tavoitteisiin, niin maailman parhaisiin yliopistoihin lukeutuvan MIT:n laskel-
man mukaan vuoteen 2100 mennessä vain 0,2 astetta hidastuisi tämä lämpeneminen.
28



Pöytäkirjan asiakohta PTK 21/2018 vp
Näillä tavoitteilla [Olavi Ala-Nissilän välihuuto] — Appappap, opettaja puhuu! — me va-
litettavasti emme pääse Pariisin ilmastosopimuksen tavoitteisiin, koska meidän pitäisi lait-
taa ne maat, jotka saastuttavat, siivoamaan jälkensä. Suomi ei voi kilpailla palkoilla, sijain-
nilla tai raaka-aineilla, ja meillä on pitkät välimatkat, ja jos teollinen valmistus katoaa ul-
komaille, romahtaa hyvinvointimme rahoituspohja. Jos otamme liian suuren päästövähen-
nystaakan omille harteillemme, Suomesta lähtee teollisuus, ja pahimmassa tapauksessa
teollisuutta siirtyy niihin maihin, jotka eivät ilmastotavoitteista piittaa tuon taivaallista.

Trump tekee oikeita ilmastopoliittisia tekoja leikkaamalla päästöjä turvaten kuitenkin
kansallisen teollisuuden toimintaedellytykset. [Olavi Ala-Nissilä: Hetkinen!] On äärim-
mäisen tärkeätä turvata Suomen teollinen kilpailukyky. Esimerkiksi tehtaan siirtäminen
Kiinasta Suomeen on ilmastoteko. Perussuomalaiset ovat sitä mieltä, että sottaajien on sii-
vottava jälkensä.

On mielenkiintoista, että Suomessa on paljon puolueita, joille tuulivoima ja maahan-
muutto ovat semmoisia asioita, että niihin riittää aina rahaa. Esimerkiksi tämä uusiutuvan
energian tuotantotuki, 273 miljoonaa euroa, on käytännössä tuulivoimatuki kakkonen. Se
on 12 vuodelle, ja se on yli 20 miljoonaa euroa per vuosi. Siitäkin kun käyttäisi esimerkiksi
10 miljoonaa tutkimukseen ja 10 miljoonaa vaikka matkailun kehittämiseen, niin se olisi
varmasti meidän bruttokansantuotteellemme paljon järkevämpää. Nythän ollaan tekemäs-
sä tutkimusta esimerkiksi siitä, miten voisi tuottaa terästä ilman hiiltä. Tämmöisiin asioi-
hin Suomen tulisi panostaa eikä tuulivoimaan tai semmoisiin asioihin, mitkä eivät nosta
Suomen kilpailukykyä ja bruttokansantuotetta.

16.52 Jari Myllykoski vas (vastauspuheenvuoro): Arvoisa herra puhemies! On pakko sa-
noa, että junasta olemme edustaja Huhtasaaren kanssa yhtä mieltä, mutta Trump ajaa mie-
lipiteemme kiskoilta pois. Ja vielä sanottakoon, että Raahessa sijaitsee sellainen terästeh-
das, jossa jo vedyllä pelkistetään, ja se ei enää ole tutkimusasteella, vaan se on toteuttamis-
ta vaille valmis.

Vielä yksi huomio edustaja Huhtasaarelle: Matkailu on hienoa, ja on hienoa, että mei-
dän elinkeinot sillä saralla pystyvät kehittymään, mutta pitää aina muistaa, onko ilmasto-
teko lähteä Helsingistä lentämällä Kittilään ja sitä kautta ajelemaan lohenkalastukseen.
Minä sanon, että on siitä vihreys kyllä kaukana, että jos me haluamme edistää lentoliiken-
teen kehittämistä matkailulle, [Puhemies koputtaa] niin olemme me vähän kaksinaismo-
raalisia tässä suhteessa.

16.53 Riitta Myller sd (vastauspuheenvuoro):  Arvoisa puhemies! Juuri se, että olemme
ymmärtäneet, että hiilidioksidipäästöistä pitää päästä eroon, ja olemme onnistuneet Parii-
sin ilmastosopimuksessa sopimaan, että ilmaston lämpötila ei nouse yli 1,5 celsiusasteen,
on se syy, mikä nimenomaan pakottaa meidät etsimään uusia innovaatioita hiilipäästöjen
vähentämiseksi. Tästä on seurausta myös se, että terästä tulevaisuudessa tehdään ilman
hiiltä. Mutta jos meillä ei näitä tavoitteita olisi, meillä ei olisi myöskään mitään ponninta
tehdä parempaa ilmastopolitiikkaa. Kyllä meidän on nähtävä myös niin, että välttämättö-
myydestä tehdään hyve. Eli silloin kun meidän [Puhemies koputtaa] on tehtävä ilmastote-
koja sen vuoksi, että myöskin lastenlapsemme elävät tällä maapallolla, on tehtävä sen mu-
kaisia päätöksiä.
29



Pöytäkirjan asiakohta PTK 21/2018 vp
16.54 Olavi Ala-Nissilä kesk (vastauspuheenvuoro):  Arvoisa herra puhemies! Täällä
edustaja Huhtasaari sanoi, että sottaajien pitäisi maksaa. Sitten hän toisessa lauseessa puo-
lusti Trumpin ilmastopolitiikkaa. Eihän tämä yhtälö mene umpeen. Trumpin johdolla Yh-
dysvallat on sanoutunut irti Pariisin ilmastosopimuksesta — erittäin vastuuton teko. Me
tiedämme, mitä hän hiilipäästöillä edistää Yhdysvalloissa koko ajan eri toimin.

Minusta retoriikallakin, herra puhemies, pitää olla rajansa silloin, kun on niin vakavasta
asiasta kysymys kuin ilmastonmuutoksesta, jonka estämiseen meillä on aikaa tehokkaasti
vaikuttaa enää ehkä seuraava eduskuntakausi, seuraava europarlamenttikausi.

16.55 Laura Huhtasaari ps (vastauspuheenvuoro): Arvoisa puhemies! Mitä tulee tähän
Donald Trumpin ilmastosopimuksen petturuuteen, miksikä sitä nyt on kutsuttu, niin presi-
dentti Sauli Niinistökin Ylen presidentinvaalitentissä tunnusti, että vaikka Trump on siitä
irtisanoutunut, niin hän leikkaa päästöjä ja tekee ilmastotekoja.

Ja mitä tulee sitten tähän, että me pelastamme maapallon, niin Suomen päästöt ovat koko
maailman päästöistä noin 16 promillea, ja tällä mallilla me emme oikeasti vähennä maail-
massa päästöjä. Tämä malli saattaa johtaa jopa siihen, niin kuin aikaisemmatkin sopimuk-
set ovat johtaneet, että päästöt lisääntyvät, koska niiden maiden, mitkä ovat hoitaneet
asiansa hyvin, tehtaat siirtyvät niihin maihin, missä saa saastuttaa vapaasti.

Puhemies Paula Risikko: Vastauspuheenvuoro, edustaja Myller, vielä.

16.56 Riitta Myller sd (vastauspuheenvuoro): Arvoisa puhemies! Ihan lyhyesti vain. Sitä
varten me tarvitsemme näitä globaaleja ilmastosopimuksia, että saamme sidottua kaikki
mukaan näihin päästövähennyksiin. Mutta sanon vielä kerran sen, että meidän kannattaa
lähteä siitä ajatuksesta, että kun on pakko tehdä näitä ilmastotekoja ja meillä on osaamista,
niin me haemme sitä kautta myöskin itsellemme uutta kasvua ja työpaikkoja, ja tämäkin
puoli täytyy nähdä.

16.56 Olavi Ala-Nissilä kesk: Arvoisa puhemies! The clock is ticking, eli kello käy. Il-
mastonmuutos on fakta. Se näkyy pirtin ikkunasta tällä hetkellä, ja todellakin aika sen te-
hokkaaksi hillitsemiseksi käy vähiin.

Todellakin Suomi kuokkii sarkaansa, niin kuin täällä on todettu, me olemme edelläkä-
vijä. Ministeri Tiilikainen Pariisin ilmastosopimusta tehdessä oli yksi EU:n pääneuvotteli-
joita ja teki siellä ihan uroshevosen työn, tärkeän työn.

EU:n rooli on totta kai tärkeä nyt, kun lähivuosina lähestymme uutta ja europarlament-
tivaaleja, ja EU voi ottaa johtavan roolin, kun sitä nämä suuret saastuttajat eivät sillä taval-
la ota. Siis todella maailmanlaajuisesti pitäisi lähteä siitä, että saastuttajat maksavat. Tar-
vittaisiin oikeastaan jonkinlainen hiilivero, carbon tax, mutta se on idealismia. Tietenkin
silloin markkinat alkaisivat toimia.

Mutta kyllä minä vieläkin ihmettelen, puhemies, tätä edustaja Huhtasaaren Trumpin il-
mastopolitiikan hyväksymistä [Laura Huhtasaari: Olen presidentti Niinistön kanssa yhtä
mieltä!] ja retoriikkaa sen ympärillä. Minä pidän sitä vastuuttomana ihmisten harhauttami-
sena tässä asiassa. [Laura Huhtasaaren välihuuto] — Minä pidän sitä ihmisten harhautta-
misena ja toivon, että sitä ei täällä tehtäisi vaan tämä iso, globaali ongelma otettaisiin va-
kavasti.
30



Pöytäkirjan asiakohta PTK 21/2018 vp
Vielä, puhemies, nämä ilmastoriskit tietenkin meidän pitää ottaa huomioon myöskin esi-
merkiksi vaikka EU:n ja Suomen ruokaturvallisuudessa. Jos me näemme, että riskejä tulee
lähivuosina ruuantuotannon suhteen, silloin meillä pitää olla omaa tuotantoa. [Puhemies
koputtaa] Ja jotta sitä olisi, niin sen pitäisi kannattaa, jotta siihen tulisi uusia yrittäjiä. Tä-
mäkin on seikka, joka pitää ottaa huomioon.

16.59 Ville Skinnari sd: Arvoisa puhemies! Kun eduskunta tässä salissa hyväksyi ilmas-
to- ja energiastrategian 2030, tietysti täytyy olla iloinen siitä, että lähes me kaikki eduskun-
tapuolueet olimme samaa mieltä. Talousvaliokunta tästä silloin teki mietinnön, ja myös
meidän ponsiesityksemme olivat mielestäni oikeansuuntaisia ja hyviä.

Mitä tulee Yhdysvaltoihin, Kiinaan tai Intiaan, kyllä minun mielestäni, edustaja Huhta-
saari, on hienoa, että pieni Suomi ja Pohjoismaat näyttävät tietä, näyttävät mallia maail-
malle ja näyttävät tietä siihen, mitä se hiiletön yhteiskunta voi olla, koska se on ainoa tapa
toimia. Voin kokemuksesta sanoa, että kun Washingtonissakin innokkaana suomalaisena
kiertotalouden harrastajana esittelin suomalaista osaamista presidentti Trumpin valinnan
jälkeen, niin ei se meidän suomalaisten tai eurooppalaisten myyntipuhe enää oikein tehon-
nut. Että kyllä se ajatusmaailma Yhdysvalloissa on jotain ihan muuta. Siellä puhutaan öl-
jystä, kaasusta. Tosin ehkä osavaltiotasolla on totta, että siellä uusiutuva energia, kiertota-
lous ja uudet ratkaisut saattavat kantaa, mutta se, mikä on tällä hetkellä Yhdysvaltojen niin
sanottu ”virallinen linja”, ei ole sitä, mitä ehkä me toivomme.

Mutta, arvoisa puhemies, syy, miksi pyysin puheenvuoron, liittyy oikeastaan siihen, että
ensinnäkin Suomi on EU:n puheenjohtaja 2019 ja nyt meillä on tilaisuus näyttää niin koko
Euroopalle kuin samalla maailmallekin, mitä me osaamme. Siinä mielessä tietysti olisi toi-
vottavaa, että Sipilän johtama hallituskin näkisi tämän tilaisuuden ja ne puheet muuttuisi-
vat myös teoiksi. [Olavi Ala-Nissilä: Miksei se tekisi niin?] Haaste on nimittäin siinä, että
kyllähän jos ajatellaan vaikka liikenteen ilmastopoliittisia ratkaisuja, Suomi kulkee pitkäl-
le hieman eri suuntaan kuin muu Eurooppa, kun puhutaan kuitenkin siitä, miten liikenne
sähköistyy.

EU:n tavoite on, että tulevaisuudessa puolet eli 50 prosenttia liikenteestä on raiteilla,
kiskoilla, junaliikenteessä ja toinen puoli kumipyörillä ja vesiliikenteessä. Tämä on se iso
kuva. Suomessa sen sijaan tällä hetkellä 81 prosenttia liikenteestä on kumipyörillä. Jokai-
nen ymmärtää, mikä se haaste on, ei pelkästään teiden kannalta mutta myös ilmaston kan-
nalta. Ja tässä, arvoisa puhemies, tullaan siihen, millaista liikennepolitiikkaa, millaista väy-
läpolitiikkaa Suomi jatkossa tekee. Sen muutoksen pitää olla iso. Siinä eivät pienet liikkeet
ja lillukat auta.

Kun katsomme sitten Suomen energiapolitiikkaa ja tukipolitiikkaa, niin on aivan sel-
vää, että esimerkiksi Saksa on omalla tulevaisuuspaketillaan, Energiewende-paketillaan,
jopa kasvattanut CO2-päästöjä, mutta täytyy todeta, että samaan aikaan liikenteessä Saksa
on ennakkoluuloton muun muassa luomalla 1 600 sähköautojen latauspistettä moottoriteil-
le, autobaanoille. Se on iso linjanveto, ja se takuulla näkyy Saksan liikennepäästöissä tule-
vina vuosina ja vuosikymmeninä.

Mutta mitä tekee Suomi? Meidän investoinnit, meidän hallituksen linjaukset liikenteen
uusiin sähköisiin ratkaisuihin ovat lievästi sanottuna vaatimattomia — puhutaan muuta-
mista miljoonista — mutta samaan aikaan hallitus tuo eduskuntaan lähes 300 miljoonan
uuden uusiutuvan energian tukipaketin, joka kuitenkin käytännössä jälleen kerran, arvoisa
puhemies, suuntautuu vain ja ainoastaan tuulivoimaan. [Laura Huhtasaari: Juuri näin, tuu-
31



Pöytäkirjan asiakohta PTK 21/2018 vp
livoimatuki kakkonen!] Tämä yhtälö ei toimi. Sen sijaan me voisimme panostaa tulevai-
suuteen, tutkimukseen ja kehitykseen, koska tuulivoima liiketoimintana ei jätä niitä euroja
Suomeen.

Toivon, että ministeri Tiilikaisen johdolla hallitus vielä kerran punnitsee näitä isoja
asioita ja isoja linjauksia, koska samalla on kysymys suomalaisista työpaikoista, innovaa-
tioista ja vientituloista mutta, kuten on todettu jo aikaisemmin, etenkin Suomen ja koko
maailman ilmastosta.

17.04 Markku Eestilä kok:  Arvoisa puhemies! Täällä salissa on puhuttu tänä päivänä
paljon liikenteestä, ja kun liikenne kuuluu päästökaupan ulkopuoliseen sektoriin, jossa
meillä on 39 prosentin velvoite pienentää sitten päästöjä... [Hälinää] — Salissa taitaa olla
kilpaileva keskustelu käynnissä. [Puhemies koputtaa]

Ensimmäinen varapuhemies Mauri Pekkarinen: Edustajat, nyt on edustaja Eestilällä
puheenvuoro. Pyydän hiljaisuutta tai poistumaan salista.

Kiitoksia, arvoisa puhemies! On vähän vaikea puhua, jos joutuu kilpailemaan jonkun
toisen puheen kanssa, vaikka varmaan hyvä puheenvuoro molemmilla olikin. — Mutta jat-
kan siitä, että kun me pyrimme ja Suomi on sitoutunut Pariisin ilmastosopimukseen ja me
lähdemme liikenteestäkin puolittamaan niitä päästöjä, jotka olivat 2005, ja sitten meidän
pitää 2030:een mennessä saada puolitettua ne, aikajännehän on kohtalaisen lyhyt. Me
voimme kyllä puhua, ja itsekin puhun lämpimästi, sähköautoista, ladattavista hybrideistä ja
muista, mutta ei se tulevaisuus heti tässä nyt ole niin ruusuinen kuin mitä se joissakin sali-
puheissa näyttää olevan, sillä sekin meidän täytyy tunnustaa, että sähköautolla, kun se siel-
lä myymälän lattialla on — ja sitten kun katsotaan koko elinkaarta, akkujen purkaminen ja
kaikki — hiilijalanjälki on jo aika iso. Sanoisin jopa näin, että jos on pienikulutuksinen die-
sel, joku Euro kutonen, niin se saattaa olla ihan yhtä järkevä ja jopa järkevämpikin vaihto-
ehto. Näistä ei kannata kiistellä, mutta meidän täytyy kuitenkin aina osata arvioida oikein,
ja sama koskee näitä ladattavia hybridejä. Niissä on autovero pieni, ja itse asiassa ne ovat-
kin keino hankkia merkittävä ja mittava lisävarustelista pienellä autoverolla, mutta todel-
linen kulutus on ihan toista kuin mitä sitten luvataan. Että nämäkin tosiasiat meidän täytyy
tunnustaa.

Sitten minä haluan tähän autoiluun liittyen tuoda senkin esille, että jos me kerran olem-
me oikeasti — siis korostan sanaa ”oikeasti” — Suomessa vähentämässä liikenteen pääs-
töjä, niin ei se ainakaan sillä tavalla tapahdu, että meillä järjestelmä kannustaa ihmisiä tuo-
maan muualta maailmasta, lähinnä Keski-Euroopasta, sellaisia autoja, joissa on väärä
moottori, päästöjen näkökulmasta Euro nelonen, Euro vitonen. Niitä tuli viime vuonna
29 400, ja kun siihen pannaan 3 500 pakettiautoa päälle, päästään lukuun 33 000. Kun kes-
ki-ikä on 8,9 vuotta, päästöt ovat reilusti yli 180 grammaa kilometrillä, niin silloin meidän
autokanta ikään kuin vanhenee. Kyllä minä ainakin raaskin suoraan sanoa, että jos meillä
tämmöiset säännöt on ja tämä nykyisen kaltainen autovero ja kalliit autot, niin Suomihan
on käytettyjen diesel- ynnä muitten autojen hautausmaa, sellaisten autojen, joista muut
pyrkivät eroon ja haluavat eroon. Ja joku voi sitten laskea, paljonko sinne ulkomaille me-
nee rahaa arvonlisäverot ja muut mukaan lukien, niin että kyllä minun mielestäni tässäkin
tapauksessa, jos kerran ollaan aidosti sitouduttu päästöjä vähentämään, pitäisi tunnustaa se,
32



Pöytäkirjan asiakohta PTK 21/2018 vp
että meidän autovero on syyllinen siihen, että ilmastotavoitteet karkaavat siltä osin meidän
käsistämme pois.

Minun mielestäni olisi paljon järkevämpää, jos halutaan liikenneturvallisuutta edistää ja
pysyä päästötavoitteissa ja noudattaa Pariisin ilmastosopimusta, tunnustaa tosiasiat, pois-
taa autovero. Sen pystyy tekemään ilman markkinahäiriöitä viiden vuoden aikana, jolloin
me pääsemme huomattavasti turvallisempaan ja vähäkuluttavampaan autokantaan käsiksi.
Tämä olisi yksi semmoinen keino, ettei tarvitse ihan kurkotella kauas tulevaisuuteen. Kun
puhutaan keskipitkästä aikajänteestä, niin nämä kannattaisi mahdollisimman pian tehdä,
koska silloin päästään heti uralle, joka vie parempaan maailmaan ja parempaan lopputu-
lokseen.

Ja sitten näitä konkreettisia asioita, joita pitäisi nyt tehdä:
Täällä edustaja Satu Hassi — ei ole enää täällä — oli huolissaan nimenomaan Helsingin

typpidioksidipäästöistä ja typpipäästöistä, joita nämä dieselit tuottavat, varsinkin vanhat
koneet. Silloin pitäisi minun mielestäni käyttää puheenvuoroja, että nämä dieselbussit
muutetaan hybridibusseiksi, jolloinka tämä dieselin kulutus on ihan toista luokkaa. Mutta
sielläkin on lainsäädäntö esteenä, se määrittelee bussin tietyllä tavalla vanhentuneeksi, että
sitä ei voi tehdä, koska siellä on joitakin tiettyjä komponentteja. Tämä vaatisi lainmuutok-
sen, mutta ehdottomasti luulen, että tämä dieselbussien muuttaminen hybridibusseiksi pu-
dottaisi huomattavasti päästöjä pääkaupunkiseudulla, joka on saanut huomautuksen typen
oksideista.

Toinen, mistä ministeri Berner on aivan oikein puhunut ja pitänyt esillä, on raideliiken-
teen osuuden nostaminen. Sen osuus tällä hetkellä henkilöliikenteestä on 5 prosenttia. Me
voimme nostaa sen 10 prosenttiin, se on selvä ilmastoteko. Jos me nostamme sen 10 pro-
senttiin, niin meillä on isoja hankkeita, ja totta kai niitä menee Tampereelle ja Turkuun,
mutta on täällä muitakin hyviä ja isoja ja merkittäviä bruttokansantuoteseutuja olemassa.
Itse sanoisin näin, että jos me tiettyjä ratalinjauksia [Puhemies koputtaa] tekisimme esi-
merkiksi niin, että Kuopio ja Joensuu olisivat kolmen tunnin päässä pääkaupunkiseudusta,
niin se vähentäisi merkittävästi autoilua. [Puhemies koputtaa] 

Arvoisa puhemies! Tässä oli muutama keino, mitä itse ajattelin tuoda esille konkreetti-
sina keinoina, että päästään tavoitteisiin.

17.09 Hannu Hoskonen kesk: Arvoisa puhemies! Edellisessä puheenvuorossani lausuin
huoleni siitä, että hiilinieluja väitetään tässä maassa pienennettävän, kun metsiä hoidetaan.
Se ei tosiasiassa eikä numeroiden valossa eikä tieteellisten tutkimusten valossa pidä paik-
kaansa. Totta kai, jos joku pieni yksityiskohta otetaan ja siitä ruvetaan riitelemään, se yk-
sityiskohta voi olla juuri näin, mutta iso kuva, tilastot ja todelliset tutkimustulokset kiistat-
ta todistavat sen, että hiilinielu kasvaa koko ajan, kun metsiä hoidetaan. Meidän tavoite on
semmoinen, että laitetaan metsät kasvamaan entistä paremmin. Noin 135:n, jopa 140 mil-
joonan motin vuotuinen kasvu on mahdollista, kun laitamme metsät kuntoon. Siinä meitä
pikkasen jelppaa — se on totta — tuo ilmastonmuutos, lämpeneminen, mutta koska se nyt
on realiteetti, jota ei hetkessä muuteta, niin miksei siitä voisi sitten nauttia, kerran se on
kuitenkin tullakseen?

Toinen asia on tämä hiilivarasto. Todellakin Suomen itsenäisyyden aikana puuvarasto
on kaksinkertaistunut, elikkä senkään suhteen meillä ei ole hävettävää. Puuvarasto eli hii-
livarasto on kasvanut todella hurjaa vauhtia ja joka vuosi kasvaa jatkossakin. Se on kiista-
ton tosiasia. Kun vielä teemme sen ympäristöteon, joka tässä maassa olisi pitänyt ajat sit-
33



Pöytäkirjan asiakohta PTK 21/2018 vp
ten tehdä, lisätä puurakentamisen tehoa tässä maassa olennaisesti — Joensuuhun rakenne-
taan parhaillaan puutaloa, kerrostaloa, ja se on ollut melkoisissa vaikeuksissa ei teknisen
osaamisen takia vaan sen takia, että siellä on erilaisia rakennusmääräyksiä, jotka vaikeut-
tavat puurakentamista. Sama koskee pientaloja.

Minun mielestäni tässä maassa ympäristöministeriön ja -ministerin pitää tässä asiassa
tarttua tomerasti toimeen ja vähentää olennaisesti puurakentamisen byrokratiaa. On aivan
käsittämätöntä, että jos joku rakentaa esimerkiksi hirsitalon tuonne maaseudulle, niin sin-
ne pitää nykyisen ohjeiston mukaan rakentaa valtavat ilmastointilaitteet, puutaloon, hirsi-
taloon, joka ei tarvitse mitään ilmastointilaitteita. Painovoimainen ilmanvaihto ja rossipoh-
jalle rakennettu talo ja siihen kotimainen hyvin vähän päästöjä tuottava tulisija, niin se on
siinä sitten. Eikä varmasti ikinä homehdu, eikä talossa asu yhtään allergikkoa.

Elikkä tämä järjestelmä on ollut vuosisatoja tässä maassa testissä, ja nyt me kuvittelem-
me näitä hirmuisia mehiläiskennokombinaatteja rakennettaessa, että tällä me maailman pe-
lastamme. Ei varmasti onnistu sillä tavalla se pelastaminen. Elikkä käytetään puuta enem-
män rakentamiseen. Silloin hiilinielu paranee koko ajan ja suomalaisten elintaso nousee.
Tämä luo työtä Suomeen valtavasti. Joka ainut motti, mikä metsistä saadaan hyötykäyt-
töön, on äärimmäisen tärkeä ja myös näiden valtioneuvoston selonteossa asetettujen ilmas-
totavoitteiden kannalta.

Toinen asia, joka liittyy siihen, on se, kun käytämme omia metsiämme, eli tämä liiken-
nepolttoaineista käyty keskusteluhan tavallaan saa tukea tästä metsien käytöstä. Meillä on
harvennushakkuissa tulossa joka vuosi sellaista puutavaraa tienvarteen, joka ei välttämättä
esimerkiksi sellutehtaille sovi saatikka sahoille mene. Tämä vähempiarvoinen puu kannat-
taa ehdottomasti jalostaa biojaetta tuottavan teollisuuden kautta liikennepolttoaineeseen
raaka-aineeksi, olkoon se sitten dieseliä tai bensaa. Nostetaan sitä biojakeen osuutta koti-
maisessa bensassa. Eihän se nyt temppu eikä mikään ole, kun Brasiliassa tänä päivänä aje-
taan henkilöautoilla, mitkä toimivat lähes puhtaalla bioetanolilla. Se tosin tehdään siellä
sokeriruo’osta, mutta mitä sillä on väliä. Se pystytään tekemään nykyisillä laitteilla myös
puusta ja monesta muusta raaka-aineesta. 

Eli meillä on mahdollisuuksia, ja mikä tärkeintä, arvoisa puhemies, meillä on teknolo-
giaa. Me osaamme jo asioita erittäin hyvin. Emme ole ehkä maailman parhaita joka paikas-
sa mutta ehdottomasti Euroopan kärkimaana tällä hetkellä. Minkä tautta me kyyristelem-
me sen edessä, jos joku meitä arvostelee, että meillä ei muka metsiä suojella? Metsiensuo-
jelunkin suhteen Suomi on Euroopan unionin maa numero yksi. Muut ovat meistä kauka-
na, kaukana jäljessä. Suomi on ehdoton ykkönen tässäkin tilastossa. Meidän pitäisi rinta
rottingilla kulkea tuolla Brysselin hallintopalatsien käytävillä eikä kyyristellä siellä nurkis-
sa piilossa, kun joku saksalainen meitä moittii. Nämä ovat kylmiä tosiasioita ihan nume-
roidenkin valossa, ei tähän tarvita vähättelyä, edustaja Myller. Tämä on kylmä tosiasia.
[Naurua] — Minä huomasin teidän ilmeestänne, että ette hyväksy tätä minun ajatustani. Se
ei ole minun murheeni. — Mutta toivon, että edes tosiasiat tunnustetaan. Se on maailman-
historiassa kuitenkin se ainoa tie mennä eteenpäin. Jos me lähdemme sille tielle, että pelot-
telemme, että Suomi joutuu kadotukseen ja ilmasto menee piloille, niin faktahan kuitenkin
on, että kivihiilen käyttö maailmassa on huipputasolla ja kasvaa pikkuhiljaa koko ajan. Ku-
vitteleeko joku, kun esimerkiksi Saksa teki ydinvoimasta luopumispäätöksen, että he tuu-
limyllyillä ne metallitehtaat ja Mersu-tehtaat pitävät pystyssä? Ei varmasti onnistu. Kyllä
siinä maassa kivihiiltä ja ruskohiiltä [Puhemies koputtaa] poltetaan vielä vuosikymmeniä.
Jos joku muuta väittää, niin joutuu puheensa toteen näyttämään.
34



Pöytäkirjan asiakohta PTK 21/2018 vp
17.15 Kari Kulmala sin: Arvoisa puhemies! Suomen ensimmäinen keskipitkän ajan il-
mastopolitiikan suunnitelma konkretisoi päästökaupan ulkopuolisen sektorin eli niin sano-
tun taakanjakosektorin päästövähennystoimet vuoden 2030 tavoitteiden saavuttamiseksi.
Mielestäni tämä suunnitelma on tärkeä. Suomen tulee jatkaa edelläkävijän roolissaan kun-
nianhimoista ilmastopolitiikkaa kasvupotentiaalin realisoimiseksi, kuitenkin oman maan
etu edellä. Suunnitelmassa todetaan sen olevan merkittävä askel kohti hiilineutraaliutta.
Hiilineutraalius tarkoittaa sitä, että päästöt ja nielut ovat tasapainossa.

Taakanjakosektorin merkittävin päästövähennyspotentiaali on liikenteessä. Tavoitteena
onkin edistää vähähiilistä liikennettä tukemalla täyssähköautojen hankintaa ja kaasu- tai
etanolikonversion tekemistä vanhoihin autoihin. Valtion tämän vuoden budjetissa onkin
tähän 6 miljoonan euron määräraha sekä 8 miljoonaa euroa ajoneuvojen romutuspalkkio-
kokeiluun. Mielestäni tämä on oikea ja riittävä satsaus tässä vaiheessa. Julkisen sektorin tu-
lee toimia ensi sijassa kehityksen mahdollistajana, esteiden poistajana ja yhteensopivuu-
den tukijana, ei yksityisen ajoneuvon omistajan.

Maatalouden osuus taakanjakosektorin päästöistä on noin 20 prosenttia. On tärkeää
edistää tutkimushankkeita, joilla saadaan lisää tietoa tehokkaimmista menetelmistä sitoa
hiiltä maaperään. Orgaanisen aineksen hajotusmekanismeja säätelevät tekijät eri ympäris-
tö- ja maaperäolosuhteissa ja maaperän hiilivarastojen mittaaminen ovatkin edelleen ajan-
kohtaisia tutkimuskohteita. Tässäkään asiassa ei kuitenkaan pidä sortua hysteriaan vaan tu-
kea maataloutta koko Suomen alueella.

Hallitusohjelmaan sisältyy tavoite yhdyskuntajätteen kierrätysasteen nostamiseksi 50
prosenttiin. Pitkällä tähtäimellä kierrätyksen lisääntyminen ja siirtyminen kohti kiertota-
loutta vähentävät kasvihuonekaasupäästöjä, ja tämä onkin mielestäni Suomessa hyvin ym-
märretty. Se, että ruokahävikin osuus kotitalouksissa on noin 30 prosenttia, pitäisi myös
ymmärtää, ja ennen kaikkea tuota hävikkiä pitäisi vähentää.

Puun korjuu on Suomessa erittäin tärkeää, kuten edustaja Hoskonen juuri äsken kertoi.
On selvää, että puun korjuun lisäyksellä voi olla myös haitallisia vaikutuksia luonnon mo-
nimuotoisuuteen ja vesistöihin. Selvityksen mukaankin vaikutukset riippuvat siitä, miten
mahdolliset lisähakkuut toteutetaan, minkälaisiin jakeisiin energiapuun korjuu kohdentuu
ja minkälaisia toimenpiteitä haitallisten vaikutusten ehkäisemiseksi toteutetaan.

Suomen metsissä on tällä hetkellä enemmän puuta kuin koskaan 1800-luvun alun jäl-
keen. Tämä ei ole uskomus tai luulo vaan tutkittua tietoa. Metsämme myös kasvavat enem-
män kuin koskaan aiemmin. Pelkästään 50:n viime vuoden aikana metsien kasvu on tup-
laantunut 50 miljoonasta kuutiometristä yli 100 miljoonaan kuutiometriin. Tämäkin on tut-
kittua tietoa. Tämä puuston kasvu ei ole tullut sattumalta tai vahingossa, koska fakta on
myös se, että 25 viime vuoden aikana metsiin on investoitu liki 10 miljardia euroa. Kun
metsämme kasvavat, ne sitovat hiilidioksidia ilmasta. Tästä syystä metsät ovat tehokas kei-
no ilmastonmuutoksen torjunnassa. Metsien hiilivarasto kasvaa, kun puuta hakataan kas-
vua vähemmän. Kasvusta meillä hyödynnetään tällä hetkellä vain noin kaksi kolmasosaa.
Kansallinen tahtotilamme tässä ilmastonmuutoksen keskellä on kuitenkin, että hyvinvoin-
tiamme tullaan lisäämään metsiä ja puuta tehokkaasti hyödyntämällä. Jos metsien hakkui-
ta nostetaan nykyisestä mutta kasvu säilyy hakkuita korkeampana, metsät ovat edelleen
hiilinielu.

Uhkaavatko kasvavat hakkuut ja metsänhoito metsäluonnon monimuotoisuutta? Eivät,
jos asiat hoidetaan fiksusti. Luonnonvarakeskuksen ja Suomen ympäristökeskuksen mu-
kaan metsäluonnon monimuotoisuuden edistämisessä tärkeintä ovat kuollut puu, järeät,
35



Pöytäkirjan asiakohta PTK 21/2018 vp
elävät säästöpuut sekä kulotus. Tutkijoiden mukaan monimuotoisuudesta pystytään huo-
lehtimaan, vaikka hakkuita nostettaisiin merkittävästikin. Tämäkin on tutkittua tietoa eikä
pala kulotuksessakaan.

17.19 Laura Huhtasaari ps: Arvoisa puhemies! Omavaraisuus on äärimmäisen tärkeä
asia, siis lähiruoka, puhdas ruoka, ja samalla voidaan pitää kiinni eläinten oikeuksista. Täs-
sä nyt valitettavasti pistetään 20 prosentin tavoite maataloudelle, mikä on muutoinkin jo
ahtaalla. Kannattaisi katsoa näitä asioita laajemmin myös siitä näkökulmasta, miksi nämä
samat, surutta saastuttavat maat, kuten Kiina ja Intia, polkevat ihmisoikeuksia, työntekijän
oikeuksia, harrastavat polkumyyntiä, dumppaavat palkoilla. Me haluamme tehdä ilmasto-
politiikkaa, mutta sen pitää olla reilua. Me haluamme tehdä vapaakauppaa, mutta senkin
pitää olla reilua. Ei pidä näperrellä jonkun pienen asian kanssa ja jättää sitten iso kuva nä-
kemättä, koska maailmaa ei sillä tavalla muuteta.

Suomi on jees-mies, aina vain jees-mies EU:ssa, ei Suomi siellä oikeasti uskalla mitään
vaatia tai pitää puoliaan. Me kuvittelemme, että hymypoikapatsasmetodi toimii, mutta se ei
toimi. Se on aina maailmassa ollut näin, että ne, jotka koviten huutaa, niin ne eniten saa.
Tässäkin Suomen olisi pitänyt vaatia, että kun Puola saa 84 miljardia euroa koheesiorahaa,
niin siinä olisi voitu korvamerkata ilmastotalkoisiin osa, siivu, ja laittaa suomalaista clean-
tech-osaamista sinne. Suomella on sitä, ja sillä tavalla olisi taas parannettu maailmaa oi-
keasti. Suomalaisten tulee pitää suomalaisten puolia, kukaan muu ei sitä tee.

On mielenkiintoinen ajatus, että me aina kuvittelemme, että EU:ssa päätetään Suomen
asioista paremmin, mutta ei se missään ole näin. Perussuomalainen politiikka lähtee ensin-
näkin siitä, että se olen minä, joka päätän, sitten perhe, sitten kunta tai eduskunta, eikä yh-
tään haluttaisi antaa päätösvaltaa ulkopuolelle, koska kukaan muu ei tee sitä paremmin.
Meidän pitää tehdä iso suunnanmuutos niin monessa asiassa, ja tämä ilmastopolitiikka
[Puhemies koputtaa] on yksi.

17.21 Jari Myllykoski vas: Arvoisa herra puhemies! Ihan ensinnäkin täytyy sanoa, että
koen tuon kuka eniten huutaa -asian vähän toisellakin tapaa, eli jos sieltä toisten, isojen sel-
kien takaa kovasti huutaa, niin yleensä saa turpaansa eikä eniten mitään muuta. [Laura
Huhtasaaren välihuuto]

Mutta itse asiassa liikenteen päästötavoitteet ovat isossa osassa tässä selonteossa — tai
siis sanotaanko, että ne ovat iso asia ja iso haaste suomalaiselle yhteiskunnalle — mutta nyt
tarvittaisiin vielä kaiken muun lisäksi uusia innovaatioita, mitenkä meidän tulisi liiken-
nepäästöjen osalta fiksummin asioita hoitaa, ja tässä debatin aikana käytin puheenvuoron,
jossa esitin — kun tällä hetkellä työpaikkaliikennettä ohjataan paljon niin, että henkilöau-
toille annetaan verotusetuutta — että olisi paljon parempi, että se, joka luopuu oman auton
käytöstä, saisi veroetuutta hankkiutuessaan toisen kimppakyydin palvelukseen. Näin me
loisimme uusia mahdollisuuksia.

Samoiten täytyy todeta, että hallituksen ja parlamentaarisen työryhmänkin liikennelin-
jauksista puuttuvat kokonaan kiireettömien raskaitten massojen vesikuljetukset. Tässä sa-
lissa ei ole tänäkään päivänä puhuttu kertaakaan liikenteen osalta siitä, että me voisimme
vesiliikenteen ottaa yhdeksi osaksi sitä, että me voisimme näitä raskaita kumipyöräliiken-
teelle ohjattuja massoja enemmän kuljettaa vesiteitse.

Ja olisi tärkeätä, että energiainvestointien osalta todellakin, kuten Hanna Sarkkinen on
täällä esittänyt, asunto-osakeyhtiöissä voitaisiin kotitalousvähennyksen piiriin päästä esi-
36



Pöytäkirjan asiakohta PTK 21/2018 vp
merkiksi aurinkopaneelien asentamisen osalta, niin että mikään lainsäädäntö ei estäisi täl-
laista uutta toimintaa.

17.24 Hannu Hoskonen kesk: Arvoisa puhemies! Vielä lopuksi omalta osaltani tästä il-
mastopolitiikasta ja tavoitteista vuoteen 2030. Vaikka näin runsaslukuinen yleisö on, kun
on vähän harventunut, siitä huolimatta totean sen, että meillä suomalaisilla kaikesta huoli-
matta, kaikista välipuheista huolimatta, on kaikki tärkeät energiatalouden järkevän hoita-
misen edellytykset tämän maan rajojen sisäpuolella.

Se on totta, että me tuomme edelleen raakaöljyä ulkomailta. Se on ihan luonnollinen
asia. Mutta ikävä kyllä me tuomme myös kivihiiltä mitä kummallisimmista paikoista, ja
sitä perusteellaan sitten esimerkiksi tässä kaupungissa niin, että se on hyvä lämmitysmuo-
to. Jos joku ei puhettani usko, niin kannattaa käydä pienellä opintomatkalla läntisen naa-
purimme pääkaupungissa Tukholmassa. Siellä on homma osattu, ja siellä muun muassa
Fortum, suomalainen energiayhtiö, on investoinut Tukholman lähellä oleviin suuriin voi-
malaitoksiin paljon rahaa. Miksi? Siellä biotalous toimii, siinä on se syy. Sinne Fortum on
pistänyt suomalaisten verorahoja paljon ja tekee voittoa ja tekee puhdasta energiaa sekä
Tukholman kaupungille että lähialueille — sähköä, kaukolämpöä ja niin edelleen. Tämä
tarkoittaa sitä, että me uskomme omien rajojemme ulkopuolella mahdolliseen menestymi-
seen, mutta tässä maassa ei aina, joka tapauksessa, uskota.

Sen takia, arvoisa puhemies, meidän pitäisi päästä tällaisesta alemmuudentunteesta vah-
vasti irti ja ruveta oikeasti tekemään näitä biotalouden tekoja rinta pystyssä. Meillä on sii-
hen teknologiaakin, kuten edellisessä puheenvuorossani sanoin. Kylmä tosiasia kuitenkin
on se, että maailmassa kivihiili tulee olemaan edelleen merkittävä energiantekomuoto. Se
tulee olemaan sitä Saksassa. Kuka kuvittelee tänä päivänä, että ne Saksan Ruhrin alueen
valtavat metallisulatot ja metallitehtaat, autotehtaat... Kaikki se tuotanto, mitä Saksassa on,
kuten tiedämme, vaatii valtavasti energiaa. Sitä sähköä ei ydinvoimalat sammuttamalla
tehdä, koska tuollainen raskas teollisuus, niin kuin tiedämme, vaatii tasaisen sähkövirran,
tasaisen energian, ja sitä ei kovin monella muulla keinolla pysty tekemään.

Sen takia meidän Suomessa pitää tämä ilmastopolitiikka viilata siihen asentoon, että
teemme puhdasta energiaa mahdollisimman paljon. Annamme mahdollisuuden, totta kai,
tuulivoimalle, annamme mahdollisuuden biopolttoaineille, annamme vähän mahdollisuut-
ta lisävesivoiman rakentamiselle.

Ja Vuotoksen altaan rakentaminen, mistä olen aina puhunut, vaikka tiedän, että se on
tässä talossa heraldisoitu ja se on siunattu ja se on kaikkiin pyhiin paaluihin lyöty — siitä
huolimatta, että siellä kuitenkin on Rovaniemen tulvasuojelun mukaan aivan selvä, valta-
va ongelma. Ranskassa Seine tulvi valtavasti. Samoin ovat tulvineet tässä lähellä pääkau-
punkiseutua joet viime syksyn ankarien sateiden takia. Mitä tuo ensi kevät? Sen takia mei-
dän pitäisi nämä omat asiat panna kuntoon. Kun meillä on tutkimuksia, jotka ovat luotet-
tavia, niin miksi me emme itse niitä usko?

Tämän takia, arvoisa puhemies, olisi välttämätöntä tälle maalle, että käytämme sen tek-
nologiaetumatkan, mikä meillä on muun muassa CHP-voiman tuotannossa. Se on koti-
maista, parasta osaamista, joka toimii erittäin tehokkaasti juuri silloin, kun sen pitää toi-
mia: silloin, kun on kova pakkanen. Vuoden 2016 tammikuussa elettiin kriittisiä hetkiä, ol-
tiin ajamassa suomalaista sähköverkkoa osittain lähes alas, koska sähköntuotanto plus tä-
hän maahan tuleva ostettu sähkö eivät olleet riittää. Meidät pelastivat vain ja ainoastaan
viikonlopun kaksi asiaa: kun markkinoita kuitenkin lännestä saatiin paljon ja Venäjältä yhä
37



Pöytäkirjan asiakohta PTK 21/2018 vp
enemmän, kun siellä oli juhlaviikonloppu, olivatko ne pakkasukon juhlat, vai mitkä siellä
olivatkaan, mutta kuitenkin juhlat olivat, ja tuotanto ajettiin alas, ja venäläinen myi meille,
hyvällä hinnalla tietenkin, ystävälleen, sähköä. Kiitos siitä, että autoitte meitä hädässä.

Sekin asia on meidän pantava kuntoon. Sähköä on tässä maassa oltava, jos me haluam-
me näitä tuotteita myydä ja tehdä. Eivät Uudenkaupungin autotehtaan koneet toimi pelkäl-
lä pyhällä hengellä eivätkä kissannahalla tehdyllä sähköllä, vaan kyllä siihen tarvitaan ihan
aitoa voimavirtaa, jolla Mersua syntyy, Turun telakalla hitsataan laivoja — ja monta muu-
ta asiaa. Paperitehtaat eivät pyöri, ellei ole sähköä.

Tämän takia tässä maassa pitää pikkuhiljaa ruveta ymmärtämään se, että olemme hie-
man itsekkäämpiä, olemme rinta rottingilla, kerromme, että me osaamme tämän homman,
ja teemme siitä vientituotteen. Ei suomalaisten energiaystävällisten ja ilmastoystävällisten
tuotteiden maastavienti ole mikään ympäristöteko negatiivisessa mielessä. Päinvastoin se
on positiivinen asia, koska se tukee toisten maiden kehitystä paremmalle, puhtaammalle
energialle. Se pitää meidän ymmärtää vihdoin ja viimein.

Arvoisa puhemies! Toivon, että tämä suomalainen energiapolitiikka ymmärretään jat-
kossa valtavana mahdollisuutena eikä uhkana. Itse me tämän homman hoidamme, sitä ei
muuten kukaan meidän puolestamme tee. Se on meidän itse tehtävä.

17.29 Jari Myllykoski vas: Arvoisa herra puhemies! Edustaja Hoskonen saa tämän run-
saslukuisen yleisön reagoimaan käyttämäänsä puheenvuoroon. Täytyy todeta siitä edelli-
sestä puheenvuorosta, kun Hoskonen sanoi, että edustaja Myller suhtautui vähätellen, että
minullakin oli naama hymyssä, mutta se koski kyllä ystävällisessä hengessä sanottuna sitä
erittäin värikästä kielenkäyttöä EU-palatsien osalla tapahtuvasta kyyristelystä, eli se tuli
siihen asiayhteyteen.

Todellakin jokainen metallia jalostava laitos toimiessaan Suomessa on kansainvälisesti
ympäristöteko, mutta ne päästöt, mihinkä on päästy, ovat kyllä tulleet kiristyvän lainsää-
dännön myötä osana sitä meidän jatkuvaa aktiivista, myös ilmaston kannalta olevaa poli-
tiikkaa, mitä olemme harjoittaneet.

Mutta tuosta uudesta energiatukisuunnitelmasta täytyy sanoa, että osio siitä puuttuu.
Myös uusiutuvan energian osalle, joka on esimerkiksi tuulesta kiinni, olisi pitänyt samalla
kertaa myös lisätä säätövoimaa sille hetkelle, koska me tarvitsemme tätä yhtäläisyyttä, että
kun kovilla pakkasilla on tuo tuuli pikkuisen miedompaa, niin me tarvitsemme juuri tuol-
laisia meidän lämpöä ja sähköä tuottavia CHP-laitoksia tähän maahan enemmän. Niitten
mahdollistaminen tässä kokonaisuudessa olisi ollut järkevää. On jotenkin nurinkurista, että
meillä tällä hetkellä venäläiselle hakkeelle maksetaan tukia mutta kotimainen puru mätä-
nee aumoihinsa. 

17.31 Joakim Strand r: Värderade talman! Kollegat puhuivat hyvin näistä CHP-laitok-
sista. Tosiasiahan on se, että pohjoismaisilla energiamarkkinoilla kyllä sähköenergiaa on
lähivuosina yllin kyllin, mutta sekä säätö- että huipputehoa uhkaa samanaikaisesti pula.
Sähkötehon riittävyydestä meidän kannattaisi muutenkin Suomessa käydä huomattavasti
syvällisempää keskustelua.

Det är precis som kollegan Hoskonen sade, att förra vintern skulle det ha kunnat gå riktigt
dåligt i januari om vi inte skulle ha fått hjälp från våra grannar. 
38



Pöytäkirjan asiakohta PTK 21/2018 vp
Nyt ollaan puhuttu paljon ilmastosta ja siitä valtioneuvoston keskipitkän aikavälin suunni-
telmasta. Mitä tulee energia- ja ilmastostrategiaan, niin itse toivoisin ja olen monessa yh-
teydessä tuonut esiin, että jatkossa olisi järkevää laatia Pohjoismaiden yhteinen energia- ja
ilmastostrategia.

Jag hoppas att de nordiska länderna i framtiden skulle kunna göra gemensamma planer
som rör både energi och klimat. — Kiitos.

Keskustelu päättyi ja asian käsittely keskeytettiin.
39


	5
	14.03
	14.13
	14.16
	14.21
	14.27
	14.32
	14.33
	14.35
	14.36
	14.37
	14.38
	14.39
	14.40
	14.41
	14.42
	14.43
	14.44
	14.46
	14.47
	14.48
	14.49
	14.50
	14.52
	14.53
	14.54
	14.55
	14.56
	14.57
	14.59
	15.00
	15.04
	15.07
	15.08
	15.09
	15.09
	15.11
	15.11
	15.13
	15.14
	15.18
	15.23
	15.27
	15.31
	16.30
	16.36
	16.42
	16.47
	16.52
	16.53
	16.54
	16.55
	16.56
	16.56
	16.59
	17.04
	17.09
	17.15
	17.19
	17.21
	17.24
	17.29
	17.31


