















































DEMDB7B.tmp.xml


Pöytäkirjan asiakohta PTK 48/2017 vp

 Tarkistettu
4.1

Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.4. Suullinen kysymys puurakentamisen edistämisestä (Hannu Hoskonen kesk)
Suullinen kysymys SKT 66/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Hosko-
nen.

Keskustelu

16.54 Hannu Hoskonen kesk: Arvoisa herra puhemies! Talousvaliokunta sai eilen val-
miiksi mietintönsä ilmasto- ja energiastrategiasta vuoteen 2030 saakka. Siellä nostetaan ai-
van oikein esille kotimaisten metsien mahdollisuudet uuden kasvun tekemiseen, totta kai
bioenergiapuolella, mutta merkittävä huomio on kiinnitetty myös kotimaisesta puusta ra-
kentamiseen, koska meillä on kuitenkin aivan ehtymättömät metsävarat tässä maassa.
Meillä on puuosaamista paljon, meillä on rakentamisen osaamista, ja muun muassa home-
koulukeskustelu on nostanut esille sen, että puurakentamista pitää lisätä. Mutta sillä puo-
lella meillä on monia ongelmia siinä, että meillä on valtava byrokratia esimerkiksi raken-
tamisen säännöissä. Olisin kysynyt vastaavalta ministeriltä: miten tähän aiotaan reagoida,
että saadaan muun muassa pien- ja hirsitaloihin nämä rakentamismääräykset siihen asen-
toon, että puurakentaminen vihdoin ja viimein tässä maassa lähtee kunnolla liikkeelle? To-
dellinen ilmastoteko tänä päivänä on rakentaa puutalo.

16.55 Maatalous-  ja  ympäristöministeri  Kimmo  Tiilikainen (vastauspuheenvuo-
ro): Arvoisa herra puhemies! Puurakentamista halutaan edistää monella tasolla, niin ker-
rostalorakentamisen puolella kuin pientalorakentamisen puolella. Itse asiassa, kun näitä
energiatehokkuusvaatimuksia muutettiin ja nyt asiaa koskevia asetuksia sorvataan, siinä
nimenomaan halutaan varmistaa se, että hirsitaloja, pientaloja ja hirsisiä päiväkoteja ja
kouluja, voi rakentaa edelleen.

Myös sellainen parannus on tulossa, että tuota painovoimaista ilmanvaihtoa ei rajoiteta
näissä pientalokohteissa. Itse asiassa enää ei edes edellytetä lämmön talteenottoa painovoi-
maisessa ilmanvaihdossa, jos muuten rakennuksen energiatehokkuus täyttää ne vaaditut
kriteerit. Eli tässä nimenomaan halutaan myös tätä terveellistä ja Suomeen hyvin sopivaa
hirsirakentamista muun muassa edistää.

Kysymyksen käsittely päättyi.


