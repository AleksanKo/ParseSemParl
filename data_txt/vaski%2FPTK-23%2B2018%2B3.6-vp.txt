















































DEMDC91.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.6. Suullinen kysymys Dublin-asetuksen muuttamisesta (Sari Essayah kd)
Suullinen kysymys SKT 34/2018 vp

Suullinen kyselytunti

Puhemies Paula Risikko: Seuraava kysymys, kristillisdemokraattinen eduskuntaryhmä,
edustaja Essayah.

Keskustelu

16.50 Sari Essayah kd: Arvoisa rouva puhemies! EU:ssa on ollut tähän mennessä käytös-
sä niin sanottu Dublin-asetus, joka tarkoittaa siis sitä, että turvapaikanhakijan hakemus kä-
sitellään siinä maassa, jossa hän ylittää EU:n ulkorajan. Nyt kuitenkin tuota Dublin-asetus-
ta ollaan muuttamassa ja neuvotteluissa on ollut esillä muun muassa sellainen malli, jossa
EU-mailla olisi ensinnäkin kiintiö näistä turvapaikanhakijoista, ja sitten jos tuo kiintiö ylit-
tyy, niin automaattisella laskentamekanismilla siirretään turvapaikanhakijoita maasta toi-
seen. Näistä vastaanottamisista kieltäytyvät maat saattaisivat päästä pälkähästä sillä, että
he maksaisivat taloudellista tukea niille maille, jotka ottavat vastaan turvapaikanhakijoita.
Mikäli neuvotteluissa ei päästä tästä yksimielisyyteen, niin todennäköisesti tämä päätös
tullaan tekemään määräenemmistöllä.

Suomen hallituksen kanta on tähän mennessä käsittääkseni ollut se, että vapaaehtoisesti
otetaan vastaan turvapaikanhakijoita mutta automaattiseen jakomekanismiin ei olla oltu
halukkaita menemään. Haluaisin kuulla, mikä on hallituksen kanta tällä hetkellä tähän
asiaan.

16.51 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin sen asetuksen on tarkoitus pyrkiä säätämään EU:ssa uudesta turvapaikkajärjestelmäs-
tä. Sen päätarkoitus on sinänsä erittäin terve eli se, että Dublin-sääntö nimenomaan saatai-
siin toimimaan. 2015—2016 kriisissähän näin ei valitettavasti tapahtunut. Siitä, minkälai-
nen malli mahdollisesti tänä vuonna pyritään neuvostossa sopimaan, ei ole vielä selvyyttä.
Olin viime torstaina ministerineuvostossa, jossa tilannekatsaus käytiin maahanmuuttoti-
lanteesta, mutta kompromissiesityksiä väännetään ja mietitään. Meidän kannaltamme
oleellista on nimenomaan se, että Dublin-sääntö saataisiin toimimaan paremmin ja että
maahanmuuttotilanteeseen pystytään Euroopassa vastaamaan järjestyneesti yhteistyössä
kaaoksen ja sooloilun sijaan.

Aivan oleellinen kysymys, jonka myös olemme tuoneet kyllä esiin, on se, että EU:n täy-
tyy olla myös osa ratkaisua siihen akuuttiin tilanteeseen, jossa taakkaa kantaneet maat, ku-
ten Suomi, ovat, [Puhemies koputtaa] eli nimenomaan kielteisen päätöksen saaneiden pa-
lauttamiskysymykseen, ja tämä täytyy pystyä ratkaisemaan myös tässä yhteydessä.
 Tarkistettu
4.0



Pöytäkirjan asiakohta PTK 23/2018 vp
Puhemies Paula Risikko: Vielä lisäkysymys.

16.52 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit eivät ole suuressa valiokunnassa näitä automaattisia malleja tukeneet sen tähden,
että sillähän on ihmissalakuljetusta ja ihmiskauppaa kiihdyttävä vaikutus. Sen sijaan olem-
me ihmetelleet sitä, minkä tähden ei enemmän puhuta siitä, että olisi järkevää ottaa pako-
laisia suoraan pakolaisleireiltä. [Ben Zyskowicz: Siitähän ministeri puhui!] Olisinkin ky-
synyt ministeriltä: Onko EU:n pöydissä ollut tämä vaihtoehto esillä? Minkä tähden ollaan
viemässä sellaista automaattista niin sanottua taakanjako- tai vastuunjakomallia eteen-
päin, joka todellakin entisestään pahentaa näitten hädänalaisten ihmisten asemaa ja jolla ei
tätä kriisiä tulla varmastikaan millään tavoin ratkaisemaan?

16.53 Sisäministeri Kai Mykkänen (vastauspuheenvuoro): On ollut puhetta siitä, että
pyritään. Kaikki ovat periaatteessa sitä mieltä, että pitäisi pystyä siirtämään enemmän kiin-
tiöpakolaisia eli siirtyä hädänalaisimpien ottamiseen suoraan leireiltä niin, että on ensin
varmistuttu, mikä on henkilöiden tilanne, ja sitten otetaan tänne. Nykyinen järjestelmähän
perustuu salakuljetukseen [Sari Essayah: Juuri näin!] ja tuottaa loppuvaiheessa satojatu-
hansia ihmisiä, jotka ovat saaneet kielteisen päätöksen eivätkä [Eva Biaudet: Ehkä se ei
ihan ole se pääsyy!] helpolla siirry takaisin, mikä ei ehdottomastikaan ole se ideaalitapaus
tilanteesta. Haaste on tietysti se, että myöskin tämä kiintiöpakolaisuutta painottava järjes-
telmä edellyttäisi nimenomaan sitä, että me pystymme Euroopassa sopimaan myös yhdes-
sä siitä, miten toimimme — se on tietysti haasteellista — ja pystyisimme sitoutumaan laa-
jemmalla joukolla. Ei Suomi yksin voi lähteä pelastamaan kiintiöpakolaisjärjestelmää mo-
ninkertaisena määränä, mutta jos me pystymme Euroopassa yhdessä siihen sitoutumaan,
niin silloin tässä olisi paljon enemmän järkeä.

Mutta kuten sanottu, sen mallin yksityiskohdat, velvoittavuudet ovat auki. Me tietysti
hallituksena pyrimme tässä Suomen kansallisen edun turvaavaan ratkaisuun ja otamme
kantaa pakettiin sitä myöten, kun se alkaa hahmottua.

Kysymyksen käsittely päättyi.
2


