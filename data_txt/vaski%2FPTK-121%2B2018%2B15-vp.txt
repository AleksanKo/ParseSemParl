















































DEM106C.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

15. Hallituksen esitys eduskunnalle laiksi eläketukilain muuttamisesta
Hallituksen esitys HE 204/2018 vp
Valiokunnan mietintö StVM 14/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 15. asia.
Käsittelyn pohjana on sosiaali- ja terveysvaliokunnan mietintö StVM 14/2018 vp. Nyt pää-
tetään lakiehdotuksen sisällöstä.

Keskustelu

17.38 Ulla Parviainen kesk: Arvoisa puhemies! Tässä hallituksen esityksessä ehdote-
taan laajennettavaksi vuoden 2017 kesäkuussa voimaan tullutta eläkelakia niin, että sitä so-
vellettaisiin uusiin ikäryhmiin. Tällähän on tarkoituksena varmistaa erityisen vaikeassa
työmarkkina-asemassa olevien ihmisten toimeentulo. Tukea voidaan maksaa 60 vuotta
täyttäneille, lähes yhtäjaksoisesti viisi vuotta työttömänä olleille.

On kuitenkin iloinen asia, että työttömyys on nyt kaiken kaikkiaan kohentunut talousti-
lanteen vuoksi, ja tässä yhteydessä on syytä iloita työelämän toisesta päästä eli nuorten ti-
lanteesta. Meillähän on puhuttu, että työelämän ja koulutuksen ulkopuolella olevien nuor-
ten määrä olisi 70 000 tai 69 000, mutta viikko sitten saamani tiedon mukaan — ja se on
iloinen asia — työelämän tai koulutuksen ulkopuolella on lähes 6 000 nuorta vähemmän
kuin puoli vuotta sitten. Eli Me-säätiöltä saamani tiedon mukaan 60 191 nuorta tarkalleen
ottaen oli työelämän tai koulutuksen ulkopuolella.

Paljon on vielä tehtävää, nimittäin joka vuosi yli 4 000 lapsesta tulee syrjäytynyt nuori ja
joka vuosi 4 600 nuoresta tulee syrjäytyt aikuinen. Vaikka kuinka toimenpiteitä on tehty,
niin vielä on paljon tekemistä. Nuorten työllisyys kohenee lähinnä työmarkkinoiden ky-
synnän kasvusta, ja iloitaan tietenkin siitä, että myöskin Ohjaamo-toiminta on tuonut nuo-
rille työttömille ja koulutuksen ulkopuolella oleville parempaa tulevaisuutta.

Mutta tämä varsinainen hallituksen esitys on oiva ratkaisu sinne toiseen päähän eli lä-
hellä eläkeikää oleville työttömille.

17.40 Anne Kalmari kesk: Arvoisa rouva puhemies! Aivan kuten tuossa edustaja Parvi-
ainen oivasti sanoi, tämä on erittäin hyvä lainsäädäntö sinne työuran loppupäähän. 

Mutta koska eilen olen ollut tällaisessa työllisyyspalaverissa, niin haluaisin tähänkin is-
tuntoon tuoda terveisiä erilaisilta järjestöiltä: tietysti kiitoksia siitä, että nyt budjeteissam-
me on huomioitu se, että järjestöt pystyvät sitten hieman paremmin palkkaamaan työttö-
miä mukaan, mutta siellä käytiin hyvin rakentavaa keskustelua myös siitä, että jos aktiivi-
 Tarkistettu
4.0



Pöytäkirjan asiakohta PTK 121/2018 vp
mallia jossain vaiheessa päästään parantamaan, niin vapaaehtoistyö olisi varmasti se en-
simmäinen askel, jolla kohti työkykyisyyttä voitaisiin mennä. 

Ja toinen erittäin merkittävä seikka mielestäni on se, että kun meillä esimerkiksi nuoret
ihmiset eläköityvät hyvin paljon mielenterveysongelmien takia, niin olisi hienoa, että he
pääsisivät takaisin työelämään asteittain. Meillähän on osa-aikaeläkeratkaisu mahdolli-
nen, kun siirrytään työelämästä eläkkeelle, mutta jos eläkkeeltä halutaan siirtyä työelä-
mään, osa-aikaisuus ei ole tässä järjestelmässä mahdollinen. Ehkäpä tämän henkilökohtai-
sen tulorekisterin myötä tähänkin asiaan saadaan sitten tulevaisuudessa parannusta.

Yleiskeskustelu päättyi.

Eduskunta hyväksyi hallituksen esitykseen HE 204/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


