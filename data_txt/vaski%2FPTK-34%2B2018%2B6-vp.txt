















































DEM8BBD.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

6. Eduskunnan kirjaston kertomus vuodelta 2017
Kertomus K 2/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sivistysvaliokuntaan.

Keskustelu

19.20 Pauli Kiuru kok (esittelypuheenvuoro): Arvoisa rouva puhemies! Eduskunnan kir-
jaston tehtävät on määritelty Eduskunnan kirjastoa koskevassa laissa ja tarkemmin ohje-
säännössä. Kirjasto palvelee eduskuntaa toimialaansa kuuluvin tavoin, toimii eduskunnan
keskusarkistona sekä julkisena oikeudellista tietoa, yhteiskuntatietoa ja eduskuntatietoa
välittävänä keskuskirjastona.

Avoimena parlamenttikirjastona Eduskunnan kirjastolla on tärkeä rooli Suomen kirjas-
toverkossa. Sivistysvaliokunnan edellisessä kirjaston kertomusta koskevassa mietinnössä
todetaan seuraavasti: ”Demokratian toimivuuden ja erityisesti siihen kasvattamisen edistä-
miseksi tarvitaan julkista ja helposti saavutettavaa tietoa muun muassa lainsäädännöstä ja
eduskunnan toiminnasta. Valiokunta korostaa koko kirjastolaitoksen osalta koulujen ja op-
pilaitosten kanssa tehtävän käytännön kasvatusyhteistyön merkittävyyttä.” Tätä työtä teh-
tiin kertomusvuonna Eduskunnan kirjastossa esimerkiksi palvelemalla kirjastoon tutustu-
via koululais- ja opiskelijaryhmiä.

Kertomusvuonna toteutettiin sekä kansanedustajille kohdennettu palvelukysely että kir-
jaston kaikille asiakkaille osoitettu käyttäjäkysely. Molemmista kyselyistä kävi ilmi, että
kirjaston asiakkaat ovat erittäin tyytyväisiä kirjaston palveluihin. Käyttäjäkyselyssä asiak-
kaiden kirjastolle antama kouluarvosana oli 9. Saatuihin kehittämisehdotuksiin reagoi-
daan esimerkiksi miettimällä kirjaston aukioloaikoihin liittyviä muutostoiveita. Tämä työ
on valmisteilla.

Vuonna 2017 alkoi kirjaston vuosille 2017—2020 laaditun palvelustrategian toteutus.
Hankkeiden joukossa on useita verkkopalvelujen kehittämiseen liittyviä hankkeita. Yhte-
nä näistä kirjasto otti käyttöliittymäkseen Finna-hakupalvelun. Hakupalvelu on ulkoasul-
taan ja hakuominaisuuksiltaan moderni, ja se kytkee kirjaston aineistot osaksi valtakunnal-
lista Finna-hakupalvelua. Eduskunnan kirjaston toiminnassa painotettiin ja tullaan painot-
tamaan yhä enemmän eduskunnan verkkopalvelujen kehittämistä ja laadukkaiden verkko-
aineistojen tarjoamista, koulutuksia sekä tietopaketteja ja muita sisältöpalveluja. Myös
graafiseen esitystapaan ja visuaalisuuteen kiinnitetään enenevässä määrin huomiota.

Itsenäisyyden juhlavuosi näkyi kirjaston toiminnassa. Kirjasto osallistui omalta osal-
taan tapahtumatuotantoon muun muassa järjestämällä näyttelyitä ja yleisöluentoja sekä toi-
 Tarkistettu
4.1



Pöytäkirjan asiakohta PTK 34/2018 vp
mittamalla kattavan Eduskunta ja itsenäistyminen -tietopaketin, johon on viitattu vuoden
varrella useissa medioissa.

Veteraanikansanedustajien muistitietoarkisto toteutti kertomusvuonna 16 uutta haastat-
telua. Vuoden 2016 lokakuussa kirjaston hallituksessa päätimme, että jatkossa voidaan
haastatella myös istuvia kansanedustajia tutkijan harkinnan tuloksena ja resurssien sallies-
sa. Tehtyjen haastattelujen pituus on keskimäärin 6,5 tuntia. Kertomusvuonna tehtiin en-
simmäinen istuvan kansanedustajan haastattelu, ja haastateltavaksi valikoitui Ilkka Kaner-
va, joka on kansanedustajapäivinä laskettuna pisimpään edustajana istunut kansanedusta-
jamme. Ilkka on täällä paikalla, ja hän mahdollisesti saattaa jotain kokemusasiantuntijana
asiasta lausua.

Rakenteilla olevan keskustakirjasto Oodin kanssa on valmisteltu yhteistyötä. Sen tavoit-
teena on palvella molempia kirjastoja ja tietysti erityisesti molempien kirjastojen asiakkai-
ta.

Eduskunnan kirjastossa työskenteli vuoden 2017 lopussa 36 henkilöä. Kertomusvuonna
kirjastonjohtaja eläköityi, ja syksyllä 2017 toteutettiin uuden kirjastonjohtajan valinta. Vir-
kaan haki 41 henkilöä, ja hakijoiden määrä ja laatu kertovat Eduskunnan kirjaston arvos-
tuksesta instituutiona ja työpaikkana. Antti Virrankoski nimitettiin kirjastonjohtajaksi 1.
tammikuuta 2018 alkaen. Kirjaston hallitus kokoontui vuoden aikana kahdeksan kertaa.

Kiitos eduskunnan kirjaston henkilökunnalle ja hallituksen jäsenille arvokkaasta työs-
tänne luotettavan tiedon, avoimuuden, sananvapauden, demokratian sekä informaatioluku-
taidon puolesta.

19.26 Ilkka Kanerva kok (vastauspuheenvuoro): Arvoisa puhemies! Lyhyt vastauspu-
heenvuoro. — Minä olen insistoinut todellakin aikaisemmin vastaavassa yhteydessä sitä,
että voi olla perusteltua, että pyritään saamaan dinosauruksilta jotakin sellaista irti, jossa
voi olla ehkä enemmän perspektiiviä eduskuntatyöhön, parlamentarismiin, kuin mitä saa-
taisiin pelkästään lyhyen aikaa kansanedustajana toimineelta. Minä olen ollut todellakin,
niin kuin tässä kirjaston hallituksen puheenjohtaja totesi, haastateltavana. Haastattelupuoli
on valmisteltu erinomaisen hyvin kirjaston toimesta. Se ei ole tehtynä vielä. Olemme vasta
90-luvulla ja käyttäneet nyt jo kahdeksan tuntia, niin että tarina on jatkuakseen, eli materi-
aali tulee olemaan varsin varsin laaja. Mutta rohkaisen kirjastoa edelleen etenemään sillä
puolen, että otetaan esille myöskin niiden henkilöiden näkemyksiä, joiden taivalta kukaan
ei osaa tänä päivänä laskea mutta joilla voisi olla annettavana tähän historiankirjoitukseen
jotain omaperäistäkin.

19.27 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Suomen ensimmäinen kirjasto perustettiin jo 1700-luvun lopulla Vaasaan,
1794. Tänä päivänä Suomessa toimii yleisiä kirjastoja vajaa 900, ja kirjastot muuttuvat
koko ajan. Osa on varmaan jo montakin kertaa niille ollut antamassa kuolemantuomiota,
että kirjastot hukkuvat, kun kirjat vähenevät tai siirtyvät tabletteihin tai muuten, mutta toi-
saalta tiedon määrä on valtavasti kasvanut ja tämä on osaltaan myös uudistanut kirjastoja.

Haluan alkuun antaa kiitosta Eduskunnan kirjaston hallitukselle ja sen puheenjohtajalle,
edustaja Pauli Kiurulle ja Eduskunnan kirjaston johtajalle Erika Bergströmille hyvästä
työstä, mutta myös henkilökunnalle. Aikoinaan kun nuorena kansanedustajana eduskun-
nassa aloitin, yksi tehtävä, johon minut laitettiin, oli kirjaston hallitus. Se oli mieluisa paik-
ka opettajana mutta myös kirjastojen ystävänä ja kirjastojen aktiivisena käyttäjänä jo lap-
2



Pöytäkirjan asiakohta PTK 34/2018 vp
sesta asti. Silloin tutuksi tuli talon aivan erinomainen henkilökunta, ja katsoin tyytyväisyy-
dellä, kuinka viime vuonna eli sinä vuonna, mitä tässä kertomuksessa käsitellään, kirjaston
pitkäaikainen kirjastonjohtaja Sari Pajula sai hopeisen Schauman-mitalin. Hän teki erin-
omaista työtä kirjaston pitkäaikaisena johtajana — hänelle nyt hyviä eläkepäiviä, voimia ja
jaksamista! Kirjastolla on erinomainen uusi johtaja ja hyvä, palveleva henkilökunta.

Haluan alleviivata sitä, että tämä kirjasto, vaikka onkin nimeltään Eduskunnan kirjasto,
ei ole millään tavalla pelkästään meidän kansanedustajien käytössä, eli tätä ei kannata so-
peutumiseläkkeiden jälkeen ryhtyä lopettamaan vain sen takia, että kansanedustajilla on
oma kirjastokin, sillä tämä kirjasto on avoin kaikille. Tämä on erinomainen kirjasto, ja mo-
nena aamuna, monena päivänä tänne kirjastoon tulee nuoria tekemään esimerkiksi tutki-
mustyötä, ja — nyt annetaan vinkki niille, jotka kuuntelevat eduskunnan keskusteluja —
aika usein niitä tenttikirjoja, jotka muista kirjastoista ovat menneet, Eduskunnan kirjastos-
ta löytyy, eli kannattaa myös siinä mielessä tätä kirjastoa käyttää.

Tuossa totesin, että aika moni on ollut monta kertaa jo kirjastoihin laittamassa lappuja
luukulle, että kirjat vähenevät, kirjastoja ei tarvita, ja itse asiassa vähän surullisenakin olen
eduskunnassakin kuunnellut tiettyjä hallinnon puheenvuoroja, joissa osa on jo suunnitellut
muuta toimintaa kirjaston tilalle. Tällaiselle paikalle on tulevaisuudessakin ehdottomasti
tilausta ja tarvetta, ja nyt tyytyväisyydellä laitan merkille sen, että kirjaston kävijämäärä on
nyt jälleen kääntynyt nousuun. Myös uusia asiakkaita on rekisteröity lisää Eduskunnan kir-
jastolle, eniten vuoden 2010 jälkeen, ja samalla myös aktiivisten lainaajien määrä on edel-
lisvuodesta noussut. Eli voi todeta, että eivät kirjastot mihinkään kuolekaan vaan tulevat
uudistumaan ja elävät sitä kautta toivottavasti myös uutta nousukautta. Myös kaukopalve-
lujen kysyntä on noussut huomattavasti, kasvua on edelliseen vuoteen peräti 12 prosenttia,
ja myös kirjaston kaikkien tietopalvelutoimeksiantojen määrä oli kasvussa edellisestä vuo-
desta, siinäkin 12 prosentin kasvu. Nämä ovat poikkeuksellisia lukuja, ja itse asiassa nyt
näyttää siltä, että se muutos, mikä Eduskunnan kirjaston luvuissa näkyi, johtui hyvin pit-
källe siitä, että kirjasto oli muistaakseni noin vuoden, vai reilunkin, kiinni remontin takia.
Se tietysti varmasti osittain vaikutti siihen, asiakaskunta etsi sitten muita kirjastoja käyt-
töönsä, mutta näin pieni tuokio meni siinä, että Eduskunnan kirjasto uudelleen löydettiin.

Erityisesti haluan kiitosta antaa vielä Veteraanikansanedustajien muistitietoarkiston
työstä, jota myös itse olin silloin Eduskunnan kirjastossa esillä pitämässä. Silloin eivät
nuoren kansanedustajan voimat riittäneet siihen, mihin triatlonisti — vaikea sana, vähän
kuin Zyskowicz, mutta pöytäkirjaan se tulee oikein — edustaja Kiuru pystyi. Eli nyt myös
istuvia kansanedustajia on haastateltu tässä muistitietotyössä, ja oli mukava kuulla, että
edustaja Kanerva, joka on ollut kansanedustajana yli 15 000 päivää, on ollut ensimmäinen
näistä istuvista kansanedustajista, joita on haastateltu. Tuo keskiarvo on ollut tuo noin 6
tuntia, ja Kanerva edellä kertoi, että häntä on haastateltu nyt jo 8 tuntia ja ollaan vasta 90-lu-
vulla, eli tulee erittäin mielenkiintoinen, iso materiaali tulevaisuuteen tutkijoiden käyt-
töön. Tämä on ollut erittäin tärkeää, että myös istuvia kansanedustajia haastatellaan, sillä
tuntuu, että kun toiset ovat täällä vuosikymmenestä toiseen — hyvä niin — niin silloin on
arvokasta, että näiden konkareiden ajatuksia saadaan myös tähän tärkeään tutkijoiden tie-
tokantaan. Toivon, että edustaja Tuomioja, edustaja Sirkka-Liisa Anttila, edustaja Zysko-
wicz, edustaja Kääriäinen, tietysti puhemies Pekkarista unohtamatta, ja myös monet muut
tulevat tähän haastattelukiertoon mahdollisimman nopeasti. Näitä haastatteluja on jo nyt
käytetty, ja kaiken kaikkiaan yli 400 haastattelua on jo purettu tutkijoiden käyttöön. Tämä
on arvokas juttu.
3



Pöytäkirjan asiakohta PTK 34/2018 vp
Haluan loppuun vielä, arvoisa puhemies, kannustaa kaikkia, niin edustajia ja eduskun-
nan väkeä kuin myös talon ulkopuolisia ihmisiä, käymään myös näissä eduskunnan hie-
noissa näyttelyissä ja antaa kiitosta myös niistä. Viime vuonna, kun Suomi täytti 100 vuot-
ta, Eduskunnan kirjastolla oli seitsemän isoa näyttelyä. Esimerkiksi ”100visio — nuorten
uusi itsenäisyysjulistus” -näyttely oli mielenkiintoinen, kuten myös ”Terveisiä eduskun-
nasta”. Tällaisia erilaisia hienoja kokoelmia on esillä siellä, kuten myös viime vuonna Mii-
na Sillanpään 150-vuotisnäyttely Forssan museolta.

Arvoisa puhemies! Minä toivotan Eduskunnan kirjastolle hyvää alkanutta toimintavuot-
ta ja kasvua ja menestystä tulevaisuudessakin.

19.35 Sami Savio ps: Arvoisa puhemies! Aluksi kiitos edustaja Pauli Kiurulle hänen pitä-
mästään laajasta katsauksesta Eduskunnan kirjaston toimintaan vuonna 2017 ja samassa
yhteydessä myös hänen toiminnastaan Eduskunnan kirjaston hallituksen puheenjohtajana.

Eduskunnan kirjastolla on kunniakas historia ja itse asiassa pidempi kuin itsenäisellä
Suomella. Kirjasto on perustettu autonomian aikana ja ollut tosiaan avoinna yleisölle vuo-
desta 1913 lähtien. Eduskunnan kirjasto palvelee asiakkaitaan erityisesti yhteiskunnallisen
tiedon, oikeudellisen tiedon ja eduskuntatiedon lähteenä, joihin se on erikoistunut, ja muun
muassa yhteiskuntatieteiden opiskelijoiden ja tutkijoiden näkökulmasta Eduskunnan kir-
jasto pystyykin tarjoamaan paljon sellaista tietoa, jota perinteisistä tai yliopistoiden kirjas-
toista voi olla vaikea löytää, ja tätä hyvin monen kannattaisi myös hyödyntää.

Arvoisa puhemies! Valitettavasti näyttää siltä, että Eduskunnan kirjasto ei ole kyennyt
markkinoimaan viime vuosina itseään kansalaisille aivan niin hyvin kuin olisi ehkä ollut
mahdollista. Nimittäin keskeisestä sijainnista huolimatta Eduskunnan kirjastosta tehdyt
lainaukset ja lainojen uusinnat ovat vähentyneet selvästi vuosikymmenen alkuun verrattu-
na, ja tämä on ehkä heijastellut yleistäkin suuntausta. Mutta viime vuosina lainamäärien
lasku on pysähtynyt ja myös Eduskunnan kirjaston tietopalvelun toimeksiannot ovat pysy-
neet melko vakaalla tasolla, mikä on tietenkin positiivista. Siitä huolimatta Eduskunnan
kirjaston markkinointiponnistuksia kannattaisi mielestäni kuitenkin lisätä, ja myös yhteis-
työ valmistuvan keskustakirjaston kanssa tulee olemaan jatkossa tärkeää.

Arvoisa puhemies! Lopuksi haluan vielä todeta, että jo vuosikymmenten ajan kirjasto-
laitoksen merkitys suomalaisten sivistys- ja elintason nousulle on ollut kiistämätöntä, eikä
tämän yhteyden kannata missään tapauksessa antaa murentua jatkossakaan, ja tässä myös
Eduskunnan kirjastolla on oma tärkeä panoksensa annettavanaan.

19.37 Ilkka Kantola sd: Arvoisa rouva puhemies! Eduskunnan kirjaston toimintavuosi
oli jälleen muutosten vuosi. Eduskuntatalon peruskorjauksen valmistuttua kirjasto palasi
täydellä tehollaan omiin tiloihinsa ja niin kirjaston kyky palvella asiakkaita parani, kun
koulutus- ja seminaaritila Aurora saatiin käyttöön. Tiedonhankinnan koulutuksiin osallis-
tui pitkälti toistatuhatta henkilöä. Lisäksi pidettiin erillinen koulutuspäivä Suomen kirjas-
toille. Paluumuuton myötä saatiin laajempaa tilaa myös erilaisille näyttelyille ja asiakasta-
pahtumille. Myös asiakkaiden oleskeluun tarkoitettu tila laajeni.

Toinen merkittävä asia liittyy verkkopalvelujen kehittämiseen, ja tämäkin heijastuu
myönteisesti asiakaspalveluun. Kirjasto otti asiakaskäyttöliittymäkseen Finna-hakupalve-
lun. Se on ulkoasultaan ja hakuominaisuuksiltaan nykyaikainen. Lisäksi se tuo kirjaston ai-
neistot osaksi valtakunnallista Finna-hakupalvelua. Tietoa hakevan kannalta voi puhua nyt
eräässä mielessä yhden luukun palvelusta. Kirjaston johtajan tehtävää viime vuonna an-
4



Pöytäkirjan asiakohta PTK 34/2018 vp
siokkaasti, taitavasti hoitanut Erika Bergström toteaakin kertomuksessa, että verkkopalve-
lujen kehittäminen on eduskunnan kanslian strateginen tavoite. Tahollaan kirjasto toteut-
taa tuota strategiaa.

Kolmas merkittävä asia oli eduskunnan kansliatoimikunnan tekemä uuden kirjastonjoh-
tajan valinta viime vuoden lopulla. Antti Virrankoski on aloittanut tehtävässään kuluvan
vuoden alusta.

Kirjastojen kehityksessä näkyy väistämättä teknologian mahdollistama muutos tiedon
käsittelyssä ja tallentamisessa. Monella meistä on kotona kirjahyllyssä pitkä rivi kenties
vuosikymmeniä sitten hankittua tietosanakirjasarjaa. Paperille painettu tieto oli omaisuuk-
sien arvoista vielä hetki sitten. Muistan itsekin opiskeluaikanani jotakin kirjasarjaa ryhty-
neeni ostamaan, ja sitten opiskelujen päättyessä minulla oli metrin verran tietosanakirjaa
hyllyssäni. Nyt mietin, voisiko sen tilan paremminkin käyttää, mutta hienolta ne näyttävät.
Paperille painettu tieto oli omaisuuksien arvoista siis vielä hetki sitten. Tänä päivänä on
vaikeata, ellei mahdotonta, saada näitä tietokirjoja kaupatuksi tai edes ilmaiseksi mihin-
kään antikvariaattiin, niin paljon niitä on tarjolla. Vain harva haluaa sellaisen kotiinsa kir-
jahyllyyn. Tieto löytyy netistä joko maksutta, kuten Wikipedian tapauksessa, tai sitten jon-
kin maksumuurin takaa. Osa tiedosta myös vanhenee entistä nopeammin, ja siinä on toi-
nen syy painetun tietovaraston vierastamiseen. Tuore tieto löytyy netistä, jos vain osaa ha-
kea. Eduskunnan kirjastossa tämä näkyy johdonmukaisena lainausten vähenemisenä. Ajat-
telen, että tämä on yksi syy siihen, että kirjojen lainaukset ovat vähenemään päin. Vastaa-
vasti uusia kirjahankintoja myös tehdään entistä varovaisemmin. Kertomuksen graafisesta
kuvasta näkyy, miten painetun kokoelman kartunta on ollut tasaisessa laskussa. Toki tähän
vaikuttanee myös määrärahatilanne.

Myös eduskunnan arkiston osalta näkyy sitten se toinen kehitys, se, miten sähköinen tie-
don tallentaminen ja välittäminen on valtaamassa yhä vahvempaa otetta. Sähköisesti toi-
mitettujen asiakirjojen sivumäärä on tuplaantunut kertomusvuonna. Paperin kulutus vähe-
nee, mikä on hyvä asia ympäristön kannalta.

Kansanedustajan ja eduskuntaryhmien työn kannalta yhä tärkeämmäksi ovat tulleet
eduskunnan erilaiset tietopalvelut. Kirjaston tietopalvelutoimeksiantojen määrä on edelli-
sistä vuosista noussut 12 prosentilla. Kertomuksen mukaan tietopyyntöjen haasteellisuus
on koko ajan lisääntynyt ja niihin vastaamiseen käytetään entistä enemmän resursseja. Kir-
jasto palvelee. Kirjasto tuottaa kansanedustajien työn kannalta merkittäviä tietopaketteja
ajankohtaisista lakihankkeista. Tällaisia tietopaketteja julkaistiin viime vuonna 16 kappa-
letta. 

Arvoisa puhemies! Kirjaston asiakkaat ovat tyytyväisiä kirjaston palveluihin. Asiakas-
kysely on toteutettu sekä kansanedustajille että muille kirjaston käyttäjille kohdennettuna.
Eduskunnan kirjaston saama arvosana on erinomainen. On syytä onnitella kirjaston johtoa
ja henkilökuntaa hyvästä arvosanasta ja kiittää siihen johtaneesta hyvästä työstä.

Keskustelu päättyi.

Asia lähetettiin sivistysvaliokuntaan.
5


	6
	19.20
	19.26
	19.27
	19.35
	19.37


