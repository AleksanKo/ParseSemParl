















































DEMA4E3.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

5. Hallituksen esitys eduskunnalle laeiksi rikoslain 34 a luvun, pakkokeinolain 10 luvun ja 
poliisilain 5 luvun muuttamisesta

Hallituksen esitys HE 93/2016 vp
Valiokunnan mietintö LaVM 10/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

15.41 Jani Mäkelä ps: Arvoisa puhemies! Hallituksen esitys siitä, että matkustaminen
terroristitekoja tekemään säädettäisiin rangaistavaksi, on tietenkin kannatettava, hyvä ja
tarpeellinen muutosesitys. Täytyy ihmetellä, miksi sellaista ei ole tehty koskaan aikaisem-
min eli nyt vasta tähänkin asiaan puututaan.

Keskeistähän tässä on se, että kun teko säädetään rangaistavaksi, kriminalisoidaan, niin
silloin poliisille tulee keinot puuttua siihen ja kohdistaa pakkokeinoja sellaisesta teosta
epäiltyihin. Tässä on aivan oikea viesti: terroristisessa tarkoituksessa matkustaminen ei ole
hyväksyttävää, ja se on rangaistavaa. Mutta itseäni hieman arveluttaa, jääkö tämän rangais-
tusasteikon nojalla tämä vain viestin asteelle, koska jos siitä teosta voidaan tuomita sakko-
ja, niin oma pelkoni on se, että tuomioistuimet saattavat hyvin helposti tuomita niitä sak-
koja ja jättää vankeusrangaistukset tuomitsematta ja oikeuskäytännöksi muodostuu se, että
tästä tuomitaan vain sakkoja, mikä ei varmaankaan ole lainsäätäjän tarkoitus, koska kysy-
mys on vakavista teoista.

Mutta, arvoisa puhemies, tämä on kuitenkin hyvä alku sille tielle, jota tulee jatkaa myös
tiedustelulainsäädännön tarkastelussa. Tässä valiokunnan mietinnössä todetaan, että näis-
sä teoissa on jonkun verran rajatapauksia ja epäselviä linjanvetoja, ja on tärkeää, että näi-
den rajatapausten ja linjanvetojen hyväksikäyttäjät eivät jatkossa pääsisi välttämään lain
kouraa, eli paukkuja sinne tiedustelulain suunnittelulle.

15.42 Sami Savio ps: Arvoisa puhemies! Kiitän hallitusta ja erityisesti oikeusministeri
Lindströmiä tästä lakiesityksestä, jolla matkustaminen terrorismirikoksen tekemistä var-
ten säädetään rangaistavaksi sekä myös täydennetään terrorismin rahoittamista koskevaa
lainsäädäntöä siten, että matkustamisrikoksen rahoittaminen rangaistaisiin terrorismin ra-
hoittamisena. Kuten tästä lakivaliokunnan mietinnöstä ilmenee, se on yksimielisesti esittä-
nyt lakiesityksen hyväksymistä muuttamattomana.
 Tarkistettu
4.0



Pöytäkirjan asiakohta PTK 106/2016 vp
Arvoisa puhemies! Terrorismiuhan kasvaessa sekä Euroopassa että muualla maailmas-
sa hallituksen esitys on erittäin kannatettava, ja myös hallintovaliokunta on katsonut anta-
massaan lausunnossa, että yhteiskunnan kokonaisedun kannalta viranomaistoimet terroris-
min kitkemisessä on varsin tarkoituksenmukaista kohdentaa rikosten ennaltaehkäisyyn.

Arvoisa puhemies! Tässä lakivaliokunnan mietinnössä on myös mainittu, että matkus-
tusrikoksen laajentaminen sotarikoksiin ei ole noussut esille lain valmisteluvaiheessa. Va-
liokunnan kanta onkin aivan oikein ollut se, että nyt käsiteltävänä oleva rangaistussäännök-
sen laajentaminen esimerkiksi sotarikoksia koskevaksi ei ole mahdollista ilman asianmu-
kaista lainvalmisteluprosessia. Olisikin siten hyvin toivottavaa, että myös sotarikosten te-
kemistä varten tapahtuva matkustaminen säädettäisiin myöhemmässä vaiheessa rangaista-
vaksi teoksi.

15.44 Hannu Hoskonen kesk: Arvoisa rouva puhemies! Tämä hallituksen esitys, joka on
nyt saanut mietinnön muodon, on äärimmäisen hyvä ja kannatettava. Terrorismin torjun-
nassa on aivan välttämätöntä, että suomalaisilla viranomaisilla on käytössään suurin piir-
tein samanlaiset välineet rikosten selvittämisessä, ja on hyvä se, että tällaiset teot, kuten
matkustaminen terrorismitekoa varten jonnekin toiseen maahan tai tekemään tällaisia tör-
keitä rikoksia, saadaan kriminalisoiduiksi ja suurin piirtein samaan linjaan kuin ne Euroo-
passa muissa maissa ovat Euroopan unionin alueella, koska näissä asioissa Suomen ei pidä
jäädä saarekkeeksi, jossa on toimintaympäristö tällaisia tekoja varten helpompi. Meidän
pitää pyrkiä laittamaan ja meidän on laitettava eduskunnassa lait siihen asentoon, että täl-
laisten törkeiden tekojen estäminen ja niistä rangaistukset ovat kansainvälisesti verrattavis-
sa samalla tasolla.

Nyt kun ilmeisesti tämän vuoden lopullahan valmistuu se työryhmän työ, jolla käydään
läpi niitä keinoja, joita suojelupoliisi saa käyttää tiedonhankinnassa, niin tämänkin tulevan
lainsäädännön muutoksen pitää olla sillä tasolla, millä muiden Euroopan unionin maiden
suojelupoliisit ja tietoa hankkivat viranomaiset ovat, että saadaan torjuttua näitä törkeitä ri-
koksia, koska yksinäänhän Suomi ei mahda mitään vaan meidän pitää tehdä yhteistyötä
Euroopan unionin kanssa ja myös kansainvälisesti suuremmalla alueella, että esimerkiksi
terrorismirikoksiin tulevan rahan liikkeet saadaan paikannettua ja rahaliikenne estettyä.
Muuta keinoahan ei ole.

Toinen keino on tietenkin sitten, kun maailmassa on paljon hätää ja tuskaa ja erittäin pal-
jon epäoikeudenmukaisuutta, että tämän epäoikeudenmukaisuuden ja vääryyden torjun-
taanhan pitää totta kai panostaa mahdollisimman paljon ja antaa niille ihmisille mahdolli-
suus elää omalla kotiseudullaan, ettei tarvitsisi lähteä maailmaa kiertämään eikä syntyisi
tällaisia tilanteita, jotka sitten lietsovat vakavaa rikollisuutta.

15.46 Wille Rydman kok: Arvoisa rouva puhemies! Maailman muuttuessa ja etäisyyk-
sien käydessä yhä lyhyemmiksi matkustamisen lisääntymisen ja ihmisten muuttamisen
myötä on tietysti tärkeää, että meidän lainsäädäntömme pysyy myöskin ajan tasalla. Olem-
me saaneet huomata, että monet sellaiset konfliktit, jotka tuntuvat meistä ehkä kovinkin
kaukaisilta, saattavat koskettaa Suomea lopulta hyvinkin läheltä.

Se, missä Suomi on saanut vähän kyseenalaistakin kunniaa, on se, että jos katsotaan esi-
merkiksi Syyriaan lähteneiden vierastaistelijoiden määrää, niin suhteutettuna väkilukuun
olemme jonkinlainen terrorismin suurvalta. Meiltä on lähtenyt eurooppalaisittain verrattu-
2



Pöytäkirjan asiakohta PTK 106/2016 vp
na pelottavan suuri joukko vierastaistelijoita taistelemaan Syyriaan pitkälti Isisin riveihin
tai muihin hyvin epämääräisiin ja tarkoitusperiltään tuomittaviin joukkoihin.

On tärkeää, että kun meillä tällainen ilmiö on, niin meidän viranomaisilla on myöskin
välineet puuttua ja rikosoikeus tunnistaa tällaiset rikokset ja niistä voidaan myöskin ran-
gaistus langettaa. Tässä tietysti herää myöskin isompi kysymys siitä, että kun meille tulee
paljon ihmisiä ihan aidon hädän vuoksi pakoon etsimään turvaa ja suojaa, niin missä olem-
me epäonnistuneet, kun esimerkiksi toisen polven maahanmuuttajia sitten kuitenkin saat-
taa palata sinne omien isiensä maahan taistelemaan mahdollisesti juuri sellaisten joukko-
jen riveissä, jotka ovat kylväneet sitä kauhua, jonka pelossa osa väkeä tänne tulee.

Tämä on hyvä ja lainsäädäntöämme tähän päivään päivittävä muutos.

15.48 Anne Kalmari kesk: Arvoisa rouva puhemies! Itsekin haluan kehua tätä lainsää-
däntöä. On hyvä, että tämä tehtiin. Meidän ei pidä olla liian sinisilmäisiä siinä, lähteekö
meiltä vierastaistelijoita vai ei. Täytyy sanoa, että itsekin yllätyin, kun katselin poliisin ra-
porttia tästä asiasta tv:stä, että miten korkeita lukuja meiltäkin löytyy näissä vierastaisteli-
joissa.

Sekin puheenvuoro, mitä tässä juuri käytettiin meidän kotouttamisen onnistumisesta, on
merkittävä, sillä uskon näin, että ellei sitä koston kierrettä saada katkeamaan, koskaan rau-
ha, esimerkiksi Lähi-itään, ei voi tulla. Se on itse asiassa Suomenkin menestymisen yksi
avaimia ollut, että meitä seuraavia sukupolvia ei opetettu kostoon ja katkeruuteen vaan kat-
somaan eteenpäin.

Mutta myös ne esitykset, mitä eteenpäinmenevästä lainsäädännöstä täällä tuli esille,
ovat erittäin kannatettavia.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 93/2016 vp sisältyvät 1.—3. lakiehdotuksen. Lakiehdotusten toinen käsittely
päättyi. Asian käsittely päättyi.
3


