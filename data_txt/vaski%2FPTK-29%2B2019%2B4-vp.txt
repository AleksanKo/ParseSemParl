















































DEM83C0.tmp.xml


Pöytäkirjan asiakohta PTK 29/2019 vp
Pöytäkirjan asiakohta 

PTK 29/2019 vp

Täysistunto

Keskiviikko 11.9.2019 klo 14.02—18.30

4. Hallituksen esitys eduskunnalle laiksi varhaiskasvatuslain 70 ja 76 §:n muuttamisesta
Hallituksen esitys HE 9/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. Puhemiesneuvosto ehdottaa, että asia lähetetään sivistysvaliokuntaan, jolle perustus-
lakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.03 Opetusministeri Li Andersson (esittelypuheenvuoro): Arvoisa puhemies! Var-
haiskasvatuksen kansallinen tietovaranto VARDA on otettu käyttöön vuoden 2019 alussa.
Asiasta on säädetty varhaiskasvatuslaissa. VARDA-tietovaranto mahdollistaa eri toimi-
joille kertyvän varhaiskasvatustiedon saatavuuden nykyistä laajemmin ja nykyistä tehok-
kaammin. Sen ansiosta tieto on siis entistä eheämpää ja ajantasaista. Tietojen pohjalta edis-
tetään varhaiskasvatuksen kehittämistä ja päätöksentekoa, tilastoidaan ja tutkitaan varhais-
kasvatusta sekä hoidetaan viranomaistehtäviä. Varhaiskasvatuslaki velvoittaa kunnat ja
kuntayhtymät sekä yksityiset varhaiskasvatuksen järjestäjät tietojen tallentamiseen. Tieto-
varannon ylläpidosta vastaa Opetushallitus.

Arvoisa puhemies! VARDAan on jo tallennettu tietoja varhaiskasvatustoimijoista, toi-
mipaikoista ja varhaiskasvatuksessa olevista lapsista. Toiminta on siis lähtenyt hyvin
käyntiin, ja tässä vaiheessa tähän tietovarantoon on tallennettu tiedot 290 järjestäjästä,
6 222 toimipaikasta ja 232 000 lapsesta. VARDAan tallennetaan 1.9.2019 alkaen tiedot
myös varhaiskasvatuksessa olevien lasten huoltajista.

Tavoitteena oli, että myös kaikkien kuntien ja kuntayhtymien varhaiskasvatushenkilös-
töä koskevat tiedot olisi tallennettu VARDAan tästä syystä. Tietovarannon käyttöönottoa
ei kuitenkaan voida toteuttaa laissa säädetyssä aikataulussa varhaiskasvatuksen henkilös-
tötietojen osalta. Henkilöstötietojen käyttöönoton toteutumiseen säädetyssä aikataulussa
liittyy huomattavia tietoteknisiä haasteita. Tietovarantointegraatioiden tekemiseen, tes-
taukseen ja tietosisältöjen yhteensopivuuden toteuttamiseen on kunnissa, kuntayhtymissä
ja näiden järjestelmätoimittajilla tällä hetkellä liian vähän aikaa, ja tämä saattaa muodostaa
riskin myös ihmisten ja varhaiskasvatuksen asiakkaiden ja toimijoiden tietosuojalle.

Arvoisa puhemies! Tästä syystä tämän lakiesityksen tavoitteena on säätää, että kuntien
ja kuntayhtymien henkilöstötietojen tiedonsiirrossa otetaan vuoden lisäaika tiedonsiirto-
valmiuden takaamiseksi. Esitys siis antaisi kunnille riittävän ajan valmistautua huolella tie-
 Tarkistettu
4.0



Pöytäkirjan asiakohta PTK 29/2019 vp
tojärjestelmän käyttöönottoon ja helpottaisi kuntien vastuulla olevien tietojärjestelmäinte-
graatioiden toteuttamista.

Erityisen mittavan järjestelmän kokonaisuudessa satojen itsenäisten toimijoiden kym-
menet erilaiset tietojärjestelmät pyritään saamaan toimittamaan yhdenmukaisen tietomal-
lin mukaista tietoa, mikä edellyttää siis joustoa voimaantulosta säätämisessä. Toiminnan
kannalta perusteltu ratkaisu olisi säätää VARDAan vielä sisältymättömien tietoryhmien
käyttöönoton tarkemmasta aikataulusta valtioneuvoston asetuksella. Täydessä laajuudes-
saan sekä kuntien että yksityisten palveluntuottajien osalta VARDA-tietojärjestelmän olisi
kuitenkin tarkoitus olla alkuperäisessä aikataulussaan eli vuoden 2020 lopussa.

14.07 Timo Heinonen kok: Arvoisa herra puhemies! Hyvä ministeri, hyvät edustajakol-
legat ja muut paikallaolijat! Ministeri Andersson esitteli tämän tänään lähetekeskustelussa
olevan hallituksen esityksen varhaiskasvatuslaista, joka on siis hyvin teknisluonteinen esi-
tys, jossa ehdotetaan muutettavaksi varhaiskasvatuksen tietovarannon käyttöönottoa sääte-
levää siirtymäsäännöstä ja muutamaa muuta pientä teknistä asiaa varhaiskasvatuksen osal-
ta. 

Työnsä aloittanut uusi hallitus on linjannut hyviä asioita varhaiskasvatuksen puolelle, ja
kyllä varhaiskasvatus itse asiassa on se tehokkain keino vaikuttaa meidän lastemme opin-
polkuun ja puuttua esimerkiksi havaittaviin ongelmiin jo heti siellä opinpolun alkupuolel-
la. Ja pidän myönteisenä sitä, että hallitus on jatkamassa viime hallituskaudella aloitettua
maksuttoman osa-aikaisen varhaiskasvatuksen työtä ja laajentamassa sitä eteenpäin. Pidän
hyvänä myös sitä, että pilotoidaan kaksivuotista esikoulua. Sitä myös kokoomus on ollut
eteenpäin viemässä. Ja oikeastaan kysyisin ministeriltä, millä aikataululla hallitus ryhtyy
pilotoimaan tätä kaksivuotista esiopetusta, ja toisaalta, millainen määräraha hankkeelle on
varattu, ja miten tuo pilotointi toteutetaan. 

Mutta hyvää varhaiskasvatusta ei tehdä ilman osaavia varhaiskasvattajia. Meillä on hy-
vät, pitkät perinteet siitä, että opettajat ovat korkeakoulutettuja myös varhaiskasvatukses-
sa, ja pidän hyvänä sitä, että hallitus on kirjannut, että varhaiskasvatus turvataan koko
maassa ja toisaalta vahvistetaan myös koulutusmäärää. Korkeakoulut ovat tuoneet esiin
huolensa siitä, että hallitusohjelmassa esitetään lisättäväksi korkeakoulujen aloituspaikko-
ja mutta toisaalta siihen ei ole kohdennettu lainkaan rahoitusta. Helsingin Sanomat totesi,
että vielä isompi ero määrärahoissa koskee korkeakoulujen aloituspaikkojen lisäämistä ja
että sitä varten opetusministeriö esitti jo ensi vuodelle yhteensä 40:tä miljoonaa euroa, kun
valtiovarainministeriön esityksessä on pyöreä nolla. 

Ja nyt, arvoisa puhemies, kysyisin, kun ministeri on paikalla, aikooko hallitus lisätä yli-
opistotasoisia varhaiskasvatuksen opettajia seuraavalla rahoituskaudella ja kuinka paljon.
Ja kysyisin myös, onko tähän rahaa, sillä tänäänhän pääministeri Rinne on todennut, että
rahaa ei esimerkiksi sitovaan hoitajamitoitukseen ole, eli 0,7:n hoitajamitoitusta ei ole tällä
kaudella tulossa, eikä kyse näytä olevankaan siitä, että ei olisi hoitajia sitä varten, vaan pää-
ministeri Rinne on todennut, että nyt ne rahat ovat sitten loppu. Eli löytyykö, arvoisa ope-
tusministeri, tähän varhaiskasvatuksen opettajien koulutuksen lisäämiseen määrärahoja ja
kuinka paljon? [Paavo Arhinmäki pyytää vastauspuheenvuoroa]

Puhemies Matti Vanhanen:  Pyydän puhujia kiinnittämään huomiota siihen, että kysy-
mys on siirtymäsäännöksestä. Siihen, että lähetekeskustelussa muutama istunto sitten, kun
2



Pöytäkirjan asiakohta PTK 29/2019 vp
otsikossa mainittiin Posti, sallin ajankohtaiskeskustelun aiheesta, oli omat syynsä, mutta
tällä kerralla keskustellaan tästä hallituksen esityksestä. 

14.10 Anna-Kaisa Ikonen kok: Arvoisa puhemies! Itse tämä esitys on teknisluonteinen,
ja pieni siirtymä tässä käyttöönoton aikataulussa on esitetyistä syistä varmasti hyvinkin pe-
rusteltu. Olennaista on pitää kiinni tavoitteesta, että yhteistä tietopohjaa saadaan vahvistet-
tua. Ajattelen, että yksi lasten ja nuorten palveluiden keskeisistä asioista on juuri se, että on
olemassa yhteinen tietopohja, jopa laajemmin kuin tässä palvelussa.

Arvoisa puhemies, jos sallitte, olisin myöskin varhaiskasvatuksen osalta ihan pari yleis-
luonteista kysymystä kysynyt: Edellisen hallituksen aloitteesta opetus- ja kulttuuriministe-
ri käynnisti kokeilun tästä 5-vuotiaiden lasten maksuttomasta 20 viikkotunnin varhaiskas-
vatuksesta, ja siihen osoitettiin 5 miljoonaa euroa vuosina 2018 ja 2019, ja keväällä 2018
kehysneuvotteluissa tätä sovittiin jatkettavaksi 2019—2020 ja siihen osoitettiin myöskin 5
miljoonaa, ja nyt syyskuussa Kansallinen koulutuksen arviointikeskus, Karvi, julkaisi täs-
tä ensimmäisen vaiheen arvioinnin, että 5-vuotiaitten lasten osallistuminen lisääntyi kokei-
lukunnissa enemmän kuin vertailukunnissa. Tästä on hallitusohjelmassa, kuten edellises-
säkin puheenvuorossa todettiin, hyviä linjauksia: laajennetaan 5-vuotiaitten maksuttoman
osa-aikaisen varhaiskasvatuksen kokeilua ja tavoitellaan pitkällä aikavälillä etenemistä
kohti osa-aikaista maksutonta varhaiskasvatusta. Ja olisin ministeriltä tältä osalta kysynyt:
mitä hallitus aikoo tehdä varhaiskasvatuksen osallistumisasteen nostamiseksi, millä tavoin
ollaan jatkamassa tätä 5-vuotiaitten maksuttoman osa-aikaisen varhaiskasvatuksen kokei-
lua ja miten ollaan toteuttamassa kaksivuotisen esiopetuksen pilotointi?

Mutta, arvoisa puhemies, pidän kaiken kaikkiaan hyvänä, että hallitus edistää tavoitetta
kaksivuotisesta esiopetuksesta, kuten kokoomuskin on aikaisemmin esittänyt. Esiopetus
on tunnettu ja tehokkaaksi todettu tapa helpottaa lasten tietä koulun alkuun. Pidentämällä
esiopetus kaksivuotiseksi lasten asema ja tasa-arvo parantuvat. — Kiitos.

Puhemies Matti Vanhanen:  Ministeri saa kommentoida näitä aasinsiltojen kautta esitet-
tyjä kysymyksiä myöhemmin.

14.13 Pasi Kivisaari kesk: Arvoisa puhemies! Kuten täällä on puheenvuoroista käynyt il-
mi, esityksessä siis ehdotetaan muutettavaksi varhaiskasvatuksen tietovarannon käyttöön-
ottoa säätelevää siirtymäsäännöstä. Tietovarantoon tallennetaan varhaiskasvatuksen tuot-
tajaa ja toimipaikkaa kuvaavia tietoja, varhaiskasvatuksen henkilöstöä koskevia tietoja
sekä varhaiskasvatuksessa olevaa lasta ja lapsen huoltajaa koskevia tietoja. Varhaiskasva-
tuksen tietovaranto on perustettu parantamaan siis rekisterinpitoa ja siihen liittyvää tieto-
suojaa ja -turvaa, myös yhdenmukaistamaan tietojen keruuta, laatua ja tilastointia sekä vä-
hentämään päällekkäistä hallinnollista työtä. Tietovarannon lähtökohta on siis varsin kan-
natettava. Se kokoaa yhteen kovin hajanaisen tietojenkeruujärjestelmän. 

Vuoden 19 alussa tehtiin käyttöönottoa koskeva riskiarvio. Riskiarvion mukaan henki-
löstötietojen käyttöönoton toteutumiseen 1.9.2019 lukien liittyy huomattavia haasteita, siis
tekemiseen, testaukseen ja sisältöjen toteuttamiseen on kunnissa, kuntayhtymissä ja näi-
den järjestelmätoimittajilla liian vähän aikaa. Tähän arviointiin liittyy siis huomattavia ris-
kejä. Tällöin on viisasta reagoida. Kuten ministeri Andersson totesi, ottaen siis huomioon
tietovarannon ilmi käyneet epävarmuustekijät, kuten järjestelmäkannan monimuotoisuus,
kuntien varhaiskasvatuksen henkilöstötietojen pirstaleisuus sekä tietojärjestelmien yhteen-
3



Pöytäkirjan asiakohta PTK 29/2019 vp
sopivuusongelmat esitetään varsin perustellusti, että varhaiskasvatuksen valtakunnallista
tietovarantoa koskevaa soveltamissäännöstä muutettaisiin siten, että tallentamisvastuun al-
kamisesta säädettäisiin jatkossa valtioneuvoston asetuksella.

Arvoisa puhemies! Asetus olisi eduskunnan säätämää lakia joustavampi tapa ottaa huo-
mioon mahdolliset ennakoimattomissa olevat tekijät, jotka saattavat vaikuttaa tietojärjes-
telmän ja sitä kautta koko tietovarannon toteuttamiseen. On oleellista huomata myös, että
ehdotettu säännös on tarkkarajainen ja sisältää vain tallentamisvastuun alkamisen ajankoh-
dasta säätämisen. Emme ole siis tässä yhteydessä tekemässä sisällöllisiä muutoksia. Hen-
kilöstötietojen tallentamisen siirtäminen vuodella eteenpäin mahdollistaa varhaiskasvatuk-
sen järjestäjien ja järjestelmätoimittajien paremman ohjauksen ja tietovarannon systemaat-
tisemman valmistelun, testauksen ja toteuttamisen. Ei siis kannata kiireessä valmistella
sutta ja sekundaa vaan mieluusti priimaa.

Arvoisa puhemies! Oleellista tässäkin asiassa on — ja se jatkovalmisteluissa huomioi-
takoon — että tietovarannon tulee olla alaa palveleva ja sen kuuluu olla toimijoiden hyö-
dyksi, ei siis taakaksi. Kuntien ja kuntayhtymien osalta sen tulee palvella niin, että velvoit-
teita sujuvoitetaan ja mieluusti lievennetään. Sen tulee olla myös sellainen, että se palvelee
ruohonjuuritason toimijaa, siis varhaiskasvatuksen henkilöstöä, niin, että he voivat kaikel-
la tarmollaan keskittyä perustyöhön, siis kohtaamaan lapset niin, että siihen on aikaa. Ruo-
honjuuritaso ei kaipaa hallinnollista taakkaa vaan aikaa ydintyöhön. Tarvitaan siis kirkasta
ajattelua sen suhteen, että toimimme tässäkin asiassa alan hyödyksi, emme haitaksi. Siitä
tulokulmasta myös tietovarantoa koskevaa soveltamissäännöstä tulisi katsoa.

14.18 Hilkka Kemppi kesk: Arvoisa puhemies! Tämä hallituksen esitys käsittelee minul-
le kovin rakkaita teemoja, nimittäin varhaiskasvatusta, tiedolla johtamista ja ennen kaik-
kea osallisuutta, jonka nostan tähän myös yhdeksi tiedon muodoksi, asiantuntijatiedoksi. 

Esityksessä ehdotetaan muutettavaksi varhaiskasvatuksen tietovarannon käyttöönoton
aikataulua. Kuten arvon ministeri totesi, käyttöönottoa ei voida varhaiskasvatuksen henki-
löstötietojen osalta toteuttaa laissa säädetyssä aikataulussa. Tämä on valtava sääli tiedon
keräämisen kannalta, mutta välttämättömyys tässä tilanteessa, jotta kunnat eivät kuormitu
kohtuuttomaksi muutoksen keskellä. Tietojen tallentamisen siirtäminen vuodella eteen-
päin vähentää nähdäkseni muutokseen liittyvää manuaalista tallentamista, siis aikaa ja kus-
tannuksia tässä tapauksessa. Pidän tätä hallituksen esitystä erittäin kannatettavana. Kiireen
keskellä nimittäin unohdetaan yleensä tiedolla johtamisen tärkein kulmakivi: tiedon laatu.
Laadun varmistaminen vaatii aikaa ja yleisesti sovittua toimintakulttuurin muutosta, yhtei-
siä pelisääntöjä. 

Olisi hyvä, että me eduskunnassa kiinnittäisimme huomiota laajemminkin siihen, miten
paljon tietojohtamisen murros teetättää töitä varhaiskasvattajille, opettajille, johtajille,
osaajille, monenlaisille ammattilaisille. On oltava tarkkana siinä, että tiedon kerääminen ei
muodostu päätyöksi ja lasten hyvinvoinnista huolehtiminen sivutyöksi. Mikä on välttämä-
töntä tietoa? Missä menee ylimääräisen tiedon raja? Samoin unohdamme helposti tietoa
kerätessämme itse lapset ja heidän tarpeensa. Lapsen oikeuksien sopimus alleviivaa lapsen
oikeutta tulla kuulluksi ja aikuisten velvollisuutta huomioida lapsen näkökulma. Tämä on
sitä tarpeellista tietoa, kun arvioimme esimerkiksi varhaiskasvatuksen laatua, niin kuin täs-
säkin hallitusohjelmassa on määritelty arvioitavaksi. 

Onko VARDA tulevaisuudessa järjestelmä, joka voi myös osaltaan olla avuksi laadulli-
sen tiedon tallentamisessa? Lapsen näkemykset on otettava huomioon iästä ja kehitysta-
4



Pöytäkirjan asiakohta PTK 29/2019 vp
sosta riippumatta. Lapsella on oikeus ilmaista vapaasti mielipiteensä siitä riippumatta,
osaako hän käyttää tietokonetta tai onko kieltä tai kykyä puhua sitä ääneen. Myös sen
vuoksi hallitusohjelmassa on linjattu, että hallitus selvittää varhaiskasvatuksen lainsäädän-
nön päivitystarpeet muun muassa viittomakielilain ja YK:n vammaisoikeussopimuksen
mukaiseksi. 

Olen huolissani myös lapsia koskevan tiedon sirpaleisuudesta, ja siihen tämäkään halli-
tuksen esitys ei vielä täydellistä ratkaisua tuo. Toivoisin, että arvon ministeri hiukan avai-
si, millä tavalla tulevaisuudessa saisimme myös tämän tiedon liikkumaan tämän VAR-
DAn avulla niin, että sosiaali-, terveys- ja koulutuspuoli sekä esimerkiksi työllistymistieto
löytyisivät jollakin tavalla yhteisen rajapinnan takaa. Vain tällä tavalla voimme saada
muun muassa viimeisen hallituskauden menestyksen, lapsi- ja perhepalveluiden muuto-
sohjelman, jota nytkin jatketaan, kunnolla eteenpäin, jotta meillä on kokonaisvaltainen tie-
to siitä, mitä meidän lapsille ja nuorille kuuluu. — Kiitoksia. 

14.21 Sari Sarkomaa kok: Arvoisa puhemies! Varhaiskasvatuksen tietovarantoa koske-
va lakiesitys on perusteiltaan kannatettava. On tärkeää, että sivistysvaliokunta käy sen —
tietenkin — perusteellisesti läpi.

Kun puhutaan varhaiskasvatuksesta, on kysymys ehkä yhdestä kansakunnan tärkeim-
mistä investoinneista. Juuri on ilmestynyt Karvin, koulutuksen arviointikeskuksen, raport-
ti, jossa osoitettiin viitteenä, että tämä krooninen, pitkäaikainen varhaiskasvatuksen opet-
tajien pula näkyy jo varhaiskasvatuksen laadussa. Edellinen hallitus viisaasti investoi 28
miljoonaa varhaiskasvatuksen opettajien aloituspaikkoihin. Eduskunta on sitä ennen use-
asti lisännyt määrärahoja. Nyt kysymys kuuluu: mitä tekee hallitus, joka nyt kantaa vas-
tuun varhaiskasvatuksen laadusta? Toivon todellakin, että opetusministeri vastaa: aiotteko
te pistää kampoihin valtiovarainministerille, joka näytti täyttä nollaa varhaiskasvatuksen
aloituspaikoille ja muille korkeakoulujen aloituspaikoille, vai sanotteko kuten pääministe-
ri Rinne totesi, että ei ole lisää rahaa hoitajamitoitukseen eikä lääkäreille.

Vielä kysyn: Meillä on opettajatiedonkeruu, jossa vielä ei ole ollut varhaiskasvatuksen
opettajia. Aiotteko tehdä kartoituksen siitä, kuinka paljon meillä itse asiassa varhaiskasva-
tuksen opettajia on, ja liittää varhaiskasvatuksen opettajat tähän jo voimassa olevaan opet-
tajatiedonkeruuseen, jotta saisimme kattavan tiedon opettajien määrästä koko Suomessa?

14.23 Paula Risikko kok: Arvoisa herra puhemies! Kiitoksia ministerille esittelystä.
Varhaiskasvatuksen tietojen tallentamisestahan on jo aikaisemmin säädetty, ja tietojen

tallentamiseen tarvitaan nyt kuitenkin vähän enemmän aikaa. Tämä esityshän on otettu hy-
vin myönteisesti vastaan, koska, aivan niin kuin ministeri totesi, tässä on sekä tietoteknisiä
että myöskin monia muita asioita, ja olen samaa mieltä täällä käytettyjen puheenvuorojen
kanssa, että kannattaa tehdä tämä kunnolla.

Mutta vaikka sanonkin, että tähän on kauhean myönteisiä huomioita tullut, niin kuiten-
kin ongelmallisena pidetään tätä ehdotettua ratkaisua tässä esityksessä, että voimassa ole-
van lain 76 §:n 2 momenttia muutettaisiin siten, että tallentamisvelvollisuuksista säädettäi-
siin jatkossa valtioneuvoston asetuksella. Olen pohtinut sitä, onko tämä järkevää vai ei —
siitä on vähän kahta mieltä — ja olenkin tyytyväinen, että puhemiesneuvosto äsken päätyi
siihen, että tämä lähetetään myös perustuslakivaliokuntaan. Sanon tämän sivistysvaliokun-
nan puheenjohtajana, että on hyvä käyttää se siellä perustuslakivaliokunnassa siltä kannal-
ta, onko se perustuslain mukainen. Itse pidän sitä vähän ongelmallisena, että annetaan ase-
5



Pöytäkirjan asiakohta PTK 29/2019 vp
tuksenanto-oikeus — mehän emme sitten tiedä, mitä kaikkea sillä asetuksella voidaan teh-
dä. Siitä syystä toivon, että tämä asetuksenantovelvoite ja -oikeus otetaan sieltä pois.

14.24 Sari Multala kok: Arvoisa puhemies! Todella, kuten täällä on moneen kertaan to-
dettu, tämä siirtymäsäännöksen muuttaminen on täysin perusteltua ja kannatettavaa. Sinäl-
lään on erittäin tärkeää, että varhaiskasvatuksen tietovarantoa jo viime kaudella tehdyn la-
kimuutoksen myötä lähdetään entisestään kehittämään ja yhtenäistämään. Tämä on paitsi
tiedolla johtamisen näkökulmasta myös ihan tutkimustiedon näkökulmasta erittäin perus-
teltua, jotta me tiedämme enemmän siitä, mitä meidän varhaiskasvatuksessamme tapahtuu
ja millä tavoin sitä laatua entisestään vahvistetaan.

Täällä on jo kysytty varhaiskasvatuksen osallistumisasteen nostamisesta, ja toivottavas-
ti ministerillä on siihen mahdollisuus vastata. 

Todella tässä tosiaan paitsi muuttuu siirtymäsäännös, tässä myös asetuksenanto-oikeut-
ta oltaisiin ehdotettu laajennettavaksi, ja vaikka muilta osin tämä lakimuutosehdotus on
tekninen, niin tämän asiakohdan osalta kyse on siis siitä, voidaanko ikään kuin ohi edus-
kunnan sitten tulevaisuudessa, jos tarpeen tulee, uudelleen siirtää lain voimassaoloa eli niin
sanotusti pidentää siirtymäaikaa entisestään. On erittäin hyvä, että tässä valiokunnan pu-
heenjohtaja otti esiin sen, että nyt tutkitaan perusteellisesti, onko tälle eduskunnan ohitta-
miselle tässä perusteita vai ei, vai mennäänkö sen mukaisesti, että jos tällaiselle siirtymä-
säännöksen muuttamiselle tulevaisuudessakin on tarvetta, niin se eduskunnan kautta sil-
loin käytettäisiin.

14.26 Jaana Pelkonen kok: Arvoisa puhemies! Lämmin kiitos myös ministerille esitte-
lystä. Tämä esitys tulee todella tarpeeseen. 

Monessa aikaisemmassa puheenvuorossa on viety jo sanat suusta, mutta varhaiskasva-
tuksesta ei koskaan voi keskustella liikaa, ja täällä monessa puheenvuorossa on jo kehuttu
suomalaista varhaiskasvatusta ja syystä. Suomalainen varhaiskasvatus on erittäin laadu-
kasta, mutta huolimatta siitä suomalaiset lapset osallistuvat varhaiskasvatukseen huomat-
tavasti vähemmän kuin muut pohjoismaiset lapset ja myös muita OECD-maita vähem-
män. Täällä on jo nostettu esiin tämä kysymys, millaisia suunnitelmia hallituksella on var-
haiskasvatusasteen nostamiseksi, ja tähän mielelläni itsekin kuulisin vastauksen.

14.27 Sanni Grahn-Laasonen kok: Arvoisa puhemies! Tästä tietovaranto VARDAsta-
han säädettiin jo viime kaudella uudessa varhaiskasvatuslaissa, ja haluankin ministeriä
kiittää paitsi hyvästä yhteistyöstä myöskin siitä, että uusi hallitus on lähtenyt uutta lakia
toimeenpanemaan ja viemään eteenpäin. Varmasti tämä tekninen siirtymäajan muutos on
tarpeellinen, jotta VARDAn toimeenpanossa onnistutaan. 

Sehän kerää meille tiedot varhaiskasvatuksessa olevista lapsista, toimipaikoista ja hen-
kilöstöstä, ja näiden tietojen puute aiemmin on aiheuttanut ongelmia myös varhaiskasva-
tuksen suunnittelussa ja kehittämisessä. Yksi näkökulma tähän on juurikin varhaiskasva-
tuksen osallistumisaste, josta juuri saimme uutta tietoa OECD-vertailussa, jonka mukaan
olemme tehneet siinä mielessä jo pitkäjänteisesti usean hallituskauden ajan hyvää työtä,
että varhaiskasvatuksen osallistumisaste on Suomessa viime vuosina noussut. Kuitenkin
olemme vielä ihan siellä pohjalla, jos voi sanoa näin, varhaiskasvatuksen osallistumisas-
teessa, kun sitä verrataan muihin OECD-maihin ja esimerkiksi muihin Pohjoismaihin. Sen
takia osallistumisasteen nostamisen täytyy olla yksi keskeinen prioriteetti, koska varhais-
6



Pöytäkirjan asiakohta PTK 29/2019 vp
kasvatuksella on tutkitusti syrjäytymistä ehkäisevä vaikutus ja se vahvistaa koulutuksellis-
ta tasa-arvoa ja on lapsen edun mukaista, kuten uusi varhaiskasvatuslakikin säätää. 

Siitä syystä olisi kolme kysymystä uudelle hallitukselle:
Ensimmäinen niistä liittyy 5-vuotiaiden maksuttoman varhaiskasvatuksen kokeiluun,

johon osallistui viime vaiheessa jo lähes kolmannes kaikista 5-vuotiaista. Huolestuttaa se,
että uudessa valtiovarainministeriön budjettiesityksessä tästä ei ole mainintaa eikä euroa-
kaan varhaiskasvatuksen kokeilun jatkolle, ja näin ollen toivon, että tämä olisi sellainen
asia, jonka hallitus voisi vielä budjettiriihessä korjata ja jatkaa varhaiskasvatuskokeilua 5-
vuotiaille maksuttomana. Se on iso vastaantulo perheille ja tärkeä näkökulma. 

Itse ajattelisin, että sitä kannattaisi kehittää siihen suuntaan, mihin kokeilu jo tänä vuon-
na on vienyt, elikkä kohti kaksivuotista esiopetusta, ja se onkin toinen kysymys, joka mi-
nulla olisi esittää. Eli minkä takia hallitus ei toteuta kaksivuotista esiopetusta? Siihen voisi
löytyä rahoitus hallituksen ohjelmasta esimerkiksi toteuttamalla tämä kaksivuotinen esi-
opetus oppivelvollisuuden pidentämisen sijaan, koska meillä on tutkimusnäyttöä, joka
vahvasti osoittaa sen, että investoinnit varhaisiin vuosiin ovat ne kaikkein vahvimmat ja
koulutuksellista tasa-arvoa eniten vahvistavat. Eli sopisiko hallitukselle harkita vielä ker-
ran tämä asia ja sen sijaan, että pidennetään oppivelvollisuutta sieltä ylhäältä, toteuttaa
kaksivuotinen esiopetus ja sitä kautta vahvistaa lasten tasa-arvoa pitkällä tähtäimellä?

Kolmas näkökulma, johon VARDAkin totta kai myöskin tuottaa meille lisätietoa, on
tämä henkilöstökysymys. Uusi varhaiskasvatuslakihan toi vahvat panostukset varhaiskas-
vatuksen laatuun nimenomaan henkilöstön osaamiseen panostamalla, eli jatkossa meillä
on kaksi kolmasosaa varhaiskasvatuksessa työskentelevistä aikuisista korkeasti koulutet-
tuja. Millä tavalla hallitus aikoo turvata varhaiskasvatuksen opettajien määrän? Viime hal-
lituskaudella nostimme koulutusmääriä ensin kolmanneksella pysyvästi sopimusneuvotte-
luissa yliopistojen kanssa ja sen jälkeen vielä erillisrahoituksella, josta hallitus päätti. Hal-
lituksen ohjelmasta en löydä kirjausta siitä, että olisi varattu euroja tähän laajentamiseen tai
koulutusmäärien kasvattamiseen, mutta onko sellaista kenties suunnitteilla tai tulossa? Ja
miten hallitus aikoo ensi keväällä yliopistojen kanssa käytävissä sopimusneuvotteluissa
varmistaa sen, että varhaiskasvatuksen opettajia koulutetaan riittävästi, jotta laki voi toteu-
tua ja koulutuksellinen tasa-arvo Suomessa vahvistua? — Kiitos. 

Puhemies Matti Vanhanen: Myönnän vielä tämän puolen tunnin puitteissa puheenvuo-
ron edustaja Räsäselle ja sen jälkeen ministerille.

14.31 Päivi Räsänen kd: Kiitos, herra puhemies! Varhaiskasvatuksen henkilöstötietojen
tallentamisen käyttöönottoa siis siirretään vuodella eteenpäin, ja tälle ministeri antoi hyvin
ymmärrettävät perustelut. Pidän perusteltuna myös sitä seikkaa, jonka sivistysvaliokunnan
puheenjohtaja nosti esiin, eli on todellakin hyvä, että tätä asetuksenantovaltuutta käsitel-
lään perustuslakivaliokunnassa.

Mutta täällä on, arvoisa puhemies, käyty keskustelua myös varhaiskasvattajien koulu-
tusmääristä ja kaksivuotisesta esiopetuksesta, jotka molemmat ovat tärkeitä asioita. Mutta
kyllä mielestäni suurin ongelma koko varhaiskasvatuskokonaisuudessa on juuri se, mitä
viime hallituskaudella valitettavasti heikennettiin, eli varhaiskasvatuksen henkilöstömitoi-
tus. Kun nyt ministeri täällä vastaa muihinkin kysymyksiin, niin kysyn: millä aikataululla
nyt korjataan tätä henkilöstömitoitusta, ja onko se varmaa, että rahat siihen eivät ole loppu,
niin kuin ovat tähän hoitajamitoitukseen?
7



Pöytäkirjan asiakohta PTK 29/2019 vp
14.33 Opetusministeri Li Andersson: Kiitoksia paljon hyvistä kysymyksistä. On helppo
yhtyä edustaja Pelkosen toteamukseen, että varhaiskasvatuksesta ei voi ikinä keskustella
liikaa.

Ensinnäkin tämä hallitus tulee jatkamaan ja tulee myöskin laajentamaan 5-vuotiaiden
maksuttoman varhaiskasvatuksen kokeiluja sekä toteuttamaan kaksivuotisen esiopetuksen
pilotoinnin. Näitä on tarkoitus toteuttaa varhaiskasvatuksen laadun ja tasa-arvon kehittä-
mishankkeen puitteissa, joka käynnistyy ensi vuonna ja on kolmevuotinen. Rahoitus tä-
män kehittämishankkeen osalta lyödään lukkoon budjettiriihessä, eli silloin tulevat myös-
kin eurot näkyviin. Mutta tämä on siis suunnitteilla ja tulee tapahtumaan.

Millä tavalla hallitus sitten muuten haluaa jatkaa sitä työtä, mitä Suomessa on tehty ja
mitä Suomessa ehdottomasti pitää tehdä varhaiskasvatuksen osallistumisasteen nostami-
seksi? Kuten on kuultu, se ei ole tärkeää ainoastaan yhteiskunnallisen tasa-arvon ja hyvin-
voinnin näkökulmasta, vaan se myöskin luo pohjaa lasten myöhemmälle oppimiselle sit-
ten, kun koulu alkaa. Ensimmäinen toimenpide on subjektiivisen päivähoito-oikeuden pa-
lauttaminen sekä ryhmäkokojen muuttaminen niin, että palautetaan yhden kasvattajan suh-
de seitsemään lapseen yli 3-vuotiaiden lasten osalta. Siellä tämä tavoiteltu aikataulu on sel-
lainen, että nämä tulisivat voimaan ensi vuoden elokuun alusta alkaen, ja rahoituksen osal-
ta on kaikki kunnossa.

Sitten muuten osallistumisasteen nostamiseksi pitää myöskin jatkaa sitä työtä, mitä on
tehty varhaiskasvatuksen laadun kehittämiseksi. Muun muassa koulutuksen arviointikes-
kuksen uusissa selvityksissä on painotettu pedagogiikan kehittämispuolta. Eli samanaikai-
sesti, kun panostetaan 5-vuotiaiden maksuttomaan varhaiskasvatukseen ja keskustellaan
esiopetuksen laajentamisesta, pitää myöskin huolehtia siitä, että pedagogiset sisällöt ovat
sillä tasolla kuin niiden pitäisi olla, jotta me voimme turvata laadukkaan varhaiskasvatuk-
sen kaikille lapsille.

Sitten mitä tulee esiopetuksen laajentamisen pysyvään muutokseen, hallitusneuvotte-
luissa on sovittu siitä, että oppivelvollisuutta tullaan laajentamaan 18 ikävuoteen ja sitten
kaksivuotisen esiopetuksen osalta tehdään pilotointi sekä laaja selvitystyö, jonka puitteis-
sa käydään läpi, mitä se käytännössä edellyttäisi — siis esiopetuksen laajentaminen kaksi-
vuotiseksi Suomen kaltaisessa maassa. Se tarkoittaisi kyllä muutoksia henkilöstötarpei-
siin, tiloihin nähden, se vaikuttaisi kuntien talouteen ynnä muuta, joten ainakaan henkilö-
kohtaisesti en näe, että se olisi muutos, joka olisi toteutettavissa kovin lyhyellä aikavälillä.
Mutta se selvitystyö, minkä pitää olla valmiina, jotta päätökset siitä sitten joskus voidaan
tehdä — jos halutaan tehdä — käynnistetään tämän vaalikauden aikana.

Sitten mitä tulee aloituspaikkoihin, totean, että tämän hallituksen työnjaon mukaan aloi-
tuspaikat ja tiedepolitiikka kuuluvat kollegalleni Hanna Kososelle, joka varmasti omalta
osaltaan sitten palaa asiaan, mitä tulee aloituspaikkoihin ja lastentarhanopettajien koulut-
tautumiseen.

Edustaja Risikko nosti esille myös tämän asetuksenanto-oikeuden. Luotan itse siihen,
että eduskunta omalta osaltaan sitä selvittää niin kuin asiaan kuuluu, ja mikäli on tarvetta,
ministeriö on tietenkin valmis sitten yhteistyössä valiokunnan kanssa korjaamaan lakiesi-
tystä.

Puhemies Matti Vanhanen:  Kiitos. — Sillä, että puhemies muistuttaa siitä, että käytet-
tävien puheenvuorojen tulee keskittyä itse asiasisältöön, tavoitellaan ensi sijassa sitä, että
itse asia saa ansaitsemansa huomion. Siksi esimerkiksi edustaja Heinosen hyvän puheen-
8



Pöytäkirjan asiakohta PTK 29/2019 vp
vuoron jälkeen en sallinut vastauspuheenvuorokierrosta, koska puoli tuntia olisi mennyt
silloin tähän yleiseen keskusteluun. Nyt keskusteltiin tästä siirtymäsäännöstä.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.37.

————

Keskustelua jatkettiin kello 18.27.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 4 käsittelyä.

Keskustelu ei jatkunut.

Asia lähetettiin sivistysvaliokuntaan, jolle perustuslakivaliokunnan on annettava lausunto.
9


	4
	14.03
	14.07
	14.10
	14.13
	14.18
	14.21
	14.23
	14.24
	14.26
	14.27
	14.31
	14.33


