















































DEM4490.tmpSave.xml


Pöytäkirjan asiakohta PTK 84/2015 vp
Pöytäkirjan asiakohta 

PTK 84/2015 vp

Täysistunto

Torstai 17.12.2015 klo 10.01—23.27

4.2. Suullinen kysymys Pariisin ilmastosopimuksen jatkotoimista (Antero Vartia  vihr)
Suullinen kysymys SKT 67/2015 vp

Suullinen kyselytunti

Puhemies Maria Lohela: Seuraava kysymys, edustaja Vartia.

Keskustelu

16.26 Antero Vartia vihr: Arvoisa rouva puhemies! Pariisissa saavutettiin viime viikon-
loppuna neuvottelutulos uudesta kansainvälisestä ilmastosopimuksesta. Samalla päätettiin
myös kiristää ilmastonmuutoksen torjumista koskevaa tavoitetta 1,5 asteeseen. Maiden an-
tamat kansalliset päästölupaukset johtavat kuitenkin jopa 3 asteen lämpenemiseen. Tämä
olisi varmuudella katastrofaalista ihmiskunnalle. Pariisin sopimuksessa valtioiden johtajat
yhdessä myönsivät, että nykyiset päästötavoitteet eivät riitä. Niitä päätettiin tarkastella vii-
den vuoden välein ja ensimmäisen kerran vuonna 2018.

Myöskään EU:n vuoden 2030 päästötavoitteet eivät ole linjassa uuden kansainvälisen
tavoitteen kanssa. Tavoitteita on kiristettävä. Kysynkin: mitä hallitus aikoo tehdä sen
eteen, että EU:n päästötavoitteet nostetaan sille tasolle, että ne ovat linjassa ilmastosopi-
muksen kiristetyn tavoitteen kanssa?

16.27 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa rouva puhemies! Kysyjä oli aivan oikeassa, että tuo Pariisin sopimus on kään-
teentekevä, koska nyt ensi kertaa kaikki maailman maat sitoutuvat toimiin ilmaston haital-
lisen, tuhoisan lämpenemisen rajoittamiseksi. Tuossa sopimuksessa kaikki maat itse asias-
sa sitoutuvat niihin etukäteen antamiinsa suunnitelmiin. Euroopan unioni sitoutuu vähen-
tämään päästöjä vähintään 40 prosentilla vuoteen 2030 mennessä.

Suomen hallitus on tässä toiminut jonkun verran etunojassa, koska jo hallitusohjelmas-
sa päätimme, että vuoden 2020 ilmastotavoitteet uusiutuvan energian osuuden nostamisek-
si ja päästöjen vähentämiseksi saavutetaan kuluvan vaalikauden aikana. Niin ikään olem-
me esitelleet hyvin kunnianhimoisia tavoitteita Suomelle koskien sitä, että uusiutuvan
energian osuus nostetaan jopa yli 50 prosentin vuoteen 2030 mennessä, ja tässä kohtaa läh-
demme siis itse liikkeelle.

EU päättää omista tarkemmista 2030-ilmastotavoitteistaan tulevan vuoden aikana.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.2



Pöytäkirjan asiakohta PTK 84/2015 vp
16.29 Antero Vartia vihr (vastauspuheenvuoro): Arvoisa rouva puhemies! Työ- ja elin-
keinoministeriö valmistelee tällä hetkellä uutta ilmasto- ja energiastrategiaa sekä uusiutu-
van energian tukijärjestelmää. Millä keinoin hallitus aikoo strategiassaan ohjata kulutusta
päästöttömään suuntaan? Onko hallitus valmis verottamaan paljon päästöjä aiheuttavaa
toimintaa nykyistä enemmän?

16.29 Elinkeinoministeri Olli Rehn (vastauspuheenvuoro): Rouva puhemies! Tämä Pa-
riisin sopimus on hyvin tärkeä virstanpylväs ihmiskunnalle, ja mielestäni kaikkia neuvot-
telijoita on syytä onnitella tästä tärkeästä askeleesta ja myöskin ministeri Kimmo Tiilikais-
ta, koska hän toimi hyvin tärkeässä roolissa EU:n valtuuskunnassa näissä neuvotteluissa.

Suomen hallitus tulee toimimaan EU:n yhteisten päätösten mukaisesti, energia- ja il-
mastolinjauksen mukaisesti, joka tähtää vuoteen 2030, joka on linjassa näiden Pariisin pää-
tösten kanssa. Siihen sisältyy varsinkin se hyvin myöskin edustaja Vartian edustamaan
ekologisen markkinatalouden ajatteluun sopiva toimenpide päästökaupan kehittämisestä.
Päästökauppa ei ole toiminut ihanteellisella tavalla, ja sen vuoksi on syytä jatkossa nimen-
omaan päästökauppajärjestelmää kehittämällä huolehtia siitä, että näihin yhteisiin päästö-
tavoitteisiin päästään.

16.30 Satu Hassi vihr (vastauspuheenvuoro): Arvoisa puhemies! On todella syytä onni-
tella hienosta Pariisin sopimuksen lopputuloksesta ministeri Tiilikaista ja koko Suomen
neuvottelutiimiä. Mutta kuten edustaja Vartia jo totesi, se, mitä Pariisissa sovittiin, edellyt-
tää kaikilta mailta, myös EU:lta ja Suomelta, nykyisten tavoitteiden tiukentamista.

Muun muassa Sitra on tuonut esille sitä, että Suomella on mahdollisuus saada hyvin pal-
jon uusia työpaikkoja ja vientituloja ilmastoystävällisen teknologian viemisellä. Se edel-
lyttää kuitenkin sitä, että kotimaassa nostamme kunnianhimon tasoa. Kysyn: aikooko hal-
litus nyt todella nostaa siihen verrattuna, mitä tähän mennessä on jo päätetty? Sinänsä olen
hyvin ilahtunut tästä, mitä ministeri Rehn äsken sanoi. Ymmärsin sen tarkoittavan sitä, että
hallitus suhtautuu myönteisesti siihen, että EU:n päästökaupan päästökattoa tiukennetaan.
Sehän on yksi niistä asioista, jotka tarvitaan, jotta Pariisin sitoumukset oikeasti toteutuvat.

16.31 Maatalous- ja ympäristöministeri  Kimmo Tiilikainen (vastauspuheenvuo-
ro): Arvoisa puhemies! Edustaja Hassi ottaa erittäin tärkeän näkökulman eli tämän ilmas-
tosopimuksen vaikutuksen myös Suomen talouteen ja työllisyyteen ja niihin mahdolli-
suuksiin, mitä tämä meille avaa. Nyt se ensimmäinen huomio tuosta Pariisin sopimuksesta
on tietysti se, että kun Suomi ja EU ovat jo aiemmin sitoutuneet varsin kunnianhimoisiin il-
mastotoimiin, niin nyt kun muut maailman suuret taloudet tulevat tässä mukaan, niin se pa-
rantaa Suomessa toimivan teollisuuden kilpailukykyä suhteessa muihin maailmankolkkiin
ja auttaa turvaamaan olemassa olevia työpaikkoja.

Mutta vielä suurempi merkitys tässä todellakin avautuu niille uusille toimialoille ener-
giatehokkuuden, uusiutuvan energian, päästöttömien teollisten prosessien kehittämisessä,
missä on nyt tämän sopimuksen myötä pitkäksi aikaa kasvavat markkinat tiedossa. Ja tä-
hän hallitus tähtää tuolla strategisella tavoitteellaan nousta näitten asioitten kärkitoimijak-
si. Sitä me kärkihankkeella ajamme. Se edellyttää myös näitä demonstraatiolaitoksia ja pi-
lottitoimintaa.
2



Pöytäkirjan asiakohta PTK 84/2015 vp
16.33 Elinkeinoministeri Olli Rehn (vastauspuheenvuoro): Rouva puhemies! Kuten sa-
noin, nuo Pariisin päätökset ovat linjassa EU:n jo tekemän energia- ja ilmastolinjauksen
kanssa vuoteen 2030, jota Suomi vahvasti tukee.

Me olemme käynnistäneet työ- ja elinkeinoministeriön toimesta Pariisin ilmastosopi-
muksen vaikutusarvioinnin nimenomaan työllisyyden ja kilpailukyvyn näkökulmasta.
Tässähän tämä sopimus toimii molempiin suuntiin Suomen kannalta, eli cleantechin saral-
la, puhtaiden ratkaisujen saralla, meillä on mittavat, merkittävät mahdollisuudet, joissa kir-
jaimellisesti vain taivas on kattona. Kiinan-kysyntä on valtavaa tulevina vuosikymmeninä.
Toisaalta päästökauppa on myös haaste suomalaiselle energiaintensiiviselle teollisuudelle,
ja on tärkeää, että näissä neuvotteluissa huolehdimme siitä, että Suomi on samalla viivalla
kaikkien muiden Euroopan maiden ja muiden maailman maiden kanssa.

16.34 Hanna Sarkkinen vas (vastauspuheenvuoro):  Arvoisa puhemies! On todella hie-
noa, että ilmastosopimus syntyi Pariisissa, sillä ilmastonmuutos on suurin ihmiskuntaa
kohtaava uhka, ja nyt, kun on saatu aikaiseksi globaali sopimus, ei ole enää syitä aikailla il-
mastonmuutoksen torjunnan kanssa. Myös Suomen teollisuus näkee tämän sopimuksen ja
ilmastonmuutoksen torjunnan suurena mahdollisuutena suomalaiselle teollisuudelle ja
työpaikkojen luonnille.

Mutta haluaisin kysyä ilmastorahoituksesta. Osana sopimusta sovittiin, että vuodessa
ohjataan kehitysmaille 100 miljardia dollaria ilmastorahoitusta, jotta he voisivat varautua
ilmastonmuutokseen ja osallistua ilmastonmuutoksen torjuntaan. Mikä on Suomen osuus
ilmastorahoituksesta, ja mistä määrärahoista se aiotaan kattaa?

16.35 Maatalous- ja ympäristöministeri Kimmo  Tiilikainen (vastauspuheenvuoro): 
Arvoisa puhemies! Teolliset maat, rikkaat maat todellakin sitoutuivat pitämään tuon lupaa-
mansa vuoden 2020 tasolla olevan 100 miljardin dollarin rahoituksen samassa tasossa aina
vuoteen 2025 asti. Uusia rahoittajamaita toivotaan myös mukaan kaikkein heikoimpien
maitten avuksi, ja tämä tulee tapahtumaan valitettavasti vain vapaaehtoisella pohjalla. Oli-
si ollut todella hienoa, että myös Kiinan ja Intian kaltaiset suuret talousjätit olisivat sitou-
tuneet antamaan rahoitusta — toki ne käytännössä sitä tekevätkin, mutta ainoastaan osa
tästä rahasta on niin sanotusti budjettirahaa tai julkista rahaa.

Aivan yhtä tärkeäksi nousee se toinen osa rahoitussopimusta, missä sitoudutaan kehittä-
mään laajalla rintamalla uudenlaisia rahoituslähteitä ja -instrumentteja, jotta pystytään mo-
bilisoimaan myös yksityistä (Puhemies koputtaa) rahaa liikkeelle. Mistään kansallisista
jaoista ja kiintiöistä maitten kesken ei ole sovittu.

16.36 Pauli Kiuru kok (vastauspuheenvuoro): Arvoisa rouva puhemies! Pariisin ilmasto-
sopimus oli ehkä paras joululahja, mitä globaali yhteisö saattoi saada. Kiinnitän huomiota
näihin yritysmahdollisuuksiin. Kuka meillä ihan tarkkaan ottaen johtaa valmistelua tai
koordinointia siitä, miten Suomen elinkeinoelämä voi ottaa tästä asiasta kopin ja niin, että
se tuo meille vientituloja, työpaikkoja ja sitten sitä hyvinvointia?

Edelleen, ehkä sitten tämmöinen yksityiskohtaisempi kysymys. Todennäköisesti minis-
teri Soini osaa tähän parhaiten vastata. Olisiko ajateltavissa, että Suomen suurlähetystöver-
kostolle otettaisiin ikään kuin kärkihankkeeksi ja jopa integroitaisiin vuoden 2017 juhla-
vuoteen tämä ilmastoasia, vientimahdollisuudet ja Suomen osaaminen tällä saralla?
3



Pöytäkirjan asiakohta PTK 84/2015 vp
16.37 Elinkeinoministeri Olli Rehn (vastauspuheenvuoro):  Kuten edustaja totesi, tämä
on todellakin merkittävä mahdollisuus suomalaiselle yrityselämälle ja teollisuudelle, ja se
pitää käyttää hyväksi. Sen takia hallitus ennakoi jo ohjelmassaan sitä, että me panostamme
hyvin vahvasti uusiutuvaan energiaan ja biotalouteen, ja tämä on keskeinen osa niitä kär-
kihankkeita, joita hallitus on käynnistänyt. Keskeinen toimija tässä on teknologian ja inno-
vaatioiden kehittämiskeskus Tekes, samoin kuin muut TEM-konsernin toimijat, kuten
Finnvera, Finpro ja Teollisuussijoitus.

On hyvin tärkeää, että osana kärkihankkeita vahvistetaan viennin edistämisen mahdol-
lisuuksia alueella, jossa näemme eniten näköaloja. Tämä tapahtuu lisäämällä sekä ulkomi-
nisteriön että Finpron resursseja kaupallisen verkoston osalta, nimenomaan cleantechin ja
biotalouden (Puhemies koputtaa) viennin edistämiseen.

16.38 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä edustaja Kiurun kysymys oli todella olennainen. Suomellahan on melko hyvä rekor-
di eli maine ja näyttö, että kuinka esimerkiksi meidän suurlähetystömme ovat ympäristöys-
tävällisiä. Esimerkiksi meidän Washingtonin suurlähetystömme on oikein siitä kuuluisa ja
mallitapaus. Tätä pitää tietysti viedä eteenpäin.

Team Finlandin kohdalla näitä ponnisteluja pitää tehdä ja voidaan tehdä. Nyt ministeri
Toivakka, joka on varsinainen meidän kaupparatsumme maailmalla, on ollut edistämässä
nimenomaan näitä asioita sekä Iranissa että nyt Afrikassa Lake Turkanassa, eli tämän puo-
lesta tehdään työtä. Tämä on se suomalainen tapa myös auttaa kehitysmaita ja kehittyviä
talouksia kehittymään ja nostamaan itsensä ylös eikä pelkästään jättäytymään tukien (Pu-
hemies koputtaa) varaan.

16.39 Riitta Myller sd (vastauspuheenvuoro):  Arvoisa puhemies! Täällä ministeri Rehn
sanoi, että vain taivas on kattona sille, miten paljon Suomi voi tätä cleantechiä viedä. Näin
on, ja sen takia on erittäin harmillista, että Tekesin tutkimus- ja kehitysmäärärahoja on lei-
kattu. Mutta nythän eivät riitä nämä perinteiset tavat, vaan erityisesti pitää myöskin ottaa
liikenne. Kysynkin liikenneministeriltä sitä, millä tavalla nyt liikenteen puolella ollaan val-
mistauduttu siihen, että käytännössä 2050 hiilidioksidipäästöjen pitää olla nollassa.

Ajattelen itse, että raideliikenne on se kaikkein tärkein tapa. Miten tähän nyt sitten yh-
distyy se, että monin paikoin raideliikennettä leikataan, erityisesti Pohjois-Karjalasta?
Mutta tähän tarvitaan myöskin kehittämishankkeita. Itä-Suomen raideliikennettä voitai-
siin kehittää sillä, että Luumäki—Kesälahti-välille saadaan aikaan kaksoisraide. Uskoisin,
että näin isoon kehittämishankkeeseen olisi myös tulossa EU:n kehittämisrahaa. Ollaanko
tähän valmistauduttu?

16.40 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Liikenteen tavoitteet ovat todellakin vaativat, ja siihen nähden on ihan sel-
vää, että meidän on keskityttävä käytännössä kolmeen keskeiseen asiaan.

Meidän on huolehdittava siitä, että me saamme liikenteen nestemäisten biopolttoainei-
den käyttöä lisättyä, mutta se vaatii myöskin meiltä merkittäviä investointeja. Tämän lisäk-
si meidän on huolehdittava siitä, että me saamme myöskin muita vaihtoehtoisia käyttövoi-
mia lisättyä, ja se taas vaatii meiltä osin myöskin veropolitiikkaa. Me tarvitsemme lisää
sähköautojen käyttöä, me tarvitsemme myöskin lisää kaasuautoja ja vetyautoja. Kolman-
nen tekijän saamme aikaiseksi sillä, että huolehdimme meidän liikennejärjestelmämme te-
4



Pöytäkirjan asiakohta PTK 84/2015 vp
hokkuudesta. Se vaatii sitä, että me kehitämme digitaalisia palveluita, se vaatii sitä, että me
kehitämme meidän raideliikenteemme kehittämistä, mikä tapahtuu osin kilpailun avaami-
sen kautta, ja se vaatii sitä, että me panostamme myöskin meidän infraamme, mitä me
teemme nyt seuraavan kolmen vuoden aikana mittavalla panostuksella korjausvelkaan.

16.41 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa puhemies! Nämä mahdollisuudet, mitä Pariisin sopimus avaa, jakautuvat to-
della laajalle sektorille. Nyt ei pidä miettiä pelkästään, että se on meille jotain tietynlaista
teknologiaa.

Otan esimerkin koulutuksen saralta. Vielä neuvottelujen ollessa kesken, vaikka Suomi
ja EU ja Indonesia ovat ehkä hieman eri leireissä tässä itse neuvotteluasemassa, kahdenvä-
lisessä tapaamisessa Indonesian ministerin kanssa katsoimme jo tulevaan, minkälaisia yh-
teistyömahdollisuuksia meillä voi olla ilmastosopimuksen syntymisen jälkeen, ja erittäin
korkealle agendalla nousi mahdollisuus esimerkiksi metsäalan koulutuksen rakentami-
seen. Heillä on valtava luotto Suomen metsäosaamiseen, ja nyt, kun meillä yliopistoilla tu-
lee mahdollisuus myydä tutkintoja myös ulkomaille, tämänkaltaisiin mahdollisuuksiin täy-
tyy tarttua ja alkaa räätälöidä koulutusta, jota kehittyvät maat tarvitsevat pystyäkseen to-
teuttamaan kunnianhimoista ilmastopolitiikkaa.

16.42 Rami Lehto ps (vastauspuheenvuoro):  Arvoisa rouva puhemies! Hehkutetun il-
mastosopimuksen syntymisestä huolimatta ilmassa on kuitenkin monia tummia pilviä. Tu-
lossa on vaikeita keskusteluja EU:n sisälläkin, kun hiiliriippuvaisen Puolan ja muiden Itä-
Euroopan maiden pitäisi panna sopimusta toimeen. Myös Suomesta on kuulunut soraää-
niä. Esimerkiksi Outokummun ympäristöjohtaja on lytännyt Pariisin ilmastotulokset, kos-
ka siinä ei sovittu sitovasti päästökustannusten globaalista jaosta. Kysynkin ministeriltä:
miten turvataan perinteisen teollisuuden kilpailukyky ja työpaikat Suomessa, kun sopimus
astuu voimaan?

16.43 Maatalous- ja  ympäristöministeri  Kimmo Tiilikainen (vastauspuheenvuo-
ro): Arvoisa puhemies! Juuri tämä huoli Suomen taloudesta ja työllisyydestä on ilman
muuta yksi ilmastopolitiikan täytäntöönpanoon vaikuttava tekijä. Kuten totesin, Suomi ja
EU ovat jo tähän mennessä sitoutuneet joka tapauksessa tekemään varsin kunnianhimoisia
ilmastotoimia, ja kun nyt muut maailman suuret talousalueet ja samalla päästäjät tulevat
mukaan näihin ilmastotoimiin, niin se pelikenttä tasenee. Nykytilanteeseen verrattuna suo-
malaisen raskaan teollisuuden, energiaintensiivisen teollisuuden, toimintaedellytykset pa-
ranevat siis suhteessa EU:n ulkopuoliseen elämään.

Kun meillä on tämä EU 2030 -ilmastopaketti valmistelussa ja siihen liittyy tuo päästö-
kauppajärjestelmän uudistaminen ja osana sitä ilmaisten päästöoikeuksien ohjaaminen
globaalissa kilpailussa kaikkein tiukimmilla oleville teollisuudenaloille, joilla myös ener-
gian tarve on suurin, niin uskon, että tämä ilmastosopimus yhdessä ja EU:n jatkossa teke-
mät päätökset pystyvät nimenomaan varmistamaan, että teollisuus Suomessa ja Euroopan
unionin alueella pystyy toimimaan.

16.44 Anders Adlercreutz r (vastauspuheenvuoro):  Arvoisa puhemies, ärade talman!
Monien mielestä valkoinen joulu kuuluu perinteisiin ihan samalla tavalla kuin joulupukki,
joulukuusi tai joulukinkku.
5



Pöytäkirjan asiakohta PTK 84/2015 vp
Dessvärre har en allt större del av landet allt oftare problem med att uppfylla denna viktiga
och älskade tradition. Vita jular blir allt ovanligare. 

Tämä johtuu, kuten tiedämme, ilmakehän lämpenemisestä, johon Pariisin ilmastokokous
haluaa puuttua. Kysynkin teiltä, maatalous- ja ympäristöministeri Tiilikainen: Miten aiotte
Pariisin ilmastosopimuksen hengessä varmistaa Suomen kansallisten panostusten, niin sa-
nottujen INDC:iden, toteutumisen ja niiden kehittämisen, jotta me suomalaiset jatkossa
saisimme nauttia valkoisista jouluista, ja miten hallituksen rajut leikkaukset kehitysapuun
sopivat yhteen tämän kanssa? Sekä aiotaanko harkita uudelleen päästökaupan tulojen koh-
dentamisperiaatteita?

16.45 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa puhemies! Kuten jo aiemmin totesin, hallitus on itse asiassa omilla päätöksil-
lään halunnut varhentaa Suomen ilmastotoimia, koska meillä on kaikki mahdollisuudet
edetä uusiutuvassa energiassa ripeämmin kuin mitä olemme luvanneet ja samalla ajaa
päästöjä alas himpun verran nopeammin kuin olemme luvanneet. EU on antanut yhteisen
sitoumuksen, josta se ilman muuta tulee pitämään kiinni.

Tästä rahoitusjärjestelmästä kuvasin jo aiemmin, että paitsi että meillä on veronmaksa-
jien rahaa, jolla rikkaitten maitten avulla avustetaan köyhien ilmastotoimia ja ilmaston-
muutokseen sopeutumista, oleellinen osa tuota rahoitusjärjestelmää ovat myös yksityisen
rahoituksen mobilisointi ja erilaiset uudet rahoituslähteet. Tässä mielessä, vaikka jouduim-
me tekemään näitä ikäviä kehitysrahoituksen leikkauksia, myös kehitysrahoituksen suun-
taaminen uudella tavalla, esimerkiksi Finnfundin pääomittamiseen, avaa varmasti näitä uu-
sia mahdollisuuksia yksityisenkin rahan (Puhemies koputtaa) mobilisoimiseen ilmastotoi-
miin.

Puhemies Maria Lohela: Vielä yksi kysymys tähän aiheeseen.

16.46 Ozan Yanar vihr (vastauspuheenvuoro): Arvoisa rouva puhemies! Turkki ja Venä-
jä ovat viime viikkoina nokitelleet näyttävästi. Venäläinen Rosatom rakentaa Turkin en-
simmäistä ydinvoimalaa Etelä-Turkkiin. Reuters uutisoi viime viikolla, että Rosatom olisi
mahdollisesti pysäyttänyt ydinvoimalan rakentamisen näiden nokittelujen vuoksi. Fenno-
voiman ydinvoimaluvan myöntämisen yhteydessä moni hallituspuolueiden edustajista va-
kuutti, ettei Rosatom tekisi päätöksiä poliittisista syistä vaan kyse on vain energiapolitii-
kasta. Te valitsitte uusiutuvan energian sijasta tällaisen järjettömän hankkeen. Voiko siis
Rosatom pysäyttää tai lopettaa Fennovoima-hankkeen rakentamisen Suomessakin poliitti-
sista syistä? Oletteko, elinkeinoministeri, varautunut tähän asiaan?

16.48 Elinkeinoministeri Olli Rehn (vastauspuheenvuoro): Arvoisa puhemies! Hallitus
on tietysti aina varautunut kaikkeen. (Naurua) Mutta koskien tätä kysymystänne: Ensinnä-
kin Fennovoiman päätöksen perusteena oli nimenomaan se, että siihen saatiin koottua —
siis passiivissa "saatiin koottua"— riittävän vahva suomalainen omistus ja sitä kautta suo-
malainen osaaminen sekä teknologia- että liiketoimintamielessä. Suomella on yli 40 vuo-
den kokemus sekä maakaasuyhteistyöstä että ydinvoimayhteistyöstä ensin Neuvostoliiton
ja sitten Venäjän kanssa, ja kaikista vaikeuksista huolimatta, mitä poliittisissa suhteissa on
tietyissä vaiheissa ollut joko Suomen ja Neuvostoliiton välillä taikka Euroopan ja Venäjän
6



Pöytäkirjan asiakohta PTK 84/2015 vp
välillä, energia ei ole ollut poliittisen painostuksen kohteena. Energiayhteistyö ei myös-
kään kuulu pakotteiden piiriin, ei Euroopan unionin toimesta eikä myöskään Yhdysvaltain
toimesta.

Kysymyksen käsittely päättyi.
7


