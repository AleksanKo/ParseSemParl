















































DEM6E8B.tmp.xml


Pöytäkirjan asiakohta PTK 56/2019 vp
Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.3. Suullinen kysymys opintorahan korottamisesta (Päivi Räsänen kd)
Suullinen kysymys SKT 45/2019 vp

Suullinen kyselytunti

Puhemies Matti Vanhanen: Seuraava kysymys, edustaja Räsänen.

Keskustelu

16.44 Päivi Räsänen kd: Arvoisa herra puhemies! Viime kaudella opintorahaa leikattiin
lähes 90 eurolla kuukaudessa, ja nykytasollaan opintoraha on vain noin 250 euroa. Vaikka
samaan aikaan tuota opintotukijärjestelmää uudistettiin ja lisättiin opintolainan valtionta-
kauksen enimmäismäärää, niin opintorahan pienuus käytännössä kuitenkin johtaa siihen,
että opiskelijat joutuvat yhä enemmän tekemään töitä, mikä myös pidentää opintoaikoja.

No, ennen vaaleja vasemmistoliitto lupasi 100 euron korotuksen opintorahaan, SDP 86
euron korotuksen, vihreät 83:n ja RKP:kin 86 euron korotuksen. Nyt me näemme, että ensi
vuodelle on tulossa reilun kahden euron korotus, [Hälinää] ja kysynkin: millä aikataululla
te aiotte lunastaa nämä vaalilupauksenne?

16.45 Tiede- ja kulttuuriministeri Hanna Kosonen (vastauspuheenvuoro): Arvoisa pu-
hemies! Opintotuki on pienituloisen opiskelijan sosiaaliturvaa, ei palkkaa tai palkkiota
opintopisteistä. Nykyisessä järjestelmässä kaikkien sosiaaliturvaan kuuluu tarveharkinta,
ja opintotuessa tarveharkinta toteutetaan tulorajoilla. Meillä on opintotukeen tulossa huol-
tajakorotus ja pientä lisää myös opintotuessa muutenkin, mutta emme pääse todellakaan
niihin tavoitteisiin, mitkä aikaisemmin olivat, joten täytyy tätäkin miettiä, mutta tietenkin
on hyvä katsoa.

Tässä on aikaisemmissa keskusteluissa oltu erittäin huolissaan siitä, millä tavalla tätä
yleensä rahoitetaan ja mistä valtion kassaan saadaan rahaa, ja tämä olisi yksi menoerä. Toi-
von mukaan myös oppositio tukee meitä [Puhemies koputtaa] näissä asioissa. Indeksit
myös palautetaan täysimääräisenä, mitä ei olla nähty pitkiin aikoihin.

Puhemies Matti Vanhanen: Pyydän niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.47 Päivi Räsänen kd (vastauspuheenvuoro): Arvoisa puhemies! Tämä kahden euron
korotus opintorahaan on tietysti pieni askel myönteiseen suuntaan, mutta kovin kaukana se
on näistä sadan euron lupauksista.

Sitten tämä huoltajakorotus, sehän saatiin todellakin viime kaudella aikaan. Siihen on
nyt tulossa 25 euron korotus hallituksen lupauksen mukaan, mikä on hyvä asia, mutta ko-
 Tarkistettu
4.0



Pöytäkirjan asiakohta PTK 56/2019 vp
vin pieni se vielä on. Kun otamme huomioon sen, että heikentynyt syntyvyys on yhteydes-
sä siihen, että ensimmäisen lapsen saaminen viivästyy nimenomaan opiskelevilla perheillä
ja henkilöillä, niin olisi hyvin tärkeää se, että juuri näiden opiskelijaperheiden asemaan nyt
vahvasti vaikutettaisiin.

Kristillisdemokraattinen eduskuntaryhmä on juuri julkaissut vaihtoehtobudjetin, jossa
esitämme, että tämä huoltajakorotus nostettaisiin 150 euroon, ja se ei tee kuin 5 miljoonaa
euroa lisää valtion budjettiin. [Puhemies: Kysymys!] Voisitteko lähteä tähän? Se on saman
verran, mitä olette omien avustajienne palkkaukseen laittaneet. [Eduskunnasta: Alle sen!
— Oho!]

16.48 Tiede- ja kulttuuriministeri Hanna Kosonen (vastauspuheenvuoro): Arvoisa pu-
hemies! Luottamus tulevaan on tietenkin olennaista syntyvyyden kannalta. Niin kuin me
monista tutkimuksista olemme nähneet, syntyvyyden edistämisessä ja lapsiluvussa on erit-
täin paljon myös muita periä, millä tavalla ihmiset tekevät lapsipäätöksiä tai yleensä mil-
loin se onni ihmisiä kohtaa, että voivat lapsia saada.

Meidän hallituksemme nostaa jo tällä hetkellä huoltajakorotuksella opiskelevien perhei-
den tuloja, ja olemme oikealla linjalla. Ja niin kuin sanoin, myös indeksit palautetaan, eli se
on myös yhteensä lisää opiskelijoiden tuloihin. [Ilkka Kanerva: Onpa tyhjentävä vastaus!]

Kysymyksen käsittely päättyi.
2


