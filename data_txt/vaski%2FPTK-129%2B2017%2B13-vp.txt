















































DEM14E.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

13. Hallituksen esitys eduskunnalle laiksi sosiaalihuoltolain muuttamisesta
Hallituksen esitys HE 162/2017 vp
Valiokunnan mietintö StVM 14/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 13. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

20.29 Arja Juvonen ps: Arvoisa herra puhemies! Hyvät edustajakollegat! Tässä hallituk-
sen esityksessä on kysymys sosiaalihuoltolain säännöksestä, jonka mukaan valtio korvaisi
tietyissä tilanteissa kunnille kielteisen turvapaikkapäätöksen saaneille henkilöille annettu-
jen kiireellisten sosiaalipalveluiden kustannukset. Tähän lakiesitykseen perussuomalaiset
ovat jättäneet vastalauseen, ja esittelen sen tässä nyt. Samalla teen vastalauseen mukaiset
lausumaesitykset, kuin myös esitän tämän lakiesityksen hylkäämistä.

Vastalauseen lausumaehdotukset kuuluvat seuraavasti:
”1. Eduskunta edellyttää, että hallitus ryhtyy välittömästi toimiin rekisteröidäkseen kii-

reellisiin ja välttämättömiin sosiaalipalveluihin hakeutuvat laittomasti maassa oleskelevat
henkilöt, jotta heidän henkilöllisyytensä voidaan varmistaa.

2. Eduskunta edellyttää, että laittomasti maassa oleskelevien kiireellisten ja välttämättö-
mien sosiaalipalvelujen kustannuksia seurataan erittäin tarkasti.

3. Eduskunta edellyttää hallituksen seuraavan, etteivät lakimuutokset toimi vetovoima-
tekijöinä laittomasti maassa oleskeleville vaan sen sijaan kannustavat laittomasti maassa
oleskelevia poistumaan maasta kielteisen turvapaikkapäätöksen sekä kiireelliset sekä vält-
tämättömät sosiaalipalvelut saatuaan.

4. Eduskunta edellyttää, että hallitus ryhtyy selvittämään, miten kiireelliset ja välttämät-
tömät sosiaalipalvelut järjestetään ja kustannetaan muissa Pohjoismaissa ja Euroopassa, ja
tuo tämän tiedon eduskunnalle.”

Arvoisa puhemies! Tällä hallituksen esityksellä ei anneta uusia tehtäviä kunnille eikä
uusia palveluja laittomasti maassa oleskeleville. Esityksen tarkoituksena on jakaa valtion
ja kuntien välisiä kustannuksia. Perussuomalaiset ymmärtävät sen, että valtio osallistuu
kuntien ylimääräisiin kustannuksiin tai ylipäänsä kustannuksiin. Täällä on tänään keskus-
teltu muun muassa peruspalveluihin kohdistetuista valtionosuuksista. Nostan esiin vaikka
hoitajamitoituksen, nostan esiin vaikkapa vanhusten palvelut. Pidämme myös tärkeänä,
että ihmiskaupan uhrien tunnistamiseksi ja auttamiseksi tehdään Suomessa toimia. Kyllä
nämä huolet ovat yhteisiä.
 Tarkistettu
4.1



Pöytäkirjan asiakohta PTK 129/2017 vp
Olemme kuitenkin huolissamme tämän esityksen tuomasta valtion ja kuntien taakan-
jaosta, sillä samalla kun valtio kustantaa kielteisen turvapaikan saaneiden kiireellisiä ja
välttämättömiä sosiaalipalveluja, jotka ovat majoitus, ruoka ja lääkkeet, välttämättömät
lääkkeet, se luo samalla myös kannustimia ja vetovoimatekijöitä kielteisen turvapaikka-
päätöksen saaneille siten, että heidän luvaton maassa oleskelunsa saattaa jatkua eivätkä he
poistu maasta. Tämä on mielestämme kestämätöntä. Suomen tulisi tehdä sellaisia ennalta
ehkäiseviä toimenpiteitä, joilla laittomasti maassa oleskelevat poistuvat Suomesta kieltei-
sen turvapaikkapäätöksen saatuaan. Eli tämä hallituksen esitys todellakin avaa sen mah-
dollisuuden, että kunnat voivat lähettää laskun Kelalle eli valtiolle, ja valtion budjetissa on
ensi vuodelle huomioitu noin 5,4 miljoonan potti, josta sitten kustannuksia maksetaan. Me
olemme huolissamme tästä kustannusten kasvusta. Muun muassa Helsingin kaupunki on
ottanut kantaa asiantuntijalausunnossaan henkilöstökuluihin. Myös Kuntaliitto osoitti
huolta siitä, riittääkö rahoitus ja tulisiko se mahdollisesti turvata tarvittaessa lisäbudjetilla.
Eli nämä aiheet olla huolissaan ovat todella aiheellisia.

Me esitimme valiokunnassa kysymyksen siitä, miten kiireellisen sosiaalihuollon kustan-
nukset laittomasti maassa oleskelevien osalta on järjestetty muissa Pohjoismaissa ja Eu-
roopassa. Vertailua hallituksen esityksen mukaisesta kustannustenjaosta valtion ja kuntien
välillä löytyy kuitenkin yllättäen vähän. Ruotsissa kunnat vastaavat välttämättömästä
avusta laittomasti maassa olevien osalta eikä valtio korvaa sitä kunnille. Elikkä kunnat siis
maksavat itse nämä kustannukset. Tanskassa kansainvälistä suojelua hakeneen henkilön,
joka on saanut kielteisen päätöksen, tulee lähteä maasta. Tanskan maahanmuuttovirasto
vastaa ulkomaalaisen tukemisesta, kunnes hän lähtee tai hänet karkotetaan Tanskasta. Pe-
russuomalaisten mielestä olisi tärkeää, että ajantasaista tietoa siitä, miten erilaisista sosiaa-
lipalveluista ja niiden kustannusjaosta säädetään Pohjoismaissa ja Euroopassa, olisi saata-
villa.

Arvoisa puhemies! Täällä on puhuttu Helsingin tekemästä päätöksestä, joka antaa ter-
veyspalvelut laittomasti maassa oleskeleville. Tämä hallituksen esitys mahdollistaa sen,
että niille kustannuksille, joita kunnille nyt tulee näistä sosiaalipalveluista, jotka on lain-
mukaisesti annettava, löytyy sitten maksaja, ja se on valtio. Ja kyllä huolena on se, että kun
piikki on auki, niin varmasti rahasummat tulevat kasvamaan.

Meillä on tällä hetkellä tartuntatautilaki, joka määrittelee tarkasti sen, millaista hoitoa ja
apua niin laittomasti maassa oleskelevat kuin kaikki muutkin — kansalaiset, kuntalaiset ja
ei-kuntalaiset — saavat. Siellä on akuutti hoito, ja siellä on paljon sellaisia sairauksia, joi-
hin sitten apua ja turvaa saa. Välttämättömät palvelut, ovat ne sitten sosiaalipalveluita tai
terveyspalveluita, tulevat kyllä lain mukaan. Niitä täytyy aina sitten katsoa ja miettiä, kuin-
ka suuri ikkuna avataan.

20.35 Sami Savio ps: Arvoisa puhemies! Kannatan edustaja Juvosen tekemää lakiehdo-
tusten hylkäysesitystä sekä vastalauseen mukaisia lausumaehdotuksia.

Kyse on perimmältään siitä, että kuntapäättäjien keskuudessa ympäri maata näyttää ole-
van kasvava halu tarjota paperittomille maassa oleville, siis laittomasti oleskeleville hen-
kilöille yhä laajempia palveluja, kunhan niille löytyy jostain rahoitus, ja kun kunnat saavat
valtiolta rahaa välttämättömien sosiaalipalveluiden järjestämiseen, niin kunnat kyllä laa-
jentavat näitä palveluita näköjään hyvin mielellään. Aiheesta keskusteltiin jo aiemman
kohdan osalta tänään, mutta lienee silti vielä syytä muistuttaa, että Helsingin kaupungin-
valtuusto päätti viime viikolla tarjota laittomasti maassa oleskeleville henkilöille suuren
2



Pöytäkirjan asiakohta PTK 129/2017 vp
määrän maksuttomia sosiaali- ja terveyspalveluita. Paperittomilla on jatkossa oikeus muun
muassa välttämättömään kroonisten sairauksien hoitoon, hammashoitoon, rokotuksiin,
mielenterveyspalveluihin ja oikeudelliseen neuvontaan, ja lisäksi näitä palveluita mainos-
tetaan kaupungin internetsivuilla lukuisilla eri kielillä. Kansalaisten keskuudessa Helsin-
gin kaupunginvaltuuston tekemä päätös on herättänyt täysin oikeutetusti valtavasti kritiik-
kiä, ja moni on tiedustellut jopa minulta, vaikka en helsinkiläinen olekaan, mikä on lain-
säädännön yleinen merkitys, jos jopa maassa laittomasti oleskelevat ovat oikeutettuja il-
maispalveluihin. Tässä on kyse sekä periaatteesta että taloudesta. En tiedä, kumpi on tär-
keämpi, mutta molemmista asioista on kysymys.

Arvoisa puhemies! Edustaja Juvonen toi äsken esille Ruotsin esimerkin, jossa kunnat
itse maksavat laittomasti maassa oleskeleville tarjoamansa palvelut, sekä Tanskan periaat-
teen, jonka mukaan laittomasti maassa oleskelevien on poistuttava maasta. Nämä ovat erit-
täin hyviä lähtökohtia, ja ne tulisi pitää mielessä myös Suomessa, kun lainsäädäntöä täällä
laaditaan ja päätöksiä tehdään.

Näillä perusteilla lakiehdotus on syytä hylätä ja tekemämme lausumaehdotukset syytä
hyväksyä.

20.37 Jani Mäkelä ps:  Arvoisa puhemies! Tästä aiheesta keskusteltaessa täytyy aina
muistaa, että nyt tässä puhutaan henkilöistä, joilla ei ole todetusti mitään kansainvälisen
suojelun tarvetta eikä muutakaan laillista perustetta maassamme oleskeluun. Tämä on kes-
tämätöntä yleisen lainkuuliaisuuden kannalta. Ja kun tässä esityksessä annetaan rahaa, niin
se menee aina niin, että kun on rahaa, sille on ottajia. Kuka tulee lopulta arvioimaan, ovat-
ko palvelut todella olleet välttämättömiä? Tämä muodostaa kannusteen, kuten olemme pe-
länneet.

Nämä edustajien Juvonen ja Savio esittämät asiat ovat tärkeitä joka tapauksessa, tulipa
laki hyväksytyksi tai ei. Nämä tässä esitetyt lausumaehdotukset ovat vähintä, mitä tolkun
maassa voidaan tehdä.

On välttämätöntä, että tiedetään, kenelle tarjotaan terveyspalveluita. Se nyt on vähintä,
mitä voidaan tehdä, että edes rekisteröidään heidät, jotka näitä palveluita käyttävät.

Se, että seurataan kustannuksia, on myös välttämätöntä. Tällä hetkellä sotesta yritetään
säästää 3:a miljardia — siis laillisesti maassa oleskelevien Suomen kansalaisten sosiaali- ja
terveyspalveluista palveluverkkoa karsimalla yritetään säästää 3 miljardia — ja se, että sa-
maan aikaan edes keskustellaan siitä, mitä tarjotaan laittomasti maassa oleville, on käsittä-
mätöntä.

Näiden palveluiden käytön täytyy olla selvä piste, missä henkilöiden tiedot päätyvät vi-
ranomaisille, jotta heidän maasta poistamisensa voidaan käynnistää.

Lisäksi on tärkeää ja välttämätöntä, että Suomi ei tarjoa määrältään tai laadultaan muita
Pohjoismaita vetovoimaisempia palveluita. Tästä ei saa muodostua meille sosiaaliperäisen
maahanmuuton vetovoimatekijää.

20.39 Arja Juvonen ps: Arvoisa herra puhemies! Se, että jäädään laittomasti maahan, ei
ole kenenkään etu. Vuonna 2016 toimenpidesuunnitelmassa laittomasti maassa oleskelun
ehkäisyyn ja hallintaan todettiin, että vastaanottojärjestelmästä on kadonnut noin 3 800
henkilöä. Jopa 8 000—10 000 voi jäädä oleskelemaan maassa laittomasti. Ja kun me pu-
humme kustannusarvioista, niin vuorokautta kohden majoituksen kustannukseksi arvioi-
daan noin 35 euroa, ruokakustannukseksi vähän päälle 7 euroa ja lääkekuluissa se on noin
3



Pöytäkirjan asiakohta PTK 129/2017 vp
5 euroa. Hätämajoitusta käyttäviä arvioidaan olevan 500—1 000 henkilöä noin kolmen
kuukauden ajan, ruokakorvausta hakevia 1 500 henkilöä puolen vuoden ajan, ja muiden
kustannusten perusteena on 1 000 henkilöä puolen vuoden ajan. Arvioiden mukaan kun-
tien menot olisivat yhteensä noin 5,4 miljoonaa euroa vuonna 2018. Tässähän on todella-
kin täysin uusi momentti, mikä on budjettiin esitetty ensi vuodelle, eli kun se on nyt 5,4,
niin tätä lukua tulee seurata, paljonko se on sitten 2019 ja niin eteenpäin, kuinka paljon
summat nousevat.

Kyllä se ihan oikeasti on niin, että samalla kun me leikkaamme suomalaisten palveluis-
ta, niiden ihmisten, jotka ovat rakentaneet tätä yhteiskuntaa, ja puhun jälleen kerran vaik-
kapa vanhustenhoidosta, kotihoidosta ja siitä laadusta mitä siellä on ja paljonko siellä on
apukäsiä, niin me avaamme... Aivan kuten edustaja Mäkelä hyvin tuossa esitti, he ovat ih-
misiä, joilla ei ole mitään perustetta jäädä Suomeen. He ovat laittomasti. He ovat käyneet
kaikki prosessit ja valitusprosessit läpi, ja heillä ei ole mitään syytä jäädä tänne Suomeen.
Elikkä meillä pitäisi olla ihan sama linja kuin Tanskassa, elikkä kun ei ole lupaa jäädä maa-
han, niin maasta pitää poistua. Ei ole kenenkään etu, että jäädään laittomasti maahan.

Keskustelu päättyi ja asian käsittely keskeytettiin.
4


