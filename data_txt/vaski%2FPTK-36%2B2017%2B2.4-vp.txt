















































DEME67B.tmp.xml


Pöytäkirjan asiakohta PTK 36/2017 vp
Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

2.4. Suullinen kysymys teiden kunnossapidosta (Thomas Blomqvist r)
Suullinen kysymys SKT 50/2017 vp

Suullinen kyselytunti

Puhemies Maria Lohela: Seuraava kysymys, edustaja Blomqvist.

Keskustelu

16.48 Thomas Blomqvist r: Arvoisa puhemies, ärade talman! Upprätthållandet av vägnä-
tet hör till de grundläggande uppgifterna för samhället. Den här vintern har varit speciellt
svår med tanke på vägunderhållet. Bristande resurser och varierande väderlek har lett till
att det bildas kraftiga spår och till att vägarna har varit osandade i långa tider. Det här har i
sin tur lett till utkörningar och kollisioner.

Arvoisa puhemies! Tänä talvena teiden huono talvikunnossapito on aiheuttanut aivan liian
paljon vaaratilanteita ja jopa onnettomuuksia. Joka talvi ja kevät teiden ylläpito on vaikeaa
muuttuvien kelien takia, se on selvä, mutta tänä vuonna tilanne on ollut erityisen vaikea.
Kysynkin siksi vastaavalta ministeriltä: mihin toimenpiteisiin hallitus aikoo ryhtyä turva-
takseen kunnossapidon laatuvaatimukset sekä vähentääkseen haittavaikutuksia myös
alemman tieverkoston osalta?

16.49 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Kiitoksia kysymyksestä. Teiden yleinen kunnossapito hoituu ely-keskusten
kautta. Tällä hetkellä teemme itse asiassa arviota siitä, kuinka tienpitoa voisi kehittää te-
hokkaammaksi ja liikenneturvallisuutta paremmin turvaavaksi. Joka tapauksessa me jou-
dumme tätä kysymystä nyt analysoimaan tarkemmin, kun tulevaisuudessa maakunnat tu-
levat vastaamaan perusväylänpidosta, ja tässä kohtaa on syytä myöskin arvioida, millaisin
kriteerein ja millaisin perustein tätä tullaan tekemään. Resurssit ovat tässä kaiken aikaa
tiukkoja, mutta tässäkin kysymyksessä digitalisaatiosta on hyötyä ja pyrimme analysoi-
maan entistä enemmän, missä kunnossa meidän väylät ovat, millaista tienpitoa tulee tule-
vaisuudessa olla ja miten sitä voitaisiin kehittää paremmaksi.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.50 Thomas Blomqvist r (vastauspuheenvuoro): Värderade fru talman! Det är ju bra att
man utreder den här saken. En annan sak som har gjort det svårt, åtminstone för mig när jag
 Tarkistettu
4.2



Pöytäkirjan asiakohta PTK 36/2017 vp
försökt ta reda på saker, är att det verkar ganska krångligt när det finns den som ansvarar
för vägunderhållet och sedan har man underleverantörer.

Päätöksentekoketju teiden ylläpidossa vaikuttaa olevan aika pitkä, ja vastuunjako teiden
ylläpidossa ei ole aina selvää. Destia on monessa tapauksessa vain tilaaja, jolla on useampi
alihankkija. Miten tätä tilannetta voidaan selkeyttää ja parantaa?

16.51 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Juurihan tätä kysymystä nyt tullaan aika merkittävässä määrin maakuntauu-
distuksen yhteydessä muuttamaan. Ely-keskusten L-vastuualueet siirtyvät osaksi maakun-
nan tehtäviä, ja tulevaisuudessa maakunnat järjestävät näitä. On totta, että ketjut ovat pit-
kiä ja siellä on paljon alihankintaketjuja olemassa, mutta entistä enemmän tulee tärkeäm-
mäksi se, että saadaan pitkäjänteisyyttä meidän teidenpitoon, ja myöskin meidän korjaus-
velan hoitoon vaikuttaa se, missä kunnossa meidän tiet perustavalta laadultaan ovat ja mi-
ten sitten yleistä teidenpitoa voidaan parantaa. Mutta tämän hallituskauden aikana nytten
teiden korjausvelkaan laitetaan lähes miljardin euron panostus, joka toivottavasti vaikuttaa
myöskin siihen, että teiden ylläpitoon ja kunnossapitoon saadaan parempaa vaikuttavuutta.

16.52 Ari Jalonen ps (vastauspuheenvuoro): Arvoisa puhemies! Teiden kunnon heikke-
neminen tämän talven aikana on mielestäni osoitus siitä, että korjausvelka on kasvanut ku-
luvina monina vuosikymmeninä oikeastaan niin suureksi, että nyt ne näkyvät yhä useam-
pina monttuina. Kun tässä esitettiin kysymys, miten teiden kunnossapito, auraamiset ynnä
muut vaikuttavat tähän, niin tämähän on perusväylänpitomomentin alla tapahtuvaa asiaa.
Minä tahtoisin nyt tässä vaiheessa kysyä ministeriltä: Vaikka nämä tiet ovat huonossa kun-
nossa, niin tämä hallitus on tosiaan panostanut teiden kunnossapitoon ja perusväylänpito-
rahoitukseen. Voisitteko vielä ilmoittaa vähän lukuja, kuinka paljon tämä hallitus on pa-
nostanut ja puuttunut tähän tilanteeseen? [Välihuutoja — Hälinää]

16.53 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Edellisen kauden korjausvelasta tehtiin selvitys parlamentaarisena työnä, ja
siinä todettiin, että meidän korjausvelka teissä on yhteensä 2,5 miljardia euroa. Tällä hal-
lituskaudella olemme laittaneet lisäpanostuksen, 600 miljoonaa, korjausvelkaan. Tämän li-
säksi olemme kehittämishankkeista siirtäneet korjausvelkaan — elikkä perusväylänpi-
toon, niin kuin toteatte — 364 miljoonaa euroa. Mutta meidän korjausvelka myöskin kas-
vaa 100 miljoonaa per vuosi, ja jotta meidän kaikki infran korjausvelka olisi hoidettu vuo-
teen 2027 mennessä, tarvittaisiin 300 miljoonaa per vuosi korjausvelkaan, jotta meidän tiet
olisivat korjausvelattomia. Tästä näkökulmasta tarvitsemme jatkuvasti pohdintaa siitä, mi-
ten meidän infraan investoiminen voidaan pitkäjänteisesti rakentaa tulevaisuudessa.

16.54 Harry Wallin sd (vastauspuheenvuoro): Arvoisa puhemies! On tärkeätä, että in-
vestoidaan korjausvelkaan, mutta totuushan on kuitenkin se, että talvikunnossapitokritee-
reitä on höllennetty. Ammattiautoilijoilta tulee hyvin paljon palautetta siitä, että teitä ei au-
rata vasta kuin seuraavana päivänä, että tiet urautuvat, tulee vaaratilanteita. Voitteko te täs-
sä eduskunnalle luvata, että kun ensi talvi nyt taas toivottavasti tulee, niin näitä kriteerejä
myöskin tiukennettaisiin eikä höllennettäisi koko ajan?
2



Pöytäkirjan asiakohta PTK 36/2017 vp
16.55 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Sekä korjausvelan osalta että perusväylän ylläpidon näkökulmasta teemme
arviota tällä hetkellä siitä, mikä on aidosti tämän rahan vaikuttavuus ja miten meidän tei-
den talvihoito ja ylläpito tuottavat tulosta. Tämän pohjalta sitten arvioimme sen, millaisia
kriteereitä tullaan tarvitsemaan ja miten tätä työtä voitaisiin tehokkaammin ohjata tulevai-
suudessa. Se on ilman muuta työtä, jota tullaan tekemään, ja sitä työtä valmistellaan tällä
hetkellä Liikennevirastossa.

16.55 Mikko Alatalo kesk (vastauspuheenvuoro): Arvoisa rouva puhemies! Tänään juu-
ri olin metsäteollisuuden tilaisuudessa Tampereella, ja siellä esitettiin huoli siitä, että juuri
niin kuin edustaja Wallin sanoi, niin vaihtelee alueittain ja ihan ely-piireittäin tämä teiden
hoito. Ilmeisesti täällä juuri nämä aliurakoitsijat on niin tiukille vedetty näissä kontrahdeis-
sa, että ne eivät välttämättä hoida tarpeeksi hyvin niitä. Lisäksi tuli huoli siitä, mitenkä sit-
ten, kun meillä oikein iso pyörä lähtee liikkeelle tässä biotaloudessa ja Äänekoski valmis-
tuu ja kaikki muutkin tehtaat, tiestö kestää nämä valtavat isot rekat, kun siellä on mennyt jo
ihan rakenteisiin näitten teiden huono kunto. Se ei ole enää pinnoissa, vaan se on rakenteis-
sa. Ymmärrän tietysti tämän, että me olemme nyt lähes miljardin jo laittamassa, mutta 2,5
miljardia on tämä korjausvelka. Tullaanko tähän kiinnittämään huomiota, että tämä metsä-
teollisuuden laajempi käyttö nimenomaan tulee rasittamaan myös tiestöä ja myös ulkomai-
set rekat?

16.56 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Paljon tästä biotaloudesta kulkee yksityisteitä pitkin, ja tällä hallituskaudella
on korotettu 30 miljoonalla eurolla yksityisteiden valtionosuuksia. Tältä näkökulmalta py-
ritään myöskin vaikuttamaan siihen, että meillä olisi edes tämän verran mahdollisuus tu-
kea sitä työtä, jota yksityisteiden kunnossapitoon liittyy.

Toista kokonaisuutta, joka liittyy sitten tähän pitkäjänteiseen rahoitukseen, arvioidaan
tällä hetkellä parlamentaarisessa työryhmässä, joka muuten kokoontui viimeksi tänä aamu-
na ja jonka tuloksia nimenomaan siitä, miten korjausvelkaan ja kehittämishankkeisiin in-
vestointeja voidaan pitkäjänteisesti kehittää ja yhdessä ratkaista, tullee valmistumaan ensi
vuoden helmikuun loppuun mennessä.

Kysymyksen käsittely päättyi.
3


