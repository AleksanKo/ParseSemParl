















































DEM4112.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.10. Suullinen kysymys hallitusohjelman talouspoliittisen linjauksen noudattamisesta 
(Wille Rydman kok)

Suullinen kysymys SKT 89/2019 vp

Suullinen kyselytunti

Toinen varapuhemies Juho Eerola: Edustaja Rydman.

Keskustelu

16.23 Wille Rydman kok: Arvoisa herra puhemies! Tuossa muutama viikko sitten meillä
edellinen hallitus kaatui luottamuspulaan, mutta sitten ministerit ja varapuhemies vähän
vaihtoivat paikkoja, ja yhtäkkiä luottamus jälleen löytyikin ja sama hallitus perustettiin uu-
destaan. No, kiertotaloutta kai tämäkin, ja jonkinnäköisenä kiertotaloutena voidaan kai pi-
tää sitäkin, että hallitus lopulta päätti ottaa käyttöön pilkulleen saman hallitusohjelman
kuin mitä edelliselläkin oli ollut käytössään. [Vasemmalta: Se on hyvä hallitusohjelma!]
No jos ei siitä kerran mitään muutettu, niin sitten on tietysti hyvä huomata, että hallitus on
todellakin linjannut, että ”hallitus seuraa taloustilannetta sekä työllisyys- ja tasapainota-
voitteiden toteutumista jatkuvasti ja reagoi taloustilanteen edellyttämällä tavalla”, ja tätä
hallitusohjelmaa on sitouduttu tarkastelemaan uudelleen, mikäli alkaa muodostua epäilyk-
siä, että talouspoliittinen linja ei uskottavasti toimi. No nyt kun sitä on epäillyt jo Euroopan
komissiokin, olisiko nyt aika vihdoinkin toteuttaa sitä uusvanhaa hallitusohjelmaa myös
tältä osin? [Puhemies koputtaa] Tämä ei onnistunut valtiovarainministeri Lintilältä, mutta
onnistuisiko se valtiovarainministeri Kulmunilta?

Toinen varapuhemies Juho Eerola: Valtiovarainministeri Kulmuni, onnistuuko? 

16.25 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Rydmanille kysymyksestä. Tämä pääministeri Marinin johtama hallitus
noudattaa sitä samaa hallitusohjelmaa, joka periytyy Antti Rinteen johtamalta hallituksel-
ta. Toki hallitusohjelmahan on varsin kunnianhimoinen monin osin, myös työllisyyden
suhteen tai ilmastotavoitteiden osalta. Tietenkin valtiovarainministerinä minua kiinnosta-
vat erityisesti ne työllisyystavoitteet ja myös pidemmän kaaren tilanne sen suhteen, että
tämä maa on hyvässä julkisen talouden kunnossa myös seuraaville sukupolville. Eilen esi-
merkiksi, kun valtiovarainministeriö kertoi omista päivitetyistä laskelmistaan, niin ne
muutokset eivät itse asiassa ole kovinkaan suuria siihen nähden, mitä olemme jo aikaisem-
min arvioineet. Se, että julkinen talous on tasapainossa vuonna 23, vaatii kyllä sen, että
työllisyysasteessa päästään eteenpäin, ja niitä toimia hallitus tekee aivan aikataulunsa mu-
kaan, ja ensi kevään kehysriihi ja syksyn budjettiriihi ovat tässä tietenkin aivan keskeisiä.
 Tarkistettu
4.0



Pöytäkirjan asiakohta PTK 86/2019 vp
Kysymyksen käsittely päättyi.
2


	3.10
	16.23
	16.25


