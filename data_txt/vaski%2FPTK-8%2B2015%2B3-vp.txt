















































DEM3D01.tmp.xml


Pöytäkirjan asiakohta PTK 8/2015 vp
Pöytäkirjan asiakohta 

PTK 8/2015 vp

Täysistunto

Tiistai 26.5.2015 klo 14.00—15.41

3. Hallituksen esitys eduskunnalle laeiksi eräiden maistraatin toimivallan määräytymistä 
koskevien säännösten muuttamisesta

Hallituksen esitys HE 6/2015 vp

Lähetekeskustelu

Toinen varapuhemies Ben Zyskowicz: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

14.01 Leena Meri ps: Arvoisa puhemies ja muut kuulijat! Olen itse toiminut vuosia vir-
kamiehenä tuomioistuimissa ja viimeiset yhdeksän vuotta Itä-Uudenmaan maistraatin la-
kimiehenä ja esimiestehtävissä. Tämä nyt käsiteltävänä oleva uudistus on sinänsä selkeä,
eikä tämä itsessään herätä suuriakaan intohimoja. Se selkeyttää maistraatin toimivaltaa lain
kohdissa mainituissa asioissa.

Haluaisin kuitenkin kiinnittää sellaiseen seikkaan huomiota, joka minulle tuli tässä mie-
leen, kun perehdyin näihin asiakirjoihin maistraatin virkamiehenä heti innokkaasti — ajat-
telin, että ahaa, nytpä pääsen omalle kentälleni. Meille kaikille on tärkeätä, että lainvalmis-
telun ja erityisesti hallituksen esityksen ja valiokuntien mietintöjen perustelut ovat selkeät
ja yksiselitteiset. Tässä hallituksen esityksessä olisi ollut hedelmällistä, että olisi kerrottu
näistä, kun täällä on Juko ry:n, JHL:n ja Palkansaajajärjestö Pardian lausunnot ja maistraa-
tin lausunnot, vaikka aivan lyhyestikin, miten nämä ovat suhtautuneet, myönteisesti vai
kielteisesti. Toki sain tämän tiedon sitten, kun soitin lainsäädäntöneuvokselle. Hallituksen
esityksen ja valiokuntien mietintöjen perustelut ovat tärkeässä asemassa. On huomattava,
että lakeja soveltavat viranomaiset, tuomioistuin mukaan lukien, käyttävät hallituksen esi-
tyksiä lain tulkinnassa apuna, sillä ne ovat normihierarkiassa erittäin korkealla, lain tulkin-
taohjeina. Niistä aina ilmenee eduskunnan tahto ja tarkoitus. Siksi pyydänkin, että tällä
eduskuntakaudella me kansanedustajat muistamme lakeja säädettäessä, että pelkkä valmis
normi ei ole ainoa, mitä lakeja soveltavat tahot tarvitsevat. Mitä paremmat perustelut ovat,
sitä vähemmän jää tulkintaepäselvyyksiä ja sen yhdenmukaisempaa soveltaminen myös
viranomaisissa on.

Vielä pyydän sellaista meiltä kaikilta, että luemme huolella erityisesti virastojen itsensä
antamat lausunnot koskien lainsäädäntöhankkeita. Olen itse vastannut useisiin ministeriöi-
den lausuntopyyntöihin vuosien varrella, ja toisinaan on tullut hieman sellainen olo, että lu-
keekohan niitä kukaan, sillä lopullisissa lainvalmisteluasiakirjoissa ei ole ollut niistä mi-
tään mainintaa. On huomattava, että lakia soveltavilla viranomaisilla on usein paras tieto
niistä ongelmista, joita käytännössä ilmenee, ja monia hyviä ideoita niiden ratkaisemiseen.
Varmaan ne on luettu jossain, mutta jos niiden painoarvo on vain lyhyt maininta lain esi-
 Tarkistettu
4.0



Pöytäkirjan asiakohta PTK 8/2015 vp
töissä ja laki säädetään silti hyvinkin erilaiseksi kuin mitä lausunnossa on ehdotettu, tulee
lausunnonantajalle tunne, että turha näitä on kirjoitella, kun ei näitä kukaan lue. Tällöin käy
niin, että lainsäätäjältä jää arvokas tieto saamatta, sillä siellä ruohonjuuritasolla virkamies-
ten tuntuma asioista on erittäin hyvä.

On muistettava, että vaadimme jatkuvasti tuomioistuimilta ja viranomaisilta päätöksiin
laadukkaita perusteluita, joissa eri näkökohtia on tullut punnita huolellisesti. Vastavuoroi-
sesti eduskunnan tulee lainsäätäjänä kiinnittää huomiota omiin lain säätämistä koskeviin
perusteluihinsa, jotta myös ne olisivat laadukkaita ja informatiivisia, niin kuin me odotam-
me niitä soveltavien virkamiesten ja tuomarien perusteluilta.

Arvoisa puhemies! Tässä meille hyvä ohjenuora tulevaa eduskuntakautta ajatellen, eli
tehdään eduskunnassa laadukasta lainsäädäntötyötä hyvine perusteluineen.

Keskustelu päättyi.

Asia lähetettiin hallintovaliokuntaan.
2


