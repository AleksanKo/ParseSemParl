















































DEMFA33.tmp.xml


Pöytäkirjan asiakohta PTK 28/2018 vp

 Tarkistettu
4.0

Pöytäkirjan asiakohta 

PTK 28/2018 vp

Täysistunto

Tiistai 3.4.2018 klo 14.00—16.34

9. Hallituksen esitys eduskunnalle säteilylaiksi ja eräiksi siihen liittyviksi laeiksi
Hallituksen esitys HE 28/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan ja ympäristövaliokunnan on annettava lausunto.

Keskustelu

16.29 Sami Savio ps: Arvoisa puhemies! Tämä hallituksen esitys uudeksi säteilylaiksi ja
eräiksi siihen liittyviksi laeiksi on erittäin laaja kokonaisuus ja ansaitsee ehdottomasti seik-
kaperäisen valiokuntakäsittelyn. Säteilylailla on tarkoitus suojella kansalaisten terveyttä
säteilyn haittavaikutuksilta, ja säätely onkin varsin yksityiskohtaista, mikä on tarpeen sä-
teilyn määrän ja säteilyaltistuksen jatkuvan kasvun myötä.

Arvoisa puhemies! Kiinnittäisin vielä huomiota erääseen yksityiskohtaan tässä hallituk-
sen esityksessä. Tässä esityksessä ja sen perusteluissa näet todetaan, että vuonna 2015 ala-
ikäiseksi ilmoittautuneille turvapaikanhakijoille tehtiin 149 viranomaisten oman arvion
perusteella pyytämää ikätutkimusta ja näissä testauksissa peräti 90 tapausta 149:stä eli noin
60 prosenttia osoittautui yli 18-vuotiaaksi. Tutkimusmenetelminä on käytetty pääosin
hammas- ja ranneluuston röntgentutkimuksia, jotka ovat erittäin luotettavia. Tässä lakiesi-
tyksessä todetaan edelleen, että vuonna 2016 ikätutkimuksia tehtiin jo noin 630 kappaletta.
Valitettavasti esityksessä ei kuitenkaan kerrota, kuinka suuri osa näistä osoitti hakijan täy-
si-ikäiseksi.

Arvoisa puhemies! Mainitut ikätestit ovat terveydenhuollon näkökulmasta tämän laki-
esityksen myötä varsin hyvin säädeltyjä, ja mielestäni ja myös muidenkin perussuomalais-
ten kansanedustajien mielestä ne olisi syytä laajentaa kaikkiin alaikäiseksi ilmoittautunei-
siin turvapaikanhakijoihin, jolloin menettely olisi yhdenvertainen kaikkien alaikäiseksi il-
moittautuneiden hakijoiden kannalta.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan ja ym-
päristövaliokunnan on annettava lausunto.


