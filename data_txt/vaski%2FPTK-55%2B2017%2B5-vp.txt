















































DEM76C5.tmp.xml


Pöytäkirjan asiakohta PTK 55/2017 vp
Pöytäkirjan asiakohta 

PTK 55/2017 vp

Täysistunto

Keskiviikko 17.5.2017 klo 14.05—16.45

5. Hallituksen esitys eduskunnalle maakaasumarkkinalaiksi ja eräiksi siihen liittyviksi 
laeiksi

Hallituksen esitys HE 50/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

15.23 Lauri Ihalainen sd: Arvoisa puhemies! Tämä hallituksen esitys maakaasumarkki-
nalaista on mitä suurimmassa määrin tärkeätä energiapolitiikkaa, ja tähän on syytä huolel-
la perehtyä nyt valiokuntakäsittelyssä.

Maakaasun kulutus lienee vuositasolla semmoinen 26 terawattituntia, ja maakaasun
osuus meidän energian kokonaiskulutuksestamme lienee noin 6 prosenttia. Maakaasun
käyttö yhdistettyyn sähkön ja lämmön tuotantoon on toki tärkeä, mutta niiden kotitalouk-
sien määrä, jotka maakaasua käyttävät, on aika rajallinen. Kaikki tiedämme, että tämä
kaikki maakaasu tulee yhden putkiverkon kautta Venäjältä, mutta sitten jos katsotaan maa-
kaasun liikevaihtoa Suomessa 2015, niin se oli kuitenkin yli 800 miljoonaa euroa, joten pu-
hutaan kuitenkin tärkeästä asiasta.

Suomen maakaasumarkkinat avautuvat kilpailulle 2020, ja tähän liittyy myös se, että
tarkoitus on Suomen ja Viron välillä maakaasuverkon yhdistäminen, mistä keskustelu on
ollut kohtuullisen vilkasta. Tähän liittyen ajatus on, että kilpailua lisättäisiin maakaasu-
verkkoon syötettävän uusiutuvan energian ja toisaalta tämän nesteytetyn maakaasun osal-
ta. Siinä meillä on jo Porvoosta yhteys verkostoon, Porissa on niin ikään rakennettu tällai-
nen laitos, joka ennen kaikkea palvelee varmaan merenkulkuliikennettä, ja Torniossa on
tällainen tulossa. Eli nesteytetyn maakaasun merkitys tulee olemaan tässä mielessä tärkeä.

Gasumissa valtion kansallisena intressinä on varmistaa kaasun siirto ja toimivuus kai-
kissa olosuhteissa. Gasum on tärkeää säilyttää valtion määräysvallassa myös tulevaisuu-
dessa, samoin kuin se yhtiö, joka on perustettu nyt tämän Suomen ja Viron välisen maa-
kaasuhankkeen putken rakentamiseen. Mutta se viesti lienee kai siinä, että maakaasuput-
ken rakentaminen Suomen ja Viron välille ei vielä ole riittävä ratkaisu siihen, että me yh-
distyisimme eurooppalaiseen maakaasuverkostoon. Se tietysti vaatii sitä, että Puolan ja
Baltian maiden kesken tapahtuu myöskin jotakin uudistuksia ja rakentamista.

Nämä muutokset, jotka tässä ehdotuksessa liittyvät sähkömarkkina- ja maakaasumark-
kinalakeihin ja jotka rajoittavat sähkön ja maakaasun siirron ja jakelun maksujen korotuk-
sia 12 kuukauden tarkastelujakson aikana enintään 15 prosenttiin, ovat erittäin kannatetta-
via. Nämähän liittyvät siihen Gasum-keskusteluun, jota vilkkaana käytiin.
 Tarkistettu
4.4



Pöytäkirjan asiakohta PTK 55/2017 vp
Haluaisin, että me valiokunnassa pohdimme huolella asiantuntijoita kuullen ensinnäkin
sitä, että tähän kilpailun avautumiseen täytyy huolella varautua. Pohdittava olisi sitä, olisi-
ko maakaasumarkkinoiden avaaminen järkevämpää vasta sitten, kun olisi luotu yhteiset
eurooppalaiset maakaasuverkostot Puolan ja Liettuan välille, jolloin nämä markkinat ovat
paljon suuremmat ja tarjontaa on enempi, ja onko toisaalta olemassa riski, että tosiasialli-
sesti maakaasun hinta ei suinkaan halpene vaan nousee. Tällä haluan vain kertoa, että näitä
kysymyksiä on nyt talousvaliokunnassa syytä käsitellä huolella ja kuulla asiantuntijoita.

15.28 Harri Jaskari kok: Arvoisa rouva puhemies! Arvoisat kollegat! Olen samaa mieltä
kuin edustaja Ihalainen siitä, että tässä on kysymys paljon suuremmastakin energiapoliitti-
sesta kysymyksestä kuin helposti ensi silmäyksellä ajattelee.

Ensimmäinen on todellakin, että tämä on myöskin tietynlainen linjanveto siitä, että infra
erotetaan varsinaisesti tuotannosta. Nythän on tietyllä tavalla sähkömarkkinoilla tehty sitä
samaa jo muutaman vuoden aikana, ja näkymä on sitten se, että nyt me alamme tekemään
samanlaista myöskin maakaasumarkkinoilla. Tietysti on hyvä kysymys, alammeko me het-
ken päästä tekemään samaa myöskin vaikka kaukolämpömarkkinoilla, että selkeästi infra
erotetaan sitten tuotannosta ja tuotanto avataan kilpailulle.

Aivan niin kuin edustaja Ihalainen sanoi, talousvaliokunnassa meidän täytyy hyvin tar-
kasti käsitellä asiaa. Kun me avaamme tämän nyt kilpailulle, jossa ovat mukana myöskin
Baltian maat, miten me pystymme jotenkin pitämään huolta, että tavoitteena on aidosti eu-
rooppalaisen markkinan luominen? Tämä liittyy kysymykseen siitä, miten pidetään huolta
myöskin, että maakaasuputki jatkuu Baltian maiden ja Puolan läpi sitten Euroopan mark-
kinoille, koska se aidosti avaisi sitten tämän kilpailun ja todellakin loisi erilaista tuotantoa.
Totta kai — ollaan keskusteltu jo alustavasti vaikka ministerien kanssa — tietyllä tavalla
uutta kilpailua luo jo se, että meillä on LNG:tä saatavissa, nestemäistä kaasua, se tuo uutta
toimintaa markkinoille, ja toisaalta myöskin oman biokaasutuotannon eteneminen luo sitä
uutta tuotantoa.

Toinen näkökulma on sitten se kotimaisen tuotannon lisääminen. Tämä maakaasuverk-
ko ja sen eriyttäminen on aika aidosti mielenkiintoinen asia, koska nythän me olemme ol-
leet monia vuosia hyvin riippuvaisia tuotannosta Venäjän puolelta, joka on toiminut hyvin
ja luotettavasti. Mutta tämä eriyttäminenhän avaa Suomelle todella huikeat markkinat,
koska silloinhan verkonhaltijan on järkevä ottaa — mikäli saa kilpailukykyisiä tarjouksia
— erilaista kaasutuotantoa verkon osaksi. Ja tämähän antaa mahdollisuuksia taas esimer-
kiksi biokaasutuotantoon ja kenties hajautettuun tuotantoon sitä kautta ja aikamoisia elin-
mahdollisuuksia ainakin esimerkiksi niille alueille, jotka toimivat lähellä maakaasuverk-
koa.

Minä toivon todellakin, että tämä olisi mieluummin mahdollisuuksia antava uudistus
myöskin suomalaiselle tuotannolle. Tiettyjen arvioiden mukaan aika nopeasti me pystyi-
simme saamaan verkkoon jopa 30 prosenttia kaasusta kotimaista kaasua, biokaasua. Jos
tämä antaa sellaisen mahdollisuuden, niin sitä kautta pidän järkevänä tämän uudistuksen
viemistä eteenpäin huolehtien kylläkin siitä, että tämä tulee aidosti eurooppalaiseksi kaasu-
markkinaksi tulevaisuudessa.

15.31 Kauko Juhantalo kesk: Arvoisa puhemies! Maakaasumarkkinoihin liittyvän lain-
säädännön uudistaminen on välttämätöntä ja mitä tervetulleinta. Maakaasun käyttö Suo-
messa oli paljon suurempaa kuin se on nyt niissä lukemissa, jotka edustaja Ihalainen lau-
2



Pöytäkirjan asiakohta PTK 55/2017 vp
sui, mutta se on osoittautunut sekä teollisuudessa että sähkön ja lämmön tuotannossa hyvin
tärkeäksi, ja sitä on edelleen erittäin tärkeä maamme talouden kannalta hyödyntää ja lisätä.
Toinen puoli on tämän Baltiasta tulevan toisen putken rakentaminen, että yhdistymme voi-
makkaasti ja hyvin eurooppalaiseen maakaasuverkkoon, ja toinen puoli on sitten tämä,
mitä edustaja Jaskari puheenvuorossaan myös painotti, että se avaa suuret mahdollisuudet
kotimaisen hajautetun toiminnan kaasutoimituksille ja kaasun valmistukselle liittyä kaasu-
verkostoon. Nykylainsäädännön mukaisestihan tämä on rakennettu Gasumin käyttöön, ja
heillä ei ole velvollisuutta ottaa muita kaasuja tuohon verkostoon. Se on selvä ongelma si-
nänsä, ja myös siellä oleva kilpailun puute on häirinnyt kaasumarkkinoita.

Jos ajattelee liikennettä, meillä muun muassa on, mistä edustaja Ihalainen lausui, nes-
teytetyn kaasun tulo Poriin avannut uudelleen keskustelun esimerkiksi siitä, voitaisiinko
Porin—Haapamäen ratalinja uudelleen avata käyttäen juuri nesteytettyä kaasua, koska se
antaisi sille uusia mahdollisuuksia. Jos ajatellaan liikennettä, meillä nyt valtioneuvosto on
tehnyt päätöksen sähköstä, sähköpistokkeiden asentamisesta suurissa määrissä hajautetus-
ti ympäri maata. Minun mielestäni se antaa mahdollisuuden myös kaasun hyödyntämiseen
ajoneuvoliikenteessä siten, että sen jakelupisteiden pitäisi samassa tahdissa lisääntyä Suo-
messa, koska uskon hiilineutraalin kaasun käytön lisääntyvän. Ihmiset haluavat sellaista
käyttää, ja sen hyödyntämisen soisi lisääntyvän myös ajoneuvoissa ehkä runsaamminkin
kuin sähkön hyödyntämisen.

Tätä markkinalain uudistusta on mitä myönteisimmin katsottava. Meillähän on hyvin
orastavia kohteita, joissa kaasua voidaan lisää tuottaa, ja niin kuin edustaja Jaskari sanoi,
jos 30 prosenttiin päästään, se on huima saavutus, ja siihen on Suomella täydet mahdolli-
suudet. Se lisäisi omavaraisuutta, ja se lisäisi bioenergian jalostamista hyvin monella eri ta-
holla. Tervetullut uudistus.

15.35 Jari Myllykoski vas: Arvoisa rouva puhemies! On pakko, jos ei nyt aplodein, kui-
tenkin tyydytyksellä katsoa, että hallitus on tehnyt hyvää työtä tätä uudistusta valmistelles-
saan, sillä kun kuitenkin tavoitteena on luoda edellytykset LNG:lle ja biokaasulle ja tavoit-
teena on se, mikä hallituksella on, kivihiilestä luopuminen, nämä ovat yhdenmittaisia ja
hyviä tavoitteita. Luodaan edellytyksiä liittymiselle keskieurooppalaiseen maakaasuver-
kostoon Balticin valmistuttua. Kuinka todennäköistä on, että meillä verkostot ovat niin val-
miita, että voisimme vielä ruveta hehkuttamaan siitä, että kansallisesti myös biokaasun
tuotanto voisi tähän verkkoon liittyä, tarkoittaa, että se olisi automatkojen päässä. Jos
otamme haja-asutusalueella tuotetun biokaasun tuotannon tähän mukaan, niin se ei var-
masti tilatuotannon kanssa ole yhteismitallinen.

Mielestäni tämä on erittäin tärkeä uudistus, ja mikä tässä on parasta, tässä hallituksen
esityksessä tullaan siirtoverkkojen hinnoitteluun, hinnannousuun, kiinni. Viime kaudella
tehtiin ratkaisuja, jotka eivät rajoittaneet mitenkään sitä, kuinka kuluttaja joutuu vastaa-
maan tietyistä hinnannousuista. Nyt täällä on tämä 12 kuukauden pykälä. Kyllä täytyy sa-
noa vasemmistolaisena kansanedustajana, että kiitän tätä hallitusta linjauksesta, joka on
juuri sellainen, että kuluttaja voi nyt jo vähän osata ennakoida edes 12 kuukauden sisällä —
toki, mistä se 12 kuukautta sitten lasketaankin. Nyt tuodaan ennustettavuutta ja sellaista oi-
keaa rytmiikkaa siihen, että ei pelkästään vain verkonhaltijan ehdoilla hinnannousuja teh-
dä, vaan tämä antaa kyllä suomalaisille kuluttajille myös semmoista selkärankaa, että
emme kohtaa sitä, että verojen ja sähkönhinnan päälle voitaisiin yli 15 prosentin nostaa
siirtoverkkojen hintoja. Tervehdin tätä kyllä todella hyvällä mielellä.
3



Pöytäkirjan asiakohta PTK 55/2017 vp
Me olemme keskustelleet, täällä on tuotu Satakuntaa ja Poria esille, ja olemme puhuneet
siitä, niin kuin edustaja Ihalainenkin, kuinka tärkeää se on. Edustaja Juhantalo myös yhtyi
siihen liikenteen osalta, mutta meidän pitää nähdä se, että Satakunnassa se ei rajoitukaan
pelkästään liikenteeseen. Nesteytetty maakaasu tulee meille voimakkaasti sinne Harjaval-
lan suurteollisuuspuistoon yksistä polttoaineista, joilla hoidetaan meidän energiatuotan-
toamme. Eli tämä Porin yksikkö siellä Mäntyluodossa mahdollistaa sen, että Porin—Har-
javallan raskaan metalliteollisuuden laitokset tulevat maakaasun piiriin. Tätä uudistusta,
millä mahdollistetaan ja tehdään vieläkin kannattavammaksi sitä, että me voimme pyrkiä
pois kivihiilestä, että meillä kivihiilestä luovutaan, pitää kyllä todellakin ilolla tervehtiä.

Edelläkävijyys näissä kaikissa asioissa ei ole huono asia. Joku vähän arvostelee sitä,
miksi menemme aina etunojassa tiettyihin Euroopassa oleviin hankkeisiin. Tässä kohtaa
täytyy sanoa, että hallituksen esitys on hyvä, että nyt kaadutaan pikkusen enemmän etuno-
jaan kuin että passattaisiin. Tässä kohtaa me olemme mahdollisuuksien äärellä. 

Voin tässä nyt vakavasti sanoen yhtyä edustaja Juhantalon näkemykseen siitä, että poi-
kittaisliikenteen avaaminen Pori—Haapamäki-radalla olisi erittäin tervehdittävää. Se mah-
dollistaisi meidän kaivosteollisuutemme liikenneinfran ja Porin syväsatamien kautta kul-
kevan materiaaliliikkuvuuden — erittäin hyvä näkökulma. Me tarvitsemme poikittaislii-
kennettä tähän maahan. Me tarvitsemme hyvää teollisuuden vientikykyisyyttä, ja siihen
liittyy tämä Pori—Haapamäki-rata. Vaikka se voi kuulostaa nyt tässä vähän niin kuin pai-
kallispolitikoinnille ja siltarumpupolitiikalle, se on kansantaloudellisesti erittäin merkittä-
vä.

Katselin tänään Aamu-tv:ssä, kun siellä pari viisasta talousmiestä keskustelivat mutta
unohtivat Satakunnan. Yhdessäkään puheenvuorossa ei tullut esille se, että me olemme
1,7-kertaisesti muuhun maahan nähden vientiteollisuuden bruttokansantuotteella oleva
maakunta. Meillä on voimakas metallurginen teollisuus, Suomessa olevasta kaivannais-
teollisuudesta tuodaan kaikki muu paitsi kulta jalostettavaksi meille Satakuntaan. Meillä
on vahva kemianteollisuus, meillä on metsäklusteri, ja me tarvitsemme silloin hyvää inf-
raa. Voisiko sanoa tässä maakuntajohtajaa lainaten, että Suomi tarvitsee Satakuntaa, ja sen
takia yhtenä osana on tämä poikittaisliikenteen hanke, johonka tämä LNG erittäin hyvin
soveltuisi. Eikä se tarkoita vain Pori—Haapamäkeä, vaan raideliikenteen avaamista myös
Kuopioon asti niin, että meillä materiaalit kulkevat niihin satamiin, joissa syvyyttä on.

Arvoisa rouva puhemies! Tervehdin tätä — oli pakko tarkistaa, ettei varapuhemies Pek-
karinen ole [Naurua] siellä takana, ettei tule suuria moitteita — ilolla ja erityisesti sitä, että
tässä hallituksen esityksessä siirtohintojen osalta ollaan tähän 12 kuukauteen ja 15 prosent-
tiin päädytty, joka antaa meille, sanoisinko, tämmöisen vasemmistolaisen näkemyksen ku-
luttajan näkökulmasta: turvallisuutta tulevaisuuteen eikä yllättäviä hinnankorotuksia alu-
eellisesti eri lailla.

15.42 Hannu Hoskonen kesk: Arvoisa rouva puhemies! Tämä maakaasumarkkinoita
koskeva laki on äärimmäisen tärkeä, ja on hyvä, että nämä verkot saadaan vapautettua va-
paalle kilpailulle. Sehän on tämän päivän henki, mutta se palvelee myös tulevaisuudessa si-
tä, että saadaan esimerkiksi biokaasua markkinoille ja sitä kautta saadaan kotimaista tuo-
tantoa mukaan. Kaikki kaasu, mikä Suomeen on tullut tähän asti, on venäläistä maakaasua,
ja se on toiminut hyvin ja sillä on merkittävä osa suomalaisen teollisuuden erilaisena ener-
gianlähteenä. Toki muutama omakotitalokin käyttää maakaasua lämmitysraaka-aineena,
mikä sinänsä on ihan hyvä asia, että on monipuolista lämmitysmateriaalia käytettävissä. 
4



Pöytäkirjan asiakohta PTK 55/2017 vp
Mutta tähän lakiesitykseen liittyy myös minun mielestäni sellainen näkökulma, että kun
biokaasua toivottavasti ruvetaan tässäkin maassa vihdoin ja viimein tuottamaan — täällä-
hän on muutamia pioneereja Suomessa, jotka sillä alalla ovat ansioituneet ja biokaasun
puolesta puhuneet — niin nyt me pääsemme sitten sanoista tekoihin, elikkä verkkoa ruve-
taan vapauttamaan, aivan kuten sähköpuolelle on jo tehty, ja tämä verkko saadaan kaik-
kien käyttöön. Se on erittäin hyvä asia.

Liikenteeseen: edustaja Myllykoski erinomaisessa puheenvuorossaan äsken mainitsi
poikittaisliikenteen ja sen saamisen toimimaan tässä maassa. Tuota esitystä kumarruksen
kanssa kiitän ja tervehdin. Aivan erinomainen asia. Ja nyt kun dieselveturien poistamisesta
on ruvettu tässä maassa puhumaan — monia puheenvuoroja, että pitää päästä sähköiseen,
kaikki rataverkot tulee sähköistää — niin siihen suhtautuisin hieman varauksella sen takia,
että jos radalla on vähän liikennettä ja sitten sen sähköistäminen on valtavan kallista, niin
jos veturissa on polttoainetankissa esimerkiksi kotimaista biokaasua, on kyllä ihan sama
ajaa sillä dieselveturilla, koska se kokonaistaloudellisesti on erittäin kannattavaa. 

Arvoisa rouva puhemies! Lopuksi vielä suomalaisen energiahuollon asiassa haluan nos-
taa esille kotimaisen turpeen käytön. Minä en vain jaksa millään ymmärtää, mikä ihme täs-
sä maassa ja meissä ihmisissä oikein on vikana, kun me emme saa käyttää kotimaista raa-
ka-ainevarantoa vapaasti ja estämme sen käytön kaiken maailman keinoilla, vaikka siihen
ei ole mitään perustetta olemassa. Biokaasu ja tähän liittyvät asiat ovat niin tärkeitä, että
haluaisin... — Tulen jatkamaan puheenvuoroa pöntöstä hetken aikaa, että saan sanotuksi.
[Puhuja siirtyy puhujakorokkeelle]

Arvoisa rouva puhemies! Todellakin tunnen suurta surua siinä, että kotimaista raaka-ai-
netta, turvetta, tässä maassa on suorastaan vihattu. Mitä ihmettä siinä oikeastaan tapahtui
tämän maan kannalta? Kun tämä nyt käsittelyssä oleva hallituksen esitys nimenomaan
avaa kaasumarkkinoita, niin mikä takia me emme voisi avoimesti asiaa tarkastella, että ot-
taisimme turvetta reilummin käyttöön? Nythän, kuten tiedämme, Vapo-osakeyhtiöllä on
menossa merkittävä kehityskaari, jossa he pyrkivät tuotteistamaan turvetta ihan muille
markkinoille kuin polttoaineena, ja he ovat itse lanseeranneet ja tehneet siitä merkittävän
tiedotusiskun julkisuuteen, mikä on heidän uusi tuotesuuntansa. Kertokoot he itse siitä,
heillä on siinä merkittäviä liikeideoita nousemassa, ja jos ne toteutuvat, niin kuin näyttää,
se avaa Suomelle aivan huikeita vientimahdollisuuksia. Siis me ammumme tässä tur-
veasiassa itseämme jalkaan koko ajan. Maakaasuasiat ovat tässä maassa tärkeitä. Venäläi-
nen maakaasu on ollut meille suomalaisille takuuvarma energianlähde koko ajan, luotetta-
va ja varma, ja nyt sitten kun verkot avautuvat, niin se varmaan sitten tuo lisäarvoa sillä
keinoin, että saamme myös biokaasun tähän mukaan. Tässä yhteydessä ei todellakaan voi
jättää huomiotta turpeen käyttöä. 

Arvoisa puhemies ja edustajakollegat! Tämä paikalla oleva joukko ei ole kovin suurilu-
kuinen, [Jari Myllykoski: Mutta laadukas!] mutta erittäin innostunut ja asiantunteva. Siitä
tunnen suurta iloa. Todellakin toivon, että tämä kotimainen raaka-ainelähde saataisiin pa-
rempaan käyttöön. Vesiasiat ovat sillä puolella kunnossa, ja toivon, että kotimaisuus ote-
taan vihdoin ja viimein tosissaan tässä maassa. Jos me haluamme jonain päivänä nuo velat
maksaa ja kansantaloutta vahvistaa, niin ei meillä kovin paljon muita mahdollisuuksia ole.
Kansakunta ei pysty käyttämään omia raaka-aineitaan, ei tällä menolla, mitä me nyt teem-
me, miten me parhaillaan velkaannumme ja muuta semmoista taloudellista erittäin
epäedullista asiaa teemme. Siitä kiertokulusta pitää päästä irti ja kotimaisten raaka-ainei-
5



Pöytäkirjan asiakohta PTK 55/2017 vp
den käyttöä lisätä, ja tämä nyt käsittelyssä oleva hallituksen esitys on pieni, mutta erittäin
tärkeä osa sitä.

15.47 Katri Kulmuni kesk: Arvoisa rouva puhemies! Mukavaa, että välillä on lakiehdo-
tuksia, jotka nauttivat laajaa suosiota salin molemmilta puolilta. Toivottavasti tämän maa-
kaasumarkkinalain muutosten myötä tosiaan saadaan myös kotimaiselle biokaasulle aivan
uudenlaisia menestymisen mahdollisuuksia.

Ajattelin kuitenkin omassa puheenvuorossani puuttua tähän sähkömarkkinalain muu-
tokseen, joka on osa tätä maakaasumarkkinalain muutosta. Tämä kuuluisa Caruna-laki läh-
ti liikkeelle siitä, että oli aivan poskettoman suuria sähkön siirtohintojen korotuksia monil-
la alueilla ja harvaan asutuilla seuduilla sähkön siirtohinnat ovat monin verroin suurempia,
mitä on itse sähkön hinta. Erittäin tärkeää on, että nyt sitten on saatu ensimmäisiä askeleita
sille, että näitä käsittämättömiä korotushintoja pystytään myös lainsäädännön keinoin
kontrolloimaan. Se, että saatiin tänne tämä vuosittainen korotuskatto, on erittäin tärkeä tie-
tenkin muistaen myös sen, että se ei missään nimessä saa olla se maksimikatto. Mielestäni
tämä on ainoastaan yksi keino. On syytä selvittää myös jatkossa, mitä muita muutoksia vie-
lä voitaisiin tehdä.

Toki tänne sisältyy myös se, että maakaapeloinnin tuomia paineita, jotka ovat varsin
suuria haja-asutusalueilla — eikä kaikkialla suinkaan ole sellaista tarvetta kuin myrskyher-
killä alueilla maakaapelointia tehdä — saadaan lievennettyä ja pidennettyä. Mielestäni oli-
si selvittämisen arvoista, kuten myös tämän lain esitellyt ministeri Tiilikainen on todennut,
että myös jatkossa voidaan miettiä, mitä muita asioita voitaisiin sähkön siirtohintojen eriy-
tyskehityksen estämiseksi tehdä. Ruotsissa on olemassa erilaisia alueita, joilla verotasot
poikkeavat toisistaan, ja on keskusteluissa väläytelty myös monopoliasemassa olevalle yh-
tiölle jonkinlaista voittokattoakin, nekään eivät ole ennenkuulumattomia.

15.49 Markku Eestilä kok: Arvoisa rouva puhemies! Käytän tämän puheenvuoron lähin-
nä sähkömarkkinalain muutoksesta, mikä tähän nyt sisältyy, vaikka kysymyksessä ovat
kaasumarkkinat.

Sen verran näistä kaasumarkkinoista, että on hyvä, että varsinainen kaasun myyntitoi-
minta ja siirtotoiminta eriytetään toisistaan. Itse pidän hallituksen esitystä siinä mielessä
hyvänä, että siellä on maininta, että valtiolla säilyy enemmistö tässä kaasun siirtotoimin-
nassa. Sillä on iso periaatteellinen merkitys. Ja ne, jotka sähkömarkkinoita tarkkaan seu-
raavat, ovat huomanneet, mihin se sitten johtaa, jos tämä toiminta ei ole jollakin tavalla
kontrolloitua.

Kun aikanaan näitä isoja myrskyjä oli, niin välittömästi sen jälkeen poliittisesti reagoi-
tiin nopeasti — sitä en tiedä, onko nopea reagointi sitten aina se viisain tapa — ja lähdettiin
valmistelemaan sähkömarkkinalakia, joka oli kohtuullisen ankara sen suhteen, millä taval-
la tämä sähkön toimitusvarmuus sanktioidaan. On sinänsä oikein, että se sanktioidaan, kos-
ka se kannustaa tai jossakin määrin jopa pakottaa sähköyhtiöt pitämään verkot siinä kun-
nossa, että sähkön siirto on häiriötöntä, se on kuluttajalle ensiarvoisen tärkeää, mutta se,
että me säädimme ehkä vähän liian tiukan sähkömarkkinalain, johti siihen, että tälläkin het-
kellä sellaisia verkon osia, jotka ovat hyvässä kunnossa, maakaapeloidaan, viedään maan
sisälle. Ja se ei ole järkevää taloudellista toimintaa, sillä se a) johtaa liian nopeaan inves-
tointitahtiin ja b) johtaa siirtohintojen liian nopeaan korotukseen.
6



Pöytäkirjan asiakohta PTK 55/2017 vp
Ja kun Energiamarkkinavirasto ilmeisesti sähkömarkkinalain muutoksen innoittamana
ja sen takia muutti tälle verkon nykykäyttöarvolle maksettavaa kohtuullista tuottoa aika ra-
justi, 100 prosenttia ylöspäin 5,92 prosenttiin, ja määritteli jopa riskin kohtalaisen korkeak-
si — siellä on tietty beetakerroin sitä varten — siitä seurasivat sitten nämä kuuluisat Caru-
na-korotukset ja myös muut korotukset, mitä muut yhtiöt tekivät. Kaikki tämmöiset kulu-
rakenteen korotuksethan ovat tietenkin myrkkyä teollisuudelle ja pk-yrityksille, eivätkä
kuluttajatkaan kovin innostuneet, mikäli lehtiä oikein aikanaan luin. Tämä Energiaviras-
ton linjaus oli sillä tavalla hieman omituinen, että perusteluina käytettiin sitä, että joudu-
taan investoimaan kovaa tahtia. Se oli osittain totta, sillä tämä kova investointitahti koski
niitä yhtiöitä, joilla on verkot metsäisillä alueilla ja jotka oikeasti joutuvat investoimaan,
koska jostakinhan sitä kassavirtaa pitää tulla. Ne joutuivat korottamaan siirtomaksuja,
mutta tästä Energiaviraston linjauksesta hyötyivät todennäköisesti eniten ne kaupunkiyh-
tiöt, joiden ei tarvinnut investoida mutta jotka saivat kertaheitolla hallituksen päätöksellä
nostaa voittoa 100 prosenttia. Tällaisessa monopoliliiketoiminnassa ei näin pitäisi mene-
tellä. Minun mielestäni siinä on tapahtunut tavallaan jonkunmoinen lainsäädännön virhe,
ja sitten Energiavirasto on liian puhdasoppisesti lähtenyt seuraamaan tätä investointipai-
neen aiheuttamaa painetta korottaa siirtohintoja. Minun mielestäni Energiaviraston pitäisi
laskea tätä 5,92:ta prosenttia sen takia, että nykyisellä negatiivisella korkotasolla on vaikea
perustella verkon nykykäyttöarvolle noin korkeaa tuottoa, mutta se vaatii sähkömarkkina-
lain muutoksen.

Edustaja Kulmuni minun mielestäni puhui täällä täysin oikeata asiaa, että tähän maakaa-
sulakiin sisältyy sähkömarkkinalain muutos. Eli helpotetaan niitä yhtiöitä, joiden verkot
ovat metsävaltaisilla alueilla: anomuksesta pidennetään sitä aikaa, jolloin he voivat laittaa
nämä verkot kuntoon. Se on erittäin tärkeää, sillä se johtaa siihen, että he voivat pikkuisen
höllentää investointitahtia, joka johtaa siihen, että he voivat jopa alentaa niitä sähköverkon
siirtomaksuja, jotka sitten kohdistuvat kuluttajille ja teollisuuteen. Eli tämä sähkömarkki-
nalain avaaminen ja muuttaminen tältä osin on avain siihen, että siirtohintoja ei tarvitse
nostaa — päinvastoin, niitä voidaan laskea.

Tämä on erittäin merkittävä kysymys. Minun mielestäni on hyvä, että tämä hallituksen
esityksenä tuodaan eduskuntaan. Minä toivon, että talousvaliokunta käsittelee tämän säh-
kömarkkinalain muutoksen tässä hengessä, antaa niille muutamille yhtiöille sitten oikeu-
den viedä jopa tätä investointivelvoitetta pidennetyllä aikajänteellä jopa vuoteen 2036 asti.
Minun mielestäni siinä ei kenellekään tule vaaraa, mutta me tavallaan estämme silloin sen,
että siirtohinnat maan eri alueilla eivät kohtuuttomasti eriydy. Joten toivon todella, että en-
sin talousvaliokunta miettii tarkkaan ja tekee tarvittavat muutokset sähkömarkkinalakiin ja
sen jälkeen eduskunta hyväksyy, koska se on kuluttajien, pk-yritysten ja Suomen talouden
kannalta järkevä tie.

15.54 Kauko Juhantalo kesk: Arvoisa puhemies! Kannatan lämpimästi edustaja Kulmu-
nin ja edustaja Eestilän puheenvuoroja, siltäkin osin, mikä liittyy juuri tähän puheenvuo-
ron viimeiseen osaan edustaja Eestilällä. Se on välttämätöntä sähkölaitosten erilaisuuden ja
johto-osuuksien vaihtelevuuden vuoksi toteuttaa, se on välttämätöntä toteuttaa tässä vai-
heessa. 

Lähdin puhumaan tuosta eriyttämisen välttämättömyydestä myös tässä koko lainsäädän-
nössä. Kyllähän me olemme huomanneet, minkälaisia vaivoja ja haittapuolia tulee silloin,
7



Pöytäkirjan asiakohta PTK 55/2017 vp
kun toiminta ja tuotanto ovat markkinoiden käsissä. Ne eivät ole silloin markkinataloudel-
lisesti tasapainossa vaan aiheuttavat epänormaaleja korotuksia. 

Halusin viitata vielä edustaja Myllykosken puheenvuoroon. On aivan totta, että Sata-
kunta on edistyksellinen nestekaasun käytössä ja siihen liittyisi hyvin hienosti tämä neste-
ytetyn kaasun käyttäminen teollisuuden ohessa. Minulla henkilökohtaisesti on mielipide
vahvistunut biokaasun käytöstä, koska meillä paikallinen sähkölaitos Honkajoen asemalla
on jo vuosikausia käyttänyt biokaasua sähkömoottorissa ja sähköntuotanto on ollut aivan
loistavaa. Biokaasua tulee mitä ihmeellisimmistä aineista. Ei sitä saattanut uskoa ennen
kuin käytännössä saattoi sen todeta, että sähköä voi tuottaa aika pahoillakin aineilla. 

15.56 Jari Myllykoski vas: Arvoisa rouva puhemies! Edellä käytettyihin puheenvuoroi-
hin on kyllä pakko yhtyä, ja on pakko olla samaa mieltä edustaja Kulmunin kanssa, mitä
nyt edustaja Eestilä vielä tuki, että pitäisi olla jatkoaikaa. Minä katson, että jatkoaikaa voi-
si olla niissä tapauksissa, joissa ei sitä lain tuntimäärää jouduta näillä metsäisillä alueilla
rikkomaan. Kun teknologiat kehittyvät, niin pitäisi olla mahdollista pohtia sitä, että me
emme kaiva maakaapeleita niille alueille, mitkä ovat ehkä autioitumassa. On aivan turhaa
rakentaa väkipakolla lain edellyttämiä maakaapeleita sinne, missä asuminen ja elinkei-
notoiminta ovat vähenemässä.

Meillä on erilaisia ratkaisuja, joilla voisimme näitä asioita hoitaa, kuten jo aikanaan, sil-
loin kun tätä lakia säädettiin, olisin toivonut, että meillä olisi voinut olla vaikka tämmöinen
aggregaattiverkosto, jolla voidaan turvata se, että 32 tunnin sisällä jokaiseen asuintaloon,
jokaiseen maatilaan voidaan saada sähköt, niin että ei tule tämmöistä 6 miljardin menetys-
tä, mikä taloudellinen tappio tuli tämän ison sähkökatkoksen aikana. On täysin kestämä-
töntä yksityistalouksille ja yrityksille, että meillä voi olla niin pitkiä sähkökatkoksia, että
meillä ongelmat paisuvat niin suuriksi. Mutta on tosi tärkeätä nähdä, että kaikki kehittyy,
korvaavat muodot, ja emmekö voisi joskus ajatella metsäisillä alueilla sitä, että voitaisiin
pitää verkostoista puusto kauempana ja sähköyhtiöt maksaisivat sitten puiden korjuun siltä
osin kuin isännät pitävät linjat puhtaina?

15.58 Markku Eestilä kok: Arvoisa puhemies! Edustaja Myllykoski nosti tärkeän asian
esille, se tarkoittaa tätä vierimetsänhoitoa. On ollut tiettyjä vaikeuksia saada kaikkia met-
sänomistajia kiinni ja sopia niistä menettelytavoista, milloin tämä tärkeä sähkön kulku sit-
ten turvataan hoitamalla vierimetsiä. Siihenkin saattaisi jopa lainsäädäntö, oma lainsäädän-
tö, olla paikallaan.

Arvoisa rouva puhemies! Nostan esille yhden asian, jonka toivoisin pistettävän jopa la-
kiin, eli että sähköverkkoyhtiöiden täytyy ilmoittaa korotukset verottomina siirtohintoina.
Se on hyvin tärkeää, sillä monet sähköyhtiöt mielellään ottavat siihen siirtohintaan liitty-
vän sähköveron mukaan, jolloin tämä prosentti, paljonko sitä siirtohintaa nostetaan, piene-
nee. Laissa pitäisi olla, että kuluttajalle pitää ilmoittaa sähkön siirtohinnan korotukset il-
man sähköveroa, jolloin ne luvut todellisuudessa ovat korkeammat kuin sähköveron kans-
sa.

Keskustelu päättyi.

Asia lähetettiin talousvaliokuntaan.
8


