















































DEM24D9.tmp.xml


Pöytäkirjan asiakohta PTK 38/2018 vp

 Tarkistettu
4.0

Pöytäkirjan asiakohta 

PTK 38/2018 vp

Täysistunto

Torstai 19.4.2018 klo 16.01—20.42

2.5. Suullinen kysymys vakuutuslääkärijärjestelmästä (Jari Ronkainen ps)
Suullinen kysymys SKT 54/2018 vp

Suullinen kyselytunti

Toinen varapuhemies Tuula Haatainen: Seuraava kysymys, edustaja Ronkainen.

Keskustelu

16.55 Jari Ronkainen ps: Arvoisa puhemies! Vakuutuslääkäreiden valta kiistää hoita-
vien lääkäreiden diagnoosit haastaa laajasti kansalaisten oikeustajua. Eilen potilaan oi-
keuksien päivänä eduskunnalle luovutettiin kansalaisaloite vakuutuslääkäreiden mielival-
lan lopettamiseksi. Aloitteella on lähes 60 000 allekirjoittajaa, mikä on vahva kannanotto
kansalaisilta. Tällä kaudella perussuomalaiset ovat tehneet asiasta myös lakialoitteen. Kai-
ken kaikkiaan aiheesta on tehty kymmenittäin valtiopäivätoimia lähes kaikkien puoluei-
den toimesta. 

Arvoisa hallitus, olisiko nyt aika muuttaa tätä epäoikeudenmukaiseksi koettua järjestel-
mää? Kysynkin asianomaiselta ministeriltä: kannatatteko kansalaisaloitteen ajatusta va-
kuutuslääkärien mielivallan poistamisesta?

16.56 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Tietääkseni ei kuitenkaan mielivaltaa kaiketi ole säädetty lailla, mutta on tot-
ta, että tästä varmasti kaikki täällä salissa olemme saaneet paljon palautetta. Kansalaisaloi-
te on nyt tullut eduskuntaan ja saa käsittelyn täällä asianmukaisesti. Samaan aikaan sosiaa-
li- ja terveysministeriössä olen asettanut neuvottelukunnan juuri vakuutuslääkärijärjestel-
mää läpivalaisemaan. Minusta kaiken palautteen myötä on selvää, että tämä neuvottelu-
kunta tarvitaan, jossa on myös nimenomaan potilasjärjestöjen edustus, lääkäreitten edus-
tus. Vakuutusoikeudesta sitten vastaa oikeusministeri Häkkänen. Tämä neuvottelukunta
aloittaa työnsä vielä tälle keväälle. 

Kysymyksen käsittely päättyi.


