















































DEM36F8.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.10. Suullinen kysymys alaikäisten avioliitoista (Tytti Tuppurainen sd)
Suullinen kysymys SKT 182/2017 vp

Suullinen kyselytunti

Puhemies Maria Lohela: Seuraavaksi edustaja Tuppurainen.

Keskustelu

16.20 Tytti Tuppurainen sd: Arvoisa puhemies! Tiistaina teimme täällä arvokkaan pää-
töksen. Halusimme sijoittaa tulevaisuuteen, halusimme sijoittaa lastemme hyvinvointiin.
Suomalaisessa hyvinvointivaltiossa, pohjoismaisessa hyvinvointiyhteiskunnassa lasten
tasa-arvo ja hyvinvointi ovat meille ensiarvoisen tärkeitä. Me jaamme tämän yhteisesti.

Noin yleensä ottaen lasten oikeudet, perusoikeudet, toteutuvatkin suomalaisessa yhteis-
kunnassa hyvin, mutta myös meidän lainsäädännössämme on aukkoja. On aukkoja, joita
voi kutsua jopa häpeätahroiksi, ja eräs sellainen on se, että Suomen lainsäädännön mukaan
on yhä edelleen mahdollista antaa poikkeuslupa alaikäiselle avioliittoon. Siis suomalaises-
sa yhteiskunnassa lapsiavioliitot ovat yhä edelleen mahdollisia ja laillisia. Avioliittolaki
edellyttää täysi-ikäisyyttä, mutta 2 momentin poikkeuksen mukaan oikeusministeriön on
mahdollista poiketa täysi-ikäisyysvaatimuksesta oikeusministeriön poikkeusluvalla. Tätä
ei voi millään tavoin pitää suomalaiselle yhteiskunnalle lasten perusoikeuksien toteutumi-
sen näkökulmasta hyväksyttävänä. [Puhemies koputtaa] Milloin te, oikeusministeri Häk-
känen, toimitte ja poistatte tämän [Puhemies koputtaa] lapsiavioliittomahdollisuuden lais-
ta?

16.21 Oikeusministeri Antti Häkkänen (vastauspuheenvuoro): Arvoisa puhemies! Tä-
mäpä oli mieluisa kysymys, sillä työ on käynnissä. Meillä on käynnissä sinänsä kotimai-
siin lapsiavioliittoihin mutta myös pakkoavioliittoihin liittyvä valmistelu ministeriössä, ja
uskon, että alkuvuodesta ollaan viisaampia siinä, mitä sen jälkeen tehdään. Sitten on joh-
topäätösten aika. Nyt analysoidaan tarkkaan se, minkälainen sääntelymalli voisi olla siinä,
että tämä poistetaan, minkälaisia vaikutuksia sillä on, koska nämä suomalaiset tapaukset-
han ovat sellaisia, että henkilöt ovat hyvin lähellä täysi-ikäisyyttä, ja niille on joitain muita
perusteita, [Eva Biaudet: Lapsi on lapsi!] eli kaikkia lapsiavioliittoja ei voi ihan suoraan
niin sanotusti rinnastaa keskenään. [Eva Biaudet’n välihuuto] Ongelmat ovat täysin erimi-
tallisiakin näissä.

Mutta analysointi on käynnissä. Alkuvuodesta tehdään arviot, ja suhtaudun näihin läh-
tökohtaisesti hieman kriittisesti.

Kysymyksen käsittely päättyi.


