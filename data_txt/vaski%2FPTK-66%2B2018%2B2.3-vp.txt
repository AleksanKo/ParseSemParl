















































DEMB002.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

2.3. Suullinen kysymys sote-uudistuksen EU-notifikaatiosta (Anna-Maja Henriksson r)
Suullinen kysymys SKT 99/2018 vp

Suullinen kyselytunti

Puhemies Paula Risikko: Myöskin ruotsalaisella eduskuntaryhmällä on tähän liittyvä ky-
symys. Edustaja Henriksson, olkaa hyvä.

Keskustelu

16.12 Anna-Maja Henriksson r: Värderade talman! Det är inte underligt att människor
inte mera hänger med i vad den här EU-notifieringen handlar om. Men det handlar alltså
om att regeringen själv i sin lagproposition har sagt att man egentligen är osäker på om här
finns element som kan stå i strid med EU:s konkurrensrätt. Och då har till exempel högsta
förvaltningsdomstolen, och också grundlagsutskottet konstaterat att det allra klokaste för
att råda bot på den här rättsliga osäkerheten är att skicka det här till notifiering.

Arvoisa puhemies! Tässä kun on nyt tätä prosessia seurannut, niin jo hallituksen esitykses-
sä tuodaan esille se, että hallitus ei itsekään ole varma siitä, sisältyykö tähän sellaisia osioi-
ta, jotka voivat olla EU:n lainsäädännön vastaisia. Muun muassa henkilökohtainen budjet-
ti nostetaan esille hallituksen esityksessä sivuilla 107—110. Ja nyt korkeimman hallinto-
oikeuden presidentti ja korkeimman hallinto-oikeuden asiantuntija myös täällä eduskun-
nassa ovat nostaneet esille sen, että [Puhemies: Kysymys!] ainoa oikeudellisesti oikea tapa
on notifioida. Miksi hallitus ei huomenna lähetä tätä notifiointihakemusta komissiolle?

16.13 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä keskustelussa on ikään kuin kaksi eri ulottuvuutta. Ensimmäiseksi se,
ajattelemmeko me kansallisesti, maan hallituksena tai eduskuntakäsittelyjen myötä, että
tämä esitys sisältäisi kiellettyä valtiontukea eli muodostuisi sellaiseksi, että se ylipäätään
ottaen pitäisi notifioida. Hallitus on tehnyt tässä perusteellista selvitystyötä, ja virkakanta
ja sitä kautta hallituksen kanta pohjautuu siihen arvioon, että tässä esityksessä ei ole sellai-
sia elementtejä, että sitä tarvitsisi notifioida. Mikäli kuitenkin jonain päivänä näin tapah-
tuisi ja esitystä arvioitaisiin sittenkin taloudelliseksi luonteeltaan, olemme esityksessä pyr-
kineet kaikin tavoin minimoimaan sitä ja hakeneet mahdollisimman kilpailuneutraalia ase-
maa. Ja kokonaan toinen juttu on vielä se, että jos päätyisimme notifioimaan tämän esityk-
sen, niin olisiko EU:lta saatavissa tähän kannanmuodostusta viitaten pääministerin arvioi-
hin siitä, mitä korkeat virkamiehet ovat taustakeskusteluissa tästä asiasta saaneet.
 Tarkistettu
4.1



Pöytäkirjan asiakohta PTK 66/2018 vp
16.14 Anna-Maja Henriksson r (vastauspuheenvuoro): Arvoisa puhemies! Hallituksen
esityksen perusteluissa sanotaan muun muassa, että tätä ei lähetetä notifioitavaksi sen ta-
kia, että komissiolta voi tulla kysymyksiä, joihinka ei ole vastauksia. [Naurua] Tämä on to-
dettu myös perustuslakivaliokunnan lausunnossa, ja perustuslakivaliokunta toteaa myös,
että ”sosiaali- ja terveysvaliokunnan on painavista valtiosääntöoikeudellisista syistä tark-
kaan selvitettävä, voidaanko ehdotettua valinnanvapausjärjestelmää pitää sisällöltään no-
tifiointia edellyttävänä”. Ja edelleen perustuslakivaliokunta jatkaa: ”Jos sosiaali- ja ter-
veysvaliokunta ei saa riittävää varmistusta järjstelmän hyväksyttävyydestä EU:n valtion-
tukisääntöjen näkökulmasta, olisi valinnanvapauslakiehdotuksen sääntelyä voimaantulos-
ta syytä muuttaa.” Arvoisa hallitus, aiotteko nyt, kun olette tekemässä tätä vastinetta, lukea
tarkkaan, mitä perustuslakivaliokunta on ollut mieltä? Aiotteko katsoa, mitä maan par-
haimmat EU-oikeuden asiantuntijat ja korkein hallinto-oikeus on ollut asiasta mieltä?
Aiotteko tuoda meille sellaisen esityksen, että taataan oikeusvarmuus myös tässä asiassa?

16.15 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Emme pelkästään aio, vaan olemme lukeneet tarkkaan perustuslakivaliokun-
nan lausunnon myös tältä osalta, ja olen tietoinen, että jo myös sosiaali- ja terveysvalio-
kunta aiemmissa kuulemisissaan on ikään kuin sivunnut tätä teemaa. Me tulemme vasti-
neessamme perustelemaan ja argumentoimaan hallituksen linjaa tässä kysymyksessä.
EU:n suunnalta korostetaan ei pelkästään tässä nyt meitä kuumottavassa kysymyksessä
vaan ylipäätään ottaen, että notifioinnin tarve perustuu aina omaan kansalliseen arviointiin
— siis itsearviointiin omasta järjestelmästä ja sen potentiaalisista riskeistä olla EU:n val-
tiontukisäännösten vastainen ja tältä osin velvoitettu notifiointiin. Ja aivan totta, kuten to-
teamme esityksessämme, se sisältäisi tilanteita, joita ei kyettäisi arvioimaan. Juuri näin,
koska erittäin monessa tapauksessa on lähdetty siitä, että kun järjestelmä on olemassa vas-
ta paperilla, suunnitelmana, lakipykälinä, sen toimeenpanossa on niin iso rooli kansallises-
sa järjestelmässä tulevilla maakunnilla, joten siltä osin vasta [Puhemies koputtaa] valmista
järjestelmää ehkä olisi ylipäätään ottaen mahdollista arvioida. [Puhemies: Aika!] Ja tulem-
me toimittamaan sosiaali- ja terveysvaliokunnan tueksi arvion tästä notifioinnin tilantees-
ta.

16.17 Touko Aalto vihr (vastauspuheenvuoro): Arvoisa puhemies! Pääministeri totesi
hetki sitten, että totta kai komissio ottaa Suomen notifikaation vastaan, jos sellainen lähe-
tetään. Vielä aikaisemmin viesti oli se, että komissio ei ota Suomen notifikaatiota vastaan.
Kummin päin asia nyt on? Pääministeri voi ehkä selventää tämän asian.

Kysymys kuuluu, että kun on nyt tämmöisiä epävirallisia käytäväpuheita tai virkahen-
kilökeskusteluita, niin eikö olisi parempi, että saataisiin mustaa valkoisella, virallisesti ja
kirjallisesti, niin että voidaan lopettaa tämä keskustelu. Ja jos ei kerta ole mitään ongel-
maa, jos ei kerta ole mitään ongelmaa, niin miksi ei voi varmistaa?

16.17 Pääministeri Juha Sipilä (vastauspuheenvuoro): Arvoisa rouva puhemies! Olen jo
useaan kertaan vastannut tähän, että komissiosta on ohjeistettu epävirallisissa keskusteluis-
sa, että he eivät halua ottaa tätä käsiteltäväkseen, koska meilläkään ei ollut osoittaa sitä
kohtaa, joka olisi tässä kiellettyä valtion tukea. [Eduskunnasta: Kuka sanoi?] Kukaan ei ole
kertonut, mikä on kiellettyä valtion tukea tässä.
2



Pöytäkirjan asiakohta PTK 66/2018 vp
Perustuslakivaliokunta täällä meidän omassa kansallisessa käsittelyssä on käsitellyt tä-
män huolellisesti, niin kuin pitää, ja perustuslakivaliokunta on nostanut huolen muun
muassa tähän konkurssisuojaan liittyvästä kysymyksestä, ja tähän hallitus, totta kai, vastaa
huolellisesti omassa vastineessaan. Tämäkin osoittaa sen, että tämä vain pitää meidän tääl-
lä Suomessa ja tässä salissa pystyä ratkomaan, oma kansallinen sosiaali- ja terveydenhuol-
lon iso uudistus. [Ilkka Kanerva: Täsmälleen näin!]

16.18 Krista Kiuru sd (vastauspuheenvuoro): Arvoisa puhemies! Jos tässä ei olisi mi-
tään ongelmaa, niin varmasti kaksi vuotta olisi säästynyt asiasta keskustelemiselta.

Kysymys on nyt siitä, että kun sosiaali- ja terveydenhuollossa hallitus aikoo avata mark-
kinat, silloin yritykset laitetaan samalle viivalle ja joudutaan miettimään, syntyykö kilpai-
luneutraali tilanne vai syntyykö kiellettyä tukea. Tällaisissa tilanteissa kuka tahansa suo-
malainen tai joku yritys voi tehdä siitä valituksen, ja silloin joudutaan niin sanotusti vii-
meistään arvioimaan EU-lainsäädännön kanssa, onko tämä meidän lainsäädäntöömme yh-
teensopiva.

Nyt moni asiantuntija ajattelee eduskunnassa, että ehkä tämä rakennuslupa järjestelmäl-
le kannattaisi hakea heti, jotta ei kävisi niin, että kun talo saadaan valmiiksi, niin huoma-
taan, että kun rakennuslupaa ei ollut, se joudutaan purkamaan. Näin ollen sosiaali- ja ter-
veysvaliokunnalle on annettu kyllä haastava tehtävä saada tätä varmuutta, kun hallituksen
omassa esityksessä myönnetään, että varmuutta ei ole, onko rakennuslupaa vai ei. [Puhe-
mies: Aika! Kysymys!] Perustuslakivaliokunta pyytää nyt, että voisiko tätä varmuutta saa-
da, joten kysyn pääministeriltä: annatteko meille kaiken mahdollisen infon, jotta tämä var-
muus voidaan saada?

16.20 Pääministeri Juha Sipilä (vastauspuheenvuoro): Arvoisa rouva puhemies! Halli-
tus hakee tälle hankkeelle rakennuslupaa Suomen eduskunnalta. Meidän pitää se täällä kä-
sitellä meidän sääntöjemme mukaisesti huolellisesti, ja sitten aikanaan tässä salissa teh-
dään siitä lopullinen päätös. Meidän pitää nyt luottaa itseemme, että me pystymme täällä
tämän luvan itsellemme myöntämään, ja eduskunnan päätös on tässä se, joka pätee. Me
emme löydä tästä sellaista kiellettyä kilpailua vääristävää tukea, joka rikkoisi EU-sääntö-
jä, joten tehdään se päätös täällä salissa. Tehdään se yhdessä, tehdään se huolella.

16.20 Leena Meri ps (vastauspuheenvuoro): Arvoisa puhemies! Itse olen perustuslakiva-
liokunnan jäsen, ja tästä keskusteltiin paljon. Huomautan, että valiokunnan lausunnon si-
vulla 49 todetaan, että notifiointivelvollisuus kattaa myös tulkinnanvaraiset tilanteet, ja va-
liokunta on päätynyt siihen, että täydellistä varmuutta ilman notifiointia ei voida saavuttaa.

Jos hallituksella on lisäperusteluita, niin miksi niitä ei tuotu jo perustuslakivaliokun-
taan? [Li Andersson: Tai lakiesitykseen!] Silloin me olisimme saaneet sitä lisätietoa. Siel-
lä oli erilaisia asiantuntijoita, jotka pohtivat tätä asiaa, eivätkä he voineet täyttä varmuutta
tästä asiasta antaa.

Lisäksi minua ja perussuomalaisia yleensäkin häiritsee kyllä tämä: Minkä takia näitä
asioita salaillaan? Jos on joku tämmöinen keskustelu, niin miksi ei nyt voida avoimesti ker-
toa? Tuntuu aika erikoiselta, että pitäisi päättää asioista tyyliin ”joku sanoi jollekin”. Tässä
on kysymys Suomen mittavimmista uudistuksista. Pääministeri, [Puhemies: Kysymys!]
vetoan teihin, että toisitte vaikka eduskunnan kautta lisäesityksen, niin että saadaan kes-
kustella näistä rauhassa.
3



Pöytäkirjan asiakohta PTK 66/2018 vp
16.22 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Meren kysymyksiin: Perustuslakivaliokunnalle toimitettiin pyyn-
nöstänne lisäselvitys juuri tästä mainitusta, täällä tänään keskusteltavasta asiasta. [Väli-
huutoja] — Viittaatte nyt tässä välihuudoin, että ette te tulleet saamaan varmuutta. Näin se
on. Tässä kysymyksessä totaalista absoluuttista oikeudellista EU-ulottuvuusvarmuutta ei
voi millään, missään tilanteessa saada, [Välihuutoja] ottaen myöskin huomioon sen tosi-
asian, että tämä malli, joka toteutuu, on vasta suunnitelmavaiheessa ja sen toteutumavaihe
vasta ehkä osoittaa mahdollisuuden ylipäätään ottaen arvioida sitä. Ja me tiedostamme ja
täällä hyvin edustajat tunnistavat, että EU-tasolla useampi asia on nyt kesken ja prosessis-
sa myös kansallisten järjestelmien osalta.

Edustaja Meri, hallituksella ei ole tarvetta salailla tässä asiassa. Me teemme kaikkemme
tukeaksemme eduskunnan päätöksentekoa perustuslakivaliokunnalle toimitetulla lisäsel-
vityksellä. Tiedän, että valiokunnat ovat kuulleet aiheesta, [Puhemies koputtaa] ja myös
vastine tulee pureutumaan tähän aiheeseen sosiaali- ja terveysvaliokunnan työn tueksi.

16.23 Pekka Puska kesk (vastauspuheenvuoro): Arvoisa puhemies! Olen seurannut tätä
sote-uudistusta vuosikausia, ja on ollut surullista katsottavaa, kun se uudistus on viivästy-
nyt ja nykyjärjestelmä on rapautunut ja yksityiset firmat ovat laajentaneet reviiriään. Nyt
meillä on malli, jossa on kaikki keskeiset elementit. Olisi aika päästä ratkaisuun. Tätä sa-
novat ihmiset kadulla ja myöskin maakunnat, joissa on valmiutta.

Mutta kun seuraa opposition toimintaa tässä, tuntuu siltä, että etsitään koko ajan erilai-
sia verukkeita jarruttaa, ja tässä tapauksessa nyt vedotaan EU:hun. EU:n keskeinen periaa-
tehan on se, että se hoitaa maatalouspolitiikkaa, kauppapolitiikkaa, ulkopolitiikkaa, mutta
terveydenhuolto ja sosiaalipolitiikka ovat jokaisen maan omia asioita. [Puhemies koputtaa]

Nyt tekisi mieli kysyä oppositiolta ja myöskin perussuomalaisilta, oletteko todella sitä
mieltä, että koko sosiaali- ja terveydenhuoltomme kansallinen järjestelmä pitäisi alistaa
EU:n notifioinnille. [Välihuutoja] Tämä tuntuisi kovin kummalliselta ennakkotapaukselta.
Mutta kun tämä ei ole kyselytunti oppositiolle, niin kysyisin ministeri Saarikolta: Onko
teillä tiedossa, että kansallisia terveysjärjestelmiä olisi yleisemmin alistettu EU:n hyväk-
syttäväksi kuten nyt halutaan? [Leena Meri: Vastaan mielelläni, jos saan puheenvuoron!] 

16.24 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! En tiedä, onko tämä edes tarpeen, mutta mainitsen nyt vielä tähän keskuste-
luun liittyen, mistä puhumme, kun me puhumme ylipäätään ottaen EU:n notifioinnista ja
kielletystä valtiontuesta. Keskustelemme siis siitä, millainen on suomalaisen sosiaali- ja
terveydenhuoltojärjestelmän pohja ja sen palvelutuotannossa yksityisen ja julkisen toimi-
jan rinnasteinen asema ja näiden keskinäinen tasavertaisuus palveluntuottajina. Tämän
asetelman äärellä me nyt täällä keskustelemme, onko tämä ratkaisu kansallisissa käsissä
vai onko tässä elementtejä, jotka edellyttävät EU:n arviota. Hallituksen kanta on ollut ja on
se, että meidän järjestelmämme on piirteiltään sellainen, että se ei sisällä kiellettyä valtion-
tukea. Ja kokonaan toinen tarina on se, onko EU ylipäätään ottaen nyt sellaisessa tilantees-
sa, että notifiointia edes olisi saatavilla.

Tiedossani ei ole sellaista tilannetta, että esimerkiksi monesti tässä tilanteessa verrokik-
si esiin nostettu Ruotsi olisi notifioinut omaa valinnanvapausmalliaan.
4



Pöytäkirjan asiakohta PTK 66/2018 vp
16.25 Sari Essayah kd (vastauspuheenvuoro): Arvoisa rouva puhemies! Kilpailuneutrali-
teettihaaste on tämän valinnanvapausmallin ytimessä muutoinkin kuin pelkästään tämän
notifioinnin osalta. Sote-uudistuksen valinnanvapautta aikoinaan markkinoitiin niin, että
asiakkaalla on mahdollisuus valita sen maakunnan liikelaitoksen, yrityksen tai sitten yh-
distysten ja järjestöjen tarjoamien palveluitten väliltä. Taisin viime kevään kuntavaaliten-
tissä todeta, että tuo järjestöjen tuleminen sille samalle viivalle yritysten ja myöskin maa-
kunnan liikelaitoksen kanssa voi olla aika hankalaa, koska monet yhdistykset saavat julkis-
ta tukea ja ovat sillä tavoin kilpailuneutraliteetin näkökulmasta ongelmallisessa tilantees-
sa. Olisinkin nyt halunnut kysyä ministeriltä: kun te olette asettaneet tämän yhden naisen
selvitystyöryhmän, joka on antanut väliraporttinsa ja todennut siinä selkeästi, että yhdis-
tysten on pystyttävä erottamaan se osuus, mikä on ikään kuin markkinoilla olevaa palve-
luntuotantoa, ja toisaalta sitten se osuus, mikä on järjestötoimintaa, onko nyt niin, että tämä
yhtiöittämispakko, mikä julkisella puolella vältettiin, on nytten tällä hetkellä yhdistysten ja
[Puhemies: Aika!] järjestöjen ristinä elikkä sillä puolella on pakko mennä yhtiöittämään?

16.26 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on todella laaja. Yritän tiivistää. Ensinnäkin suomalaiset sote-jär-
jestöt saivat viime vuonna yli 340 miljoonaa euroa julkista tukea meidän Veikkauksen pe-
liyhtiöjärjestelmän kautta — joka myös on sinällään EU-kontekstissa katsoen hyvin ainut-
laatuinen — ja Suomessa on järjestelmä, jossa noita varoja ei voi käyttää sellaisten palve-
lujen tuottamiseen, jotka olemme velvoittaneet kunnat tarjoamaan julkisina palveluina, tu-
levaisuudessa siis maakunnat. Eli aivan kuten edustaja Essayah toteaa, on näin, että järjes-
töt eivät voi näitä julkisesti järjestettyjä sote-palveluita toteuttaa näillä niin kutsutuilla
veikkausvoittovaroilla. Eli silloin kun tuottaja on esimerkiksi järjestö — joka soveltuu
erinomaisesti tässä valinnanvapausmallissa asiakassetelin palveluntuottajaksi — on var-
masti selkeintä, että se erottaa tuon osan, jossa se toimii palveluntuottajana, siitä järjestö-
pohjaisesta, yleishyödyllisestä toiminnastaan vähintäänkin kirjanpidollisesti riittävän sel-
keästi, ja moni järjestö on päätynyt myös yhtiöittämisratkaisuun. Siihen ei ole pakkoa, [Pu-
hemies: Aika!] mutta moni on tehnyt sen jo nykyjärjestelmän puitteissa.

16.28 Ville Niinistö vihr (vastauspuheenvuoro): Arvoisa puhemies! Kyllähän tässä on
isommassa kuvassa kyse siitä, mikä on hallitukselle tässä uudistuksessa tärkeintä. Te ajatte
väkisin sellaista laajaa markkinamallia, jossa näitä oikeudellisia ongelmia tulee, ja se on
teille tärkeämpi arvo, viedä sitä markkinamallia eteenpäin, kuin varmistaa, että tuleva jär-
jestelmä varmasti kestää. Tässä vaarannetaan suomalaisten sosiaali- ja terveyspalvelujen
tulevaisuus, julkisesti tuotetut sosiaali- ja terveyspalvelut, ja luodaan riski isoista korvaus-
velvollisuuksista yksityisille yrityksille. Eli se, että te väkisin viette tätä markkinamallia
eteenpäin, toisin sanoen tarkoittaa nyt sitä, että teille kaikkein tärkeintä on se, että yksityi-
set terveysfirmat saavat isot markkinat, riskeistä viis. Sitähän te sanotte, koska tämä esitys
olisi mahdollista varmistaa oikeudellisesti kestäväksi poistamalla laaja valinnanvapaus ja
toteuttamalla maakuntamalli. Tämä on mahdollista varmistaa myös siten, että pienituloiset
ja eläkeläiset saavat hyvää terveydenhuoltoa sote-uudistuksessa mutta riskejä vähennetään
niin, että todetaan tämä yleishyödylliseksi sgei-palveluksi — mutta sehän rajoittaa voitot
kohtuullisiksi, [Puhemies: Kysymys?] ja sehän on teidän tavoitteidenne vastaista. Arvoisa
pääministeri, te siis haluatte, että yksityiset terveysfirmat voivat ottaa isoja voittoja, ja sik-
si ette määrittele tätä yleishyödylliseksi palveluksi.
5



Pöytäkirjan asiakohta PTK 66/2018 vp
16.29 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Koska arvostan teitä, edustaja Niinistö, en välitä loukkaantua siitä, että lai-
tatte sanoja suuhuni ja kyseenalaistatte motiivejani toimia tämän uudistuksen äärellä. 

Tämän hallituksen tarkoitus on huolehtia Suomeen sellainen järjestelmä, jossa palvelu-
jen yhdenvertaisuus ja riittävyys voidaan turvata, ja, arvoisa puhemies, tämän järjestelmän
kestävyys mitataan sillä, riittävätkö meidän yhteiset varat ja eurot sen järjestelmän ylläpi-
tämiseen. Näiden lähtökohtien vuoksi on erinomaisen tärkeää, että me pystymme vihdoin
uudistamaan tämän kansallisen pohjan 18 maakunnan vastuulle, jotta palvelut voisivat pa-
rantua, ja valinnanvapaus on tapa ottaa mukaan ne yksityiset toimijat, jotka itse asiassa
aika hallitsemattomalla tavalla ovat jo nyt osa tämän päivän järjestelmää. 

Perustuslakivaliokunnan, jonka jäsen, edustaja Niinistö, te olette, tehtävä ei koskaan ole
arvioida nykytilaa vaan aina katsoa tulevaa hallituksen esitystä, mutta rohkenen esittää ky-
symyksen: läpäisisikö tämä malli perustuslaillisen arvion kaikkien perusoikeuksien tai yh-
denvertaisuuden näkökulmasta?

16.30 Johanna Ojala-Niemelä sd (vastauspuheenvuoro): Arvoisa puhemies! Tämän no-
tifikaation selvittelyn yhteydessä saimme myös tietää, että te, peruspalveluministeri Saa-
rikko, olette lähestynyt kilpailukomissaari Vestageria. Kirjeessänne ministeri pyytää tukea
sote-uudistukselle, koska uudistus on hallituksen tärkeimpiä asioita. Toteatte näin: ”En voi
liiaksi korostaa uudistuksen positiivisia vaikutuksia valtiomme talouteen ja kasvuun sekä
siihen, että ihmisille turvataan riittävät palvelut.” Asiantuntijakuulemisessa on sittemmin
ilmennyt, että uudistuksen rahoitus on täysin kaltevalla pohjalla — emme tiedä, onko tä-
män uudistuksen etumerkki plus- vai miinusmerkki. Haluaisinkin kysyä, ministeri, teiltä
hallituksen pöytätavoista: eikö nyt jälkikäteen kääntyminen kilpailukomissaarin puoleen
tunnu huonosti harkitulta, koska pyysitte tukea poliittiselle uudistukselle samalta taholta,
joka voi joutua arvioimaan tätä oikeudellisesti?

16.31 Perhe- ja peruspalveluministeri  Annika  Saarikko  (vastauspuheenvuoro):  Ar-
voisa puhemies! Onko uudistuksen etumerkki plus vai miinus? Jos viittaatte talouteen, niin
uudistuksen etumerkkihän on plus. Joka tapauksessa kustannukset kasvavat väestön ikään-
tyessä. Nyt on kysymys vain siitä, kuinka suuren plussan joudumme laittamaan ja pystym-
mekö hillitsemään kustannuksia — mikä on niiden tavoitteiden joukossa, miksi tähän uu-
distukseen aikanaan on lähdetty.

Edustaja siteerasi, arvoisa puhemies, kirjettäni aivan oikein. Näin kirjoitin, ja lähestyin
komissiota juuri siksi, että hallituksella oli halu keskustella tästä järjestelmästä. Sittemmin
kävi ilmi, että tätä pyyntöäni ei haluttu vastaanottaa, ja tuo keskustelu jäi käymättä komis-
sion suuntaan, vaikka hallitus oli aktiivinen ja siihen halukas, juuri varmistaakseen tätä oi-
keudellista pohjaa ja tätä notifiointikysymystä, johon sittemmin täällä on epävirallistenkin
keskustelujen osalta viitattu.

Puhemies Paula Risikko: Ja vielä tämän teeman alkuperäisen kysymyksen esittäjä, edus-
taja Rinne.

16.32 Antti Rinne sd (vastauspuheenvuoro): Kiitoksia, arvoisa puhemies! Ministeriön
virkamiehet käyvät epävirallisia keskusteluja komission kanssa selvittääkseen, tarvitaan-
ko notifikaatiota, onko tämä kilpailulainsäädännön vastainen. Ministeri Saarikko lähettää
6



Pöytäkirjan asiakohta PTK 66/2018 vp
kilpailukomissaarille kirjeen, jossa pyytää tukea uudistukselle varmistaakseen sen, että ko-
missio tukee uudistusta. Tässä on täysin selvää, arvoisa pääministeri, että teillä on myös-
kin itsellänne epävarmuus, ihan tuon esityksennekin mukaan, siitä, onko tämä kilpailulain-
säädännön mukainen, EU-oikeuden mukainen.

Mutta minua kyllä kiinnostaa nyt se, että tänään sanoitte, että ilman muuta komissio ot-
taa tämän käsittelyyn, jos tämmöinen pyyntö notifikaatiosta tehdään. Sitten on sanatarkka
sitaatti: ”Olemme myöskin olleet virkamiestasolla yhteydessä komissioon, ja komissiosta
on virkamiestasolla kerrottu, että he eivät ota tätä asiaa käsittelyyn, että älkää jättäkö ha-
kemusta.”. Arvoisa pääministeri, kysyn nyt teiltä: Kumpi näistä lausunnoista on tosi?
Kumpi lausunnoista on tosi, tänään annettu vai viime viikolla annettu?

16.33 Pääministeri Juha Sipilä (vastauspuheenvuoro):  Arvoisa puhemies! Ensinnäkin
meille on tärkeintä tehdä Suomeen viimeinkin sellainen sote-uudistus, joka pystyy vastaa-
maan myöskin kymmenen vuoden päästä ihmisten palvelutarpeeseen, vähintäänkin nykyi-
sen tasoisin palveluin. Olemme lähestyneet komissiota epävirallisissa keskusteluissa, ja
tämä on hyvin tyypillistä keskustelua, aktiivista EU-vaikuttamista, ja on ollut kysymyksiä
siitä, mikä tässä tilanteessa on järkevää ja mikä tässä ei ole järkevää. Ja kuten moneen ker-
taan myöskin viime kyselytunnilla viittasin näihin epävirallisiin keskusteluihin, komissios-
ta on ohjeistus meille, että he eivät kehota meitä jättämään hakemusta [Välihuutoja vasem-
malta] eivätkä halua tätä hakemusta, notifikaatiohakemusta, jätettävän. Tästä on kysymys.
Se on selvä asia, että jos Suomi kaikesta huolimatta, niin kuin sanoin, [Puhemies koputtaa]
kaikesta ohjeistuksesta huolimatta, päätyisi siihen, että tämän salin käsittely, tämän salin
rakennuslupa, ei riittäisi, [Puhemies koputtaa] niin totta kai komissio silloin joutuisi asian
[Puhemies: Aika!] vastentahtoisestikin käsittelemään. 

Kysymyksen käsittely päättyi.
7


	2.3
	16.12
	16.13
	16.14
	16.15
	16.17
	16.17
	16.18
	16.20
	16.20
	16.22
	16.23
	16.24
	16.25
	16.26
	16.28
	16.29
	16.30
	16.31
	16.32
	16.33


