















































DEME75.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.3. Suullinen kysymys Jemenin rauhanprosessin edistämisestä (Emma Kari vihr)
Suullinen kysymys SKT 189/2018 vp

Suullinen kyselytunti

Toinen varapuhemies Tuula Haatainen: Seuraava kysymys, vihreä eduskuntaryhmä,
Emma Kari.

Keskustelu

16.35 Emma Kari vihr: Arvoisa puhemies! Täällä keskusteltiin aikaisemmin lasten oi-
keuksista. Jemeniä on kutsuttu maailman pahimmaksi paikaksi olla lapsi. Nälänhätä uhkaa
yli 5:tä miljoonaa jemeniläislasta. Maahan tarvitaan välitön tulitauko ja rauha. On hyvä, jos
hallituksessa on vihdoin tultu siihen tulokseen, ettei edellytyksiä uusille asevientiluville
Saudi-Arabiaan enää ole. Tämä järjetön sota on täysin ihmisen aikaansaamaa, ja vain ih-
miset pystyvät sen lopettamaan.

Ulkoministeri Soini, Suomella on tunnetusti paljon rauhanvälityksen osaamista. Millä
tavalla Suomi aikoo toimia rauhanprosessin edistämiseksi Jemenissä, ja voisiko Suomi olla
aloitteellinen esimerkiksi asevientikiellossa koko Euroopan laajuisesti?

16.36 Ulkoministeri Timo Soini (vastauspuheenvuoro): Arvoisa rouva puhemies! Tämä
kysymys on erittäin ajankohtainen ja tärkeä. Tosiaan hallitus on tänään käsitellyt asevien-
tiä, ja vallitsevassa tilanteessa uusille asevientiluville Arabiemiraatteihin ja Saudi-Ara-
biaan ei nähdä tarvetta. Eli tämä päätös on selvä, ja meidän harkintamme perustuu tietysti
aina myös kansainväliseen tapauskohtaiseen harkintaan ja EU:n asevientikriteereihin.

Tämä Jemenin kysymys on äärimmäisen tärkeä. Siinä on nyt lievää toiveikkuutta. Vii-
me viikolla, tasan viikko sitten, puhuin tästä USA:n ulkoministerin Mike Pompeon kanssa,
ja hän sanoi silloin, että jotain on tapahtumassa. No, nyt maanantaina me saimme tietää,
että myönteistä kehitystä tulitauon puitteissa on tapahtumassa. Myös EU:n ulkoministerit
kävivät tästä keskustelun viime maanantaina Brysselissä, ja Suomi tekee kaikkensa ja an-
taa kaiken mahdollisen tukensa sille, että rauhanprosessi saadaan aikaiseksi ja että tappa-
minen Jemenissä loppuu.

Toinen varapuhemies Tuula Haatainen:  Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.37 Emma Kari vihr (vastauspuheenvuoro): Arvoisa puhemies! Päätös aseviennin lo-
pettamisesta on ehdottoman oikea, ja jokainen pienikin valonpilkahdus Jemenistä on eh-
dottoman tarpeen. Maassa on meneillään maailman pahin humanitäärinen kriisi: 22 mil-
 Tarkistettu
4.0



Pöytäkirjan asiakohta PTK 119/2018 vp
joonaa ihmistä tarvitsee kipeästi humanitäärista apua. Lähes 2 miljoonaa pikkulasta kärsii
akuutista aliravitsemuksesta. 85 000:n alle 5-vuotiaan lapsen pelätään kuolleen nälkään ja
sairauksiin konfliktin seurauksena. Pelastakaa Lapset -järjestön mukaan jokaista pommei-
hin ja luoteihin kuollutta lasta kohden kymmenet kuolevat nälkään. Tämä olisi täysin es-
tettävissä, mutta sitä varten Jemeniin tarvitaan pikaisesti lisäapua. Kysyisinkin ministeri
Virolaiselta: aikooko Suomi nyt lisätä omaa humanitäärista apuaan Jemeniin?

16.38 Ulkoministeri Timo Soini (vastauspuheenvuoro): Arvoisa rouva puhemies! Vas-
taan tähän kysymykseen rauhan saamisesta ja siitä tilanteesta.

Nyt on tärkeää, että on saatu tulitauko ja tehdään kaikki sen puolesta, että tulitauko pi-
tää, koska vain tulitauko takaa sen, että me voimme saada avun perille, siis varmistaa avun
perillemenon. Sen takia on äärimmäisen tärkeää, että neuvottelupöytään päästään, ja Ruot-
si on luvannut isännöidä näitä neuvotteluja. Nyt on kaiken kaikkiaan kaikista tärkeintä, että
kaikki osapuolet tulevat Ruotsiin ja aloittavat nämä neuvottelut. Puhuin tästä Margot
Wallströmin, Ruotsin ulkoministerin, kanssa, ja hän sanoi, että heillä on kaikki valmiudet
tehdä näin. Ja vihdosta viimein YK:n turvaneuvostokin ja sen viisi pysyvää jäsenmaata
ovat lähteneet tässä asiassa liikkeelle. Nämä ovat hyviä asioita. Apua tarvitaan pikaisesti,
mutta se tilanne on äärimmäisen hauras siellä. Ja ikävä kyllä siellä on tahoja, jotka hyöty-
vät sodasta ja käyvät kyynisesti tätä sotaa omien poliittisten päämääriensä takia. Mutta nyt
on kansainvälisen yhteisön tärkeää reagoida, ja Suomen pitää olla siinä mukana, niin kuin
on ollut.

16.40 Ulkomaankauppa- ja kehitysministeri Anne-Mari Virolainen (vastauspuheen-
vuoro): Arvoisa rouva puhemies! Edustaja Kari, te kuvasitte tämän katastrofaalisen tilan-
teen juuri niin karmealla tavalla kuin se on meidän silmiemme edessä ollut televisioruutu-
jen kautta. Ministeri Soini kertoi niistä seuraavista askeleista, mitä ollaan ottamassa, jotta
sinne saadaan rauha aikaiseksi.

Suomi on koko ajan ollut tilanteessa mukana. Me olemme tänä vuonna antaneet sinne 3
miljoonaa euroa, jotka on toimitettu UNHCR:n, Maailman ruokajärjestön ja Punaisen Ris-
tin kansainvälisen järjestön kautta. Senpä takia nämä ovat valikoituneet meidän yhteistyö-
kumppaneiksemme, että he pystyvät myös todistettavasti näyttämään sen, että se apu me-
nee perille.

Te kysyitte siitä tulevasta. Ne päätökset tehdään sitten aina tapauskohtaisesti, mutta us-
kaltaisin jo tässä arvioida niin, että ne päätökset tulevat kyllä olemaan myönteisiä.
2


