















































DEM38C8.tmp.xml


Pöytäkirjan asiakohta PTK 16/2018 vp
Pöytäkirjan asiakohta 

PTK 16/2018 vp

Täysistunto

Perjantai 2.3.2018 klo 13.02—13.34

5. Hallituksen esitys eduskunnalle laeiksi Euroopan unionin suorista tuista maataloudel-
le annetun lain 24 §:n ja maa- ja puutarhatalouden kansallisista tuista annetun lain 3 §:n 
muuttamisesta

Hallituksen esitys HE 4/2018 vp
Valiokunnan mietintö MmVM 1/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 5. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

13.07 Kari Kulmala sin: Arvoisa rouva puhemies! Esityksessä ehdotetaan muutettavaksi
Euroopan unionin suorista tuista maataloudelle annettua lakia nuoren viljelijän tuen osal-
ta. Esitys on ollut erittäin tervetullut, koska se koskee nuoria viljelijöitä, jotka ovat uransa
alussa ja ovat monesti investoineet suuriakin summia maatilaansa. Nuoren viljelijän tukea
voidaan myöntää esityksen mukaan jatkossakin enintään viideltä tukivuodelta, mutta tuen
myöntämisen viiden vuoden enimmäisajanjaksosta ei enää vähennetä niiden vuosien mää-
rää, jotka ovat tilanhoidon aloittamisen tai tilanhoidon aloittamista seuraavan tukivuoden
ja ensimmäisen nuoren viljelijän tukea koskevan hakemuksen jättämisen välillä. Esitys
koskee myös vuoden 2013 jälkeen tilanpidon aloittaneita nuoria viljelijöitä. Ennen vuotta
2014 tilanpidon aloittaneisiin nuoriin viljelijöihin sovelletaan aiemmin voimassa ollutta
Euroopan unionin lainsäädäntöä tuen myöntämisen enimmäisajanjaksosta. Pidän esitystä
tarpeellisena ja tarkoituksenmukaisena, ja näyttäisi siltä, ettei ole mitään estettä, etteikö
tämä päätyisi maaliin saakka.

13.09 Outi Mäkelä kok: Arvoisa puhemies! Tämä käsittelyssä oleva asia on tärkeä mo-
nella tavalla, mutta se on myös tärkeä siinä mielessä, että näitä tukijärjestelmiä on aika
ajoin syytä tarkastella ja kehittää paitsi maanviljelyksen osalta myös muutoin. Eduskunnal-
la on tärkeä tehtävä paitsi säätää uusia lakeja ja tehdä tulevaisuutta siltä osin myöskin tar-
kastella sitä, mikä on olemassa oleva lainsäädäntö ja normitus.

Omalta osaltani olen siirtymässä nyt kuntapuolen palvelukseen Nurmijärvelle Suomen
suurimman kunnan kunnanjohtajaksi, ja kiitän kaikkia yhteistyöstä ja näistä vuosista. On
ollut ilo tehdä töitä tässä salissa kaikkien, itse kunkin täällä istuvan kansanedustajan kans-
sa. Tämä on upea työpaikka, arvokas työpaikka. Täällä tehdään tärkeää työtä. Toivon, että
tämän talon arvo ja tämän työn kunnioitus säilyy.
 Tarkistettu
4.1



Pöytäkirjan asiakohta PTK 16/2018 vp
13.10 Antero Laukkanen kd: Arvoisa rouva puhemies! Toivotamme kaikki edustaja
Outi Mäkelälle menestystä hänen valitsemallaan tiellä ja kiitämme myös hyvästä yhteis-
työstä. Varmasti tapaamme vielä monissa tilanteissa.

Arvoisa rouva puhemies! Tämä esitys on erittäin tärkeä, ja kristillisdemokraattinen
eduskuntaryhmä pitää merkittävänä sitä, että näitä esiin tulleita epäkohtia, niin kuin täällä
on todettu, voidaan tarkastella ja korjata, ja ilolla tervehdimme nyt tätä muutosta, joka on
hyvin nopeassa aikataulussa tullut meille.

13.10 Sirkka-Liisa Anttila kesk: Arvoisa puhemies! Minäkin yhdyn kiitoksiin tämän ta-
lon erinomaisesta työpaikasta. Olen itse pitkästi yli 30 vuotta saanut täällä olla.

Mutta tästä varsinaisesta asiasta, joka nyt on käsittelyssä: On todella tärkeää, että tämän-
tyyppisiä ratkaisuja nyt kyetään tekemään. Viljelijät elävät tänä päivänä sellaisen kannat-
tavuuskriisin kanssa, että taistellaan siitä, voidaanko tätä elinkeinoa enää jatkaa. Siinä on
monia syitä, ja yksi suurimpia syitä on se, että viime vuosi oli täydellinen katovuosi lähes
koko maassa, ja sen päälle tulee sitten vielä se, että kauppa halpuuttaa ja tuottaja ei saa ka-
tetuksi niitä kustannuksia, jotka tuottamisessa ja elinkeinossa syntyvät. Tätä taustaa vasten
se elintarvikeketjun sisäinen toiminta pitää rakentaa uudelleen. Sitä ministeri Jari Lepän
johdolla tehdään, ja aikanaan saadaan toivottavasti reilun kaupan valtuutettukin valvo-
maan markkinoiden toimintaa. Kysymys on siitä, että sen ketjun vahvin, eli se taho, jolla
on hyllytilaa, päättää suvereenisti, mikä on se alennusprosentti, jolla joka vuosi pitää teol-
lisuuden alentaa sitä osuuttaan, kun myy tuotteita kaupalle. Ja vastaavasti sitten teollisuu-
della ei ole kykyä tilittää juuri mitään tuottajalle, koska teollisuuskin on kovassa kaupan
puristuksessa. Tästä teollisuus vain tietenkään ei uskalla puhua, koska tietää sen, että se
hyllytila on kaupan omistuksessa ja teollisuus jos kuka tarvitsee sen hyllytilan, jotta tuot-
teet voidaan sitä kautta myydä. Tällä sektorilla meillä on nyt todella suuria haasteita, ja toi-
votaan, että Euroopan unionin maatalouspolitiikan uudistuskin tässä suhteessa antaisi eväi-
tä ja välineitä. Sen tiedän, että ministeriö ja ministeri on tehnyt parhaansa, että tästä haas-
teesta nyt selvittäisiin eteenpäin.

Maailmalla ruuasta tulee kohta pulaa, ilmastonmuutos haastaa meidät, ja siinä vaihees-
sa niitä tuottajia tarvitaan. Sen takia meillä ei ole kerta kaikkiaan varaa päästää elinkeinoa
konkurssiin.

13.12 Eero Lehti kok: Arvoisa rouva puhemies! Asia on tärkeä, ja luulen, että maatalou-
dessa on pohdittava uusia keinoja. Ratkaisuna se, että kauppa ja jakelutie antaisi parem-
man lähtöhinnan maataloustuotteille, on epärealistinen niin kauan kuin ulkomailta voi-
daan vapaasti tuoda, ja EU:ssa se on näillä näkymin iäti mahdollista. Sen sijaan, kun tila-
koko kasvaa, jatkojalostaminen niin, että leipäviljan tuottaja olisi leipomo jonain päivänä
ja niin edespäin, tuntuisi mielekkäältä. Samoin erikoistuotteiden, erikoislajikkeiden kehit-
tämisessä, vähän niin kuin tekniikan puolella Tekes, maatalouden puolella pitäisi pystyä
innovatiivisempiin tuoteratkaisuihin, joissa suomalainen viljelijä ei olisi niin raa’assa kil-
pailutilanteessa joko kauppaan tai muiden maiden viljelijöihin nähden.

13.13 Hannu Hoskonen kesk: Arvoisa rouva puhemies! Aivan kuten edustaja Lehti ja
myös edustaja Sirkka-Liisa Anttila omissa puheenvuoroissaan tätä asiaa hyvin käsittelivät,
niin meidän pitäisi nyt tässä maassa, totta kai, tämä EU-byrokratia ja siihen liittyvät tuet
hoitaa niin, että maatalouden tulevaisuus on turvattu. Mutta se iso homma, mikä meidän pi-
2



Pöytäkirjan asiakohta PTK 16/2018 vp
täisi Suomessa tehdä — puhuin siitä eilenkin tässä salissa — on se, että me käymme suuria
kampanjoita tässä maassa siitä, että reilun kaupan periaatetta noudatetaan. Kun Afrikasta,
Keniasta tai jostakin muusta maasta, tulee meille kahvia, aivan hieno asia, mutta milloin
tämä reilu kauppa kohtaa suomalaista viljelijää? Kun suomalaisen viljelijän asema on ollut
alamäkeä viimeiset vuodet, niin minusta näiden keskusliikkeiden ja suomalaisen kaupan
pitäisi pikku hiljaa nyt ymmärtää se, niin kuin edustaja Sirkka-Liisa Anttila oivallisesti sa-
noi, että maailmassa uhkaa ruokapula ja meillä on maailman puhtaimmat pohjavedet, maa-
ilman puhtain maaperä, maailman puhtain ilmasto, meillä on kaikki edellytykset tehdä täs-
tä vaikka uusi kasvubrändi, joka varmasti vuosikymmenien jälkeen kasvaa yhä suurem-
maksi. Tämän takia tämä meidän koneisto on pidettävä kunnossa ja jokainen peltohehtaari
peltona ja sen jälkeen ymmärrettävä se, että tämä on kansallinen rikkaus ja se on myös mei-
dän parasta huoltovarmuutta, reilu kauppa, jossa suomalaisella maanviljelijällä on oikea
osuus ja oikea määrä saadaan tuloa siitä arvokkaasta työstä, mitä hän tekee. Tämän reilun
kaupan pitäisi koskea myös suomalaista maanviljelijää eikä vain sitä kenialaista kahvin-
tuottajaa.

13.15 Markku Rossi kesk: Arvoisa rouva puhemies! Silloin kun puhutaan Euroopan uni-
onin ja Suomen maatalouspolitiikasta, niin kysymyksessähän ei ole yksistään tuottajan nä-
kökulma tai elintarvikeketjuun liittyvä näkökulma, vaan itse asiassa se koskettaa hyvin
voimakkaasti nimenomaan kuluttajaa. Kun maataloustuotteita julkisesti tuetaan, se tarkoit-
taa käytännössä, että eri alueilla, myös täällä pohjoisella alueella, pystytään tuottamaan hy-
vää alueellista, paikallista puhdasta ruokaa ja se on kuluttajaa lähellä, se on alueellista ruo-
kaa, se on lähiruokaa. Nämä näkökulmat täytyy aina muistaa silloin, kun puhumme maa-
taloustuista, joista joskus on ollut hyvin ikäväkin särö siitä, että miksi jotakin elinkeinohaa-
raa pitää tukea. Se, että tässä on vielä ollut vaikeita vuosia, on oma rasitteensa maatalous-
puolella, ja ilman muuta silloin tarvitaan niitä ratkaisuja, että ollaan myös ylimääräisten
vastaantulojen myötä alaa katsomassa.

On myös tavallaan harmi, että tämä kansainvälinen pakote- ja vastapakotepolitiikka on
omalta osaltaan ollut vaikuttamassa erityisesti suomalaisen maatalous- ja elintarvikeket-
jun toimivuuteen. Tässä suhteessa kyllä on joskus toivottava tai uskallettava myös toivoa,
että meillä syntyy ratkaisuja, joilla päästään normaaliin kaupankäyntiin, jolloinka myös
suomalaiset tuotteet ovat hyvin vetovoimaisia myös meidän itänaapurin puolella.

13.16 Pauli Kiuru kok: Arvoisa rouva puhemies! Vuosi pari sitten eduskunnassa käsitel-
tiin maatalouspoliittista selontekoa, ja se oli myös meillä ympäristövaliokunnassa lausun-
nolla. Mieleeni jäi erityisesti yksi kohta, joka koski vettä. Aivan käsittämätöntä on se, että
Suomeen tuodaan pullotettua vettä enemmän kuin suomalaiset vievät pullotettua vettä ul-
komaille. Itse asiassa meillä ei pitäisi olla ymmärtääkseni mitään erityistä tarvetta tuoda ol-
lenkaan pullotettua vettä tähän maahan: meillä on aivan erinomainen vesiteknologia ja pa-
nimoteollisuus ja näin poispäin, kraanavesi on itse asiassa parempaa kuin monissa maissa
pullotettu vesi. Tässä on tietysti iso rooli kaupalla. Kannustan kauppaa ottamaan hyllyil-
leen kotimaisia pullotettuja vesiä, mikäli vettä ottavat. Ja sitten on tietysti kuluttajien rooli:
kun siellä hyllyillä on, niin kannattaa vähän katsoa, että mistä se vesi on tullut — mielel-
lään Suomesta.
3



Pöytäkirjan asiakohta PTK 16/2018 vp
13.17 Pia Viitanen sd: Arvoisa rouva puhemies! Meillähän tosiaan oli eilenkin täällä
maatalousasiat puheissa liittyen verotukseen ja siihen, kuinka näitä satovahinkoja korva-
taan nyt antamalla verohelpotuksia kevyeen polttoöljyyn. Käsittelemme parhaillaan vero-
jaostossa tätä asiaa, ja asiat ovat sinänsä ajankohtaisia.

Mutta halusin pyytää tämän puheenvuoron siksi, että täällä mielestäni ihan hyvin sanot-
tiin siitä, että meidän maataloutemme valtti on tietynlainen puhdas ruoka, ja olen siitä täs-
mälleen samaa mieltä. Meillä on paljon hyvää, meillä on puhdasta luontoa. Toivon, että
sitä riittää jatkossakin, ja näen myös maatalouden kilpailuvalttina niin puhtaan ruuan kuin
lähiruuan tuotannonkin. Uskoisin, että kuluttajat hyvin vahvasti arvostavat kotimaista ja si-
tä, että esimerkiksi ruoka on lähellä tuotettua.

Oikeastaan halusin tässä puheenvuorossani alleviivata myös tietynlaista ruuan eettistä
tuotantoa, minkä myös uskon aidosti olevan koko maatalouden ja koko Suomen kilpailu-
valtti. Luomutuotanto ja esimerkiksi eläinten hyvinvointi on mielestäni todella tärkeä asia
nyt ja varmasti entistä tärkeämpi tulevaisuudessa, koska uskon, että monet ihmiset enem-
män ja enemmän omissa kuluttajatottumuksissaan kiinnittävät huomiota siihen, miten ruo-
ka on tuotettu, onko eläinten hyvinvoinnista huolehdittu. Itse pidän tätä tärkeänä ja olen
huomannut erilaisista asennemittauksista, että yhä useampi suomalainen kiinnittää myös
näihin asioihin huomiota. Siksi, puhemies, minusta tämä on hyvin tärkeää nyt, kun tämä
uusi eläinsuojelulaki on tulossa. Se on lausuntokierroksella, se on saanut hieman kritiikkiä
— mielestäni ihan oikeutetusti — muun muassa eläinsuojelujärjestöiltä sen suhteen, ovat-
ko sen tavoitteet kyllin kunnianhimoiset. Minusta niiden pitäisi olla, lain pitäisi vielä ke-
hittyä ennen kuin se tuodaan eduskuntaan. Muun muassa eduskunnan eläinsuojeluryhmä,
joka koostuu monista eri puolueista, on ottanut kantaa sen puolesta, että tätä lakia esitetys-
tä muodosta pitäisi vielä tiukentaa, ennen kuin se tänne meille annetaan.

13.19 Päivi Räsänen kd: Arvoisa rouva puhemies! Edustaja Rossi aivan oikein omassa
puheenvuorossaan nosti esiin sen seikan, että kun puhutaan maataloustuesta, niin aika
usein siihen liittyy jonkinlainen kielteinen sävy, ja kuitenkin silloin, kun puhutaan meidän
oman maataloutemme tukemisesta, siinä on kysymys hyvin tärkeistä arvoista. On kysy-
mys omavaraisuudesta, huoltovarmuudesta, on kysymys ekologisuudesta, eläinten hyvin-
voinnista, aivan niin kuin täällä edustaja Viitanenkin nosti sen esiin, lähiruuasta ja tervey-
destä ja turvallisuudesta, ravinnon puhtaudesta ja turvallisuudesta. Sen takia ajattelen, että
meillä tulisi olla lähtökohtaisesti myönteinen asenne siihen, että me haluamme tukea, me
haluamme edistää ja turvata näitä tärkeitä arvoja.

Tässä hallituksen esityksessä puhutaan nimenomaan nuorten viljelijöiden tilanteesta ja
tuista koskien nuoria viljelijöitä. Jos ajatellaan maassamme toimivia nuoria viljelijöitä,
niin kyllähän siellä jos missä tarvitaan sitä tulevaisuudenuskoa ja tarvitaan niitä näköaloja,
jotka voivat ehkäistä uupumista ja työssäjaksamisen ongelmia, jotka ovat aika yllättävän-
kin tavallisia nimenomaan maatalousyrittäjien keskuudessa.

13.21 Timo Heinonen kok: Arvoisa rouva puhemies! Hyvät edustajakollegat ja muut pai-
kalla olijat! Kävimme eilen aika pitkän ja perusteellisen keskustelun suomalaisen maata-
louden tilanteesta ja siitä, millä tavalla esimerkiksi ilmastonmuutos ja poikkeukselliset sää-
olosuhteet, joihin maanviljelijät itse eivät voi vaikuttaa, vaikeuttavat heidän elantonsa ko-
koon saamista. Eilen puhuttiin energiatuesta, jolla satomenetyksiä paikataan, ja minun
mielestäni se oli hyvä, erinomainen keino ja ratkaisu maatalousministeri Lepältä etsiä täl-
4



Pöytäkirjan asiakohta PTK 16/2018 vp
lainen ratkaisu, joka täytti nämä vaatimukset ja jolla pystyttiin auttamaan näitä maanvilje-
lijöitä yli heistä riippumattomien ongelmien.

Tässä esityksessä puhutaan nuorista viljelijöistä, ja kyllä monen nuoren viljelijän koh-
dalla tällä hetkellä tulevaisuudenusko on koetuksella tällaisen vuoden jälkeen, mutta myös
muuten suomalainen maatalous on ollut pitkään isojen haasteiden edessä. Sen takia mei-
dän pitää tehdä kaikkemme sen eteen, että suomalainen ruoka olisi paremmassa asemassa
tulevaisuudessa. Myös tässä maatalousministeri Leppä on jatkanut hyvää työtä, jonka ai-
kanaan maatalousministeri Jari Koskinen aloitti, eli näiden ruuan alkuperämerkintöjen laa-
jentamisen työn, jota myös maatalousministerinä ollessaan ministeri Orpo hyvällä tavalla
eteenpäin vei.

Eilen keskustelimme siitä, miten Lepän johdolla on laajennettu alkuperämerkintävaati-
muksia, ja hänen tavoitteensa ja meidän tavoitteemme on, että myös ravintolaruuassa jat-
kossa kerrottaisiin lihan ja kalan alkuperä. Se antaisi meistä itse kullekin mahdollisuuden
ravintolaostoksia tehdessämme päättää, haluammeko tälläkin tavalla tukea hyvää suoma-
laista ruuantuotantoa mutta myös ostaa puhdasta, jäljitettävää suomalaista ruokaa. Se on
hyvä tavoite, ja kun [Puhemies koputtaa] ministeri Leppäkin täällä paikalla on, niin haluan
hänelle vielä kiitoksen [Puhemies: Aika!] antaa tästä työstä, jota hän ruuan alkuperämer-
kintöjen eteen on tehnyt.

13.23 Markku Eestilä kok: Arvoisa puhemies! Tämä hallituksen esitys parantaa nuorten
viljelijöitten asemaa, ja se on linjana täysin oikea.

Sitten haluan tuoda esiin sen, että kun julkisuudessa silloin tällöin joku kommentoi maa-
taloustukia, niin huomautan siitä, että me olemme Euroopan unionin jäsenvaltio ja kun Eu-
roopan unioni noudattaa yhteistä maatalouspolitiikkaa, niin se ei enää ole kansallinen va-
linta, minkälaista järjestelmää me noudatamme, vaan me sitoudumme niihin sopimuksiin,
mitä me olemme EU:n suuntaan tehneet. Kun me kuitenkin haluamme tulevaisuudessakin
turvata suomalaisen ruuantuotannon ja elintarviketeollisuuden työpaikat, niin korostan si-
tä, että kun tuleva ohjelmakausi lähestyy, niin minun mielestäni se linja, mikä nyt näyttää
olevan vallalla, on, että EU asettaa meille tavoitteet ja jäsenvaltio hoitaa ne keinot, millä ta-
valla nämä tavoitteet saavutetaan. Esimerkiksi yksi kohde, joka on aiheuttanut paljon kri-
tiikkiä viljelijöitten keskuudessa, on valvonta, ja jos me Suomessa pääsemme tässä edun-
valvonnassa siihen, mihin uskon, että ministeri varmasti kaikkensa tekee, niin mennään
esimerkiksi valvonnassa siihen suuntaan, että noudatamme hyvää suomalaista hallintokult-
tuuria. Se tarkoittaa sitä, että ei mennä rangaistukset edellä vaan me annamme ihmiselle
mahdollisuuden korjata tahattomat virheet, jotta niitä ei sanktioida vaan ne voidaan tietyn
aikajänteen kuluessa korjata, ja ikään kuin sitä kautta ollaan yhteistyössä ja autetaan vilje-
lijöitä ja kuitenkin noudatetaan lakia ja mennään parempaan suuntaan.

13.25 Ritva Elomaa ps: Arvoisa puhemies! Tämä hallituksen esitys, joka koskee nuorten
viljelijöiden tukea, on erittäin kannatettava. Sanotaan niin, että välillä nousee karvat pys-
tyyn, kun puhutaan suomalaisesta ruuantuotannosta ja maanviljelijöiden, tuottajien ase-
masta. Meillä on valtavan kova kiire. Tällä hetkellä tiloja menee konkurssiin, monet lopet-
tavat, eivät jaksa, koska tuottavuus on niin heikko. Tämä on hälyttävää, koska me kulutta-
jat haluamme kotimaista ruokaa, lähiruokaa, ja se ei onnistu, jos ei se tuotanto ole kannat-
tavaa. Siellä kotipuolessakin veljenpoika pitää kotitaloa, ja olen välillä huolissani. Hänen
pitää keksiä kaikennäköistä, että siinä tilalla pärjää.
5



Pöytäkirjan asiakohta PTK 16/2018 vp
Nyt kun puhumme myös tuottajien tilanteesta tänä päivänä, niin puhumme tietysti myös
eläinsuojelulaista, joka uudistuu 20 vuoden tauon jälkeen. Se on erittäin haastavaa. Siihen
kuuluvat myös tuotantoeläimet luonnoneläimien ja lemmikkieläimien lisäksi. Minä toi-
vonkin, että kaikki eläintensuojelijat ja eläimistä välittävät tahot tekisivät erittäin paljon
yhteistyötä myös tuottajien kanssa tässä, että me saisimme hyvän lain eläinten kannalta, ja
myös niin, että tuottajat pystyisivät harjoittamaan ammattiaan. Ministeri Leppä on luvan-
nutkin tulla sitten tilaisuuteen, joka järjestetään tätä varten Kansalaisinfossa kevään aika-
na.

Tosiaan, eläinten hyvinvointi on todella tärkeää, ja jos ajatellaan tuottajan tulevaisuutta,
on myös tuottajien ja meidän kaikkien etu, [Puhemies koputtaa] että me profiloituisimme
eläinten hyvällä pidolla maailman parhaana eläinten hyvinvoinnin kannalta.

13.27 Arja Juvonen ps: Arvoisa rouva puhemies! Nuorten viljelijöiden tukeminen ja ti-
lanne on erittäin tärkeä huomioida, ja siinä mielessä esitys on hyvä. Meidän tulee pitää
huoli siitä, että myös tulevaisuudessa viljelijöitä ja lihantuottajia säilyy Suomessa ja saam-
me nauttia kotimaista ruokaa, puhdasta, jopa inhimillisesti ja eettisesti tuotettua lihaa.

Eläinsuojelulaki todellakin uudistuu, ja täällä on jo äsken hyviä puheenvuoroja käytetty
eläinten hyvinvoinnista. On äärettömän hirveää, kun saamme lukea eläinsuojelurikoksista,
joita tapahtuu sikatilalla, hevostilalla, nautatilalla. Muun muassa nämä ovat olleet viime ai-
koina julkisuudessa esillä. Kuinka näitä voitaisiin ennalta ehkäistä niin, että viljelijöillä
riittäisi voimia, voimavaroja ja olisi toki myös sitä valvovaa silmää? Kyllä minä perään-
kuuluttaisin eläinsuojeluvaltuutettua, joka tällä hetkellä Suomesta puuttuu, ehdottomasti,
joskaan ei meillä ole myöskään vanhusasiavaltuutettua, joka sekin tarvittaisiin.

On erittäin tärkeää, että kiinnitämme Suomessa näihin asioihin huomiota ja erityisesti
siihen, että me voisimme olla ylpeitä Suomessa tuotetusta lihasta, viljasta — kaikesta,
mikä maatalouteen liittyy. Muutama vuosi sitten oli hyvin dramaattinen tilanne, kun pal-
jastui, että meillä oli Suomessa muutama pieni teurastamo, joissa asiat eivät menneet aivan
niin nappiin kuin piti. Siellä oli laiminlyöntejä ja väärinkäytöksiä eläinten teurastamisessa.
Nämä ovat semmoisia asioita, joita mielestäni meidän yhteiskuntamme ei voi kestää. Ne
ovat kestämättömiä, ja minä itse näen, että nuoret muuttavat maailmaa ja myös nuori
maanviljelijä näkee uusin ja erilaisin silmin tilannetta ja tulevaisuutta.

Tähän pitää ja tulee kannustaa, että eläimiä kohdellaan hyvin, väärinkäytökset tulevat
esiin ja sitten, kun tehdään näitä eläinsuojelurikoksia, niistä tulee riittävät rangaistukset ja
eläimenpitokieltoja.

13.29 Pia Viitanen sd: Arvoisa rouva puhemies! Intouduin nyt pyytämään vielä toisen
puheenvuoron, kun vasta nyt huomasin, että täällä on itse ministerikin paikalla. Toivon,
että nyt kuulette nämä terveiset, mitä tässä salissa myös tänään on tullut tämän eläinsuoje-
lulain puolesta. On todella, niin kun täällä sanottiin, kestämätöntä se, että näistä eläinrääk-
käyksistä liian usein luemme uutisia. Se on vain kerta kaikkiaan asia, mihin pitää pystyä
puuttumaan tätä päivää ripeämmin, nopeammin, tehokkaammin. Ja tietenkin ministeri tie-
tää varsin hyvin myös ne kohdat, mitä sitten on kritisoitu tässä lakiluonnoksessa ja mitkä
nähdään siellä eläinsuojelupuolella vielä liian löysinä.

Mutta, puhemies, sen haluan vielä toistaa ministerin läsnä ollessa, että olen täsmälleen
samaa mieltä eläinsuojeluvaltuutetun tarpeesta. Se ei paljon maksaisi, ja esimerkiksi SDP
on omissa vaihtoehdoissaan sitä koko ajan esittänyt, ja viime kaudellahan, kun olimme hal-
6



Pöytäkirjan asiakohta PTK 16/2018 vp
litusneuvotteluissa, toimestamme tämä eläinsuojeluvaltuutetun virka perustettiin, ja nyt pi-
täisi se uudestaan saada ja myös vakinaiseksi.

13.30 Jari Myllykoski vas: Arvoisa rouva puhemies! Mielestäni hyvää keskustelua.
Enemmänkin yhdyn edustaja Eestilän esiin tuomaan hyvään hallintotapamalliin. Mielestä-
ni se, että maataloussektorilla viranomaisen itse tekemästä virheestä johtuvat sanktiot koi-
tuvat maatalousyrittäjälle, on kohtuutonta ja epäoikeudenmukaista. Esimerkiksi viljelijäl-
lä on oikeusturvaton asema, kun hän joutuu sen viranomaisen tekemän mittavirheen vuok-
si tuista luopumaan, joutuu maksamaan tukia takaisin, ja oikaisu tehdään sitten, kun se teh-
dään, voi mennä vaikka vuosi.

Tärkeätä nimenomaan on se, että me korostamme tässä salissa myös viljelijöiden jaksa-
mista, joka on se asia, mistä sitten kumpuaa, valitettavasti, niitä eläinten huonoja kohtelu-
ja. Eli tärkeintä on tämä kokonaisuus hahmottaa. Ei tehdä suomalaisista olettamalla eläin-
rääkkääjiä, vaan kysymys on siitä, että kun ihminen on rääkätty rikki, niin silloin se koituu
myös siellä tilalla eläintenkin kohtaloksi. Eli kokonaisuus. Ja toivotaan, että tässä hyvin-
vointilaissa huomioidaan näitä seikkoja kokonaisuutena ja sitä kautta parannetaan sitä hy-
vinvointia.

Pidän tärkeänä, vaikka se olisi muodollista, kylläkin sen eläinsuojeluvaltuutetun ase-
maa. Jos me tuomme nyt ruokaketjuun ruoka-asiamiehen, jotta kenttä olisi avoin kaupan ja
tuottajien suhteen, niin mielestäni sen ketjun pitää jatkua aina sinne kotitilalle asti.

Toinen varapuhemies Tuula Haatainen: Suuren valiokunnan kokouksen alkamisen
vuoksi keskeytämme tämän keskustelun.

Keskustelu ja asian käsittely keskeytettiin.
7


	5
	13.07
	13.09
	13.10
	13.10
	13.12
	13.13
	13.15
	13.16
	13.17
	13.19
	13.21
	13.23
	13.25
	13.27
	13.29
	13.30


