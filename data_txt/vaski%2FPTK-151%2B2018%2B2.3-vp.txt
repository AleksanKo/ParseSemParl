















































DEMD69A.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

2.3. Suullinen kysymys epäkohtien esille ottamisesta vanhustenhoidossa (Pekka Haavisto 
vihr)

Suullinen kysymys SKT 244/2018 vp

Suullinen kyselytunti

Puhemies Paula Risikko: Sitten vihreä eduskuntaryhmä, edustaja Haavisto, olkaa hyvä.

Keskustelu

16.26 Pekka Haavisto vihr: Arvoisa puhemies! Vanhustenhoidosta esiin tulleet ongel-
mat ovat varmasti järkyttäneet meitä kaikkia. Hyvinvointivaltioon tällaiset tarinat eivät
kuulu, ja Suomessa on pystyttävä takaamaan asianmukainen hoito ja oikeus hyvään van-
huuteen kaikille.

Hoitajilla on nytkin lakiin perustuva velvollisuus raportoida epäkohdista työnantajal-
leen. Ne tarinat, mitä kuulemme tänä päivänä hoitohenkilökunnalta, kuitenkin kertovat
toista: Monia pelotellaan. He sanovat, että he pelkäävät työvuorolistojen rukkauksia, jos
ovat liian äänekkäitä näistä epäkohdista. Työnantaja ehkä uhkaa potkuilla tai erilaisilla oi-
keudenkäynneillä. Ja sama koskee osittain asiakkaita ja omaisia — ei uskalleta nostaa esiin
epäkohtia. Itse asiassa elämme pelon ilmapiirissä vanhustenhuollon suhteen.

Mitä hallitus aikoo tehdä, jotta tämä pelon ilmapiiri murrettaisiin ja kaikille taattaisiin
oikeus ottaa epäkohdat esiin ilman, että he kokevat pelkoa, että siitä rangaistaan?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Erittäin oleellinen ja tärkeä lähestymistapa tähän aiheeseen.

On järkyttävää ja väärin, jos hoitohenkilöstö näkee työssään eettisesti katsoen kyseen-
alaista toimintaa tai jopa vääryyttä eikä kykene siihen puuttumaan oman työpaikkansa pe-
lossa. Toisaalta on kuitenkin hyvä muistaa, että samanaikaisesti kun kärjekkäimmät tapa-
ukset ovat nyt julkisessa keskustelussa, kunnat tekevät myös hyvää työtä, yritykset tekevät
hyvää työtä, ja valvontaviranomaisen puuttumisen myötä asioita on myös laitettu parem-
malle tolalle. Kaikki tapaukset eivät onneksi päädy pisteeseen, jossa toimintayksikkö sul-
jetaan, vaan ohjauksen ja huomautusten kautta, jo pelkästään kunnan palveluiden ostajana
tekemän huomautuksen kautta, asiat tulevat paremmalle tolalle.

En halua tällä puolustella, mutta haluan myös vahvistaa sitä yleistä kuvaa, että kaikki
hoiva Suomessa ei ole huonoa eikä kaikkialla eletä pelon ilmapiirissä. Puhumme niin isos-
ta joukosta suomalaisia, 40 000 ihmisen hoivasta, että aika monenlaista tarinaa siihen ko-
konaisuuteen mahtuu. [Puhemies koputtaa]

Mutta tuo konkreettinen esityksenne — lupaan harkita sitä, miten esimerkiksi vanhus-
palvelulaissa tämä voisi vahvistua.
 Tarkistettu
4.0



Pöytäkirjan asiakohta PTK 151/2018 vp
16.28 Outi Alanko-Kahiluoto vihr (vastauspuheenvuoro): Arvoisa puhemies! Arvoisa
ministeri Saarikko, jos meillä olisi mahdollisuus hoitohenkilöstöllä ilmoittaa nimettömästi
suoraan viranomaisille, jotka valvovat, eikö tämä voisi parantaa nimenomaan tätä pelon il-
mapiiriä ja mahdollistaa sen, että henkilöstön ei tarvitsisi pelätä irtisanomista tai seurauk-
sia?

Sanoitte, että omavalvonnassa on ollut puutteita. Ihmettelen kuitenkin sitä, että hallitus
ajaa voimakkaasti Suomeen tämmöistä markkinalähtöistä sote-mallia, joka nimenomaan
kasvattaisi omavalvontaa. Se lisäisi omavalvonnan paineita, ja viranomaiset arvelevat, että
valvonnan resurssit ylipäätään eivät tule riittämään, kun sote-markkinat pirstoutuvat ja pal-
veluketjut tulevat entistä monimutkaisemmiksi.

Siksi kysynkin hallitukselta: oletteko nyt pohtineet tarkemmin näiden viime päivien ko-
hujen seurauksena sitä, [Puhemies koputtaa] kannattaako teidän ajaa Suomeen tämmöisiä
laajoja yksityisten firmojen pyörittämiä sote-markkinoita, joilla valinnanvapaus itse asias-
sa on tämmöistä ikään kuin kauniisiin lupauksiin kätkettyä todellisuutta, jossa firmojen ah-
neus — josta ministeri Saarikko puhui — tulee itse asiassa jättämään hoivaa ja hoitoa tar-
vitsevat ihmiset [Puhemies: Aika!] yhä enemmän markkinoiden armoille?

16.30 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Nyt on tärkeätä ymmärtää kaikkien se, että ne ongelmat, mistä me tänään puhumme,
ovat nykymallin ongelmia. Ne ovat nykymallin ongelmia, [Välihuutoja vasemmalta] ja
yksi suurimpia syitä on meidän kuntarakenne. Kunnat ovat vastuussa vanhuspalveluiden
järjestämisestä, ja ne kunnat ovat liian pieniä, niillä ei ole riittävästi resursseja, ei riittävästi
osaamista, ne ovat joutuneet ulkoistamaan ilman kunnon pelisääntöjä, ilman osaamista, ja
sieltä nämä ongelmat juontavat.

Siksi, hyvät kollegat, me tarvitsemme sote-uudistuksen. Vahvemmat kokonaisuudet,
vahvemmat julkiset järjestäjät, joihin pystytään ottamaan vahvempaa valvontaosaamista ja
vahvempaa ostamisosaamista — pystytään olemaan sen vanhuksen puolella paremmin.
Siksi me tarvitsemme sote-uudistuksen, ja me saamme samalla säännöt yksityisen sektorin
osallistumiselle, ja saamme sen paremmin julkisen sektorin käsiin. [Vasemmalta: Ihan var-
masti!] Ei saa sotkea asioita. [Välihuutoja] Nämä ongelmat ovat nykyjärjestelmän ongel-
mia, eivät tulevan sote-uudistuksen. Me tarvitsemme sote-uudistuksen.

Kysymyksen käsittely päättyi.
2


