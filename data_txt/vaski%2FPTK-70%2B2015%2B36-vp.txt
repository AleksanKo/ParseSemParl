















































DEM3FD.tmp.xml


Pöytäkirjan asiakohta PTK 70/2015 vp

 Tarkistettu
4.1

Pöytäkirjan asiakohta 

PTK 70/2015 vp

Täysistunto

Keskiviikko 25.11.2015 klo 14.00—23.16

36. Toimenpidealoite voimalaitosverolaiksi sekä laeiksi elinkeinotulon verottamisesta an-
netun lain 16 §:n muuttamisesta ja verotilistä annetun lain 1 §:n muuttamisesta

Toimenpidealoite TPA 9/2015 vp Sari Essayah kd ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 36. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu

22.11 Peter Östman kd: Arvoisa rouva puhemies! Päästökauppajärjestelmään siirryttäes-
sä syntyi ennen vuotta 2004 käyttöön otetuille päästökaupan ulkopuolisille voimalaitoksil-
le ansiotonta hyötyä, niin sanottua windfall-hyötyä. Kataisen hallitus antoi esityksen win-
dfall-verosta, jolla leikattaisiin sitä verohyötyä, joka on syntynyt viranomaissääntelyn seu-
rauksena. Esitystä ei voitu toteuttaa EU:n valtiontukitarkastelun keskeneräisyyden vuoksi.
Kataisen hallituksen muutoin asianmukaisessa esityksessä valittu veron kiinteistöveropoh-
jainen malli johti valitettavasti siihen, että vero painottui noin 80-prosenttisesti vesivoi-
maan. Mallissa tulisi ottaa paremmin huomioon energialaitoksen rakennukset, laitteet ja
generaattorit, niin että ydinvoiman osuus verotaakasta kasvaa noin 60 prosenttiin ja vesi-
voiman kevenee noin 40 prosenttiin. Mikäli komissio hyväksyy esityksessä veroon ehdo-
tetut rajaukset valtiontukimenettelyssä, on syytä edetä windfall-veron toteuttamiseksi tällä
tavalla muutettuna.

Edellä olevan perusteella ehdotamme, että hallitus ryhtyy toimenpiteisiin voimalaitos-
verolain aikaansaamiseksi sekä elinkeinotulon verottamisesta annetun lain 16 §:n ja vero-
tilistä annetun lain 1 §:n muuttamiseksi.

Keskustelu päättyi.

Asia lähetettiin valtiovarainvaliokuntaan.


