















































DEM9B70.tmp.xml


Pöytäkirjan asiakohta PTK 44/2017 vp

 Tarkistettu
4.2

Pöytäkirjan asiakohta 

PTK 44/2017 vp

Täysistunto

Torstai 27.4.2017 klo 15.59—18.48

2.6. Suullinen kysymys työvoiman saatavuuden turvaamisesta (Olavi Ala-Nissilä kesk)
Suullinen kysymys SKT 61/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Ala-Nis-
silä.

Keskustelu

16.58 Olavi Ala-Nissilä kesk:  Arvoisa herra puhemies! Kysyn positiivisesta rakenne-
muutoksesta. Hallituksen kehysriihi onnistui hyvin, ja tekemisen meininki jatkuu nyt koko
vaalikauden — voimme olla siitä varmoja.

Tässä sanottiin, että on syntynyt 34 000 uutta työpaikkaa, ja lähdetään siitä, että Varsi-
nais-Suomessa voisi syntyä 30 000 työpaikkaa ensi vuosikymmenen puoliväliin mennes-
sä. Lapissa on myöskin kova myönteinen pöhinä. Hallitus teki tässä nyt joitain ratkaisuja
työvoiman liikkuvuuden suhteen, päiväraharatkaisujen suhteen ja niin edelleen. Toisaalta
tarvitaan edelleen lisätoimia, muun muassa jotta syntyy tällainen osaamisen platformi
tuonne Lounais-Suomeen, ja silloin varmaan on kysymys myöskin diplomi-insinöörikou-
lutuksesta ja muista. Miten hallitus ei ymmärrä nyt jatkaa näitä — mitä se aloitti jo viime
vuonna — positiivisen rakennemuutoksen pilotteja: mahdollisuutta, jolla saadaan paitsi
ministeri Orpon ja meidän kotimaakunta mutta myös koko muukin Suomi mukaan tähän
nousuun?

16.59 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Hallitus haluaa varmistaa sen, että Suomen talouden kasvu ei jää
osaavan työvoiman puutteesta kiinni. Siihen liittyen hallitus on käynnistänyt selvityshen-
kilötöitä, jotka tähtäävät siihen, että voimme varmistaa osaamisen muun muassa siellä
Lounais-Suomessa, missä sekä telakka- että autoteollisuus vahvasti tällä hetkellä työllistä-
vät ihmisiä. Tähän kokonaisuuteen liittyen meillä on kaksi selvityshenkilöä, Jari Jokinen,
joka jo raporttinsa jätti, ja samoin sitten Esko Aho, joka tekee enemmän teollisuuden tar-
peiden näkökulmasta. Näiden pohjalta hallitus sopi puoliväliriihessä, että lisätalousarvio-
käsittelyn yhteydessä käymme läpi nämä osaajatarpeet ja siihen liittyvät koulutustarpeet ja
teemme päätöksiä, jotta voimme turvata sen, että meillä on mahdollisuus koulutuksen kei-
noin ja myös muun muassa työvoiman liikkuvuuden keinoin huolehtia osaavasta työvoi-
masta.

Kysymyksen käsittely päättyi.


