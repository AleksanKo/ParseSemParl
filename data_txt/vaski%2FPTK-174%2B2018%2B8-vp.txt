















































DEMD5BD.tmp.xml


Pöytäkirjan asiakohta PTK 174/2018 vp
Pöytäkirjan asiakohta 

PTK 174/2018 vp

Täysistunto

Maanantai 11.3.2019 klo 12.03—15.06

8. Hallituksen esitys eduskunnalle työaikalaiksi ja eräiksi siihen liittyviksi laeiksi
Hallituksen esitys HE 158/2018 vp
Valiokunnan mietintö TyVM 17/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.16 Ilmari Nurminen sd: Arvoisa herra puhemies! Tästä työaikalaista on jo käyty tääl-
lä keskustelua ja pykälistäkin on äänestetty, mutta ehdottaisin kuitenkin, että eduskunta hy-
väksyy tähän vastalauseeseen sisältyvät lausumaehdotukset 1 ja 2. Ensimmäinen lausuma
on, että ”eduskunta edellyttää, että valtioneuvosto ryhtyy lainvalmistelutoimiin työaika-
lain mukaisesta jaksotyöstä luopumiseksi”, ja toinen meidän esittämämme lausumaehdo-
tus kuuluu, että ”eduskunta edellyttää, että uutta työaikamuotoa, joustotyötä, ja sen toimi-
vuutta seurataan erityisen tarkasti ja havaituista huomioista annetaan selvitys eduskunnan
työelämä- ja tasa-arvoavaliokunnalle viimeistään puolentoista vuoden jälkeen lain voi-
maantulosta.” — Kiitos. 

14.17 Aino-Kaisa Pekonen vas: Arvoisa puhemies! Kannatan edustaja Nurmisen teke-
miä lausumaehdotuksia, mutta samalla haluan nostaa esiin muutamia tämän työaikalain
pulmakohtia liittyen eläinlääkäreihin. Hallituksen alkuperäisen esityksen mukaan kunnan
praktikkoeläinlääkärit olisivat kuuluneet jatkossa työaikalain soveltamisen piiriin, mutta
valiokunta muutti mietinnössään lain soveltamisalapoikkeusta nykyisen lain kaltaiseksi ja
jopa nykyistä väljemmäksi ja EU-direktiivin vastaiseksi samalla rajaten kunnan praktik-
koeläinlääkärit lain soveltamisen ulkopuolelle.

Tämä soveltamisalapoikkeuksen viime hetken muutos koskee laajemminkin työnteki-
jöitä kuin vain eläinlääkäreitä. Kunnan praktikkoeläinlääkärien keskimääräinen työsidon-
naisuus on tällä hetkellä 60—80 tuntia viikossa, joillain jopa yli 100 tuntia viikossa, ja
tämä käy ilmi Eläinlääkäriliiton jäsenkyselystä vuodelta 2018. Mielestäni on kestämätön-
tä, että joku ammattiryhmä on velvoitettu jopa 80 tunnin yhtäjaksoiseen päivystykseen,
esimerkiksi läpi viikonlopun, josta aktiivityötä voi kuitenkin olla suurin osa, ja tämä on
mielestäni selvä työturvallisuusriski sekä potilaille että myöskin muille tielläliikkujille, sil-
lä kunnaneläinlääkärit ajavat paljon sairasmatkoja tehdessään.
 Tarkistettu
4.0



Pöytäkirjan asiakohta PTK 174/2018 vp
Kunnan praktikkoeläinlääkärien päivystysjärjestelmä on uudistettava pikaisesti siten,
että työsuojelu toteutuu. Työaikalakia ja eläinlääkintähuoltolakia tulee muuttaa tarpeelli-
silta osin tämän saavuttamiseksi. 

Esitän seuraavaa lausumaa: ”Eduskunta edellyttää, että hallitus selvittää kunnan prak-
tikkoeläinlääkärien työaikasuojelun ja työaika-autonomian toteutumista sekä kiirehtii
eläinlääkintähuoltolain muuttamista siten, että kunnallinen eläinlääkintähuolto voidaan
järjestää tarkoituksenmukaisella tavalla turvaten eläinsuojelullisesti tärkeä eläinlääkäri-
avun saatavuus, kotimaisen puhtaan ja turvallisen elintarviketuotannon edellytykset ja
eläinlääkärien työaikasuojelu.”

14.20 Tarja Filatov sd: Arvoisa puhemies! Muutama sana jaksotyöstä: 
Jaksotyöhän on jo 40-luvulla säädetty erityinen työajan muoto, jota käytetään pääasias-

sa hoiva-alalla, ja oikeastaan voisi sanoa, että se on vähän kyseenalainen jopa ILO 149 -so-
pimuksen näkökulmasta, koska siinä edellytetään, että sairaanhoitajilla pitäisi olla mahdol-
lisimman samanlainen työaikajärjestely kuin muillakin työntekijöillä. Tässä jaksotyössä
ongelma on se, että siinä ikään kuin kierretään ylityökorvauksia. Työaika voi olla pidempi,
ja se voi joustaa hyvinkin pitkäksi tiettyjen määrättyjen jaksojen välissä. Nyt tässä laissa on
hyvää se, että lepotyöaikoja on kiristetty sillä tavalla, että kun tähän asti tuo minimilepo on
ollut yhdeksän tuntia, niin nyt se laajennetaan 11 tuntiin, mutta yllätys yllätys: näiden jak-
sotyöntekijöiden kohdalla on edelleen mahdollisuus käyttää yhdeksää tuntia. Se tosin on
määritelty sillä tavalla, että se ei olisi sääntö vaan mieluummin poikkeus, mutta laki ei sa-
no, kuinka usein tuon poikkeuksen saa tehdä. Tähän me esitimme muutosta muun muassa
edustaja Nurmisen esittämissä pykälissä silloin aikaisemmassa vaiheessa, mutta hävisim-
me ne, ja sen vuoksi olisi tärkeää, että koko tämä jaksotyö selvitettäisiin ja arvioitaisiin,
onko sitä välttämätöntä käyttää ja voitaisiinko siitä päästä eroon, koska uskallan väittää,
että se on yksi syy, miksi ihmiset siirtyvät hoiva-alalta muihin tehtäviin. Kun pienten las-
ten vanhemmat töihin mennessänsä eivät voi olla varmoja, milloin työpäivä loppuu, niin se
tuo sellaista epävarmuutta työn ja perheen yhteensovittamisen näkökulmasta, että mie-
luummin yritetään päästä töihin, joissa työ ja perhe on selkeämmin yhteensovitettavissa ja
voi olla varma, että lapsen pääsee sieltä varhaiskasvatuksesta hakemaan. 

SuPerin mukaan meillä on noin 30 000 henkilöä, jotka ovat siirtyneet hoiva-alalta pois,
ja THL on julkistanut vasta uuden selvityksensä, jonka mukaan näitä henkilöitä kaiken
kaikkiaan hoiva-alalla olisi noin 70 000. Kun me olemme tässä salissa keskustelleet esi-
merkiksi vanhustenhoivan laadusta ja siitä, voidaanko ympärivuorokautiseen hoivaan ot-
taa henkilöstömitoitus, niin ne, jotka tätä ovat epäilleet, ovat sanoneet, että henkilökuntaa
ei riitä eikä sitä löydy. Uskallan väittää, että osa näistä ihmisistä olisi valmis palaamaan
vanhaan ammattiinsa, jos työolot ja työaikajärjestelyt olisivat inhimillisemmät.

Lisäksi näen tässä ison tasa-arvo-ongelman, koska pääsääntöisesti miesvaltaisilla aloil-
la mennään normaalilla kolmivuorotyöllä, jossa sitten maksetaan ylitöistä normaalit kor-
vaukset, mutta hoivatyön puolella ei. Hallitus itse asiassa tässä esityksessä on laajentamas-
sa tätä jaksotyön käyttöä myös sosiaalialalle, mutta aika epävarmaksi jää se, miten ja ke-
hen se sitten kohdistuu. — Anteeksi, puhemies, jatkan vielä vähän, kun 3 minuuttia ei riit-
tänyt. [Puhuja siirtyy puhujakorokkeelle]

Se, miten tämä sitten sosiaalipuolella toimii, jää hieman epäselväksi, ja senkin vuoksi pi-
täisi miettiä tätä jatkoa: tarvitsemmeko me ylipäätään tällaista täysin poikkeuksellista työ-
aikaa. 
2



Pöytäkirjan asiakohta PTK 174/2018 vp
No, sitten edustaja Pekonen nosti esiin tässä eläinlääkäreiden tilanteen, ja se on kiistatta
hieman epäselvä tämän lainkin jälkeen, koska tässä lakiesityksessä lähdetään siitä, että sil-
loin kun tehdään työtä virkatehtävässä ja normaalisti, ollaan työajan piirissä, mutta sitten
jos tehdään taas työtä yrittäjänä, silloinhan meidän työaikalaki lähtee siitä, että näitä työ-
aikasäätelyjä ei ole samalla tavalla. Eläinlääkärit tekevät usein sekä—että-työtä, ja nyt sit-
ten kun mietitään, täyttyykö tämä laissa oleva työajan autonomian edellytys, jolloin ollaan
tämän työaikasäätelyn ulkopuolella, niin se on vähän kyseenalaista eri tilanteissa. Silloin
jos eläinlääkäri määrittää ikään kuin itse sen, milloin hän työtä tekee, silloin hän on työ-
aika-autonomiassa, mutta silloin jos hän saa valmiin listan työnantajaltansa, tai niin kuin
esimerkiksi päivystyksessä tapahtuu, jos ollaan se tietty aika ja ne työt tulevat silloin kuin
ne tulevat, on aika kyseenalaista, kummalla puolella viivaa tällaiset henkilöt ovat, ja sen
vuoksi on tarpeen kyllä miettiä, tarvitsemmeko me lainsäädäntömuutoksia tässä kokonai-
suudessa kaiken kaikkiaan.

Ylipäätään tämän lain piti olla tulo 2020-luvulle työajan näkökulmasta, ja voi sanoa, että
monilta osin tämä työ jäi kesken. Julkisuudessa esimerkiksi Akava on toimittanut tiedot-
teen, jossa se totesi, että valiokunnan tekemät muutokset tämän soveltamisalapykäliin ko-
konaisuudessansa — joka siis on eri asia kuin jaksotyö tai eläinlääkärit — ikään kuin toi-
sivat uusia ongelmia työttömyysturvan näkökulmasta, mutta itse olisin sitä mieltä, että
tämä ei tuo uusia ongelmia. Jos ihminen on työtön, sillä ei ole merkitystä, onko hän ollut
työaika-autonomiassa vai ei, mutta jos hän on osa-aikatyössä, niin silloin sillä saattaa olla
merkitystä, ja se voi sovitellun päivärahan näkökulmasta olla ongelma. Nämä ongelmat
meillä ovat läsnä jo nyt, ja sen takia itse asiassa niitä pitäisi ratkaista sitä kautta, että koko
sovitellussa päivärahassa — tämä on henkilökohtainen mielipiteeni — luovuttaisiin siitä
työaika-autonomian tiukasta estosta tai ainakin höllennettäisiin sitä, koska monet työt teh-
dään sillä tavalla, että työnantaja ei vahdi siinä vieressä, miten työtä tehdään, ja silti ne
saattavat olla hyvinkin silppuisia. Varsinkin kun mennään alustatalouden ja monen muun
pirstaloituneen työn piiriin, nämä ongelmat lisääntyvät, ja siksi koko tätä sovittelumeka-
nismia pitäisi uudistaa. Mitä sitten tämän lain jälkeen kannattaa tehdä, niin haluaisin tässä
ääneen viestittää ministeriölle, että kannattaa katsoa ne soveltamisohjeet tämän uuden lain
seurauksena, että ei tule niitä ongelmia, joita Akava nyt tässä julkitulossansa on pelännyt.
Sinänsä valiokunta ei nykyisestänsä laajentanut sitä joukkoa, joka on työaikalainsäädän-
nön ulkopuolella.

14.26 Matti Semi vas: Arvoisa herra puhemies! Edustaja Pekonen perusteli erittäin hyvin
kunnan praktikkoeläinlääkäreitten työaikaan ja työhyvinvointiin liittyviä asioita, joten
kannatan hänen tekemäänsä esitystä.

14.27 Martti Talja kesk: Arvoisa puhemies! Täällä on käyty paljon keskustelua kunnan-
eläinlääkäreiden tilanteesta, ja tämä on varsin ongelmallinen. Valiokunta mietinnössään
totesi asiasta tällä tavalla: ”Valiokunta ilmaisee huolensa uuden työaikalain vaikutuksista
kunnaneläinlääkäripalvelujen järjestämiseen sekä eläinlääkäreiden työaikasuojeluun ja
kiirehtii asian ratkaisemista.” Tällä maininnalla mietinnössä tarkoitettiin juuri sitä, mitä
täällä nyt ehdotetaan ponnessa, koska täällä esiin tuotu kaksijakoinen toimintatapa, se, päi-
vystetäänkö tuotantoeläinten osalta viikonloppu, on todella työhön sidonnaista, mutta toi-
saalta sielläkin sitten tehdystä työstä maksaa se, joka tilaa sen työn. Eräällä tavalla tässä ol-
laan edelleen kunnanlääkäri-statuksella, jolloin kunta maksaa pienen korvauksen päivys-
3



Pöytäkirjan asiakohta PTK 174/2018 vp
tyksestä tai toiminnasta ja sitten potilaat, eläinten omistajat tässä tapauksessa, maksavat
sen lopun.

Tässä tarkoituksessa valiokunta oli varsin yksimielinen, että lait tulee, niin kuin ponnes-
sa todettiin, asettaa jatkoselvittelyyn. Tämä on niin monimutkainen järjestely, että tällä
hetkellä valiokunnalla ei ollut mahdollisuuksia ratkaista tätä asiaa. Valiokunnan mietin-
nön osalta voidaan tietysti tarkastella näin jälkikäteen, oliko tämä riittävän vahvasti sanot-
tu, mutta tämä oli nimenomaan tämän tarkoitus. Toisaalta nyt valiokunnan ponnessa tode-
taan, että siellä kaikkien työaikamuutosten osalta seurataan uuden työaikalain toimeenpa-
novaikutuksia nimenomaan tähän eurooppalaiseen työaikadirektiiviin nähden ja sitten
muuhun suomalaiseen ja kansainväliseen lainsääntelyyn nähden. 

Elikkä tällä tavalla katsoisin, että myös eläinlääkäriasia on riittävän selkeästi nyt annet-
tu toimeksi. Esimerkiksi maa- ja metsätalousministeriö voisi käynnistää tästä välittömästi
selvityksen. — Kiitos.

14.29 Markku Eestilä kok: Arvoisa puhemies! Asia, joka jonkun verran koski aikanaan
itseäni, koska itse päivystin aika usein: käytännössähän tämä meni niin, että kun työt alkoi-
vat perjantaiaamuna, ne loppuivat maanantai-iltana, eli siinä taisi tulla silloin jo joku 80
tuntia työtä. Milloin oli töitä, milloin ei ollut töitä.

Se, mikä pitää huomioida, on, että eläinlääkäreitten palkkausjärjestelmä on erikoinen.
Eläinlääkärit, nykypäivänä kunnaneläinlääkärit, jotka on velvoitettu — siis velvoitettu —
päivystämään, että 24/7 annetaan eläimille apua riippumatta siitä, ovatko ne tuotantoeläi-
miä tai seuraeläimiä, koska eläinsuojelulaki velvoittaa, ovat pienellä pohjapalkalla, ja kun
he asiakkaan eläimiä hoitavat, niin he saavat siitä maksun. He ovat arvonlisäverovelvolli-
sia, mutta 24 tuntia vuorokaudessa kautta vuoden virkamiehiä. He eivät ikään kuin astu eri
saappaisiin tehdessään viikonloppuna tai päivystyksessä töitä.

Minusta valiokunnan jäsenet ja puheenjohtaja ovat hyvin tutustuneet tähän problema-
tiikkaan, koska tilanne on nyt se, että jos sinne palkattaisiin lisää väkeä paljon, mitä nuoret
edellyttävät, koska he eivät halua sitoutua niin paljon töihin kuin se edellyttää, niin se joh-
taa tilanteeseen, jossa päivittäin ei ole töitä, ja sitten taas nämä vanhat praktikot eivät halua
yhtään muuttaa tätä järjestelmää, koska he haluavat juuri sen tietyn vapauden, että joskus
on töitä, joskus ei ole töitä, niin että tämä on vähän niin kuin palokuntahommaa omalla ta-
vallaan. Minun mielestäni valiokunnan jäsenillä on erittäin hyvä ja valistunut näkemys sii-
tä, ja myös vasemmistoliiton tekemä esitys tavoittelee sitä samaa, että tämä pitää oikeasti
pohtia monesta eri näkökulmasta. Tässä tullaan tilanteeseen, jossa tavallaan nämä vaati-
mustasot ja ratkaisut ovat erilaisia riippuen siitä, missä päin Suomea ollaan. Sen takia mi-
nun mielestäni tämä pitää nyt ottaa. Siellä on palkkausjärjestelmän muutos, siellä on työ-
aikamuutos, ja meidän täytyy huomioida, että ala on naisistunut aika paljon eikä kukaan
enää halua sitoa itseään kolmeksi vuorokaudeksi työhön. Tämä on se suurin ongelma.

Tässä tapauksessa ei ole yhtä oikeata tapaa, että pitää tehdä juuri näin tai näin, koska jos
me teemme väkivaltaa ja yhtäkkisiä muutoksia, niin lopputulos saattaa olla, että koko
eläinsuojelujärjestelmä, tämä 24/7, sortuu mahdottomuuteen, ja sen takia tässä vaaditaan
jatkoselvityksiä. Eli valiokunta on oikealla asialla, ja minun mielestäni myös vasemmisto-
liitto on siellä omalla tavallaan tukemassa valiokuntaa. Tätä asia pitää selvittää.

14.31 Paavo Arhinmäki vas: Arvoisa herra puhemies! Vaikka omassa vaalipiirissäni ei
ole juurikaan praktikkoeläinlääkäreitä eikä tuotantoeläimiä, joita virkatyönä hoidetaan,
4



Pöytäkirjan asiakohta PTK 174/2018 vp
niin sattuneesta syystä jonkin verran tunnen kuitenkin eläinlääkäreiden työtä ja eläinlääkä-
reiden työhön liittyviä ongelmia.

Se mikä on tärkeää nähdä, on, että praktikkoeläinlääkärit ovat virkamiehiä kunnissa, ja
kaikki työ, mitä he tekevät, on virkatyötä, kuten edustaja Eestilä täällä toi ilmi, niin että ta-
vallaan se palkkausjärjestelmä on erikoinen, kun siinä on yhdistetty sekä pieni kuukausi-
palkka virkatyön hoitamisesta että sitten toisaalta nämä palkkiot, joita peritään näistä työ-
suoritteista, jotka ovat kuitenkin samaan aikaan virkatyötä. Eli ollaan aivan oikeassa siinä,
että tässä ei yksinkertaista ratkaisua ole, vaan koko palkkausjärjestelmää pitää pystyä
muuttamaan, ja on tärkeää, että lainsäädäntö ei estä sitä, että löydetään sellainen ratkaisu,
jolla pystytään huolehtimaan työsuojelusta, turvallisuudesta, sekä praktikkoeläinlääkärei-
den työturvallisuudesta — pitkät kilometrit, pitkät työpäivät — että muiden ihmisten tur-
vallisuudesta.

Tässä on kysymys myös eläinsuojelusta. Tässä on kysymys siitä, miten me pystymme
huolehtimaan tuotantoeläimistä ja tuotantoeläinten hyvinvoinnista tulevaisuudessa. Nimit-
täin, kuten edustaja Eestilä tässä toi ilmi, sekä naiset että miehet, sanon näin, haluavat tänä
päivänä tehdä työtä järkeviä tuntimääriä. Ja se sitoutumisen aste, jota tällä hetkellä prak-
tikkoeläinlääkärinä, kunnaneläinlääkärinä toimiminen vaatii: tässä on käynyt ilmi, minkä-
laisista tuntimääristä on kysymys, ja on äärimmäisen vaikea tulevaisuudessa löytää enää
niitä ihmisiä, jotka pystyvät sitoutumaan näin pitkiksi ajoiksi. Nyt tiedän jo, että on vaikea
löytää esimerkiksi sijaisia, ja sen vuoksi tämä pitää ratkaista.

Arvoisa puhemies! Tavallaan tämä mietintö tuli aika nopeasti, se hyväksyttiin puolilta
päivin ja illansuussa jo käytiin tämä ensimmäinen käsittely, ja tämä sisältöhän muuttui hal-
lituksen esityksestä. Sen vuoksi ehkä tässä vähän jälkikäteenkin on herätty siihen, mikä se
muutos on, ja ymmärrän näiden puheenvuorojen jälkeen, että siinä on pyritty hakemaan si-
tä, mitä tässä nyt edustaja Pekonen esitti hyvin asiantuntevassa puheenvuorossaan lausu-
man kautta. Tämä selkiyttäisi vielä sitä, mitä tässä mietinnössä ilmeisesti on yritetty sanoa,
kun se ei avautunut mietintöä lukevalle, ja tämä ei ehkä minun nähdäkseni ole — meillä-
hän ei ole täällä enää oppositiota ja hallitusta noin ylipäätänsä, vaan me olemme yhtä sa-
maa puoluetta vaalikauden loppuun asti — niinkään poliittinen kysymys vaan asia, joka pi-
tää hoitaa kuntoon, ja siinä mielessä olisi tyylikästä, jos eduskunta hyväksyisi tämän lau-
suman ja silloin saataisiin vahvempi selkänoja tälle selvitystyölle, johon edustajat Talja ja
edustaja Eestilä viittasivat.

14.35 Tarja Filatov sd: Arvoisa puhemies! Vielä ehkä täsmennyksenä tähän, miksi tämä
on niin vaikea asia: kysehän on siitä, että eläinlääkärit ovat tavallaan virkamiehiä ja taval-
laan he ovat yrittäjiä. Silloinkin, kun he toimivat yrittäjästatuksella, he tekevät virkatöitän-
sä tietyllä tavalla, ja tämän takia tämä on vaikea ratkaista. Itse asiassa kyse on rahasta ja sii-
tä, minkälainen palkkausjärjestelmä pystytään saamaan aikaiseksi, ja tästä on neuvoteltu
käsittääkseni jo aika pitkäänkin työnantaja- ja työntekijäpuolen välillä, mutta sitä ratkai-
sua ei kuitenkaan ole löydetty. Sen takia mielestäni on tärkeää, että valiokunta on kirjannut
mietintöön, että valiokunta on huolissaan siitä, miten tämä uusi työaikalaki vaikuttaa kun-
naneläinlääkäripalvelujen järjestämiseen ja eläinlääkärien työsuojeluun, ja kiirehtii asian
ratkaisemista. Elikkä hyvin paljon samantyyppinen kirjaus kuin mitä tässä ponsiesitykses-
sä nyt on täällä valiokunnan mietinnössä. Tässä ponnessa mennään ehkä sillä tavalla pi-
demmälle, että siinä ajatellaan vielä, minkälaista muuta lainsäädäntömuutosta tarvitaan ja
onko tarvetta mennä muuhunkin kuin työaikalainsäädäntöön, jotta tämä asia voitaisiin rat-
5



Pöytäkirjan asiakohta PTK 174/2018 vp
kaista. Siinä mielessä se on ehkä laajempi kuin se valiokunnan ajatus, mikä tässä taustalla
on ollut.

No, mielenkiintoista oli se, että kun meille valiokuntaan tuli lausuntoja, niin niissä aika
monessa lähdettiin siitä, että tämä laki automaattisesti vie kaikki eläinlääkärit ikään kuin
sinne työaikasuojelun piiriin tai työaikajärjestelyjen piiriin, mutta kuitenkin ministeriön
esittelijät olivat sitä mieltä, että näin tämä laki ei tee, vaan tässä on tämä kaksijakoisuus.
Sen takia valiokunta päätti kirjata sen tähän ja ehkä vähän selkiyttää sitä kaksijakoisuutta,
mikä siellä on. Me emme sinänsä hirvittävästi muuttaneet sitä hallituksen esitystä, vaan tie-
tyllä tavalla koetimme selkiyttää sitä. En tiedä, onnistuimmeko siinä, koska aikaa todella-
kaan ei ollut kuin se vähäinen puolituntinen, mitä niissä viimeisissä kokousajoissa oli, kos-
ka silloin olimme vähän toisenlaisissa aikatauluodotuksissa, ja senkin takia on hyvä, että
tätä asiaa selvitetään. Tässä laissa on muutama muukin kohta, jotka on hyvä selvittää jat-
kossa.

Mutta kannattaa vielä muistaa se, että tässäkin tilanteessa, jotta ollaan sen työaikalain-
säädännön ulkopuolella, tämän autonomiavelvoitteen pitää täyttyä, joka on aikaisemmin
siinä laissa, neloskohdassa.

14.37 Markku Eestilä kok: Arvoisa puhemies! Minusta on hyvä, että tästä asiasta kes-
kustellaan ja tunnustetaan, että tässä on ongelmia. Edustaja Filatov sen aika oikein sanoi,
että kysymys on kuitenkin viime kädessä rahasta, kun lähdetään palkkausjärjestelmiä
muuttamaan. Kysehän on myös siitä, jos viranhaltijoita on paljon, kuka lähtee sellaiseen
palkkausjärjestelmään, jos ei ole töitä. Sitten he eivät pysy siellä. Silloin pitää olla iso se
palkka, ja tästä se kiikastaa.

Sen vuoksi haluan käyttää tämän puheenvuoron, että itse olen tehnyt työtä eläinlääkäri-
nä 30 vuotta ja tämä on täydellisen tasa-arvoinen ammattikunta. Siinä työssä, mitä teh-
dään, kaikilla on sama palkka ja kaikilla on samat oikeudet ja velvollisuudet. Sen takia, kun
usein puhutaan naisten euroista tai mistä tahansa, ne ovat minulle vähän tuntemattomia,
koska tämä on juuri sellaista työtä, missä sukupuolierot eivät merkitse mitään, vaan se, mi-
ten työt tehdään ja miten yhteistoiminta toimii.

Mutta se täytyy tuoda esille, että maailma muuttuu ja työetiikka muuttuu ja tavallaan va-
paa-ajan vaatimukset muuttuvat. Se on aivan sama, onko mies vai nainen, kuten edustaja
Arhinmäki sanoi, mutta monet eläinlääkärit ovat nykyään naisia. Tämä tekee ihan oikeasti
sen, että se ei ole ongelma, mutta se on tavallaan tilanne, joka pitää ratkaista, kun nämä
nuoret eläinlääkärit eivät halua sitoutua enää, ja sitten kun menet kuntaan virkaan, niin
kunta pakottaa päivystämään. Tämä on ilmiselvä ongelma.

Jos itse saisin ratkaista näitä asioita, niin kyllä ehdottomasti pitäisi työryhmä perustaa tä-
hän ja sitten jopa kokeilla eri paikkakunnilla, eri alueilla, erilaisia ratkaisuja ja niiden kaut-
ta lähteä hakemaan sitä. Tämä on hyvä esimerkki siitä, että vain yksi ja sama laki koko
Suomelle ei ratkaise niitä haasteita, mitä eri alueilla on. Pitäisi vähän olla sitä joustoa ja pi-
täisi hakea yksilöllisiä ratkaisuja eri alueilla.

14.39 Martti Talja kesk: Arvoisa puhemies! Edustaja Eestilä toi esiin itse praktik-
koeläinlääkärinä toimineena sisältä päin ne ongelmat, ja niihin on helppo yhtyä. 

Samankaltaisia ongelmia on myös sairaalapäivystyksen suhteen. Itse asiassa tämä työ-
aikalaki ottaa siihen kantaa ja sulkee osin sitä toimintaa yleisen työaikalain ulkopuolelle.
Itse asiassa tässäkin se huoli on ollut nyt ammattijärjestöllä, että he ovat lähteneet siitä, että
6



Pöytäkirjan asiakohta PTK 174/2018 vp
työehtosopimusmenettelyllä ratkaistaan tämä asia. Mutta kyllä valiokunta tässä lähti siitä,
että tämä on niin suuri, merkittävä asia valtakunnalle taloudellisesti, niin kuin tässä tuli
esille, ja myös työsuojelun kannalta, että selvittelyn tulee tapahtua laaja-alaisesti ja tavoit-
teena olisi lainpohjaisesti ratkaista tämä ongelma kokonaisuudessaan.

Todellakin kuulemismenettelyssä tuotiin hyvin eri puolilta näitä näkökantoja esille, ja
taloudellisuuden lisäksi yhtenä lisäyksenä tähän tuotiin se, onko meillä riittävästi eläinlää-
käreitä tällä hetkellä haja-asutusalueille, tulisiko se keskittämään virkoja. Ja kun yhtä vir-
kaa varten tarvitaan 1,3 eläinlääkäriä keskimäärin — ainakin tuolla humaanipuolella tä-
män kaltaista suhdetta käytetään siinä — niin riittääkö tässä vaiheessa enää haja-asutusalu-
eille Itä- ja Pohjois-Suomeen riittävästi edes niitä perusviranhaltijoita?

14.40 Paavo Arhinmäki vas: Arvoisa herra puhemies! Edustaja Talja nosti tässä tärkeän
seikan esille, riittääkö kunnaneläinlääkäreiksi praktikkoeläinlääkäreitä tulevaisuudessa.
Nimenomaan tämä työlaki ja työsuojelu ja kohtuulliset työntekoajat ovat se ratkaiseva ky-
symys. Jo nyt on ongelmia löytää heitä sen vuoksi, että nämä työajat ovat niin pitkiä, ja sen
vuoksi lainsäädännön ja siihen liittyvien kirjauksien pitää olla sellaisia, että ne tukevat si-
tä, että työmarkkinaosapuolet pystyvät löytämään sellaisen ratkaisun, jolla pystytään huo-
lehtimaan siitä, että jatkossa myös haja-asutusalueilla riittää eläinlääkäreitä.

Eläinlääkäreitä sinänsä on koulutettu, ja heitä tulee myös muualta Euroopasta. Koulu-
tusmääriähän on nostettu, ja eläinlääkäreitä tulee myös muualta Euroopasta paljon Suo-
meen, mutta ongelma ei ole eläinlääkäreiden määrässä vaan siinä, miten heidät saisi sitou-
tettua työhön, ja tässä tulee nimenomaan tämä työaikakysymys.

Keskustelu päättyi ja asian käsittely keskeytettiin.
7


	8
	14.16
	14.17
	14.20
	14.26
	14.27
	14.29
	14.31
	14.35
	14.37
	14.39
	14.40


