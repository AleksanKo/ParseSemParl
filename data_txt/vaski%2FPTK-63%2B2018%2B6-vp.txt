















































DEM8E0D.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

6. Euroopan turvallisuus- ja yhteistyöjärjestön  Suomen valtuuskunnan kertomus Etyjin 
parlamentaarisen yleiskokouksen toiminnasta vuonna 2017

Kertomus K 9/2018 vp
Valiokunnan mietintö UaVM 5/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 6. asia. Käsittelyn pohjana on ulkoasiainvaliokunnan mietintö UaVM 5/2018
vp.

Keskustelu

18.12 Matti Vanhanen kesk (esittelypuheenvuoro): Arvoisa puhemies! Etyjin kohdalla
pitää muistaa sen perustehtävä. Sen tehtävänä on pyrkiä vahvistamaan ja vakauttamaan Eu-
roopan turvallisuutta, ja Etyjin periaatteet yhdessä YK:n peruskirjan kanssa muodostavat
edelleen Euroopan turvallisuuden peruspilarin ja normatiivisen pohjan. 

Ukrainan kriisi näkyi ulkoasiainvaliokunnan lausunnon mukaan myös Etyjin parlamen-
taarisen yleiskokouksen toiminnassa edelleen vuonna 17. Yleiskokouksen täysistunto ei
esimerkiksi kyennyt yksimielisesti hyväksymään loppuasiakirjaa Minsk Declaration Ve-
näjän äänestettyä sitä vastaan. Tämä kertoo tietysti siitä, että ongelmat ovat hyvin suuria.
Mutta olen samaa mieltä siitä, mihin äskeisessä keskustelussa edustaja Kauma päätti pu-
heenvuoronsa, että niissäkin asioissa, joista yhteisymmärrystä ei löydetä, on tärkeää, että
tätä dialogia jatketaan. Ulkoasiainvaliokunta lausunnossaan pitää myönteisenä Suomen
valtuuskunnan pyrkimyksiä tiivistää parlamentaarista yhteistyötä konfliktinratkaisupyrki-
myksissä.

Tämän dialogin ja vuoropuhelun ohella valiokunta korostaa lausunnossaan Etyjin työs-
sä järjestön kenttämissioiden tärkeyttä. Valiokunta on jo aiemmissa yhteyksissä kiinnittä-
nyt huomiota Ukrainan mission henkilöstön turvallisuusriskeihin. Huoli on tältä osin edel-
leen aiheellinen, ja valiokunta pitää tärkeänä, että asiaan kiinnitetään huomiota henkilös-
tön turvallisten ja toimivien työolosuhteiden varmistamiseksi.

Sitten, arvoisa puhemies, Etyjin ja Euroopan neuvoston parlamentaarisilla yleiskokouk-
silla on sisällöllistä kosketuspintaa keskenään ja ulkoasiainvaliokunta pitää myönteisinä
pyrkimyksiä tiivistää yhteistyötä ja vuoropuhelua Suomen delegaatioiden kesken tämän
kosketuspinnan hyödyntämiseksi ja toiminnan sekä kannanottojen johdonmukaisuuden
varmistamiseksi. Molemmissa yleiskokouksissa Suomen valtuuskunnat joutuvat käsittele-
mään ongelman juuriltaan hyvin samoja kysymyksiä, ja siksi tämän keskinäisen yhteis-
työn tiivistäminen myös täällä eduskunnan sisällä on tärkeää.
 Tarkistettu
4.1



Pöytäkirjan asiakohta PTK 63/2018 vp
18.14 Kimmo Kivelä sin: Puhemies! Ulkoasiainvaliokunnan mietinnössä ovat kiteytetty-
nä sanat ”Etyjin periaatteet yhdessä YK:n peruskirjan kanssa muodostavat Euroopan tur-
vallisuuden peruspilarin ja normatiivisen pohjan”. Valtuuskunnan kertomuksessa sano-
taan, että Etyjin toiminta nojaa perusarvoihin, joita ovat demokratia, oikeusvaltio ja ihmis-
oikeudet, kuten ilmaisun- ja uskonnonvapaus. 

Kun kysymys on Suomen valtuuskunnan kertomuksesta, niin haluan korostaa sitä, että
Suomella on erittäin aktiivinen, innostunut ja osaava valtuuskunta. Ministeri Kanerva on
rauhanvälityksen erityisedustaja, ja Etyjin kokouksissa voi kyllä sanoa, että ministeri Ka-
nerva on Mister Etyj. Hänen arvostuksensa on huikean korkealla tasolla ja luonnollisesti
myös hänen osaamisensa ja laaja-alainen verkostoitumisensa.

Edelleen, Suomen valtuuskunnan aktiivisuus on näkynyt siinä, että Suomen valtuuskun-
ta on miltei poikkeuksetta järjestänyt kokousten yhteydessä oheistapahtumia, jotka ovat
saaneet runsaasti vastakaikua ja arvostusta, ja edelleen suomalaiset ovat olleet aktiivisia
osallistumaan vaalitarkkailuihin. Itse olin edustaja Raatikaisen kanssa Armeniassa viime
vuonna vaalitarkkailussa, ja edustaja Raatikainen oli lisäksi viime vuonna edustaja Rossin
kanssa Saksassa vaalitarkkailussa.

Kuten edustaja Anttila totesi Euroopan neuvoston kertomuksen käsittelyn yhteydessä,
Euroopan neuvoston parlamentaarinen kokous joutuu valitsemaan uuden presidentin.
Sama tilanne on edessä myös Etyjissä, sillä itävaltalainen puheenjohtaja Muttonen ei niin
ikään uusinut parlamentin jäsenyyttään. 

Ja kuten täällä Euroopan neuvoston kertomuksen käsittelyn yhteydessä todettiin liittyen
Venäjään, niin vaikka viime kesänä yksimielisyyttä ei saavutettu Ukrainaan liittyvässä
asiassa, on kuitenkin hyvä asia, että Venäjä on dialogissa mukana, ja tästä on hyvä kaikin
tavoin pitää kiinni.

18.17 Pia Kauma kok: Arvoisa puhemies! Toimin viime kaudella Etyjin Suomen val-
tuuskunnassa ja viime viikolla sain tietää, että minut on taas nimitetty tähän valtuuskun-
taan, ja olen oikein hyvilläni tästä asiasta.

Kuten edustaja Kivelä tuossa totesi, niin suomalaisia on arvostettu siellä. Esimerkiksi
siinä tilanteessa, kun tuli tämä Krimin valtaus ja siihen liittyvät tilanteet, niin kyllä suoma-
laisia pyydettiin erilaisiin valtuuskuntiin ja tehtäviin, joissa sitä tilannetta lähdettiin ratko-
maan, erityisesti tietysti edustaja Kanervaa, mutta myös muita henkilöitä. Meitä on aina ar-
vostettu siinä, että meidän suhtautumisemme on neutraali mutta kuitenkin määrätietoinen
silloin, kun pitää joitakin asioita lähteä korjaamaan.

Edustaja Vanhanen tuossa nosti esiin yhtäläisyyksiä ja kenties vähän erojakin Euroopan
neuvoston ja Etyjin välillä. Siellä on hyvin paljon yhtäläisyyksiä, mutta yksi ero on tietysti
suoraan turvallisuuspolitiikkaan liittyvä. Itse olin viime kaudella raportöörinä turvallisuus-
politiikan komiteassa. Aiheena oli asevalvontasopimusten päivittäminen nykyaikaan nyt,
kun enää ei pelkästään perinteisin menetelmin sodita vaan on siirrytty hybridiaikaan. Siinä
mielessä myöskin nämä sopimukset, joita sitten noudatetaan jäsenmaiden kesken, tulee
päivittää, ja olisi mielenkiintoista myöskin kuulla, millä tavalla näitä uudistuksia ollaan
käytännössä lähdetty viemään eteenpäin ja ovatko maat sitoutuneita näihin.

Ja aivan kuten Euroopan neuvostossakin, pidän todella tärkeänä, että Venäjän kanssa ja
myöskin noiden entisen Neuvostoliiton maiden, joita on siis enemmän kuin mitä on Euroo-
pan neuvostossa mukana, kanssa pidetään dialogi hyvin aktiivisena.
2



Pöytäkirjan asiakohta PTK 63/2018 vp
Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 9/2018 vp joh-
dosta. Asian käsittely päättyi.
3


	6
	18.12
	18.14
	18.17


