















































DEMF414.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

2. Hallituksen esitys eduskunnalle laiksi julkisen hallinnon yhteispalvelusta annetun lain 
muuttamisesta

Hallituksen esitys HE 188/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Puhemiesneuvosto ehdottaa, että asia lähetetään hallintovaliokuntaan. (Hälinää)

Sitten siirrytään keskusteluun, jonka aloittaa ministeri Vehviläinen, ja nämä muut kes-
kustelut pyydän siirtämään sitten salin ulkopuolelle. — Olkaa hyvä. (Hälinää — Puhemies
koputtaa)

Keskustelu

14.00 Kunta- ja uudistusministeri  Anu Vehviläinen (esittelypuheenvuoro):  Arvoisa
puhemies! Hallitus on antanut eduskunnalle esityksen laiksi julkisen hallinnon yhteispal-
velulain muuttamisesta. Lain on tarkoitus tulla voimaan ensi vuoden alusta.

Yhteispalvelulain tärkeimpänä tavoitteena on turvata kansalaisten asiointipalvelut koko
maassa. Sähköisen asioinnin kehittäminen on vähentänyt ja vähentää jatkossakin käynti-
asioinnin määrää merkittävästi. Yksittäisillä viranomaisilla ei myöskään ole taloudellisia
edellytyksiä eikä myöskään tarvetta ylläpitää omaa palvelupisteverkkoa yhtä laajana kuin
takavuosina. On kuitenkin syytä huomioida tarkkaan, millaisia vaikutuksia on viranomais-
palveluiden vähenemisellä alueiden elinvoiman ja ihmisten palveluiden saatavuuden kan-
nalta. Tämän vuoksi alueellistamisen koordinaatiotyöryhmä tekeekin parhaillaan koko-
naisselvitystä valtion työpaikkojen kehityksestä eri alueilla. Tämä arvio on valmistumassa
marraskuussa.

Yhteispalvelu on tapa tarjota julkisen hallinnon viranomaisten palveluja keskitetysti yh-
destä paikasta. Suomessa on tällä hetkellä... (Hälinää — Puhemies koputtaa) Suomessa on
tällä hetkellä kaikkiaan 188 yhteistä asiakaspalvelupistettä. Niissä työskentelee noin 280
palveluneuvojaa. Eli meillä on 188 yhteistä asiakaspalvelupistettä, ja vertailun vuoksi to-
dettakoon, että Manner-Suomessa on kuntia tällä hetkellä 297.

Arvoisa puhemies! Kuntien asiakaspalveluita on tarjolla lähes kaikissa yhteispalvelupis-
teissä. Asiointipisteessä voidaan tarjota lisäksi esimerkiksi Kelan, poliisin lupahallinnon,
Verohallinnon, maistraatin ja TE-toimiston palveluja. Tyypillisimmillään yhteispalvelu-
pisteessä on tarjolla isännän tai emännän omien palveluiden lisäksi yhden tai kahden muun
viranomaisen palveluita. Yhteispalveluiden toimeksisaajana toimii yleensä kunta, mutta
vastuutehtävää voi hoitaa myös jokin muu viranomainen, vaikka se onkin harvinaisempaa.

Arvoisa puhemies! Lakiesityksen tavoitteena on uudistaa yhteispalvelulainsäädäntöä si-
ten, että järjestelmän perusperiaatteena oleva viranomaisten sopimusperusteinen yhteistyö
 Tarkistettu
4.1



Pöytäkirjan asiakohta PTK 103/2016 vp
säilyy. Hallituksen esityksen tavoitteena on, että kansalainen saa asiointipisteessä palvelua
tarpeidensa mukaan neljän palvelukanavan välityksellä. Asiointipisteen palvelukanavat
ovat ensinnäkin asiointi palveluneuvojan kanssa, toiseksi sähköiset palvelut asiakaspäät-
teellä, kolmanneksi etäpalvelu kuvayhteyden avulla viranomaisiin ja neljänneksi asiointi
paikan päälle tulevan viranomaisen kanssa. Yhteispalveluasiointipisteessä voidaan auttaa
erityisesti niitä henkilöitä, jotka eivät itse pysty hoitamaan tai joilla ei ole valmiuksia hoi-
taa asiointiaan sähköisesti.

Uudessa laissa on myös se, että yhteistä asiakaspalvelua on mahdollista antaa muutoin-
kin kuin kiinteässä asiointipisteessä. Uusia keinoja yhteispalveluiden tarjoamiseen voisi-
vat olla esimerkiksi tiettyä reittiä kulkevat palveluautot ja ajanvarauksella tehtävät koti-
käynnit, joiden yhteydessä voitaisiin antaa myös sähköisen asioinnin tukea.

Yhteispalvelulain uudistaminen ei ole ainoa keino sähköisen asioinnin tukemiseen. Val-
tiovarainministeriössä on käynnistymässä hanke, jolla kehitetään digitaalisuutta tukevaa
asiakaspalvelun uutta toimintatapaa niin sanotun Auta-hankkeen kautta.

Yhteispalvelulain muutoksen tarkoituksena on varmistaa kustannusten... (Hälinää)

Puhemies Maria Lohela: Anteeksi, ministeri Vehviläinen. Odotetaanko hetki, että tämä
sali hiljenee. Täällä on aivan mieletön määrä erilaisia pulinoita käynnissä siellä täällä.

Kiitoksia, puhemies! — Yhteispalvelulain muutoksen tarkoituksena on varmistaa kus-
tannusten jakautuminen omakustannusperiaatteella aiempaa oikeudenmukaisemmin yh-
teispalveluun osallistuvien viranomaisten kesken. Tämä oli myös lausuntokierroksella tär-
keä huomio, joka on nyt otettu tässä huomioon.

Arvoisa puhemies! Yhteispalvelun asiointipisteet tukevat hallituksen kärkihanketta jul-
kisten palveluiden digitalisaatiosta. Hallitus linjasikin strategiaistunnossaan syyskuun lo-
pulla digitaalisuuteen liittyvänä linjauksena, että sähköisen postilaatikon käyttövelvolli-
suus tulisi ottaa käyttöön vuonna 2018. Sähköisen postilaatikon valmistelun yhteydessä on
turvattava lain tasolla vaihtoehtoiset palvelumuodot niille, jotka eivät voi käyttää sähköi-
siä palveluita. Kukaan ei saa jäädä digitalisaatiokehityksen vuoksi vaille palveluita. Sen si-
jaan kaikilta meiltä, jotka pystymme käyttämään sähköisiä asiointikanavia, tullaan jatkos-
sa edellyttämään niiden käyttöä. Haluan teille todeta sen, että mitä enemmän me aikuiset,
työssä käyvät ihmiset, työikäiset ihmiset käytämme sähköisiä palveluita, sitä enemmän
käyntiasiointia ja kasvokkain kohtaamista ja asiointia voidaan auttaa niille henkilöille, jot-
ka eivät itse osaa eivätkä pysty käyttämään sähköisiä palveluita.

14.06 Merja Mäkisalo-Ropponen sd: Arvoisa puhemies! Kiitos ministerille asian esitte-
lystä.

Tämän lakiesityksen tavoitteet ovat todella hyviä. Esityksen tavoitteenahan on edistää
julkisen hallinnon viranomaisten asiakaspalvelun saatavuutta yhdenvertaisesti koko maas-
sa sekä parantaa viranomaisten toiminnan tehokkuutta.

Esityksessä todetaan, että ehdotetuilla muutoksilla voidaan osaltaan turvata niiden hen-
kilöiden asiointitarpeet, jotka eivät osaa tai joilla ei ole teknisiä mahdollisuuksia hoitaa
asiointiaan yksinomaan sähköisten palveluiden avulla. Yhteispalvelupisteiden toiminta tai
toimimattomuus ovat niitä asioita, joihin minä törmään usein keskustellessani harvaan asu-
tulla seudulla asuvien, erityisesti ikäihmisten, kanssa. Meillä on paljon henkilöitä, kuten
ministerikin totesi, jotka eivät voi hyödyntää tai pysty hyödyntämään digitalisaatiota. Eli
2



Pöytäkirjan asiakohta PTK 103/2016 vp
palveluneuvojia ja palveluneuvontaa todella tarvitaan, jos halutaan turvata palvelut kaikil-
le kansalaisille.

Toisaalta tulee paljon palautetta myös siitä, ettei tämä yhteispalveluiden verkosto ole
tarkoituksenmukainen, ja myös siitä, ettei yhteispalvelupisteiden palveluvalikoima ole riit-
tävä. Siinä on itse asiassa hyvin paljon vaihtelua eri paikkakuntien välillä. Monet palvelu-
pisteet ovat myöskin näivettyneet tai näivettymässä, osittain siitä syystä, että kustannukset
ovat jääneet liikaa kuntien vastuulle eikä kunnilla ole ollut mahdollisuutta tai halua sitten
panostaa tähän toimintaan.

Lakiesityksessä esitetään kustannusten jakamista, ja nyt olisi todella tärkeää saada kus-
tannusten jako viranomaisten ja kuntien kesken oikeudenmukaisemmaksi. Kunnille pitäisi
saada kannusteita ja sitä kautta myös motivaatiota tähän yhteispalvelujen järjestämiseen.
Toivon todella, että nykytilanteeseen saadaan parannusta.

Arvoisa puhemies! En ole valitettavasti pystynyt lukemaan tätä lakiesitystä rivi riviltä,
olen sitä lähinnä selaillut sieltä täältä, ja toivon, että tähän lakiesitykseen on tehty riittävän
hyvät vaikuttavuusarvioinnit. Nostan tämän asian esille tässä yhteydessä sen takia, että hal-
lituksen perustama arviointineuvosto julkaisi alkuviikosta todella kriittisen raportin tämän-
hetkisestä lainsäädännön laadinnan tasosta ja sen laadusta. Minusta on hyvin huolestutta-
vaa, jos arviointineuvoston mielestä meille tulee eduskunnan käsittelyyn asioita tai lakiesi-
tyksiä, jotka eivät perustu "mihinkään" tai joissa ei ole arvioitu, onko lakiesityksestä hyö-
tyä kenellekään.

Arvoisa puhemies! Arvoisa ministeri! En siis nyt puhu juuri tästä lakiesityksestä, kun
otin kantaa tähän lakiesityksen tasoon ja laatuun. Mutta toivon hallituksen ja erityisesti toki
reformiministerin ottavan asian ja saadun palautteen vakavasti tulevia reformilakiesityksiä
laatiessaan.

14.10 Antti Lindtman sd (vastauspuheenvuoro): Arvoisa puhemies! Nyt kun meidän jul-
kinen hallinto on suurten myllerryksien keskellä — on menossa tämä iso maakuntauudis-
tus, sote-uudistus, jolla on, niin kuin tässäkin lakiesityksessä nähdään, omat heijastevaiku-
tuksensa myös näihin palvelupisteisiin ja siihen palveluun, mitä jatkossa valtio antaa, ja
toisaalta siihen, mitä paikallishallinto antaa — niin aivan olennaisen asian otti esiin tässä
edustaja Mäkisalo-Ropponen. Kun lainsäädännön arviointineuvosto otti kantaa myös tä-
män sote-uudistuksen vaikutusten arviointiin, niin siellä todettiin, että "toimenpiteiden vai-
kutuksista potilaiden ja asiakkaiden terveyteen ja hyvinvointiin ei esitetä arvioita", vaikka
te nimenomaan näillä perusteilla ajatte tätä uudistusta. Kun te olette uudistusministeri, re-
formiministeri, kokeiluministeri, niin haluaisin kyllä kuulla teidän arvionne hallituksen
lainsäädännön perusteluista ja siitä, minkälaista lainsäädäntöä hallitus on harjoittanut.
Mikä teidän näkemyksenne on tähän raporttiin?

14.11 Pia Viitanen sd (vastauspuheenvuoro): Arvoisa puhemies! Tässähän nousi nyt var-
sin tärkeä yleinen periaate esiin eli lainsäädännön valmistelu ja niin lainsäädännön tasosta
kuin sen sisällöstä tehty ja tehtävä vaikuttavuusarviointi ja erilaiset arviot. Me olemme aika
usein tässä puolentoista vuoden aikana kiinnittäneet huomiota siihen, että kaikkia arvioita
ei ole välttämättä kattavasti tehty. Mutta sitten on myös sellaisia, mistä on tehty arviot:
edustaja Lindtman puhui sote-uudistuksesta, itse katson asiaa muun muassa vaikka vero-
tuspuolelta, jossa lainsäädännön arviointineuvosto otti kantaa, että esimerkiksi jonkun niin
sanotun yrittäjävähennyksen työllisyysvaikutukset ovat käytännössä katsoen hyvin ky-
3



Pöytäkirjan asiakohta PTK 103/2016 vp
seenalaiset, vaikutukset kasvuun kyseenalaiset. Silti eduskunnalle tuodaan lakeja perustel-
len kenties niitä työllisyysvaikutuksilla.

Oletteko, arvoisa ministeri, valtioneuvostossa kiinnittäneet tämänkaltaiseen asiaan huo-
miota? Varsinkin näinä aikoina, kun vaikkapa työllisyyskehitys tai sote-ratkaisut tai muut
ovat varsin isoja myös asiasisällöltään, näitä arviointeja tietenkin pitää olla riittävästi, ja
sitten kun niitä tehdään, on myös otettava tosissaan niiden sisältö.

14.13 Sirkka-Liisa Anttila kesk (vastauspuheenvuoro): Arvoisa puhemies! Kiitos minis-
terille esittelypuheenvuorosta.

Tämä on todella tärkeää toimintaa siitä yksinkertaisesta syystä, että esimerkiksi Vero-
hallinnon palveluja — mutta ei niinkään Kelan palveluja — on supistettu merkittävästi ja
tätä kautta ne palvelut voitaisiin tuoda lähelle niitä ihmisiä, jotka sen toiminnon tarvitsevat
ja jotka eivät ole niitä it-palvelujen kanssa asioivia.

Mutta itseäni nyt tässä askarruttaa se, miten sitten määräytyy tämä korvaus siitä, koska
tähän saakka se on kaatunut siihen, että kunnilla ei ole yksinkertaisesti ollut rahaa perustaa
näitä ja pitää niitä yllä. Nyt toivotaan, että syntyy sitten sellainen sopimus, että se myöskin
käytännössä on mahdollista toteuttaa kustannusnäkökulmasta.

Sitten toinen kysymys: mitkä ovat ne maksut, jotka palvelusta peritään? Täällä tode-
taan, että niistä erikseen määrätään, mutta onko ministerillä kertoa meille, mikä se taksa
on, miten se määräytyy suurin piirtein?

14.14 Maria Tolppanen sd (vastauspuheenvuoro): Arvoisa puhemies! Tässä mietin vain
sitä, että tämä asiahan on sinänsä hyvä, mutta onko nyt sitten hallituksella mahdollisuuksia
viedä tämä sillä tavalla loppuun, että se ei näytä vain hyvältä paperilla vaan että se näyttää
hyvältä myös siellä käytännössä. Kun siellä esimerkiksi vanhus tarvitsee erilaisia palvelui-
ta, hän voisi samalla kerralla saada nämä palvelut sitten siitä samasta pisteestä eikä tarvit-
sisi eri päivinä tulla eri viranomaisten tykö hoitamaan asioita.

Toinen asia, mikä kanssa askarruttaa, on sitten tosiaan tämä vaikuttavuusarvio. Se puut-
tuu siitä.

Samaten haluaisin kuulla ministeriltä: Mitä mieltä te olette tästä päivystysasetuksesta ja
sen vaikutuksista esimerkiksi nyt Pohjanmaan alueelle, mistä tämä päivystys ollaan vie-
mässä pois? Mitä se tulee vaikuttamaan elinkeinoelämälle siellä, ja mitä se tulee vaikutta-
maan muille palveluille ja muiden palveluiden säilymiselle alueella?

14.15 Timo Heinonen kok (vastauspuheenvuoro):  Arvoisa rouva puhemies! On hyvä,
että tällaisia palveluiden yhdistämishankkeita tehdään, ja niin kuin tässä esityksessä tode-
taan, meillä monet julkisen hallinnon palvelut ovat siirtyneet sähköiseen muotoon, mutta
on edelleen paljon sellaisia, mitkä eivät ole. Pidän myönteisenä sitä, että tässä kannetaan
erityisesti huolta siitä joukosta ihmisiä, jotka eivät välttämättä osaa tai joilla ei ole teknisiä
mahdollisuuksia hoitaa asiointiaan yksinomaan sähköisten palveluiden kautta. Mutta ky-
syisin ministeri Vehviläiseltä: millä tavalla valtionhallinnossa ja julkisessa hallinnossa
yleensä tämä verkkoesteettömyysajatus on otettu huomioon, että ne palvelut olisivat mah-
dollisimman yksinkertaisia? Meille tulee koko ajan yhä uusia käyttäjiä, joilla eivät ole ne
tietotekniset taidot välttämättä niin hyviä, mutta vaikkapa näkövamma taikka jokin muu
rajoite, joka estää esimerkiksi netin käyttöä tai vaikeuttaa sitä, voi tehdä usein tuon asioin-
nin (Puhemies koputtaa) hyvin hankalaksi.
4



Pöytäkirjan asiakohta PTK 103/2016 vp
14.16 Markku Rossi kesk (vastauspuheenvuoro): Arvoisa puhemies! Sipilän hallitus tu-
lee varmasti jäämään historiaan siltä osin, että tämän hallituskauden aikana toteutetaan to-
dellinen digiloikka Suomessa. Tämä olisi pitänyt tehdä jo varmaan yli kymmenen vuotta
aiemmin. Eli kysymyshän kuuluu: yritämmekö pitäytyä entisessä vai edistämmekö me uut-
ta, ja kuinka se uusi saadaan palvelemaan ihmisiä kaikkein parhaiten?

Täällä on ollut monta hyvää puheenvuoroa, joissa on mainittu erilaisia asioita, jotka on
syytä ottaa huomioon, muun muassa esteettömyys tiedonvälityksessä. Mutta kaiken kaik-
kiaan, jos ajatellaan vaikkapa joka kansalaisen sähköistä postilaatikkoa, niin silläkin on
omat vaikutuksensa esimerkiksi postinjakeluun, Postin toimintaan, kirjejakeluun, kaik-
keen tähän. Elikkä meidän pitää ymmärtää, että on olemassa erilaisia ratkaisuja, jotka ai-
heuttavat myös muita ratkaisuja. Sen vuoksi koko tämä digikehitysasia on iso yhteiskun-
nallinen kysymys, ja sitä pitää pystyä arvioimaan myös kansalaisten näkökulmasta, ja olen
kyllä ymmärtänyt, että ministeri Vehviläinen (Puhemies koputtaa) tekee juuri näin.

14.17 Merja Mäkisalo-Ropponen sd (vastauspuheenvuoro):  Arvoisa puhemies! Tässä
lakiesityksessä ainakin tavoitteiden tasolla pyritään varmistamaan yhdenvertaiset palvelut
kaikille kansalaisille, ja tämä on kansalaisten kannalta hyvin oikeudenmukaista. Myös vai-
kuttavuusarviointien hyvä toteuttaminen on oikeusturvan kannalta välttämätön asia. Tääl-
lä on nyt näissä keskusteluissa jo tullut esille monta asiaa vaikuttavuuteen liittyen, erityi-
sesti minäkin haluan tätä esteettömyyttä korostaa. Mutta kysyisin nyt kuitenkin tähän laki-
esitykseen liittyen ministeriltä: miten vaikuttavuutta on arvioitu juuri tämän lakiesityksen
kohdalla?

14.18 Elsi Katainen kesk (vastauspuheenvuoro):  Arvoisa puhemies! Todella erinomais-
ta, että ministeri Vehviläinen on tarmokkaasti tätä asiaa ollut viemässä eteenpäin. Yhteis-
palvelupisteet ovat ainoa tae sille, että ympäri Suomen saadaan tasa-arvoisesti palvelut ih-
misten saataville, myös niitten netittömien ihmisten saataville. Minä kysyisin kuitenkin
ministeriltä lähinnä tämän hankkeen linkittämisestä laajakaistahankkeeseen. Digiloikkaa
ei voi tapahtua ilman tarpeeksi kattavaa laajakaistaa. Tämä ei tietysti kuulu suorastaan tei-
dän hallinnonalaanne mutta on ehdoton edellytys sille, että yhteispalveluiden ajatus pys-
tyy toteutumaan käytännössä.

14.18 Lauri Ihalainen sd (vastauspuheenvuoro):  Arvoisa puhemies! On kysymys tär-
keästä hankkeesta, jota jo viime hallituskaudella laitettiin liikkeelle, niin kuin ministeri hy-
vin tietää, osana myös isompaa uudistusta. Silloin haasteena tuli siis se, ovatko ne toimijat,
jotka tähän yhteispalvelupisteeseen tulevat, kaikki aidosti sitoutuneita myös taloudellises-
ti. Tämä asia kiinnostaa tietysti kovasti, silloin puhuttiin Verohallinnosta ja niin poispäin.

Toinen tietysti liittyy siihen, että on isoja reformeja nyt menossa TE-toimistoverkoston
suhteen, TYP-järjestelmän suhteen, ja kuntien rooli pitkäaikaistyöttömyyden hoidossa tu-
lee korostumaan.

Miten yhteispalvelupisteitten rooli suhteessa tähän isoon murrokseen ja siellä tapahtu-
viin uudistuksiin on mietitty niin, että siitä tulee järkevä kokonaisuus tulevaisuudessa?

14.19 Leena Meri ps (vastauspuheenvuoro):  Arvoisa puhemies! Tässä juuri muistelin
vanhoja aikoja. Vuosina 2006—2007 olin Nurmijärvellä maistraatissa maistraatin edusta-
jana yhteispalvelupisteessä Hyvinkäältä, ja se ei oikein toiminut. Siihen aikaan sähköiset
5



Pöytäkirjan asiakohta PTK 103/2016 vp
järjestelmät eivät toimineet, se oli hyvin vaikeaa, ja asiakkaat eivät oikeastaan saaneet siel-
lä juuri mitään palvelua, kun sähköiset palvelut ja yhteydet eivät toimineet keskenään. Eli
siellä oli Verohallintoa ja maistraattia ja poliisia.

Olisin kysynyt, onko näissä ilmennyt joitain ongelmia. Onko nyt näistä 188 palvelupis-
teestä tullut teille viestiä, onko niissä joitakin ongelmia? Ja sitten kun täällä lain 6 §:ssä on
näitten hakemusten vastaanottaminen ja ohjaus, niin ovatko palveluneuvojat olleet sillä
lailla tehtäviensä tasolla, että pystyvät antamaan syvällistä substanssineuvontaa, koska sen
asian eteenpäinvieminen mutkistuu, jos hakemukset on jo alun perin laadittu väärin, vai
onko edellytetty aina, että asiantuntija tulee sitten paikalle joko itse tai verkon välityksellä?

14.21 Lasse Hautala kesk (vastauspuheenvuoro):  Arvoisa rouva puhemies! Kuten tie-
dämme, kunnissa on jo lähes 200 yhteispalvelupistettä ja niistä on saatu hyviä kokemuk-
sia, ja on tietysti tärkeää, että näitä yhteispalvelupisteitä kehitetään niin, että voidaan pal-
velut tasavertaisesti kuntalaisille ja asiakkaille antaa. Esteettömyys on erityisen tärkeä asia
ja myöskin se, että ihmiset, joilla ei ole mahdollisuutta sähköiseen asiointiin, voivat sitten
tavata konkreettisesti ihmisiä. Mutta olennaista on tietysti se, että yhteispalvelupisteen hoi-
tajat osaavat sen koko repertoaarin palveluvalikoiman, mitä siellä palvelupisteessä tarjo-
taan. Kysyisin ministeriltä: millaista koulutusta näille yhteispalvelupisteiden hoitajille an-
netaan ylipäätään, että he kykenevät sen tehtävän mahdollisimman hyvin hoitamaan, niin
että ihmiset saavat palveluja?

Puhemies Maria Lohela: Nyt on kaikki pyydetyt vastauspuheenvuorot käytetty. — Mi-
nisteri, oli sen verran paljon kysymyksiä, että saatte 5 minuuttia.

14.22 Kunta- ja uudistusministeri Anu Vehviläinen:  Arvoisa puhemies! Todella pal-
jon kysymyksiä. Ensinnäkin totean näistä vaikutusarviointiasioista — menemättä nyt aina-
kaan sen soten osalta vaikutusarviointeihin — että tottahan se on ihan selvä asia, että mei-
dän pitää nyt tässä jatkovalmistelussa ottaa tarkasti huomioon, mitä tämä lainsäädännön ar-
viointineuvosto on antanut terveisiä. Näinhän se menee. Meillä on huonoa kokemusta siel-
tä viime vaalikauden lopusta, että kaikkea ei aina pystytä etukäteen arvioimaan, ja sen ta-
kia meillä myös sote on uudelleen tässä vaiheessa nyt sitten tekeillä, ja toivottavasti saa-
daan sitä vietyä eteenpäin. Täällä hallituksen esityksen perusteluissa on tämän lainsäädän-
nön osalta näitä vaikutusten arviointeja, kun tässä kysyi edustaja Merja Mäkisalo-Roppo-
nen tästä asiasta.

Sitten tässä tuli esille edustaja Ihalaisen puheenvuorossa — muun muassa teidän pu-
heenvuorossanne — tämä, miten tämä suhteutuu näihin muihin reformeihin. Se on erittäin
tärkeää. Minä haluan sanoa sen yleisesti, että nämä kaikki reformit, sekä maakuntauudis-
tus ja sote siinä että tulevaisuuden kunta ja myös tämmöiset erilliset hallituksen esitykset,
liittyvät olennaisesti toisiinsa. Näihin liittyy myös tämä kärkihanke: digitalisoidaan julki-
set palvelut. Ellei se toimi ja mene myös poikkihallinnollisesti, niin me emme pärjää tässä
näitten reformien kanssa.

Eli reformit eivät auta, jos ne ovat pelkästään rakenteellisia reformeja. Niihin tarvitaan
aina se toimintatapojen uudistaminen, ja minä luulen, että se on itse asiassa vaikeampaa
tehdä kuin pelkät organisaatiouudistukset, että me pystymme aidosti antamaan sen, mitä
me lupaamme: palvelulupauksen siitä, miten asiakas saa vaikka niitä digitaalisia palvelui-
ta. Sitten tämän lain osalta on erityisen tärkeätä, miten me pystymme auttamaan niitä, jot-
6



Pöytäkirjan asiakohta PTK 103/2016 vp
ka eivät ole kykeneviä käyttämään niitä sähköisiä palveluita. Eli kyllä nämä kaikki kytkey-
tyvät erityisen tarkasti toisiinsa.

Siitä, miten sitten käytännössä tapahtuu, kyllä sanon niin, kun täällä on paljon kunta-
päättäjiä, että kyllä myös kuntien, jotka ovat yli puolessa näistä vastuuisäntiä tai -emäntiä,
pitää pitää huolta siitä, että ne osallistuvat tämän lain eteenpäinviemiseen ja täytäntöön
laittamiseen, koska tässä ei ole sitä velvoittavuutta, vaan tämä on sopimuspohjaisesti teh-
tävä. Sen takia teillekin sanon, että katsokaa myös, että omilla alueillanne näin tullaan me-
nettelemään.

Tähän liittyy sitten myös tämä koulutus- ja osaamisasia, mihin edustaja Merikin kiinnit-
ti huomiota, että näiden palveluneuvojien pitää saada kyllä kaikilta näiltä toimeksiantajil-
taan, mitä on, koulutusta ja myös sitten sen isännän pitää olla huolehtimassa siitä, että näin
varmasti tapahtuu.

Edustaja Anttila kysyi tästä rahoituksesta. Tässä on nyt parannus nykytilaan, että tässä
tulee tapahtumaan tämä rahoitus omakustannusperiaatteella. Kun tähän asti kunnat ovat
sen takia vähän huonosti ottaneet näitä yhteispalvelupisteitä, että ne korvaukset näiltä val-
tion toimijoilta ovat olleet riittämättömiä, niin nyt tämä tarkoittaa sitä, että omakustantei-
sesti jokainen hoitaa sitä tonttiaan, jonka palveluita siellä tarjotaan. Mutta totta kai se käy-
tännössä tarkoittaa, että pitää päästä siihen hyvään sopimusmenettelyyn ja käydä yhteisesti
ne neuvottelut sitten keskenään.

No, sitten tämä esteettömyysasia nousi ainakin kahdessa puheenvuorossa esille. Meillä-
hän on hallitus jo linjannut suoraan sen, että on käyttäjälähtöisyys myös näissä digitaalisis-
sa palveluissa. Minusta käyttäjälähtöisyyden pitää pitää sisällään myös esteettömyys, että
se on ihan selvä asia, että haetaan niitä erilaisia malleja, joissa pystyvät myös sitten eri ta-
valla aistirajoittuneet hoitamaan omia asioitaan.

Edustaja Rossi nosti esille omassa puheenvuorossaan myös sen, miten tässä mennään
eteenpäin ja mitä vaikutuksia sillä sitten on mahdollisesti muihin valtion toimijoihin, ja
ymmärrän, että tässä Posti on erityisen lähellä sydäntänne. Totean kyllä sen, että kyllä tämä
vaatii meiltä aika isoa ajattelua. Otan esimerkiksi sen, että Kela ja Vero yhdessä laittavat 24
miljoonan euron edestä paperipostia vuositasolla. Se on aika paljon rahaa. Minä luulen,
että meille, jotka olemme täysivoimaisia ihmisiä, kyllä riittäisi, että nämä asiat tulisivat sit-
ten sähköisenä, mitkä koskettavat.

Laajakaistan osalta: se on todellakin niin, että se ei kuulu tähän, mutta on ihan selvä asia,
että jos niitä laajakaistayhteyksiä ei ole, niin silloin pitää olla mahdollisuus muulla tavalla
hoitaa ja myös asiointipalvelu pitää aina pystyä turvaamaan tässä kohtaa.

14.27 Jani Mäkelä ps:  Arvoisa puhemies! Nyt kyllä oppositio on löytänyt varsin kum-
mallisen kohdan väärin sammuttamisen syytösten aloittamiseensa. Elikkä tämä esityshän
on niitä yksiä hallituksen esityksiä, jotka vievät asioita hyvään suuntaan. Sitä pitää aina
kannattaa, jos viranomaistoiminnan asiakaspalvelun saatavuutta pyritään parantamaan tai
parantamaan toiminnan tehokkuutta. Täytyy ihmetellä, miksei tällaista esitystä yhteispal-
velujen tehostamisesta ole tullut jo aikaisemmin. Yksityiset palveluntuottajat ovat kyllä
pystyneet keskittämään palveluita saman katon alle. Pienissä kunnissa on monia palveluita
saman katon alla. Miksi valtio olisi siinä huonompi tai tehottomampi?

Esitys olisi voinut tulla jo aikaisemmin, mutta hyvä, kun se tulee nyt. Rakennemuutos-
han näissä asioissa on ollut hyvin suuri. Aikaisemmin, menneinä vuosikymmeninä, henki-
lökohtainen neuvonta oli keskeisessä roolissa. Voin kertoa esimerkin omasta kotikunnas-
7



Pöytäkirjan asiakohta PTK 103/2016 vp
tani, nykyisin Lappeenrannan osana olevasta Joutsenosta, joka oli aikanaan 10 000 asuk-
kaan kunta. Siihen aikaan siellä oli oma nimismies, posti, poliisilaitos, Kela, työvoimatoi-
misto, kymmeniä ihmisiä töissä asiakaspalvelussa. Tämä rakennemuutos on valtava ja dra-
maattinen ja on tapahtunut samanlaisena kautta maan, ja siihen täytyy reagoida. Kaikki ih-
miset eivät pysty olemaan mukana digitalisaatiossa, niin kuin on todettu. Vanhemmille
ihmisille tarvitaan henkilökohtaista palvelua, ja monissa asioissa myös nuoremmat ihmi-
set saattavat sellaista tarvita, monimutkaiset yritysverotusasiat yhtenä esimerkkinä.

Ministeri otti hyvin esille sen, että kunnallisella tasolla olisi hyvä keskittää palveluita, ja
voin todeta, että ainakin meillä Lappeenrannassa on tehty näin, että palvelut saadaan yh-
deltä luukulta. Asiakaspalvelu on keskitetty. Tällaiset ratkaisut ovat varmasti tarpeen
muuallakin.

14.28 Merja Mäkisalo-Ropponen sd (vastauspuheenvuoro): Arvoisa puhemies! Edusta-
ja Mäkelä varmaan ei kuunnellut kunnolla, mitä minä tai oppositio täällä äsken esitti. Me
emme suinkaan kritisoineet tätä lakiesitystä, vaan meillä oli oikeasti huoli yleensä lakiesi-
tysten arvioinnin tasosta, ja minun mielestäni ministeri ymmärsi tämän palautteen aivan oi-
kein ja otti vastaan palautteen aivan juuri sillä tavalla kuin me halusimme tässä kertoakin
tämän palautteen.

Mutta minulle tuli tässä nyt ministerin vastauksia kuunnellessa tämmöinen kysymys
mieleen, eli kun lähdemme miettimään, miten voisi asioita kehittää vielä eteenpäin, niin
mielessäni ajattelin, että voisiko tämä palvelupiste olla myöskin pyörillä. Voisiko ajatella
näin, että jatkossa olisikin palvelubussi, joka kiertäisi ympäri kyliä harvaan asutulla seu-
dulla, jolloin se varmasti olisi lähipalvelua? Onko tämän lakiesityksen yhteydessä mietitty
tällaista vaihtoehtoa?

14.29 Maria Tolppanen sd (vastauspuheenvuoro):  Arvoisa puhemies! Minäkin todella
haluan kysyä, missä ne korvat ovat silloin, kun ministeri täällä puhuu ja kun oppositio pu-
huu. Kaikki ovat sanoneet ymmärtääkseni, että lakiesitys on erittäin hyvä, mutta kannam-
me huolta siitä, että se ei jää hyväksi pelkästään paperilla vaan että se toimii myös käytän-
nössä hyvin. Täällä tulee aivan loistavia esityksiä, niin kuin edustaja Mäkisalo-Ropponen
juuri äsken sanoi, että olisi aivan loistavaa, jos tämmöinen palvelu toimisi pyörillä ja pyö-
rät kulkisivat eri puolilla. Silloin siinä bussissa varmasti myöskin eri alojen asiantuntijoita
tai virkamiehiä saattaisi olla mukana, jotta sitten pystyttäisiin hoitamaan kaikki asiat sa-
malla kertaa ja myöskin antamaan sellaista palvelua, mitä siellä asutusalueilla ja periferi-
assa tarvitaan. Esimerkiksi nuoret työttömät saisivat oikeanlaista ohjausta, vanhukset sai-
sivat oikeanlaista palvelua, sitä palvelua, mitä he tarvitsevat.

Minusta tämä on semmoinen lakiesitys, josta täytyy antaa tunnustus. Nyt hallitus on ol-
lut ihan oikealla tiellä, ja me todella toivomme, että tämä lakiesitys menee oikeanlaisena
maaliin.

14.30 Hannu Hoskonen kesk (vastauspuheenvuoro):  Arvoisa rouva puhemies! Hyvä,
että tämä kyseinen hallituksen esitys on tullut eduskuntaan käsittelyyn ja saamme näitä pal-
velupisteitä pidettyä kunnossa ja niitä kehitettyä ja semmoisillekin ihmisille palveluita, jot-
ka muutoin saattaisivat jäädä paitsioon pitkien välimatkojen tai jonkun muun takia. Mutta
en millään voi sitä hyväksyä enkä ymmärtää, että nyt lähdetään siihen keskusteluun, että
sote-uudistuksen terveyspalvelut tarjottaisiin maaseutukunnissa joissakin busseissa taikka
8



Pöytäkirjan asiakohta PTK 103/2016 vp
peräti takseissa, että mentäisiin tämmöiseen kevyeen palveluun. Se ei vain kerta kaikkiaan
käy. Kun sote-homma lähti aikanaan liikkeelle, niin tavoitehan oli, että palvelut tarjotaan
kaikkialla Suomessa kustannustehokkaasti lähipalveluina. Ei se voi olla niin, että meillä
ruvetaan menemään semmoiseen menettelyyn, että maaseudun ihmiset joutuvat juokse-
maan busseissa.

Kyllä kannatan lämpimästi tätä ministerin esittelemää hallituksen esitystä. Tämä on
hyvä asia, mutta nyt ei saa sotkea asioita, että sote-palvelut menevät busseihin. Se ei oikein
kerta kaikkiaan käy. Kyllä kunnissa pitää olla palvelut niin kuin ennenkin.

14.31 Merja Mäkisalo-Ropponen sd (vastauspuheenvuoro): Arvoisa puhemies! Nyt ei
tainnut edustaja Hoskonenkaan kuunnella, (Hannu Hoskonen: Minä kuuntelin!) mitä tääl-
lä opposition puolella puhuttiin, kun minä en puhunut ollenkaan sosiaali- ja terveyspalve-
luista. Minä puhuin tästä palvelupisteestä, jossa voidaan tarjota näitä palveluja ministerin
esittämässä muodossa, muuallakin kuin esimerkiksi kunnantalolla tai jossakin rakennuk-
sessa: nämä palvelut siirrettäisiin sinne bussiin, ja se bussi kiertäisi ympäri kyliä.

Minä ymmärrän ministerin viestin, että hän tajuaa kyllä, mitä minä tarkoitan, mutta nyt
tuolla hallituksen puolella on jostain syystä korvat kiinni, kun eivät pysty ottamaan vas-
taan ihan tätä keskustelua, jota täällä käydään hyvin asiallisessa hengessä.

14.32 Leena Meri ps (vastauspuheenvuoro): Arvoisa rouva puhemies! Minulla oli korvat
auki ja tosiaan ymmärsin Mäkisalo-Ropposen ajatuksen juuri näistä palvelubusseista. Mi-
nisterihän esittelypuheenvuorossaan totesi palveluautot ja hän toi kotikäynnit esille, ja
nämä kotikäynnit ovat muuten aika suuri, merkittävä uutuus, koska tämmöistä ei ole ennen
ollut, että kotiin mennään. Ja oikeastaan siitä kysyisinkin — nämähän tietysti tulevat sopi-
musten kautta, ja työnantajilla itsellään on, esimerkiksi verottajalla, maistraatilla, kunnilla,
velvollisuus huolehtia siitä työturvallisuudesta, mehän emme tällä lailla siitä päätä — onko
ollut keskustelua, että esimerkiksi kotikäynneille menisi aina sitten kaksi henkilöä. Se on
tietysti työturvallisuuskysymys. Mutta tämä on erittäin hieno uudistus, ei ole koskaan ollut
tällaista, että kotiin annettaisiin palveluita.

14.33 Jari Myllykoski vas (vastauspuheenvuoro): Arvoisa rouva puhemies! Pakko kyllä
sanoa, että kun kiitokset eivät kelpaa, niin hallituspuolueitten kansanedustajat koettavat ai-
nakin kuulla sitten väärin, että pääsevät moittimaan oppositiota, joka kehuu hallitusta ja
ministeriä esittelystä.

Toivotaan, että kun puhutaan busseista, niin puhutaan niin kuin ministeri käytti sanan-
valintaa "auto", sillä koska bussinkuljettajan vaativuudet ovat korkeammat ajokortin suh-
teen, niin tällä tavoin pysytään kustannustehokkaammalla tasolla.

Mutta vaikkakin edustaja Hoskonen torjui kovasti, että tämä ulotetaan sote-palveluihin,
niin en ollenkaan nyt, vaikka se ei tähän juuri liitykään, haluaisi tyrmätä sitä ajatusta, et-
teikö palveluja voitaisi sillä sektorilla myös paremmin ja tehokkaammin toimittaa kotiin,
niin että niille ihmisille, joilla ei oma liikuntakyvykkyys ole enää paras mahdollinen, ehkä
kiertävällä palveluautolla pystytään tehokkaammin tarjoamaan palveluja kuin taksia käyt-
täen.

Puhemies Maria Lohela: Sitten jatketaan tuota listaa.
9



Pöytäkirjan asiakohta PTK 103/2016 vp
14.34 Katri Kulmuni kesk: Arvoisa puhemies! Lausuntokierroksella olleessa lakisäätei-
seen malliin perustuvassa hallituksen esitysluonnoksessa tavoiteltiin uutta yhteisen asia-
kaspalvelun järjestämismallia, joka johtaisi merkittävään palveluvalikoiman laajentumi-
seen ja yhdenmukaistumiseen yhteisissä asiakaspalveluissa. Tavoitteena oli, että asiakas
saisi laajasti julkisen hallinnon palveluja yhteisestä asiakaspalvelupisteestä. Tavoitteena
oli myös, että uusi järjestämismalli lisäisi yhteisen asiakaspalvelun määrää sekä yhteisen
asiakaspalvelun merkittävyyttä ja tehokkuutta palvelukanavana luoden pitkällä tähtäimel-
lä yhteisestä asiakaspalvelusta ainoan keskeisen asiakasrajapinnan julkisen hallinnon pal-
veluihin.

Esityksen valmistelussa on arvioitu varsin kattavasti yhteispalvelun toteuttamisen tapa-
na sekä nykyisenlaista sopimukseen perustuvaa yhteispalvelumallia että sitten lakisäätei-
seen osallistumiseen perustuvaa asiakaspalvelumallia. Muutama vuosi sitten silloinen hal-
litus esitti lausuntokierroksella olleessa luonnoksessa laiksi julkisen hallinnon yhteisestä
asiakaspalvelusta säädettäväksi lakisääteisyyteen perustuvaa asiakaspalvelujärjestelmää,
jossa velvoite ylläpitää tätä asiointipistettä olisi säädetty erikseen nimettäville kunnille.

Tästä hallituksen esitysluonnoksesta on saatu monenlaista palautetta liittyen lakisäätei-
seen malliin ja järjestämisvelvoitteen säätämiseen, ja siihen kuntakohtaisesti suhtauduttiin
hieman kaksijakoisesti. Ehdotusta, jonka mukaan yhteiseen asiakaspalveluun aina osallis-
tuvat viranomaiset sekä yhteisessä asiakaspalvelussa aina tarjottavat viranomaisten palve-
lut määritellään laissa, puolsi melkein 150 lausunnonantajaa, ja myös varauksellisesti sitä
puolsi aika iso määrä, 60 lausunnonantajaa. Mutta sitten myös vastustajia oli: 63 lausun-
nonantajaa oli vastaan, ja näistä kuntia 29, aluehallintovirastoja oli 12 ja paikallishallin-
nonkin virastoja 16. Näissä lausunnoissa katsottiin lakisääteisyyteen perustuvan mallin
turvaavan palvelujen saatavuuden yhdenvertaisesti, mihin sopimukseen perustuva järjes-
telmä ei ehkä sitten samalla lailla olisi pystynyt, mutta lakisääteisyyden todettiin varmista-
van valtion viranomaisten sitoutumisen joka tapauksessa yhteiseen asiakaspalveluun. Tätä
lakisääteisyyttä vastustaneiden yksi yleinen perustelu oli se, että se loisi pysyvän palvelu-
rakenteen, jonka muuttaminen ja aikaan suhteuttaminen ja joustavuus ei sitten ehkä olisi
niin hyvä, kun sähköinen asiointi koko ajan kasvaa. Lisäksi katsottiin, ettei alueita, joilla jo
on valtion viranomaisten omat asiakaspalvelupisteet, tulisi velvoittaa lailla perustamaan
yhteisiä asiointipisteitä. Ja toki aina se huoli siitä, miten käy kuntien ja valtion kustannuk-
sille, on läsnä.

Ehdotus säätämisestä kunnille sai enemmistön tuen, mutta kunnissakin näkemykset ja-
kaantuivat. Toki jos se velvoittavuus on siellä kunnilla, niin silloin kuntahan on tämmöi-
nen tuttu ja helposti lähestyttävä ja kansalaisia lähellä oleva vallan edustaja, mutta saman-
aikaisesti käsikkäin kulkee se, mitä tehdään kuntien tehtävien kanssa ja niiden vähentämi-
sen kanssa. Kuntaliittokin katsoo, että kunnille täytyisi luoda mallista jonkinlainen mah-
dollisuus sen palvelun käynnistämiseen ja lopettamiseen ja tietenkin kustannusten korvaa-
miseen.

Arvoisa puhemies! Tämä on erittäin tärkeä kysymys, miten me turvaamme maassa kai-
kille ihmisille mahdollisuuden asiakaspalveluihin, ja vuosina 12—15 ollut pilotointihanke
on tuonut erittäin hyviä tuloksia, ja se onkin tässä valmistelun pohjana ollut. Digitalisaatio,
modernisointi on väistämätöntä ja tulee tuomaan meille hyviä palveluja. Tässä yleiskes-
kustelussa tulivat esille nämä palveluautot ja kotipalvelut, ja ne kyllä sisältyvät tähän laki-
esitykseen. Nekin vaativat toki resursseja, ja täytyy olla varma siitä, että sitten kun men-
nään tämmöisiin digitaalisiin palveluihin, jotka luovat varmasti monille alueille uusia pal-
10



Pöytäkirjan asiakohta PTK 103/2016 vp
veluita, niihin on riittävät resurssit, mutta sitten myös sinä aikana, jolloin tiedetään, että
kaikki ihmiset eivät pysty käyttämään digitaalisia palveluita, huolehditaan siitä, että heillä
on myös mahdollisuus fyysisesti saada se palvelu lähelle. Siksi tämmöinen kattava fyysi-
nen palveluverkosto onkin pidettävä yllä aina joka tapauksessa, vaikka koko ajan tulee
myös enemmän digitaalisia ja sähköisiä palveluavauksia.

14.40 Mikko Kärnä kesk:  Arvoisa rouva puhemies! Digitalisaation ja kansalaisten oi-
keusturvan toteutumisen edellytyksenä voidaan pitää kattavaa yhteispalvelupisteverkos-
toa. Sähköinen asiointi erilaisissa valtionhallinnon palveluissa lisääntyy koko ajan, ja val-
tion aluehallinnon rakenne muuttaa jatkuvasti muotoaan. Toimipisteiden määrät ja asia-
kaskäynnit vähenevät, sekä aukioloajat lyhenevät. Tähän muutokseen on vastattava.

Valtionhallinnon palveluiden verkkoon siirtymisen myötä kansalaisilta edellytetään it-
senäistä toimintaa ja kykyä hoitaa asiansa sähköisesti. Yhteispalvelupisteet, joissa tarjo-
taan laajaa asiantuntija-apua kansalaisille, ovat tällä hetkellä kuntien ja palveluntarjoajien
vastuulla, mutta tulevaisuudessa myös maakunnissa joudutaan pohtimaan, millainen yh-
teispalveluverkosto maakuntaan rakennetaan. Tämä on syytä pitää mielessä myös maakun-
talainsäädäntöä valmisteltaessa.

Yhteispalvelupisteiden verkosto ei tällä hetkellä ole täysin kattava, ja kansalaiset eivät
siten ole yhdenvertaisessa asemassa. Kaikkien kansalaisten tietotekniset taidot eivät myös-
kään ole samalla tasolla, ja moni tarvitsee vähintäänkin teknistä tukea asioidensa hoitami-
seen. Yhteispalvelupisteet tulee rakentaa toimiviksi kokonaisuuksiksi, jotka tukevat kan-
salaisten mahdollisuutta hoitaa omia asioitaan itsenäisesti. Kukaan ei saa jäädä digitalisaa-
tion kehityksen vuoksi vaille palveluita.

Myös kuntien palveluita voidaan keskittää yhteispalvelupisteisiin, ja on tärkeää pohtia,
miten palveluvalikoima palvelee kansalaisia alueilla parhaiten. Hyvä pohjatyö yhteispal-
velupisteverkostossa on sijoitus tulevaisuuteen. Asiantunteva palveluneuvoja voi säästää
käynniltä virastossa ja olla ohjaamassa sähköisten palveluiden käyttöä, jolloin avun tarve
vähenee tulevaisuudessa.

Digitalisaatio vaatii kansalaisilta omatoimisuutta, ja tätä voidaan tukea palveluiden oi-
kealla mitoittamisella ja kevyemmillä tukipalveluilla. Virastoilla itsellään on merkittävä
tieto siitä, mitä palveluita kysytään ja millaista asiantuntijuutta tarvitaan. Yhteispalvelupis-
teet tukevat kansalaisten itsenäisyyttä ja omatoimisuutta. Siksi onkin syytä kiittää hallitus-
ta lämpimästi tästä esityksestä.

Arvoisa rouva puhemies! Kansalaisten omia voimavaroja tulee muutosvaiheessa tukea,
ja siellä, missä virastojen toimipisteverkko on kattava, on kenties vähemmän tarvetta yh-
teispalvelulle. Sähköisen asioinnin lisääntyminen saattaa tulevaisuudessa vähentää viras-
tojen toimipisteitä entisestään, koska asiakaskäynnit eivät ole enää tarpeellisia. Toisaalta
taas tuen tarve lisääntyy joillakin paikoilla. Kokonaisuus ja valtionhallinnon viranomais-
ten tarjoamat palvelut tulee mitoittaa aina tarpeen mukaan. Kunta- ja kaupunkikeskukset
ovat suuressa roolissa digitalisaation edistämisessä, ja tätä kehitystä on myös valtion tuet-
tava. Digitalisaatio on tulevaisuutta.

Arvoisa rouva puhemies! Vielä aivan loppuun haluan esittää erityiskiitokset ysiluokka-
laiselle tet-harjoittelijalleni Seenalle, joka avusti tämän puheenvuoron valmistelussa.
(Eduskunnasta: Se oli, Mikko, paras puheesi!)
11



Pöytäkirjan asiakohta PTK 103/2016 vp
14.44 Sirpa Paatero sd:  Arvoisa rouva puhemies! Ihan ensin: Taas hämmennyin, kun
täältä tuli kysymys, että miksi vasta nyt luodaan tämmöistä lainsäädäntöä, ja minun oli
pakko käydä etsimässä tämä lakiesitys uudelleen käsiini, koska kyllä täällä on kirjoitettu,
että vuonna 2007 on tehty laki yhteispalveluiden järjestämisestä ja vuonna 2012 on tehty
ensimmäiset erilliset kokeilut vielä yhteispalveluiden parantamisesta. Jotenka toivon, että
tässä salissa kunnioitetaan niitä faktoja, kun käytetään puheenvuoroja.

Palveluiden parantaminen on siis kaikkien meidän yhteinen tahtotila, missä näillä jo 188
paikassa kokeilluilla yhteispalvelupisteillä on päästy hyvin eteenpäin. Elikkä jo 188 paik-
kaa on kokeillut tätä — siis laki on ollut voimassa, jos jollekin oli vielä epäselvää. Se, että
se palvelee erityisesti haja-asutusalueiden ihmisiä, on ymmärrettävää, koska monessa ta-
pauksessa valtion yksiköt, niin Kela kuin poliisi ynnä muut, ovat varsin kaukana, mutta toi-
von ja uskon, että tässä laissa ei poissuljeta myöskään sitä, että suurissa kaupungeissa on
yhteispalvelupisteille tarvetta, koska monesti kaupunkien laajuuden vuoksi palveluiden
saatavuus on vähintäänkin yhtä haasteellista kuin haja-asutusalueilla. Sen takia esimerkik-
si näillä alueilla, Vantaa, Espoo, Jyväskylä, joilla yhteispalvelupisteet on koettu hyviksi, ne
toivottavasti saavat tulevaisuudessakin sen arvonsa ja saavat jatkaa. Sitä vastoin meillä on
alueita, joilla vielä tämmöistä yhteispalvelupistettä ei ole, jotenka toivon, että tätä verkkoa
voidaan tarkistaa tulevaisuudessa, niin että kansalaiset yhä varmemmin ja tasaisemmin
Suomessa pääsevät tämän palvelun piiriin.

Sitten kysymys tästä rahoituksesta: Kaupunki nimeltä Kotka on ollut mukana näissä yh-
teispalvelupisteissä heti silloin alkumetreiltä asti, mutta haasteeksi tuli näiden vuosien ai-
kana se, että valtio vetäytyi pois ja valtion puolelta ei sitten kuitenkaan sinne tullut sitä
puolta henkilöstömäärää, niin kuin alun perin oli kai sopimuksessa sovittu, jolloinka se
kustannus kaatui enemmän ja enemmän kunnan niskoille. Epäilen, että tämä ei ollut ainut
esimerkki vaan että näistä 188 paikasta jossain muussakin on käynyt samalla tavoin, ja sik-
si toivonkin, kun tässä on tätä parannusta tähän rahoitusjärjestelmään esitetty, että se tulee
tasoittamaan niin, että kuntien ja valtion osuus siitä yhteispalvelupisteen ylläpitämisestä
pysyy sillä käytettävällä volyymilla, ja samoin, että ne, jotka siihen mukaan lähtevät, eivät
sitten vaihda hetken päästä mielipidettään ja lipsu sieltä pois, minkä jälkeen toiset joutuvat
rahoittamaan enemmän.

Tässä maakuntauudistukseen viitattiin siinä, kun meillä ei vielä tiedetä, missä esimer-
kiksi osa palveluista on tulevaisuudessa, ovatko ne kuntien vai maakuntien puolella, ja var-
maan siihen tulee muutoksia sitten myöskin näitten yhteispalvelupisteiden osalta. Mutta
tuskin kovin merkittävästi välttämättä, jos ne joka tapauksessa ovat niitä palveluita, joita
siellä järjestetään.

Lausuntojen antamisessa tuli esille myöskin, että miksipä ei kolmas sektori voisi olla
mukana näitten yhteispalvelupisteiden samassa tiimissä tai kimpassa, ja ehkä sitä voi jos-
kus tulevaisuudessa miettiä, jos on sellaisia palveluiden tuottajia kolmannelta sektorilta,
jotka ovat kiinteästi yhteydessä näiden muiden, niin kuntien kuin valtion palveluiden kans-
sa.

Edustaja Mäkisalo-Ropponen viittasi tähän arviointineuvoston kritiikkiin siitä, mitenkä
lainvalmistelussa on tässä joissakin kohdin menty eteenpäin. Tarkistin myös sen, että tä-
män lain valmistelussa on pyydetty lausunto 75:ltä eri taholta, mutta kun ei viime vaan sitä
edellisellä viikolla kävimme keskustelua täällä varsin merkittävästä lainsäädännöstä, sii-
hen oli pyydetty lausuntoja neljältä, ja ne olivat toisia ministeriöitä plus Kela. Neljältä ta-
holta, ei keneltäkään muulta. Ja kun meillä on ollut yleinen valmisteluohje valtionhallin-
12



Pöytäkirjan asiakohta PTK 103/2016 vp
non puolella, että lausuntojen määräajan tulisi olla 6:sta 8:aan viikkoon, tässä se on ollut,
mutta tässä samaisessa esimerkissä lausuntoaikaa oli viikko. Elikkä meillä on hyvin epäta-
saista lakien valmistelua tällä hetkellä. Se ei ole pelkästään tämän vuoden ongelma. Tämä
on kertautunut tässä, mutta ei näytä ainakaan tilanne parantuneen näiden esimerkkien va-
lossa ja kun katsoo tätä arviointineuvoston raporttia, varsin tylyä sellaista. Sen takia toi-
von, että niitä voimavaroja tähän lainvalmistelun puoleen pystytään tässä kohdentamaan,
ja sen takia haluan tämän sanoa, että reformiministeri vastaa tästä puolesta. — Kiitos.

14.50 Maria Tolppanen sd: Arvoisa puhemies! Digitalisaatio on hyvä asia ja varsinkin
sen jälkeen, kun kaikki todellakin osaavat käyttää näitä vehkeitä ja kun laajakaistat on hoi-
dettu jokaiseen kolkkaan tässä maassa. Digitalisaatio ei kuitenkaan koskaan tule poista-
maan ihmisen tarvetta. Siihen ei voida tuudittautua, että digitaalisesti voitaisiin hoitaa ih-
misiä, ihmisten sairauksia tai hoitaa kaikki ihmisten asiat. Kyllä siihen tarvitaan sitä toista
ihmistä, lämmintä kättä, ja tarvitaan ihmisen olemassaoloa.

Nyt esittelyssä oleva lakialoite on todellakin hyvä, mutta ei tietenkään ainoa laatuaan,
kuten justiin edustaja Paatero muistutti ansiokkaasti siitä, että meillä on toki ollut vastaava
laki jo aikaisemminkin käytössä. Mutta yhteispalvelupisteet ovat sellaisia, mitä meillä tar-
vitaan, ja edustaja Mäkisalo-Ropposen esiin nostama asiahan, yhteispalvelupistebussi, on
aivan loistava idea, koska silloin me takaamme sen, että jokainen mummo ja jokainen pap-
pa siellä ihan pussinperällä saa sen palvelun ja palvelu tulee sinne lähelle.

Tämä yhteispalveluasia on semmoinen, jota kannattaa ehkä tarkistella myöskin siltä
kannalta, mitä muuta me voisimme tehdä yhteispalvelulla ja helpottaa ihmisten elämää.
Myöskin tässä tilanteessa, jos me ajattelemme rahavaroja, silloin kun me teemme yhteis-
työtä, se aina pitkässä juoksussa säästää.

Täällä aika voimallisesti sanottiin, että sote-puolella ei voi ja terveysautoja ei voi kulkea
pitkin maakuntaa. Minä voin kertoa, että niitä kulkee jo nyt ja niihin ollaan aika tyytyväi-
siä. Tämän kauden alussa olin valiokuntamatkalla Tanskassa, kävimme tutustumassa siel-
lä tällaiseen vastaavaan sote-uudistukseen, mitä me olemme tekemässä, ja he olivat sen jo
tehneet. Tanskassa on enää muutama, muistaakseni, oliko niitä nyt viisi isoa sairaalaa. Ne
ovat niin valtavia, että siellä semmoiset pikkuauton kokoiset autot, nelirenkaiset, kulkevat
pitkin käytäviä, mutta sinne on keskitetty se osaaminen ja taito, ja ihmiset tulevat sinne sil-
loin, kun tarvitaan. Mutta vaikka Tanska on pieni maa, niin heillä on lukuisia terveysbus-
seja, ja näissä terveysbusseissa on mukana laborantti, lääkäri ja sairaanhoitaja. Ne kiertä-
vät siellä, ja siellä voidaan ottaa muun muassa sydänfilmi, siellä on yleislääkärin vastaan-
otto, ja tämmöiset peruslääkärikäynnit, mitä terveyskeskuksissa voi tehdä silloin, kun on
flunssaa, voi tehdä tässä. Sehän on aivan loistava asia, koska silloin ei aina tarvita sitä isoa
sairaalaa, joskus riittää vähän pienempikin, joskus se penisilliinikuuri on ihan hyvä asia,
mutta siihen meillä tarvitaan lääkäri, kuten tiedetään.

Tämä, että kotipalvelua nostetaan esille, on hyvä. Sehän ei ole siinä mielessä tälläkään
hetkellä uutta, että muun muassa Posti on aloittanut sen jo tällä kuuluisalla ruohonleikkuul-
laan, joka kuulemma on mennyt aivan loistavasti. Sen lisäksi Posti ainakin suunnittelee, jos
ei ole jo — nyt en ole varma, oliko jo kokeiltu — sellaista palvelua, että kun viedään postia
pitkän matkan päähän, yhden kirjeen vieminenhän on äärimmäisen kallista, niin siihen tu-
lee muita oheispalveluja, ja nyt viedään esimerkiksi maalla vanhuksille ruokaa samalla,
kun Posti vie sinne sitä kirjettä. Nämä ovat niitä asioita, joita täällä varmasti kannattaa
miettiä meidän pitkillä pitkillä etäisyyksillä. Meillä on esimerkiksi Pohjanmaa, Kainuu,
13



Pöytäkirjan asiakohta PTK 103/2016 vp
Lappi, saaristokunnat. Ne ovat paikkoja, joissa ihmisillä on kohtuuttoman pitkät matkat
palveluille, ja se on sitä kohtaa, missä me voimme auttaa, missä me voimme kauaskatsoi-
sesti tehdä päätöksiä ja nähdä sen ehkä vasta kahden kolmen vuoden päästä tulevan sääs-
tön, mikä siitä tulee, mutta se tulee pitkässä juoksussa säästämään.

Ministerille kiitos siitä, että tätä asiaa on taas lähdetty voimaperäisesti viemään eteen-
päin, ja uskon, että se menee tässäkin salissa aika mukavasti läpi.

14.54 Antti Kurvinen kesk: Arvoisa rouva puhemies! Nyt käsittelyssä oleva lakiesitys on
osa yhtä Juha Sipilän hallituksen suurta tavoitetta eli Suomen digitalisoimista ja suomalai-
sen yhteiskunnan viemistä digiaikaan. Erityisen tärkeää on, että tämä digitalisaatio ja säh-
köisen maailman läpimurto tapahtuvat julkisissa palveluissa, ja on varmasti ihan hyvä asia
tämä, että jatkossa me terveet työikäiset ihmiset joudumme sitten käyttämään — tai me
joudumme nytkin jo käyttämään — virallisestikin pääasiassa tietokonetta, mobiililaitteita,
muita sähköisiä välineitä siihen, kun asioimme viranomaisten kanssa.

Minusta hallitus on onnistunut tässä puolentoista vuoden aikana aika hyvin pääsemään
eteenpäin omassa digitalisaatiohankkeessaan. Keväällähän me käsittelimme tätä niin sa-
nottua kansallista palveluarkkitehtuuria, niin sanottua KaPaa, täällä salissa, ja itselleni ai-
nakin, mitä olen keskusteluja käynyt tuonne yritysten suuntaan ja muutenkin niin sanotusti
kentän kanssa, sieltä on tullut ihan myönteistä palautetta. Tämä on varmasti hieno juttu,
että jatkossa löytyvät yhden sivun takaa ne julkiset palvelut, niitä voi käyttää riippumatta
virka-ajoista. Kyllähän se sillä tavalla on, arvoisa puhemies, että meidän pitää ajatella, että
kyllä hallinto on ihmistä varten eikä ihminen ole hallintoa varten.

Digitalisaation eteneminen on tosi tärkeä asia. Aina pitää olla mahdollisuus tavata ihmi-
nen ja tavata viranomainen, ja tässä uudessakin yhteispalvelulainsäädännössä on se mah-
dollisuus, että tarvittaessa paikalle voi tulla sitten vaikka huippuasiantuntija sieltä Verohal-
linnosta tai jostakin muualta, jos tarvittaessa täytyy selvittää oikein tarkasti sitä asiaa. Mut-
ta kyllähän tulevaisuus on digitaalisten palveluitten myös ikäihmisten osalta, ja toivoisin-
kin, että mahdollisesti vähän isommat kaupungit voisivat lähteä tässä vetureiksi. Pitääkö
jokaisella valtion viranomaisella olla oma virasto siellä isossa kaupungissa, vai voisiko nii-
tä yhdistää ja saada sitä kautta vähän vauhtia tähän digitalisaatioon?

14.57 Leena Meri ps: Arvoisa rouva puhemies! Jos olen tosiaan ymmärtänyt tämän lain-
säädännön oikein, niin tällä on tarkoitus luoda puitelaki, sopimuslaki ja tiettyjä reunaehto-
ja ja tällä määritellään sitten näitten viranomaisten avustavista tehtävistä. Täällä oli keskus-
telua siitä, että näistä toimipisteistä saa hyvinkin laaja-alaista ja syvällistä asiantuntija-
apua. Kyllä, mutta sitä saa niin, että sieltä otetaan yhteys siihen asiantuntijaan siellä taus-
taorganisaatiossa. Jokainen meistä varmasti ymmärtää, jos on ollut tekemisissä näitten
asioitten kanssa — ja me kaikki varmasti olemme — että pelkästään verottajan tai Kelan
asiat, maistraatin tai poliisin asiat, hallinnolliset lupa-asiat ja muut ovat niin laajoja, moni-
syisiä ja monimutkaisia, että varmaan kukaan virkailija ei voi koskaan hallita niitä täysin.
Itse olen ollut maistraatissa julkisena notaarina ja holhoustoimen edunvalvonta-asioissa, ja
ainakin minulta meni useampi vuosi, että minä voin sanoa, että minä olen syvällinen asian-
tuntija. Kysymys on tosiaan siitä, mikäli olen tämän ymmärtänyt oikein, että siellä on yleis-
neuvontaa ja palveluneuvontaa, hakemusten vastaanottamista ja tämäntyyppistä tukitoi-
mintoa, mutta sitten, kun tulee vaikea tilanne, otetaan yhteys sinne taustaorganisaatioon vi-
14



Pöytäkirjan asiakohta PTK 103/2016 vp
deolla, puhelimella, sähköisesti, joko käydään siinä se neuvottelu tai tilataan sitten asiak-
kaalle aika.

Tosiaan minun muistikuvani ovat sieltä — no, voi olla sitten ollut 2007, kun katsoin tä-
tä, tämä ensimmäinen laki on silloin tullut, ja niitä vuosia 2006—2007 muistelin aikaisem-
min, mutta 2007 se varmaan on — kun olin Hyvinkään maistraatti -nimisessä organisaa-
tiossa silloin töissä. En edes tiedä, mikä sen nimi on nykyisin, kun se on yhdistynyt niin
monta kertaa ja sieltä olen nyt virkavapaalla. Olin tosiaan Nurmijärvellä palvelupisteessä,
missä oli sitten poliisi, verottaja ja Kela, ja kyllä se oli aika toimimatonta. Sähköiset yhtey-
det eivät toimineet, meillä ei ollut yhteisiä yhteyksiä, meillä oli sitten jokaisella siinä oma
huone, ja sinne piti aina jonkun asiantuntijan mennä. Minulla vissiin kävi muutama asia-
kas päivän aikana, ja ne olivat sitten sen tyyppisiä, että minulta kysyttiin, että miten minä
voisin liittyä kirkkoon. No, minä sanoin, että maistraatissa ei voi kuin erota kirkosta. Sitten
joku kävi kysymässä, että mitä kuuluu ja minkälaista tämä täällä on. Sitten niitä asioita,
mitkä olisi pitänyt hoitaa, en pystynyt loppuun asti hoitamaan, koska minulla ei ollut niitä
sähköisiä yhteyksiä, niin että minä en nähnyt, mikä siellä oli tilanne, enkä päässyt asiakas-
rekistereihin. Se oli huono asia. Mutta uskon, että nämä ovat kehittyneet. Niitten täytyy
olla kunnossa, jotta tämmöinen toimii. Samatenhan nyt ovat tosi paljon kehittyneet vi-
deoyhteydet. Esimerkiksi kun olin pitkään maistraatissa, yhdistimme useita maistraatteja.
Olin siellä itse esimiehenä, pidimme videoneuvotteluita useiden maistraattien kesken. Jo-
kainen meni — yksi Porvoossa, Vantaalla, Espoossa — sitten omaan huoneeseen, ja mei-
dän ei tarvinnut liikkua. Se nopeutti kaikkien työtä, ja siinä pystyi hyvinkin livenä käy-
mään sitä neuvottelua.

Ainoa ryhmä, joka ei voi videon välityksellä neuvotella — olen antanut itseäni sivistää,
olen ollut mukana Muistiliiton työssä, ja sieltä nämä Suomen muistiasiantuntijat ovat
muistuttaneet siitä asiasta: joihinkin muistisairauksiin kuuluu sellainen ahdistuneisuus, että
ei pysty videon välityksellä asioimaan sen sairauden laadun vuoksi. Se on mahdotonta täl-
le ihmiselle.

Täällä puhuttiin sitten näistä palveluautoista ja kotikäynneistä ja siitä, kuuntelevatko ih-
miset. Ministerihän kertoi jo alun perin, että palveluautoja ja kotikäyntejä on mahdollista
tämän yhteispalvelun piirissä olla. Nyt jotenkin täällä tuli semmoinen tunne, että SDP kek-
sikin, että me voimme tehdä näitä palvelubusseja. No joo, palveluauto, palvelubusseja sit-
ten, mutta kuitenkin vasemmiston Myllykoski oli nyt siitä eri mieltä, että ei se saa olla bus-
si, niin että tämä on ehkä pikkuisen ajautunut sivuraiteille. Hallitushan oli jo tämän näin
ajatellut, ja se on aivan loistavaa.

Erityisesti nämä kotikäynnit ovat kyllä uutuus, koska en minä ainakaan muista, että täm-
möisiä viranomaisten hakemuspalveluita olisi koskaan viety kotiin. On aina edellytetty jo-
tenkin niin, että on vireillä asia, jotta voidaan tehdä esimerkiksi maistraatista kotikäynti, tai
sitten nyt on kunnallisia kotipalveluita, mutta ne ovat aina edellyttäneet jonkinlaista asia-
kassuhdetta. Että tämä on minusta kyllä täysin uutta, että verottaja voi käydä kotona neu-
vomassa esimerkiksi kulkuvaikeuksista kärsivää henkilöä, tai jos on joku, että ei ole säh-
köisiä palveluita. Se on siinä mielessä aivan hienoa. Toki tietysti on sellaisia asioita, niin
kuin esimerkiksi julkisen notaarin palvelut, joissa omakätinen allekirjoitus oikeaksi todis-
tetaan, ja vihkiminen, joka nyt edellyttää maistraatin palveluista vielä sitten sitä, että sinne
tilataan se asiantuntija paikalle, tämä palveluneuvoja ei voi sitä hoitaa. Mutta on erittäin
hienoa, että meillä jatkuvasti kehittyy tämä tilanne, että me saamme tasapuolisesti palve-
luita ympäri Suomea ja eri paikkoihin. Se on minusta aivan loistavaa.
15



Pöytäkirjan asiakohta PTK 103/2016 vp
Ainoa asia, mistä ainakin meillä kritiikkiä silloin oli ja mitä pelättiin yhteispalvelussa,
oli juuri se, mistä kerroin tuossa vuodelta 2007 kokemuksia, että kun ne sähköiset yhteydet
eivät toimineet, niin tuntui hirveän turhauttavalta mennä sinne muutaman asiakkaan vuok-
si. Ministerille en tuossa aikaisemmin, kun oli niin paljon teillä vastauksia, saanut kysy-
mystä siitä, onko nyt kantautunut sieltä kunnista, kun näitähän oli melkein 200 (Puhemies
koputtaa) yhteispalvelupistettä — 188 — onko siellä nyt saatu ne toimimaan niin, että on
alettu kokemaan, että siitä oikeasti on hyötyä ja pystytään palvelemaan asiakas tarpeelli-
sella tavalla.

15.03 Maria Tolppanen sd (vastauspuheenvuoro):  Arvoisa puhemies! Hämmästyttävää
puhetta. Aivan hämmästyttävää puhetta. Jos me esitämme parannuksena sitä, että voitai-
siin viedä palvelut lähelle ihmistä, niin sen luulisi kyllä kelpaavan jopa perussuomalaisille,
jos otetaan huomioon esimerkiksi se, missä kannattajakuntaa asuu paljon.

Sen lisäksi voin kertoa edustaja Merelle, että verottaja ei saa antaa neuvontapalveluita
edes kiinteästä toimipisteestä. Se on kielletty. Jos verottajalta tarvitaan ohjeita, niin verot-
taja pyytää ottamaan yhteyttä konsultteihin, jotka sitten neuvovat. Verottaja ei saa tulla
kertomaan sitä, millä tavalla pitää se veroilmoitus tehdä ja miten se kannattaa tehdä. Ne tie-
dot haetaan ihan jostakin muualta. Ja tässä ei ole kukaan puhunut siitä, että verottaja lähtisi
täyttämään veroilmoitusta mummon kanssa jonnekin 50 kilometrin tai 250 kilometrin pää-
hän. Tämä on kummallista, kummallista väärinymmärtämistä.

15.04 Leena Meri ps (vastauspuheenvuoro):  Arvoisa puhemies! Vastaan nyt edustaja
Tolppaselle. Hän tulikin kesken puheeni saliin, että ehkä siksi hän ei edes kuullut, mitä pu-
huin. Sanoin sitä, että ministeri kertoi esittelypuheenvuorossaan, että on tarkoitus, että voi-
daan palveluautojen ja henkilökohtaisten kotikäyntien avulla viedä lomakkeita, tuoda lo-
makkeita, antaa tämäntyyppistä palvelua, ja sitten tähän SDP ilmoitti, että he ovat keksi-
neet, että me voimme antaa näitä palvelubussissa. Halusin vain tuoda esille, että tässähän
tämä sisältää jo sen, että... — En jaksa jatkaa edustaja Tolppasen kanssa. Pitää olla paikalla
kuuntelemassa koko puhe, niin sitten voidaan keskustella.

15.05 Antti Kurvinen kesk (vastauspuheenvuoro):  Arvoisa puhemies! On aivan selvää,
että kun me hallintovaliokunnassa ryhdymme tätä nyt sitten käsittelemään tämän lähete-
keskustelun jälkeen, niin tämä täytyy vielä tarkasti käydä läpi ja katsoa, onko siellä tarken-
nettavaa, ennen kaikkea parannettavaa. Kyllähän tämän lainsäädännön tarkoitus on ollut
— ja on ennen kaikkea tulevaisuudessa, kun siihen digimaailmaan hypätään — se, että alu-
eellisesti yhdenvertaisesti saadaan kaikille ihmisille tarjottua julkiset palvelut. Ja varmaan
oleellista ei ole, kun tätä alueellista yhdenvertaisuutta toteutetaan ja pyritään edelleenkin
aluepoliittisesti reiluun politiikkaan, onko se nyt bussi vai auto — tämä keskustelu on vä-
hän erikoistakin tässä kohtaa. (Leena Meri: Älä muuta sano!)

15.05 Hannu Hoskonen kesk:  Arvoisa rouva puhemies! Käsittelyssä oleva hallituksen
esitys ja lähetekeskustelu tästä julkisen hallinnon yhteispalvelusta annetun lain muuttami-
sesta on kieltämättä hieman rönsyillyt, mutta on hyvä kuitenkin muistaa, että tämä halli-
tuksen esitys noudattelee tarkasti hallitusohjelmaa ja tukee digitalisaatiota, mikä on päämi-
nisteri Sipilän hallituksen yksi tärkeä tehtävä. Digitalisaatio on tosiasia, ja sille emme mah-
16



Pöytäkirjan asiakohta PTK 103/2016 vp
da enää mitään, sen kanssa pitää vain oppia elämään, ja mitä paremmin opimme sen kanssa
elämään, sen parempaa lopputulosta todennäköisesti teemme.

On tärkeää, että valtionhallinnon palvelut saadaan maaseutukunnissa myös. Tämä kes-
kusteluhan meni aivan käsittämättömiin mittasuhteisiin siinä mielessä, että kun puhutaan
valtionhallinnon palveluista, niin nehän ovat poliisia, Kansaneläkelaitosta, työvoimahal-
lintoa ja niin edelleen. Nämä ovat valtionhallinnon toimipisteistä saatavia yhteispalveluja,
mitä esimerkiksi kotikunnassani Ilomantsissa on jo. Näin on tapahtunut, kun Kela on käy-
tännössä siellä vetäytynyt jo pois, työvoimahallinto on hyvin minimissään, silloin tällöin.
Poliisi on onneksi vielä olemassa, lupahallinto poliisin puolelta toimii. Mutta yhteispalve-
lupiste toimii, ja niitä tulee kehittää ja nimenomaan niin, että siellä yhteispalvelupisteessä
neuvoo ihmisiä henkilö, joka on oman alansa osaaja ja joka tuntee sekä työvoimahallin-
non, Kansaneläkelaitoksen systeemit että monta muuta, että se neuvonta on aitoa eikä hän
vain jaa yhtä lomaketta ja se ihminen, joka tulee palveltavaksi, on edelleen yhtä onneton
sen yhden tyhjän lomakkeen kanssa. Tästähän se on kiinni. Mutta älkää nyt, hyvät kansan-
edustajakollegat, sotkeko näitä lähipalveluihin, mitä kunta tarjoaa. Ei se kunta voi tarjota
lääkäripalveluita bussissa näillä syrjäkylillä. Kyllä se on vain niin, että terveyskeskusten
siellä kunnissa pitää säilyä, ja nyt kun sote-uudistus on menossa eteenpäin, niin tämä on
syytä pitää mielessä.

Minä en ainakaan hyväksy sitä, että esimerkiksi kotikuntani terveyskeskus pantaisiin
kiinni ja palvelut tarjottaisiin bussissa tai jossakin autossa, joka sattuisi silloin tällöin jos-
sakin kiertämään. Ei se niin vain käy. Kyllä se on vain niin, että kuntien tarjoamien palve-
luiden ja terveyskeskusten tulee säilyä siellä, ja minä en hyväksy sitä ollenkaan, että tässä
lähdetään semmoiselle tielle, että ruvetaan pyörien päälle siirtämään palveluita. Kunnat
ovat niitä palveluita pyörien päälle siirtäneet. Omassa kotikunnassani kotipalvelu toimii
erinomaisesti, siellä käyvät terveydenhoitajat asiakkaittensa luona, ruokapalvelu toimii,
valvonta toimii. Eli siinä ei ole mitään ongelmaa, ei valtion tarvitse tälle puolelle lähteä
operoimaan, kun tiedän kuitenkin, että valtio on jo maaseutukunnista lähes kokonaan ve-
täytynyt. Miten se sinne tulisi takaisin? Sanokaapa minulle, hyvät edustajakollegat, miten
se valtio sinne nyt tulisi yhtäkkiä takaisin, kun se on sieltä lähtenyt häntä koipien välissä
karkuun. Vain poliisi ja Rajavartiolaitos ovat jäljellä. Ei tämmöisiä pilvilinnoja kannata ke-
nenkään edustajan kuvitella.

Se, että nämä yhteispalvelupisteet toimivat ja saadaan tätä nettipalvelua enemmän, edel-
lyttää tietysti tulevaisuudessa, että valokuituverkkoa kehitetään edelleen koko maahan. Ei
voi olla niin, että me yhtäkkiä toteamme, että digipalvelut toimivat koko maassa mutta laa-
jakaistaverkko ei ole läheskään vielä valmis. Ja jos joku kuvittelee, että sillä pelkällä lan-
gattomalla yhteydellä saadaan hyvät palvelut aikaan, sehän on niin, että langaton verkko
toimii siinä tapauksessa hyvin, kun koko maahan on kuituverkko rakennettu, koska jos ei
linkkiasemien välillä ole kuituverkkoa, niin digitaaliset palvelut langattomina eivät myös-
kään pysty saamaan kovin suurta nopeutta aikaiseksi. Elikkä laajakaistaverkko tarvitaan
valokuituun perustuen koko maahan, ja sitä kohti pitää mennä, ja valtion pitää toimia tässä
primus motorina kaikin voimin. Kotikunnassani Ilomantsissa valokuituverkko valmistui
tämän vuoden elokuussa, mikä on hyvä asia, ja on todettu, että sitä kautta pystytään esi-
merkiksi näitä sote-palveluita viemään ihmisille, muun muassa videoyhteyksien kautta.
Siitäkin on kunnassa menossa hanke ja sitä kehitetään koko ajan, mutta sekään ei ole mi-
kään autuaaksi tekevä. Kyllä kunnassa pitää olla toimiva terveyskeskus, siellä pitää olla
17



Pöytäkirjan asiakohta PTK 103/2016 vp
lääkäri paikalla ja monet muut palvelut. Niitä ei saa korvata millään keinotekoisella järjes-
telmällä, joka todennäköisesti toimii muutaman vuoden ja sen jälkeen lakkaa.

Tämä hallituksen esitys on erinomainen, ja tuen sitä kaikin voimin ja toivon, että tuote-
taan nämä yhteispalvelut edelleen tässä maassa, koska kaikki yhteispalvelupisteet tarvi-
taan tässä maassa ja valtion on pidettävä siitä huoli, että kaikkialla maassa on julkisen hal-
linnon palvelut tarjolla ja nimenomaan niin, että siellä on asiantuntija saavutettavissa hel-
posti kunnan toimistossa tai missä hän sitten istuukaan. Jos ei ole itse viranomaisen edus-
tusta, jonkun valtion työvoimatoimiston edustaja paikalla, niin kunnasta löytyy kuitenkin
henkilö, joka tuntee sen alueen asiat, ja jos ei itse kaikkea osaa, niin osaa sitten neuvoa,
minne pitää mennä. Sillä keinoinhan tämä maa pelaa. Mutta siihen ei pidä mennä, että läh-
demme sotkemaan keskenään valtion palvelut ja kuntien palvelut. Tämä sillisalaatti, jos
me sen itse aiheutamme omalla toiminnallamme tässä talossa, johtaa tilanteeseen, jossa
palvelut viedään maaseutukunnista pois, ja sen jälkeen se on maaseudun autioitumisen tie,
ja sitä minä en hyväksy.

15.11 Kimmo Kivelä ps (vastauspuheenvuoro): Puhemies! Olen pitkälti samoilla linjoil-
la edustaja Hoskosen kanssa, mutta näen kyllä asian hivenen toisin. Esimerkiksi kuntalii-
tostilanteissa, varsinkin kun useampi kunta liittyy yhteen, on hyvä, että on sitten näissä
vanhoissa kunnissa myös tällaiset palvelupisteet — se on tietysti kunnallista palvelua, mi-
ten kunta tämän organisoi — mutta luontevaa tietysti olisi, että ne olisivat fyysisesti sa-
moissa paikoissa kuin ovat nämä valtiolliset palvelupisteet, sillä kun ihmiset asioivat vi-
ranomaisissa, niin he asioivat sitten tutuissa paikoissa, joissa ovat tottuneet asioimaan. Että
tältä osin selvää tietysti on, että ei mitään sote-palveluita voida tällä tavoin organisoida,
mutta kuntaliitostilanteissa tällainen palvelupistejärjestelmä kunnallisilla palveluilla on
hyvä.

15.12 Markku Eestilä kok (vastauspuheenvuoro): Arvoisa puhemies! Tämä yhteispalve-
luajatus on aivan loistava, ja minä ainakin itse ajattelen niin, että ihan samahan se on, mis-
sä asiakas on ja missä tämä palvelun antaja, kun meillä tänä päivänä on kaikki videoyhtey-
det ja audiovisuaalisuus pelaa ja sähköiset allekirjoitukset ja näin poispäin. Pitäisi ajatella
vähän laajemmin, että Pudasjärvelläkin voitaisiin palvella ihan hyvin helsinkiläistä, ei sii-
nä ole mitään ongelmaa tällä nykytekniikalla.

Ehkä itsekin hieman toisella tavalla ajattelen kuin edustaja Hoskonen. Se johtuu var-
maan siitä, että minä itse tein 30 vuotta eläinlääkärin hommia. Oli kiinteä toimipiste, ja
ajoin autolla asiakkaan luokse ja hoidin koko ajan reseptejä ja muita siinä autolla ajaessa.
Tämä on pikkuisen myös asenteista kiinni. Sen ei tarvitse olla joko—tai, vaan tässä kan-
nattaa käyttää vähän tämmöistä uutta ajattelumallia, että vähän sekoitetaan näitä hommia.
Pääasia on, että palvelut pelaavat ja ihmiset saavat joka puolella Suomea sen palvelun il-
man kohtuuttomia kilometrejä ja matkustamista. Minun mielestäni se on koko tämän aja-
tuksen ydin.

15.13 Mikko Kärnä kesk (vastauspuheenvuoro):  Arvoisa rouva puhemies! On tietysti
selvää, että tämä huoli näistä palveluista ja niiden säilymisestä on aito. Yhdyn siihen, mitä
ministeri totesi omassa esittelypuheenvuorossaan, että digitalisaation myötä kukaan ei saa
jäädä palveluiden ulkopuolelle, ja juuri tähän asiaan tämä nyt käsiteltävänä oleva hallituk-
sen esitys vastaa.
18



Pöytäkirjan asiakohta PTK 103/2016 vp
Haluan korostaa myös yhteispalvelun merkitystä syrjäseuduilla. Itse toimin Enontekiöl-
lä kunnanjohtajana, jolloin kehitimme voimakkaasti yhteispalvelua ja palveluvalikoimaa
siten, että siellä oli kunnan palveluita ja oli valtionhallinnon palveluita, ja kyllä kuntalaiset
olivat tähän varsin tyytyväisiä, että he kykenivät tulemaan yhteen pisteeseen ja saamaan
apua sitten moneen ongelmaan ja hoitamaan kerralla useampia erilaisia asioita.

Korostan myös vielä sitä, että kun aikanaan maakuntalainsäädäntöä valmistellaan, on
varmastikin niin, että myös maakuntien tulee sitten pohtia, minkälaisia palveluita sinne yh-
teispalveluun tuodaan.

15.14 Antti Kurvinen kesk (vastauspuheenvuoro): Arvoisa puhemies! Minusta edustaja
Kivelä otti erittäin hyvän näkökulman tähän keskusteluun, ja tietenkään näitä edustaja
Hoskosen fundamenttejahan ei voi kiistää. Sehän on selvä asia, että sote-uudistuksessa,
joka sitten erikseen tulee meille käsittelyyn, on turvattava sosiaali- ja terveyspalvelut myös
maaseudun ja harvemmin asutun alueen ihmisille.

Mutta kyllä kuntaliitostilanteissa on mahdollista yhteispalvelupisteen kautta tarjota val-
tionhallinnon palveluja myös vanhoissa peruskunnissa. Meillä Etelä-Pohjanmaalla, vaik-
ka olemme semmoisia jörriköitä, on aika paljon kuntaliitoksia tehty. Esimerkiksi omassa
kotikunnassani Kauhavalla ja vaikkapa vanhoissa peruskunnissa Alahärmässä ja Ylihär-
mässä on tarjolla tiettyjä valtionhallinnon palveluita yhteispalvelupisteessä. Kurikan kau-
pungissa, johon on liittynyt kuntia, on tarjolla yhteispalvelupisteessä palvelua. Myös uu-
desta Seinäjoesta löytyy Kelaa, Verohallintoa. Eli kyllä näen tässä lainsäädännössä mah-
dollisuuden myös helpottaa sitä kipuilua niissä kuntaliitoskunnissa, aivan kuten edustaja
Kivelä tuossa totesi.

Puhemies Maria Lohela: Sitten listalle.

15.15 Markku Pakkanen kesk: Arvoisa puhemies! Yhteispalveluasia on tärkeä, ja edel-
lytys sille, että kaikkialla Suomessa yhteispalvelut moitteetta toimivat, on tietenkin, että
me saamme tämän sähköisen viestinnän vaatimat laajakaistat ja kuidut tuonne maahan ve-
dettyä. Pidän tärkeänä, että se asia etenee tälläkin hallituskaudella myönteisesti. Kaikkia
julkisia palveluja on syytä miettiä tulevassa aluehallintouudistuksessakin, mitä voidaan
yhteispalveluna tuottaa, ja niistä on jo tällä hetkellä monessa kunnassa hyvää kokemusta.
Niitä on syytä kehittää.

Täällä on noussut keskustelussa esiin tämä esteettömyys ja vammaisten palvelut. Ne on
erityisen tärkeä huomioida, koska silloin kun esteettömyys ja vammaiset on huomioitu,
niin meillä kaikilla muillakin ihmisillä on mahdollisuus käyttää niitä palvelupisteitä ja tu-
keutua niihin.

Mitä sitten voidaan pyörille siirtää, ja onko auto se väline? Itse ainakin olen saanut ym-
märtää, että on hyviä kokemuksia, kun on erilaisia terveyspalveluja siirretty pyörien pääl-
le. Äänestämässä voidaan käydä autoilla, ja onko se sitten auto tai linja-auto, se on maku-
kysymys tai kunnan tai alueen päätettävissä oleva asia, kuinka laajat palvelut ne haluavat
kumipyörille siirtää.

Äsken käytettiin puheenvuoro, että verottaja ei voisi antaa palveluja suoraan asiakkaal-
le. Joko itse olen sitten saanut väärää palvelua tai verottaja on toiminut väärin, mutta itse
olen ainakin asioinut verotoimistossa, ja kyllä he ovat minua siellä palvelleet, kun olen ky-
synyt veroasioista, ja olen saanut ihan hyvää palvelua verottajalta, joten minusta oli vähän
19



Pöytäkirjan asiakohta PTK 103/2016 vp
erikoinen asia, että nämä kysymykset pitäisi lähteä etsimään jostain muualta. Toivon, että
muutkin ihmiset saavat verottajalta hyvää palvelua sitä kysyttäessä.

15.17 Veera Ruoho ps: Arvoisa puhemies! Tämä hallituksen esitys laiksi julkisen hallin-
non yhteispalvelusta annetun lain muuttamisesta on erittäin kannatettava. Sillä voimme
edelleen parantaa viranomaistoiminnankin tehokkuutta ja ennen kaikkea julkisen hallin-
non viranomaisten asiakaspalvelun saatavuutta.

Vieruskaverini tässä, edustaja Torniainen, aikaisemmin kertoi, kun ei saanut debatissa
puheenvuoroa, omasta vaalipiiristään hyvän esimerkin niin sanotusta Mallu-bussista, joka
tarjoaa sote-palveluita heidän alueellaan. Siellä kuulemma saa jopa kamerayhteyden esi-
merkiksi lääkäriin semmoisissa pienemmissä jutuissa. Sitten toisaalta meillähän on ollut jo
pitkään yhteispalvelupisteitä, joissa saa apua useissa poliisin lupa-asioissa. Niissä otetaan
vastaan hakemuksia ja toimitetaan valmiita asiakirjoja.

Arvoisa puhemies! Mielelläni kerron myös hyvän esimerkin omasta vaalipiiristäni ja
kotikaupungistani Espoosta, jossa on Ison Omenan kauppakeskuksessa tämmöinen palve-
lutori. Se on semmoinen uusi julkisten palvelujen palvelukonsepti, jonka tavoitteena on
helpottaa kuntalaisten arkiasiointia, ja sieltä löytyy kirjasto, nuorisopalvelut, neuvola, ter-
veysasema, mielenterveys- ja päihdepalvelut, Kela, kaupungin yhteispalvelupiste, HUSin
laboratorio ja kuvantamistoiminnot, sekä siellä on myös kulttuurin ja taiteen kohtaamis-
paikka Kohtaamo.

15.19 Kimmo Kivelä ps: Puhemies! Nyt olemme äärimmäisen tärkeän asian kanssa teke-
misissä, ja todellakin ihmetyttää, että tällainen esitys annetaan vasta nyt, mutta hyvä, että
edes nyt. Tässä yhdistyvät inhimillisyys ja kansalaisten yhdenvertaisuus, koska tässä pal-
velua saavat sellaiset ihmiset, jotka korkean iän vuoksi tai jostakin muusta syystä eivät voi
asioida sähköisesti, ja sitten jos asutaan syrjäseudulla, niin on hyvä, että palvelut tulevat lä-
helle.

Jotta kaikki onnistuu, koulutuksen lisäksi tarvitaan myös innovatiivisuutta ja terveen ar-
kijärjen käyttöä ja rohkeutta käyttää sitä arkijärkeä, ettei vetäydytä joidenkin pykälien
taakse. Ikäviä asioita on tapahtunut monessa mielessä, miten kansalaisia pompotetaan.
Otan esimerkiksi työvoimapalvelut: Tuolta meidän kulmilta rautavaaralainen työtön jou-
tuu menemään Siilinjärvelle asioimaan. Miksi ei voisi olla niin, että viranomainen tulisi
Rautavaaralle ja kenties hoitaisi samalla muitakin palveluita?

Tässä kun nyt on näitä kumipyöriä ja autoja ja vähän ihmeasioita tuotu esiin, niin väis-
tämättä nousee mieleen Pekka ja Pätkä miljonääreinä -elokuva. Siinähän Tarmo Manni,
joka esittää keksijää, esittää mullistavan keksinnön, miten rautateiden liikenneturvallisuut-
ta parannetaan: asemat liikkuvat, mutta junat pysyvät paikallaan. Mistään tällaisestahan
luonnollisesti ei ole kyse tässä uudistuksessa, vaan siitä, että palvelut tuodaan inhimillises-
ti lähelle palveluiden tarvitsijoita.

15.21 Lea Mäkipää ps: Arvoisa puhemies! Tällä hetkellähän näitä yhteispalvelupisteitä
on runsaat 180, ja katsoin, että Kela on ollut mukana 138:ssa, poliisi 51:ssä ja Verohallinto
64:ssä, eli ei joka kunnassa, ja uskon, ettei tämän lainkaan mukaan siellä Kihniön korvessa
näitä yhteispalvelupisteitä ole, niin että joudumme edelleen menemään sen 20 kilometrin
päähän naapurikuntaan tai näin.
20



Pöytäkirjan asiakohta PTK 103/2016 vp
Tavoitteenahan on edistää sitä, että yhdenvertaisesti saadaan näitä palveluita, ja se, että
tuettaisiin näitä digitaalipalveluita ja sähköistä asiointia. Ja niin kuin täällä lausunnoissa on
sanottu — nämä eivät ole enää mitään uusia asioita, näistähän on muutama vuosi jo kes-
kusteltu — kaikkihan ovat tähän myönteisesti suhtautuneet, ja minä myös, mutta todettiin,
että yhteispalvelu on tärkeä pitkien matkojen, harvan asutuksen alueilla ja että sähköisten
palvelukanavien rinnalla tarvitaan vielä useiden vuosien ajan riittävä ja alueellisesti katta-
va valtion viranomaisten asiakaspalveluverkko. Tällä hetkellä minunkin on joskus vaikea
soitella esimerkiksi Kelaan tai poliisiin tai Verohallintoon, puhumattakaan vielä vanhem-
mista ihmisistä. Tämä uudistus ottaa ehkä vuosia ennen kuin kaikki järjestelmät nivoutu-
vat yhteen, mutta ihan hyvänä asiana sitä pidän. Niin kuin ministerin tontilla täällä olette
sanonut, tavoitteena onkin, että asiakas saa asiointipisteestä palvelua tarpeiden mukaan
neljän palvelukanavan välityksellä: sähköiset palvelut asiakaspäätteellä, etäpalvelu kuva-
yhteyden avulla viranomaisiin, asiointi palveluneuvojan kanssa, asiointi paikan päälle tu-
levan viranomaisen kanssa. Tässä on varmaan monia erilaisia konsteja, ovat ne sitten nämä
palveluautot ja minkälaisia ovatkin.

Tämä on askel ihan myönteiseen suuntaan, mutta kuten sanoin, aikaa menee ennen kuin
nämä kaikki sopivat yhteen keskinäisesti.

Puhemies Maria Lohela: Sitten ministeri Vehviläinen, 3 minuuttia, olkaa hyvä.

15.23 Kunta- ja uudistusministeri Anu Vehviläinen:  Arvoisa puhemies! Kiitos tästä
hyvästä lähetekeskustelusta.

Minulla on kolmeen asiaan vielä kommentteja.
Totean todellakin sen, kun täällä on nyt puhuttu näistä pyörillä annettavista palveluista

ja myös mahdollisista kotikäynneistä, että se on tässä lakiesityksessä sisällä ja se on uutta
nykytilaan verrattuna. Sitä ei ole nytten ollut. Muistelen vielä, että tämä laitettiin sen lau-
suntokierroksen jälkeen, että tätä vielä sitten hiottiin sillä tavalla.

Sitten toinen kommentti — täällä ei ole enää näitä edustajia, mutta minä haluan sanoa
vielä: Edustaja Kulmuni omassa puheenvuorossaan hyvällä tavalla analysoi sitä, minkälai-
sia seuraamuksia olisi, jos tämä olisi lainsäädännöllä velvoittavaa jokaiselle kunnalle. Hän
toi hyvällä tavalla esille ne eri ongelmat, ja sen takia valmistelun kuluessa on päädytty sii-
hen, että tämä tehdään edelleenkin sopimuspohjaisesti. Yksi asia, jota hän ei tuonut esille
mutta joka minun on pakko tuoda esille, on se, että kun me hallitusohjelmaan linjasimme
useita asioita kuntien talouden turvaamiseksi, niin siellä linjattiin muun muassa niin — kun
tiedätte, että kunnilla on yli 600 tehtävää ja yli 1000 velvoitetta — että jos me annamme
hallituksen esityksiä, joissa on kunnille annettu uusi tehtävä tai velvoite, niin valtio sitou-
tuu sataprosenttisesti antamaan siihen myös rahoituksen, eli pystyttäisiin sitä kautta toteut-
tamaan tämä rahoitusperiaate. Tämä olisi ollut todella kallis kustannus myös. Tämä lisäksi
siihen, mitä edustaja Kulmuni totesi.

Sitten edustaja Paaterolla oli monella tavalla hyvä puheenvuoro, ja haluan sen myös to-
deta, että meillä on ollut tämä yhteispalvelulaki olemassa kyllä, todellakin lähes kymme-
nen vuotta käytössä. Tämän hallituksen esityksen valmistelu — senkin totean tässä avoi-
mesti — lähti viime vaalikauden loppupuolella liikkeelle. Kun välillä meitä syytetään sii-
tä, että hallitus tekee liian nopeasti lainsäädäntötyötä, ja välillä siitä, että liian hitaasti, niin
tässä on kyllä aikaa ottanut se, että tätä on haluttu parantaa. Tänne on tuotu elementtejä
21



Pöytäkirjan asiakohta PTK 103/2016 vp
muun muassa siitä, miten pystytään turvaamaan näitä palveluita esimerkiksi pyörien avul-
la tai kotikäyntien avustuksella.

Sitten tässä ehkä vielä kaikista viimeisimmäksi sanon, ja haluan evästää hallintovalio-
kuntaa tähän työhön, että se on totta, että mitä hallintovaliokunta vielä tähän nyt huolella
käsitellessään tekee, niin aina itse kuuntelen kyllä hyvällä korvalla sitä, minkälaista palau-
tetta myös sieltä tulee, mutta toivon, että kun tämä on tosiaankin viipynyt jo aika pitkään ja
on tehty huolellista valmistelutyötä, niin tähän suhtaudutaan eduskunnassa myönteisesti ja
tämä voidaan vielä läpi. — Kiitoksia.

Keskustelu päättyi.

Asia lähetettiin hallintovaliokuntaan.
22


