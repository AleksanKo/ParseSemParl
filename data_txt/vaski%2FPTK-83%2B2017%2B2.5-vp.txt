















































DEM592F.tmp.xml


Pöytäkirjan asiakohta PTK 83/2017 vp
Pöytäkirjan asiakohta 

PTK 83/2017 vp

Täysistunto

Torstai 7.9.2017 klo 16.02—19.24

2.5. Suullinen kysymys  metsien käyttöä koskevasta  EU-säädöksestä  (Hannu Hoskonen 
kesk)

Suullinen kysymys SKT 111/2017 vp

Suullinen kyselytunti

Puhemies Maria Lohela: Ehditään ottaa vielä yksi kysymys. Edustaja Hoskonen.

Keskustelu

16.57 Hannu Hoskonen kesk: Arvoisa rouva puhemies! Kuten olemme tässäkin, kysely-
tunnin aikana, huomanneet, Suomen kansantalous on vahvassa kasvussa, ja yhtenä osate-
kijänä, tärkeänä osatekijänä, on metsien käyttö. Parhaillaan Euroopan unionissa on menos-
sa päätöksentekoon maankäyttöä ja metsätaloutta  koskeva EU-säädös, tämä kuuluisa
LULUCF, jossa Suomen metsien kasvusta ollaan rankaisemassa suomalaisia, mikä on ai-
van väärin. Tässä Suomen politiikan kannalta hankalassa säädöksessä ovat vihreät ansioi-
tuneet sillä, että he ovat syöttäneet jatkuvasti väärää tietoa. Esimerkiksi meppi Heidi Hau-
tala on tässä asiassa aivan parhaita, ja olen murheekseni huomannut, että muun muassa ko-
koomuksen meppi Sirpa Pietikäinen on osallistunut tähän työhön. 

Nyt meillä on viimeiset hetket vaikuttaa tähän asiaan, jotta saamme oikeaa tietoa
EU:hun ja saamme tämän säädöksen muuttumaan, niin että Suomen metsiä voidaan käyt-
tää kuten ennenkin. Kysynkin pääministeriltä: Nyt alkaa olla niin kuin maalisuoralla tämä
säädöksen loppukäsittely EU:ssa, joten mitenhän maan hallitus aikoo toimia? Linjahan on
ollut selvä, mutta millaiset ovat nämä viime hetken jatkotoimet tämän asian oikeaksi hoi-
tamiseksi?

16.58 Pääministeri Juha Sipilä (vastauspuheenvuoro): Arvoisa rouva puhemies! Se on
selvä, että hallituksen linja on tässä kysymyksessä koko ajan ollut selvä. Me koemme, että
se esitys, mikä on ollut pöydällä, on Suomen kannalta epäreilu. Ruotsi esimerkiksi pystyy
jatkamaan hakkuitaan siinä 80 prosentin paikkeilla vuosikasvusta, kun Suomi joutuisi kär-
simään siitä, että nykyisestä 65:stä sitä hieman nostettaisiin. 

Voin taata sen, että hallitus on tehnyt kaikkensa. Ympäristöministeri Tiilikaisella on ol-
lut noin 50 erilaista tapaamista kollegoidensa kanssa näiden asioiden piirissä. Olemme
myöskin työskennelleet nyt puheenjohtajamaa Viron kanssa erittäin tiiviisti uusien komp-
romissiesitysten tekemisen puolesta. Itse olen keskustellut tästä esimerkiksi Merkelin ja
Löfvenin ja Junckerin kanssa, monien kollegoiden kanssa, että saisimme tukea tälle Suo-
men näkemykselle, mihin löytyy kyllä hyvät perustelut. Toivon, että tuolla Euroopan par-
lamentissa myöskin kaikki suomalaiset pitävät sitten tämän kestävän linjan puolta.
 Tarkistettu
4.0



Pöytäkirjan asiakohta PTK 83/2017 vp
Kysymyksen käsittely päättyi ja kyselytunti päättyi.
2


