















































DEMAD91.tmpSave.xml


Pöytäkirjan asiakohta PTK 80/2016 vp
Pöytäkirjan asiakohta 

PTK 80/2016 vp

Täysistunto

Torstai 8.9.2016 klo 16.03—21.01

2.4. Suullinen kysymys julkisten rakennusten sisäilmaongelmista (Sari Tanus kd)
Suullinen kysymys SKT 80/2016 vp

Suullinen kyselytunti

Puhemies Maria Lohela: Seuraava kysymys, edustaja Tanus.

Keskustelu

16.53 Sari Tanus kd: Arvoisa rouva puhemies! Suomessa altistuu päivittäin noin 750 000
ihmistä sisäilmaongelmille, ja näistä aiheutuvien terveyshaittojen kustannukset ovat noin
450 miljoonaa euroa vuodessa.

Perusopetuslain mukaan lapsella on oikeus terveelliseen oppimisympäristöön, mutta sil-
ti kouluissa ja päiväkodeissa altistuu päivittäin noin 250 000 lasta ja nuorta huonolle sisäil-
malle. On odotettu ripeää suunnitelmaa terveyshaittojen vähentämiseksi ja valtiolta no-
peaa tukea korjaamiseen ja rakentamiseen. Osaamista tulee parantaa niin terveys- kuin ra-
kennusalalla.

Olisiko aika miettiä uudelleen julkista rakentamista uudesta näkökulmasta, ettei jatku-
vasti rakenneta uusia sisäilmaongelmaisia tiloja? Hirsirakentamisella olisi hyötynä paitsi
puhtaampi sisäilma myös merkittävät vaikutukset kansantalouteen. Ja kysyisinkin minis-
teri Tiilikaiselta: aikooko hallitus vauhdittaa pikaisesti sisäilmaongelmaisten tilojen kor-
jaamista ja vauhdittaa puun, hirren, käyttämistä rakennusmateriaalina julkisissa rakennuk-
sissa?

16.54 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa puhemies! Edustaja Tanus ottaa äärimmäisen tärkeän asian esille, koska las-
ten terveys ja työntekijöitten terveys julkisissa tiloissa on tärkeä juttu meidän tulevaisuu-
den kannalta. Paraikaa hallitus ja ympäristöministeriö valmistelevat lähes nollaenergiara-
kentamisen säädöksiä, ja tämän säädösvalmistelun yhteydessä haluan varmistaa sen, että
esimerkiksi Pudasjärven hirsirakentamisen, joka tuottaa hyvää, viihtyisää ja terveellistä
työympäristöä koululaisille ja oppilaille, kaltaisia mahdollisuuksia julkisessa rakentami-
sessa tulee olemaan jatkossakin — ja toivottavasti kasvavassa määrin.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.55 Sari Tanus kd (vastauspuheenvuoro): Eräässä tapauksessa on selvinnyt, että kunta
ei ole lainkaan valvonut koulun tai päiväkodin rakennusprojektia vaan valvonta on tapah-
tunut pääosin rakennusliikkeen omavalvontana. Mitä mieltä olette, ministeri Tiilikainen,
 Tarkistettu
4.0



Pöytäkirjan asiakohta PTK 80/2016 vp
olisiko rakennusvalvontaan syytä kiinnittää enemmän huomiota? Onko lainsäädännössä
täsmennystarpeita?

16.55 Maatalous- ja ympäristöministeri   Kimmo Tiilikainen (vastauspuheenvuo-
ro): Investoinnit esimerkiksi uusiin koulurakennuksiin, arvoisa puhemies, tai päiväkotei-
hin ovat ensinnäkin suuria investointeja kaikissa kunnissa ja kaupungeissa, ja ne ovat pit-
käkestoisia investointeja. Uskon, että kaupunkien ja kuntien kannattaa kyllä paneutua sii-
hen valvontaan, koska huolellinen valvonta varmistaa halutun lopputuloksen. Se on kohta,
missä kuntien ei varmasti kannata tinkiä. Tämä rakennusvalvonta meillä on kuntien tai
kuntien yhteistoiminta-alueitten vastuulla, ja niin tulee olemaan jatkossakin, mutta sitä am-
mattitaitoa kannattaa varmasti sillä puolen parantaa.

Mitä tulee edustajan aiempaan kysymykseen tästä mahdollisesta tukemisesta, niin nyt
oikeastaan vastaukseni kaupungeille ja kunnille on, että ei kannata odottaa, josko jostain
tulisi joku ropponen tukea, vaan terve sisäilma, lasten terveys, työntekijöitten terveys on
niin tärkeä asia, että ei kun investoimaan. (Puhemies koputtaa) Nyt on oikea aika investoi-
da.

Kysymyksen käsittely päättyi.
2


