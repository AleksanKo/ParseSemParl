















































DEMEAA7.tmp.xml


Pöytäkirjan asiakohta PTK 32/2019 vp
Pöytäkirjan asiakohta 

PTK 32/2019 vp

Täysistunto

Tiistai 17.9.2019 klo 14.01—16.32

4. Hallituksen esitys eduskunnalle Euroopan unionin ja sen jäsenvaltioiden sekä Japanin 
välisen strategisen kumppanuussopimuksen hyväksymiseksi ja voimaansaattamiseksi

Hallituksen esitys HE 17/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 4. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.04 Mats Löfström r: Arvoisa rouva puhemies! Japani on maailman kolmanneksi suu-
rin talous ja Suomen ja EU:n tärkeä yhteistyökumppani. Siksi tämä strateginen kumppa-
nuussopimus on merkittävä niin EU:lle kuin Japanillekin. Sopimus ei ole tärkeä pelkäs-
tään maidemme väliselle kaupalle, vaan se myös tukee ja vahvistaa maailmankaupan glo-
baalia sopimuskokonaisuutta, joka on erityisen tärkeä Suomelle ja muille samankaltaisille
pienille ja viennistä riippuvaisille maille. Siksi tämä sopimus on meille tärkeä.

Monilla suomalaisilla yrityksillä on toimintaa Japanissa, ja monilla japanilaisilla yrityk-
sillä on toimintaa Suomessa. Investointeja tehdään puolin ja toisin eri aloilla, mikä hyödyt-
tää molempia maita. Japani ei ole tärkeä kauppakumppani ainoastaan Euroopalle vaan eri-
tyinen yhteistyökumppani myös Suomelle.

Tämä vuosi on Suomen ja Japanin diplomaattisten suhteiden 100-vuotisjuhlavuosi, ja
maidemme välinen yhteistyö on ehkä tiiviimpää kuin koskaan, ei pelkästään poliittisesti ja
kaupallisesti, vaan myös suomalaisten ja japanilaisten ihmisten välillä. Monilla suomalai-
silla oppilaitoksilla on opiskelijavaihtoa Japanin kanssa. Suomessa vierailee vuosittain
250 000 japanilaisturistia. Finnair avaa talvella viidennen suoran lentoreittinsä Japaniin,
kun se alkaa lentää Sapporoon. Muut suorat lennot menevät Tokioon, Osakaan, Nagoyaan
ja Fukuokaan. Helsingistä lähtee useampia lentoja päivässä Tokioon kuin Maarianhami-
naan.

Monet suomalaiset ovat kiinnostuneita japanilaisesta kulttuurista, ja monet japanilaiset
ovat kiinnostuneita suomalaisesta kulttuurista. Tove Jansson ja muumit ovat hyvin suosit-
tuja, ja Tokion lähistöllä on avattu muumimaailma. Myös Marimekko, Iittala ja muu suo-
malainen design on uskomattoman suosittua Japanissa, kuten myös suomalainen klassinen
musiikki, esimerkiksi Jean Sibelius. Tästä on syytä olla ylpeä. Japanilaisia ja suomalaisia
yhdistää myös ulkoiluharrastus.
 Tarkistettu
4.1



Pöytäkirjan asiakohta PTK 32/2019 vp
Viime perjantaina Japanin parlamentin Suomi-ystävyysryhmä vieraili eduskunnassa pu-
heenjohtaja rouva Morin johdolla. Minulla itselläni on kunnia toimia eduskunnan Japani-
ystävyysryhmän puheenjohtajana, ja tällä vaalikaudella muun muassa ympäristövaliokun-
ta tekee valiokuntamatkan Japaniin.

Suomen ja Japanin välinen yhteistyö on tärkeää, ja tällä EU:n ja Japanin välisellä yhteis-
työ- ja kauppasopimuksella yhteistyötä voidaan syventää entisestään. Lisäksi sopimus
vahvistaa kansainvälisen kauppajärjestelmän sopimuskokonaisuutta, joka on Suomen kan-
nalta todella tärkeä.

Lopuksi haluan myös onnitella EU-komissaari Cecilia Malmströmiä, joka on vienyt
nämä neuvottelut maaliin EU:n puolelta. Entistä tiiviimpi yhteistyö hyödyttää sekä EU:ta
että Japania.

15.08 Joakim Strand r: Arvoisa puhemies, värderade talman! Tässä oli erittäin hyvä
puhe kollega Löfströmiltä.

Här föreslås alltså att riksdagen godkänner det i juli 2018 i Tokyo undertecknade strategis-
ka partnerskapsavtalet mellan EU och Japan.

Itse nostaisin ehkä yhden pointin tässä esille. Olin mukana vuosi sitten pienellä delegaa-
tiolla eduskunnasta, kun Japanin ympäristöministeri Yoshiaki Harada ja Suomen silloinen
ympäristöministeri Tiilikainen allekirjoittivat World Circular Economy Forumissa, maail-
man kiertotalousfoorumissa, ympäristöyhteistyömuistion, joka avaa ovia maiden tiiviim-
mälle yhteistyölle nimenomaan ympäristön ja kiertotalouden saralla. Toivon, että suoma-
laiset yritykset yhä enemmän ottavat tästä kiinni. Muun muassa Vaasan seudun energiate-
knologiakeskittymästäkin löytyy aika paljon japanilaista omistusta, ja itse näen, että yhä
tiiviimmässä yhteistyössä ja yhteistoiminnassa niin Suomen kuin koko EU:n ja Japanin vä-
lisissä suhteissa on vielä paljon hyödyntämätöntä potentiaalia. — Kiitos.

15.09 Pauli Kiuru kok: Arvoisa rouva puhemies! Suurena Japanin ystävänä on ilo käyt-
tää puheenvuoro tästä asiasta, ja kaikki se yhteistyö, mitä EU:n ja Japanin välillä lisätään ja
Suomen ja Japanin välillä lisätään, on kannatettavaa.

Meillä on paljon yhteisiä tekijöitä, vaikka on tietysti paljon tekijöitä, jotka erottavat mei-
tä. Ensinnäkin ikärakenne ja väestöpyramidi Suomessa ja Japanissa on hyvin samantyyp-
pinen. Me voimme katsoa, miten Japani asioita hoitaa, minkälaisia ratkaisuja he tekevät ja
pyrkivät sitä kautta esimerkiksi sosiaali- ja terveyspuolella asioita ratkaisemaan.

Ympäristövaliokunnasta: edustaja Löfström mainitsi tulevasta valiokuntamatkasta, ja
vuonna 2012 muistaakseni ympäristövaliokunta vieraili edellisen kerran Japanissa. Todel-
lakin siellä on paljon opittavaa puolin ja toisin, ja heidän asenteensa ympäristöön on mo-
nelta osin esimerkillinen, mikä tuli tuossa kansalaisaloitekeskustelussakin näkyviin.

Jos otetaan esimerkki matkailusta, niin japanilaiset ovat ihmisiä, jotka arvostavat hyviä
tapoja, siisteyttä, hiljaisuutta — sellaisia asioita, joita mekin arvostamme ja voisimme ar-
vostaa vielä enemmän. Jos matkailuyhteistyötä ja japanilaisia turisteja Suomeen saadaan,
niin varmasti he ovat sellainen kohderyhmä, jolla on rahaa käytettävissä ja jotka osaavat
käyttäytyä ympäristöä ja ihmisiä kunnioittaen.
2



Pöytäkirjan asiakohta PTK 32/2019 vp
15.10 Hannu Hoskonen kesk: Arvoisa rouva puhemies! On aivan erinomaista, että tämä
sopimus on saatu syntymään, ja nimenomaan kannattaa huomata, että tämä on tämmöinen
tyypillinen sekasopimus, jossa edistetään molempien sopijapuolten yhteisiä intressejä,
elikkä Euroopan unionin sekä niiden jäsenmaiden ja Japanin välistä kauppaa ja muuta yh-
teistyötä.

On syytä muistaa, miten tärkeä yhteistyökumppani Japani on Suomelle. Se on meille tär-
keä kauppakumppani, ja esimerkiksi kotimaakunnastani menee tälläkin hetkellä monia
metsäteollisuuden tuotteita suoraan Japaniin, muun muassa puutaloteollisuuteen. On surul-
lista sinänsä, että Stora Enso on lakkauttamassa Kiteen sahan, josta sahatavaraa meni ni-
menomaan japanilaiselle puutaloteollisuudelle, joka rakentaa korkeatasoisia, paikallisia
puutaloja. Se on tuollaisessa ympäristössä kuten Japani äärimmäisen turvallinen talo, kos-
ka siellä maanjäristykset ovat enemmänkin arkipäivää ja niitä on kovin usein, ja puutalot
ovat niitä taloja, jotka kestävät sen vaikean tilanteen, jos sellainen eteen tulee.

Mutta joka tapauksessa tämä sopimus on äärimmäisen hyvä, ja annan suuren arvon
edustaja Löfströmin äsken pitämälle erinomaiselle puheelle. Sitten se vertaus, missä edus-
taja Löfström osuvasti kuvasi, miten Suomessa on hyvät lentoyhteydet Japaniin päin, jopa
enemmän lentoja kuin Maarianhaminaan — mutta voimme lohduttaa arvostettua kansan-
edustaja Löfströmiä sillä, että kuitenkin vielä Ahvenanmaa on meille tärkeä osa Suomea ja
yhteistyömme varmasti tässä jatkuu. Ainut huoli on minulla henkilökohtaisesti ollut, mi-
ten Maarianhaminan IFK jalkapallossa pärjää, mutta näköjään sekin pärjää — että kaikki
oikeastaan menee parempaan suuntaan.

15.12 Outi Alanko-Kahiluoto vihr: Arvoisa puhemies! Minullakin oli eduskunnan Japa-
ni-ystävyysryhmän jäsenenä kunnia tavata viime viikolla Japanin parlamentin Suomi-ys-
tävyysryhmän delegaatiota ja japanilaisia kansanedustajia, ja mieleen jäi muun muassa se,
että he kertoivat, että suomalaista teknologiaa on käytössä muun muassa Fukushiman puh-
distustöissä.

Itse asiassa tänäänhän meillä on tässä esityslistalla myöhemmin Valtion tarkastusviras-
ton vuosikertomus, jossa kiinnitetään huomiota siihen, että Suomi ei ole pysynyt näissä
cleantech-tavoitteissaan — ja tähän liittyen aasinsilta nyt tähän Japanin tilanteeseen, koska
nythän on niin, että jos me Suomessa panostamme puhtaaseen teknologiaan, niin silloin me
luomme ponnahdusalustaa myöskin yritysten viennille sitten puolestaan. Me voimme näh-
dä esimerkiksi Japanissa aika suuretkin markkinat suomalaisille puhtaan teknologian yri-
tyksille ja suomalaiselle osaamiselle tällä alueella. Eli todellakin tämmöinen yhteistyö
Suomen ja Japanin välillä esimerkiksi tässä cleantechin tai puhtaan teknologian edistämi-
sessä on hyvin tärkeää.

Keskustelu päättyi.

Asia lähetettiin ulkoasiainvaliokuntaan.
3


