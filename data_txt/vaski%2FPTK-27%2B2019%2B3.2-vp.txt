















































DEMAC2.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

3.2. Suullinen kysymys yrittäjien edellytyksistä (Kai Mykkänen kok)
Suullinen kysymys SKT 6/2019 vp

Suullinen kyselytunti

Puhemies Matti Vanhanen: Seuraava kysymys, edustaja Mykkänen.

Keskustelu

16.29 Kai Mykkänen kok: Arvoisa puhemies! Tänään vietetään yrittäjien päivää Suo-
messa. Valtakunnallinen päätapahtuma on juuri alkanut Tampereella. Olemme toivotta-
vasti täällä samaa mieltä siitä, että yksi päivä ei riitä, vaan yrittäjien edellytyksistä tulee
kantaa huolta ympäri vuoden, jotta yrittäjät voivat luoda työtä ja toimeentuloa ja toimia tär-
keältä osalta hyvinvointivaltion pilarina myös jatkossa.

Hallitusohjelmasta jäi puuttumaan konkretia yrittäjien uskon vahvistamisessa. Käteen
jäi huoli siitä, kuka lisävelalla tehtävän jakopolitiikan lopulta maksaa, uskaltaako palkata
ihmisiä ja löytääkö työvoimaa, kun työmarkkinoiden uudistamiseen ei uskalleta enää pa-
nostaa. Näitä mietitään nyt keskellä eläköitymisaaltoa, jossa uskallus jatkaa on monen yrit-
täjän lähipiirissä muutenkin epävarmaa.

Yrittäjät itse ehdottavat, että työt ja tekijät — mistä täällä on jo puhuttu — kohtaisivat
paremmin, jos paikallinen sopiminen työehtosopimusten puitteissa sallittaisiin kaikille yri-
tyksille ja jos sosiaaliturvaa todella uskallettaisiin uudistaa niin, että työ ja sen teettäminen
kannattaa aina. Pääministerin sijainen Lintilä, miten hallitus suhtautuu yrittäjien vakaviin
ehdotuksiin yrittäjän päivänä — ehdotuksiin nostaa työllisyyttä ja turvata hyvinvointiyh-
teiskunnan palvelut? Onko hallitus viimein valmis sallimaan paikallisen sopimisen kaikis-
sa yrityksissä ilman järjestäytymispakkoa?

16.31 Valtiovarainministeri Mika Lintilä (vastauspuheenvuoro): Arvoisa puhemies!
Ensinnäkin, erittäin hyvää yrittäjän päivää kaikille yrittäjille. Yrittäjät ovat tällä hetkellä se
— nimenomaan mikro- ja pk-sektori — joka Suomessa luo uudet työpaikat, ja siihen tulee
pyrkiä.

Olemme esittäneet eri osapuolille, että paikallista sopimista tulee edistää. Tiedätte erit-
täin hyvin sen, edustaja Mykkänen, että olemme laittaneet liikkeelle työllistymistyöryh-
män, jossa ovat työmarkkinaosapuolet, ja heillä varmasti yhtenä osana siellä on myös pai-
kallisen sopimisen edistäminen. Mitä ne tavat ovat, siihen odotamme heiltä myös esityksiä.

Mutta siihen, kuinka me tuemme yrittämistä: tulevassa budjetissa me tulemme nosta-
maan innovaatiorahoitusta, me tulemme tuomaan lisää rahoitusta kansainvälistymiseen, ja
yksi asia, joka mielestäni on erittäin tärkeä, on se, että me tulemme tuomaan työpaikkaoh-
jaajia, jotka tulevat tekemään nimenomaan, voisiko sanoa, tämmöistä kisällijärjestelmän
 Tarkistettu
4.0



Pöytäkirjan asiakohta PTK 27/2019 vp
kevyempää versiota eli sinne työpaikoille johdattamaan näitä työttömiä, koska yrittäjällä ei
ole aina aikaa opastaa sitä työtöntä siihen työhön — eli merkittäviä toimia yrittäjyyden
eteen.

16.32 Työministeri Timo Harakka (vastauspuheenvuoro): Arvoisa puhemies! Kiitän
hyvästä, ajankohtaisesta, tärkeästä kysymyksestä. Haluan tässä yhteydessä muistuttaa, että
työllistämispalvelut, TE-palvelut, ovat yhtä lailla työnantajien, työnhakijoita hakevien pal-
veluita kuin työttömien palveluita, ja siihen myös tämä hallitus aikoo satsata.

Pyysitte konkreettisia esimerkkejä. Voin omalta alaltani kertoa kaksi. Meillä on tarkoi-
tus tehdä vuosisadan palkkatukiuudistus, joka mahdollistaa sen, että palkkatuesta tulee en-
tistä houkuttelevampi, aito työkalu yrittäjille työllistämiseen. Ja vielä erikseen olemme
valmistelemassa yksinyrittäjien ja pienten mikroyrittäjien rekrytointitukea, mikä tarkoit-
taisi siis sitä, että uskallettaisiin palkata se ensimmäinen ulkopuolinen työntekijä. Tämä on
varmasti äärimmäisen tärkeä työllistämisen kynnys, johon nyt tartutaan.

Ja luonnollisestikin, kuten tuossa edellä jo sanoin, työnantajille halutaan taata osaavaa
työvoimaa satsaamalla muunto-, rekrytointi- ja täydennyskoulutukseen nopealla aikatau-
lulla, välittömästi.

Puhemies Matti Vanhanen:  Pyydän nyt niitä edustajia, jotka haluavat esittää lisäkysy-
myksiä, painamaan V-painiketta ja, aivan niin kuin huomasitte, nousemaan ylös.

16.33 Kai Mykkänen kok (vastauspuheenvuoro): Arvoisa puhemies! Valtiovarainminis-
teri Lintilä, mainitsitte, että paikallinen sopiminen on nyt työmarkkinajärjestöjen työlli-
syyskeinojen pöydässä. Kesäkuussa mainitsitte itse, että kaikki hallituspuolueet ovat val-
miita tuntuviin, valitettaviin leikkauksiin, jos riittäviä työllisyystoimia ei synny. Ja nyt siis
tämä yksi keskeinen ehdotus, josta itsekin olette puhuneet — paikallisen sopimisen mah-
dollistaminen ilman järjestäytymispakkoa — on työmarkkinajärjestöjen pöydässä. Uskon,
että valtiovarainministeri Lintilä tietää itsekin erittäin hyvin, että siitä pöydästä se ratkaisu
ei synny. Tarvitaan johtajuutta, tarvitaan aloitekykyä.

Joka tapauksessa odotamme budjettiriihestä nyt sellaista listaa työllisyystoimista, joka
valtiovarainministeriön puolueettoman arvion mukaan kattaa työllisyyden tuomilla tuloil-
la hallituksen jo tähän budjettiin kaavailemat lähes miljardin euron pysyvät lisäykset. Jos
sellaisia ei saada, joudumme tekemään välikysymyksen vastuullisen taloudenpidon lai-
minlyömisestä.

Mutta jospa edes valtion rahapanostukset suunnattaisiin tuntuvasti yrittäjyyteen ja työ-
paikkojen luomiseen? Valtiovarainministeri Lintilä: miksi aiotte hyväksyä miljardin euron
omaisuuden, myyntitulojen käyttämisen noin sataan eri kohteeseen, pieniin parannuksiin
[Puhemies koputtaa] ja jatkuvaluontoisiin menoihin sen sijaan, että tehtäisiin niillä teitä,
ratoja ja korkeakoulujen pääomitus?

Puhemies Matti Vanhanen:  Kysymykset ja vastaukset saavat kestää yhden minuutin
ajan. 

16.35 Valtiovarainministeri Mika Lintilä (vastauspuheenvuoro): Arvoisa herra puhe-
mies! Edustaja Mykkänen, ehkä sen niin sanotun ”kakkoskorin” lista on jonkin verran täs-
sä matkan varrella muuttunut siitä, mitkä teidän viimeiset tietonne siitä ovat. Eli kyllä siel-
2



Pöytäkirjan asiakohta PTK 27/2019 vp
lä tulee ihan merkittäviä kasvuun vaikuttavia investointeja. [Välihuutoja kokoomuksen
ryhmästä]

Mutta toisaalta haluaisin kyllä ottaa esiin sen puolen, josta tekin puhutte, että minne lai-
tetaan lisää rahaa. Väitän, että suomalaiselle yrittäjälle, suomalaiselle yritykselle, tällä het-
kellä tärkeintä on ennustettavuus ja vakaus. Kansainvälinen taloustilanne on poikkeuksel-
lisen epävakaa, jolloinka kaikkein tärkeintä on, että me teemme erittäin ennustettavaa, va-
kaata, kansallista talouspolitiikkaa, [Ben Zyskowicz: Sitähän te ette tee!] ja sitä me tulem-
me tekemään tällä budjettiesityksellä. Tämä yrittäjien tilanne, joka on olemassa, ei ratkea
ylimääräisellä tai lisärahoituksella vaan sillä, että heillä on paras näkymä tulevaisuudesta ja
usko, että he voivat investoida ja kehittyä. [Ben Zyskowiczin välihuuto — Paavo Arhin-
mäki: Kokoomus pyrkii luomaan epävakautta!]

16.36 Ville Tavio ps (vastauspuheenvuoro): Arvoisa puhemies! Myös perussuomalaiset
toivottavat hyvää yrittäjän päivää kaikille Suomen ahkerille yrittäjille, ja kannustamme
kaikkia harkitsemaan yrittäjäksi ryhtymistä. Eduskunnassa on tietojen mukaan 34 yrittäjä-
taustaista kansanedustajaa, ja näistä noin puolet on tietojeni mukaan perussuomalaisia, eli
olemme eduskunnan suurin yrittäjäpuolue. Meistä moni on ollut pienyrittäjä, yksinyrittäjä,
ja me tiedämme ja tiedostamme sen, että pienyrittäjä on nykypäivän duunari. Se pienyrit-
täminen on kovaa työtä eikä suinkaan mitään helppoa.

Nyt kun hallitus ottaa tämän yrittäjäkysymyksen näinkin hyvin, että puhutaan tuosta en-
simmäisen työntekijän palkkaamisen helpottamisesta, niin toivon, että se tehdään tosis-
saan eikä niin, että se olisi pelkkää näpertelyä. Kun nostetaan polttoaineveroja, niin se vai-
kuttaa yritysten kannattavuuteen, ja pienyrittäjät tarvitsevat verohelpotuksia. Kysynkin
hallitukselta: ettekö te voisi yksinkertaisesti pienentää yksinyrittäjän verotaakkaa? 

16.37 Valtiovarainministeri Mika Lintilä (vastauspuheenvuoro): Arvoisa herra puhe-
mies! Meillä on kokonaisveropaketti tulossa budjettiriiheen. Mitään erityisiä, erillisiä yrit-
täjiä koskevia verotuksen muutoksia siellä ei tule tapahtumaan. Eli tämä on nimenomaan
sitä ennustettavuutta. 

Muistan erittäin hyvin, kun menimme Säätytalolle, niin silloin kerrottiin, että nyt lähti-
vät kaikki yrittäjyyden edellytykset pois. Tulimme takaisin, niin Suomen Yrittäjät esimer-
kiksi liittona sanoi, että tämä on hyvä hallitusohjelma. Me tulemme sen verran keventä-
mään, että me tulemme esimerkiksi alv-alarajaa nostamaan 10 000:sta 15 000:een. Tulee
olemaan tällaisia, mutta se, että tapahtuisi mitään dramaattisia muutoksia verotukseen, on
osa ennustettavuutta. 

16.38 Jukka Kopra kok (vastauspuheenvuoro): Arvoisa herra puhemies! Viitaten työmi-
nisteri Harakan äskeiseen kommenttiin näistä työllistämisen keinoista on pakko huomaut-
taa, että kaikki nämä asiat, joita te esitätte, ovat sellaisia, jotka lisäävät muiden velvoitteita.
Te esitätte uusia tukia ja niin edelleen. Näiden tukien hoitaminen edellyttää verojen koro-
tusta ja lisää maksuja. 

Miksi ette sen sijaan kaivaisi esiin sellaisia keinoja, jotka maksavat itse itsensä, kuten
esimerkiksi kokoomuksen esittämät 16 keinoa, joilla työllisyyttä parannetaan? Ne ovat
kaikki sellaisia toimia, joilla saadaan uutta työtä tähän maahan, ne maksavat itse itsensä, ne
eivät luo kenellekään uutta velvollisuutta rahoittaa toisen työpaikkaa ja niin edelleen. Koko
3



Pöytäkirjan asiakohta PTK 27/2019 vp
kansa voittaa, ja valtion verotulot kasvavat. Miksei näitä voida ottaa käyttöön? [Välihuu-
toja vasemmalta — Jukka Gustafsson: Miksei niitä toteutettu viime kaudella?]

16.39 Työministeri Timo Harakka (vastauspuheenvuoro): Arvoisa puhemies! [Hälinää
— Puhemies koputtaa] Olen nyt sillä tavalla vähän kummissani, koska tämä vuosisadan
palkkatukiuudistus, jota nopealla aikataululla nyt valmistellaan, nimenomaan tarkoittaa si-
tä, että se suurin ongelma sen nykyisessä käytössä, jopa alikäytössä, poistuu niin että kaik-
kia monenlaisia byrokraattisia esteitä poistetaan, esimerkiksi se, että pitää erikseen hakea
tukea ja sitten vielä erikseen hakea maksatusta. Ja niistä maksatushakemuksista 40 prosent-
tia tulee bumerangina takaisin, kun ne on täytetty väärin.

Ei ihme, että palkkatukea eivät Suomessa tällä hetkellä yrittäjät käytä yhtä paljon kuin
Ruotsissa, jossa se on aktiivisen työvoimapolitiikan tärkein väline ja jossa työllisyysaste,
kuten hyvin tiedätte, on korkeampi kuin Suomessa. 

Ja tähän yksinyrittäjien uuteen rekrytointitukeen ensimmäisen ulkopuolisen työntekijän
palkkaamiseksi toivomme saavamme satsattua oikein kunnolla seuraavina vuosina ja au-
tettua juuri niitä, jotka kaikkein eniten puurtavat kaikkein vaikeimmissa oloissa, mistä sii-
täkin jotain tiedän, koska taidan kuulua siihen yrittäjäjoukkoon, joka täällä eduskunnassa
istuu. 

16.40 Peter Östman kd (vastauspuheenvuoro): Arvoisa puhemies! Suomen työmarkki-
nat ovat edelleen liian jäykät, koska ne on rakennettu aikaan, jolloin Suomi oli nykyistä
paljon suljetumpi talous, yritykset olivat suuria, järjestäytymisaste korkea ja virheitä voi-
tiin korjata muun muassa valuuttakurssipolitiikalla. Tänä päivänä Suomi on avoin talous,
yritykset ovat pieniä, järjestäytymisaste on laskenut ja jokainen poliittinen virhe iskee voi-
malla pk-yrityksiin, joista yli 60 000 on kansainvälisesti toimivia. 

Meillä on edelleen suuri työttömyys, niin kuin on kuultu, mutta järjestelmämme ei tuota
osaavaa työvoimaa yritysten käyttöön. Ministeri Harakka, mainitsitte palkkatuen yhtenä
työkaluna. — Varmasti yksi hyvä työkalu. Ministeri Lintilä mainitsi ennustettavuuden tär-
keyden. Mutta kasvuhakuiset yritykset eivät kaipaa ensisijaisesti palkkatukea tai yritystu-
kea, vaan he tarvitsevat osaavia tekijöitä. Ongelma on polttava useassa maakunnassa, mut-
ta erityisesti Pohjanmaalla, jossa työllisyysaste on korkeammalla tasolla kuin muualla Suo-
messa. Miten te vastaatte tähän haasteeseen?

16.41 Valtiovarainministeri Mika Lintilä (vastauspuheenvuoro): Arvoisa herra puhe-
mies! Olen edustaja Östmanin kanssa täsmälleen samaa mieltä. Pk-yrityksille tehdyn ky-
selyn mukaan yrityksien ehdottomasti suurin haaste tällä hetkellä on osaavan työvoiman
saaminen. Tämä tilanne muuttui verrattain nopeasti vuoden 2017 jälkipuoliskolla, ja tämä
tulee olemaan ehdottomasti yksi niitä prioriteetteja, joita hallituksella on. Me tulemme var-
masti budjettiriihessäkin palaamaan siihen asiaan. Varmasti opetusministeri voi omalta
osaltaan vastata siihen, mutta meillä on ehdottomasti ammatillisen koulutuksen osalta teh-
tävä lisää ja myös se, mistä aiemmin oli keskustelua: me tarvitsemme työperäistä maahan-
muuttoa Suomeen.

16.42 Opetusministeri Li Andersson (vastauspuheenvuoro): Arvoisa puhemies! Edusta-
ja Östman kiinnitti aivan oikein huomiota siihen, että kyllä se viesti, mikä tulee yrittäjiltä
tällä hetkellä monin puolin Suomea, koskee osaavan työvoiman saatavuuden ongelmia. 
4



Pöytäkirjan asiakohta PTK 27/2019 vp
Jos katsoo suomalaisen ammatillisen koulutuksen rahoituskehystä, niin ammatillisesta
koulutuksesta on leikattu lähes 400 miljoonaa vuodesta 2013 vuoteen 2018. Tässä hallituk-
sen talousarviossa, mitä nyt parhaillaan valmistellaan, tullaan näkemään merkittävä linja-
muutos sen suhteen, että koulutusleikkausten tie on nyt käyty loppuun ja nyt panostetaan
koulutukseen, niin ammatilliseen koulutukseen kuin koulutukseen laajemmin toisella as-
teella ja varhaiskasvatuksessa. Osa näistä panostuksista on sellaisia, mitä halutaan suunna-
ta aikuisväestöön, mitä kautta voidaan parantaa myöskin pitkään työttömänä olleiden ih-
misten edellytyksiä päästä ammatillisen koulutuksen kautta kiinni työelämään ja työpaik-
kaan.

16.43 Antti Lindtman sd (vastauspuheenvuoro): Arvoisa puhemies! Haluan myös omas-
ta ja meidän ryhmämme puolesta toivottaa hyvää yrittäjän päivää. Ahkerat, pitkää päivää
painavat pienyrittäjät, erityisesti yksinyrittäjät monelta osin pitävät Suomen pyörät pyöri-
mässä. 

Arvoisa puhemies! Monelle olisi helpotus, jos pystyisi palkkaamaan edes ensimmäisen
työkaverin, edes ensimmäisen työkaverin, mutta usein riski on liian suuri. Kysymys on nyt
siitä, voisimmeko me yhdessä sitä riskiä alentaa. Arvoisa puhemies, sen vuoksi tämä en-
simmäisen työntekijän palkkaamisen tuki, jolla pyrittäisiin madaltamaan sitä riskiä, niin
että se yksinyrittäjä, joka painaa niska limassa, voisi saada kaverin. Eikö se olisi järkevää,
että me kaikki muut otamme vähän sitä riskiä kantaaksemme? Sen takia, arvoisa puhe-
mies, vähän ihmettelin tätä kokoomuksen nihkeyttä tähän ja muun muassa tähän arvonlisä-
verovapaan toiminnan alarajan nostoon. Nyt viime kaudellahan siinä ei tapahtunut mitään.
Suomen Yrittäjät on sitä tukenut ja kannattanut. 

Arvoisa ministeri, koska tämä arvonlisäveron alarajan nousu on tulossa voimaan, ja
mikä teidän käsityksenne on, ovatko suomalaiset yrittäjät tukeneet tätä hanketta?

16.45 Valtiovarainministeri Mika Lintilä (vastauspuheenvuoro): Arvoisa puhemies!
Alv-alaraja, niin kuin oikeastaan kaikki alveja koskeva, menee EU:n kautta, eli me tarvit-
semme sieltä luvan rajan tiputtamiseen. Sille on ollut vahva ja laaja tuki. Siihen, milloin tu-
lee voimaan, en valitettavasti... Me tässä vähän odotamme EU:n suostumusta siihen asiaan.

16.45 Timo Heinonen kok (vastauspuheenvuoro): Arvoisa herra puhemies! Viime kau-
della Suomeen syntyi 140 000 uutta työpaikkaa pääasiassa pieniin ja keskisuuriin yrityk-
siin — kiitos siis suomalaisille, ahkerille yrittäjille. Nyt kuitenkin pelko on aika iso, sillä
tämä hallitus, joka nyt istuu siellä aitiossa, on kiristämässä työn verotusta. Tämä budjetti,
joka nyt on esitelty, on kiristämässä työn verotusta ahkerilta suomalaisilta jopa 250 miljoo-
nalla eurolla.

Mutta erityinen huoli, joka koskee itse asiassa äärimmäisen monia yrittäjiä, on teidän
suunnittelemanne merkittävä polttoaineveron kiristys. 6,5 senttiä polttoaineveroon tarkoit-
taa yhdelle rekalle vuodessa 8 500:aa euroa lisäkustannusta. Se menee suomalaiseen ruo-
kaan, se menee suomalaiseen lämmitykseen, se nostaa oikeastaan kaikkia kustannuksia
tässä maassa. Arvoisa puhemies, kysyn ministeri Lintilältä: onko tämä sellaista yrittäjäpo-
litiikkaa, jota te haluatte olla edesauttamassa?

16.46 Valtiovarainministeri Mika Lintilä (vastauspuheenvuoro): Arvoisa herra puhe-
mies! Me emme ole kiristämässä verotusta tuloverotuksen puolella. [Ben Zyskowicz: Kyl-
5



Pöytäkirjan asiakohta PTK 27/2019 vp
lä olette!] Jos teillä on sivukuluissa joitain muutoksia tapahtumassa, ne eivät ole hallituk-
sen tekemiä. [Välihuutoja kokoomuksen ryhmästä]

Ja mitä tulee polttoaineverotukseen, tunnustan: me olemme sitä korottamassa, mutta se
menee täsmälleen kuluttajahintojen yleisen nousun mukaan — eli sillä samalla janalla,
millä on yleinen kuluttajatason hintojen nousu.

Puhemies Matti Vanhanen: Myönnän vielä kysymykset edustajille Mattila, Reijonen ja
kysymyksen alkuperäiselle esittäjälle, Mykkäselle.

16.47 Hanna-Leena Mattila kesk (vastauspuheenvuoro): Arvoisa herra puhemies! Suo-
men pärjäämisen kannalta keskusta pitää tärkeänä, että työpaikkoja ja työllistäviä yrityksiä
on kautta maan, koko Suomessa maaseutua myöten.

Eilen vietettiin ensimmäistä kertaa Suomalaisen ruoan päivää. Esimerkiksi uutiset Bra-
silian sademetsien polttamisesta ovat varmasti havahduttaneet monet aiheellisesti pohti-
maan ruoan alkuperää. Tarvitsemme puhdasta ja reilulla tavalla tuotettua kotimaista ruo-
kaa.

Kysyn: Mitä hallitus aikoo tehdä, jotta myös maa- ja metsätalousyrittäjät voivat luottaa
tulevaisuuteen, jotta alan kannattavuus ja toimintaedellytykset paranisivat? Voidaanko esi-
merkiksi kiinteistöverotusta uudistaa siten, että helpotettaisiin maatalouden verotaakkaa?

Puhemies Matti Vanhanen: Kuka ministereistä ottaa? — Ministeri Leppä.

16.48 Maa- ja metsätalousministeri Jari Leppä (vastauspuheenvuoro): Arvoisa puhe-
mies! On tosiaan kaksi hienoa päivää peräkkäin, eilen Suomalaisen ruoan päivä ja tänään
yrittäjän päivä, ja nämä ovat todellakin, niin kuin edustaja Mattila tässä totesi, tiukasti lin-
kityksissä toisiinsa.

On perusasioita, että me pidämme huolta omasta ruokahuollostamme, omasta ruokatur-
vastamme. Ja se keskeisin ja kipein asia, mikä meillä tällä hetkellä on ongelmana, on alku-
tuotannon, maatalouden, kannattavuus. Sen eteen meillä on vahvat kirjaukset meidän hal-
litusohjelmassa. Sen eteen me teemme töitä tuolla Euroopan tantereella uuden yhteisen
maatalouspolitiikan uudistamisen yhteydessä, ja sen eteen me teemme töitä oikeudenmu-
kaisempien elintarvikemarkkinoiden kohentamiseksi.

Sen lisäksi viime kaudella saimme alkuperämerkintäasioita eteenpäin. Me jatkamme
tätä työtä myöskin jatkossa, tätä samaa linjaa. Muun muassa eilen vein Euroopan parla-
menttiin tätä samaa viestiä omassa kuulemistilaisuudessani kahdessa eri valiokunnassa, ja
se sai myöskin siellä hyvän vastaanoton.

Tässä on monia asioita, joita hallitus tekee sen eteen, että viljelijöillä olisi hyvä, valoisa
tulevaisuus äärimmäisen tärkeän ammattinsa kannalta. Se turvaa meille, niin kuin monille
muillekin [Puhemies koputtaa] alueille maailmassa, ruuan, joka on se kaikkein tärkein asia.

16.49 Minna Reijonen ps (vastauspuheenvuoro): Arvoisa herra puhemies! Oppisopimus-
koulutus on helpottanut monen yrittäjän arkea, kun voidaan kouluttaa oppisopimuksella ih-
misiä. Oletteko miettineet, mitä aiotte tehdä sille: lisätäänkö sitä, vähennetäänkö sitä, vai
onko siihen tulossa mitään uutta?
6



Pöytäkirjan asiakohta PTK 27/2019 vp
16.50 Opetusministeri Li Andersson (vastauspuheenvuoro): Arvoisa puhemies! Kiitok-
sia kysymyksestä oppisopimuskoulutukseen liittyen. Erityisesti aikuisten opiskelijoiden
näkökulmasta oppisopimuskoulutus tarjoaa tärkeän ja hyvin toimivan väylän sen oman
osaamisen osoittamiseksi myöskin koulutusjärjestelmän näkökulmasta, niin että saa näyt-
töä siitä osaamisesta, mitä työuran aikana on kertynyt.

Henkilökohtaisesti näen, että kaikkein suurimpia kehittämistarpeita meillä on tällä het-
kellä nuorten oppisopimuskoulutuksen kohdalla, jossa tarkoitus on löytää keinoja ja poh-
tia, voisiko järjestelmää uudistaa niin, että se olisi nykyistä toimivampi väylä myöskin nuo-
rille. Joissakin ammatillisissa oppilaitoksissa Suomessa on esimerkiksi pilotoitu sellaisia
malleja, joissa nuoret ensin opiskelevat kaksi vuotta ammatillisessa oppilaitoksessa ja sit-
ten ovat viimeisen vuoden oppisopimuskoulutuksessa. Minun mielestäni tämänkaltaisia
malleja meidän pitäisi tarkastella nyt, kun ammatillista koulutusta myöskin lähdetään ke-
hittämään.

16.51 Kai Mykkänen kok (vastauspuheenvuoro): Arvoisa puhemies! Hienoa, että edus-
kunta on laajasti yhtynyt yrittäjien päivän teemaan ja yrittäjyyden tärkeyteen. Valtiova-
rainministeri Lintilä kertoi, että yrittäjät olivat lopulta tyytyväisiä hallitusohjelmaan. Suo-
men Yrittäjien tiedote sanoi, että hallitusohjelma on ”pelättyä parempi”. Siinä saattaa olla
ero.

Täällä kerroitte, että hallitus tarjoaa nyt vakautta, kun ei uskalleta uudistaa. Sitä vakaut-
ta nyt ilmeisesti on sitten se, että kotitalousvähennystä leikataan, että palkkaverotus kiris-
tyy syöden ostovoimaa sekä kuluttajilta että myös suurimmalta osalta yrittäjiä suoraan, ja
se, että polttoaineverotus kiristyy ja panostukset käytetään jakopolitiikkaan tuntuvien rai-
de- ja koulutusinvestointien sijaan. Ja vakautta lienee sekin, kun kerroitte, että kolme kuu-
kautta vanha hallitusohjelman liite myyntitulojen käytöstä ei enää ole voimassa, mutta jäi
kyllä epäselväksi, mikä on uusi liite.

Lintilä, olette puhunut yhdestä asiasta pitkäjänteisesti, ja se on ulkomaisen työvoiman
väistämätön tarve, kun meillä työvoimapula on yrittäjyyden kasvun keskeisin este tällä
hetkellä. Uskotteko, että tämä houkuttelu, josta täällä useampi ministeri puhui, on mahdol-
lista saada oikeasti toimimaan, jos viranomainen päättää, koska yrittäjä voi laillisin ehdoin
palkata Suomeen, sen sijaan, että yrittäjä päättäisi itse, onko mahdollista vastata työvoima-
pulaan ilman saatavuusharkinnan poistoa?

Puhemies Matti Vanhanen: Tämä kuuluisi ehkä enemmän ministeri Harakalle.

16.53 Työministeri Timo Harakka (vastauspuheenvuoro): Arvoisa puhemies! Tässä tuli
hyvin mielenkiintoisella tavalla sieltä oppositiosta, voisiko sanoa, kaksi täsmälleen päin-
vastaista mielipidettä siitä, kuinka välttämätöntä saatavuusharkinta on taikka kuinka siu-
nauksellista se on. [Välihuutoja oikealta]

Hallituksella ei ole aikeita, kuten käytännössä ei millään muullakaan maalla maailmas-
sa, luopua siitä vallasta, joka sille kuuluu, pyrkiä kontrolloimaan, suunnittelemaan ja hal-
litsemaan sitä, millä tavalla ja mille aloille, minne alueille tarvitaan ulkomaista työvoimaa.
Mutta samaan aikaan ministeri Mykkäsen aikana aivan aiheellisesti ja fiksusti aloitettu
muutostyö on johtamassa siihen pisteeseen, että tämä ulkomaisten Suomeen tulijoiden vir-
ta jakautuu kahteen rooliin: on humanitääriset maahantulijat, ja sitten on tarvittavat työpe-
räiset maahantulijat. Ne kuuluvat jatkossa työ- ja elinkeinoministeriön vastuulle, ja siinä
7



Pöytäkirjan asiakohta PTK 27/2019 vp
meidän asenteemme tulee olemaan se, että vahvasti kannustamme ihmisiä tulemaan Suo-
meen työhön, opiskelemaan, perustamaan perheen ja rakentamaan Suomea.

Kysymyksen käsittely päättyi.
8


	3.2
	16.29
	16.31
	16.32
	16.33
	16.35
	16.36
	16.37
	16.38
	16.39
	16.40
	16.41
	16.42
	16.43
	16.45
	16.45
	16.46
	16.47
	16.48
	16.49
	16.50
	16.51
	16.53


