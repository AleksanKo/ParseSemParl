















































DEM2ED1.tmp.xml


Pöytäkirjan asiakohta PTK 58/2018 vp
Pöytäkirjan asiakohta 

PTK 58/2018 vp

Täysistunto

Keskiviikko 30.5.2018 klo 14.00—17.08

5. Eduskunnan pankkivaltuuston kertomus 2017
Kertomus K 18/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

15.03 Matti Vanhanen kesk (esittelypuheenvuoro): Arvoisa puhemies! Eduskunnalla on
nyt käytettävissä pankkivaltuuston kertomus vuodelta 17. Kertomus sisältää tuttuun ta-
paan nyt kuvaukset Suomen Pankin ja Finanssivalvonnan toiminnasta ja hallinnosta kerto-
musvuoden aikana, ja siinä on sisällä myös kuusi ajankohtaisiin erityisteemoihin keskitty-
vää kirjoitusta. Näistä ensimmäiset käsittelevät EKP:n hintavakaustavoitetta ja sen toteu-
tumista euroalueella, Kiinan velkaantumista ja siitä koituvia riskejä sekä pankkiunionin
nykytilaa ja kehitystä jatkossa. Mukana on myös kaksi Nordean kotipaikan muutosta kä-
sittelevää kirjoitusta. Näistä ensimmäinen pohtii muutoksen merkitystä rahoitusjärjestel-
män makrovakauden näkökulmasta ja toinen sitä, mitä muutos merkitsee pankkivalvonnal-
le. Viimeisin erityisteemakirjoitus käsittelee digitalisaatiota rahoitusmarkkinoilla.

Arvoisa puhemies! Totean euroalueen talouskehityksestä ja EKP:n rahapolitiikasta ly-
hyesti vain kaksi asiaa:

Ensinnäkin, vuosi 17 oli euroalueella neljäs perättäinen talouskasvun vuosi. Kasvu oli
varsin laaja-alaista euroalueen maiden joukossa.

Toiseksi, inflaatio nopeutui edellisestä vuodesta mutta oli EKP:n tavoitetta hitaampaa
edelleen. Myös inflaatioennusteet säilyivät kertomusvuonna maltillisina. Rahapolitiikka
jatkuikin näin ollen elvyttävänä koko kertomusvuoden.

Arvoisa puhemies! Suomen Pankin osalta nostaisin kaksi asiaa:
Ensinnäkin, Suomen Pankin johtokunta nyt, kun tämä vuosi lasketaan mukaan, vaihtuu

kokonaan tämän vaalikauden aikana. Kertomusvuoden helmikuussa Suomen Pankin joh-
tokunnan jäseninä aloittivat Marja Nykänen ja Olli Rehn, ja nyt tänä kesänä pääjohtaja
vaihtuu pääjohtaja Erkki Liikasen eläköitymisen vuoksi, ja uudeksi pääjohtajaksi on ni-
metty Olli Rehn. Parhaillaan on haussa sitten kolmas johtokunnan jäsenen paikka. Pankki-
valtuusto katsoo, että johtokunta on toiminut hyvin nykymuodossaan eli kolmijäsenisenä,
joka on lain määrittämä minimi.

Toiseksi, keskuspankin tehtävien hoitaminen ja oman rahoitusvarallisuuden sijoittami-
nen tuottaa Suomen Pankille tuloja mutta toisaalta aiheuttaa sille myös erilaisia riskejä.
Pankkivaltuusto on osaltaan seurannut säännöllisesti niiden kehitystä, ja voimme todeta,
että Suomen Pankin riskiprofiilissa ei ole tapahtunut merkittäviä muutoksia. Pankilla on
 Tarkistettu
4.1



Pöytäkirjan asiakohta PTK 58/2018 vp
noin 14,1 miljardin euron suuruinen rahoitusvarallisuus. Sijoittaessaan tätä varallisuutta
Suomen Pankki altistuu sekä luotto- ja likviditeettiriskeille että markkinariskeille. Markki-
nariskejä ovat muun muassa valuuttakurssiriski ja korkoriski. Rahoitusvarallisuuden ja ra-
hapolitiikan vuositason yhteenlasketut riskit olivat vuoden 17 lopussa 1,9 miljardia euroa
pois lukien kultaan liittyvä riski. Laskettu riskiluku pysyi lähes ennallaan edellisvuotiseen
verrattuna. Edellä mainittu pankin kokonaisarvio sisältää Suomen Pankin rahoitusvaralli-
suuden ja eurojärjestelmän rahapoliittisen ohjelman riskit. Tämä riskiarvio sisältää Suo-
men Pankin omalla riskillä olevat rahapoliittiset operaatiot sekä Suomen Pankin pääoma-
avaimen mukaisen osuuden eurojärjestelmän riskistä. Vuoden 17 lopussa Suomen Pankin
koko oman pääoman määrä oli 8,8 miljardia euroa, ja pankkivaltuuston näkemys on, että
Suomen Pankin vakavaraisuus oli kertomusvuoden lopulla riittävä kattamaan pankin teh-
tävien hoitamisesta johtuvat riskit.

Arvoisa puhemies! Finanssivalvonnan osalta: 
Se ensinnäkin toimii hallinnollisesti Suomen Pankin yhteydessä mutta on päätöksente-

ossaan riippumaton siitä. Pankkivaltuusto vastaa Finanssivalvonnan toiminnan yleisen tar-
koituksenmukaisuuden ja tehokkuuden valvonnasta, ja valtuuston tehtävänä on nimittää
Finanssivalvonnan johtokunta ja johtokunnan esityksestä johtaja. Finanssivalvonnan toi-
minnasta voitaneen nostaa esiin seuraavat neljä asiaa:

Ensinnäkin, vaikka kyse on kertomusvuoden jälkeen keväällä 18 tapahtuneesta, todetta-
koon, että valtuusto nimitti Marja Nykäsen Finanssivalvonnan johtokunnan jäseneksi 1.4.
tänä vuonna ja määräsi hänet samalla sen puheenjohtajaksi.

Toiseksi, Finanssivalvonnan johtokunta on antanut pankkivaltuustolle kertomuksen Fi-
nanssivalvonnan toiminnasta kertomusvuodelta 17 sekä julkaissut Finanssivalvonnan toi-
mintakertomuksen. Näiden kertomusten, pankkivaltuuston kokouksessa käytyjen keskus-
teluiden ja muiden saamiensa tietojen pohjalta pankkivaltuusto arvioi, että Finanssivalvon-
nan toiminnalle laissa säädetty tavoite on toteutunut. Finanssivalvonnan toiminnan yleisen
tehokkuuden näkökulmasta pankkivaltuusto arvioi, että Finanssivalvonta on hoitanut val-
vonnan jatkuvasti muuttuvaa tehtäväkenttää tehokkaasti ja kustannuskehityksen kannalta
tarkoituksenmukaisella tavalla.

Kolmas huomio: Rahoitussektori on muuttunut ja muuttuu jatkuvasti. Suomen kannalta
on iso asia, että Nordean yhtiökokous päätti maaliskuussa 18 siirtää pääkonttorinsa Suo-
meen. Tämän muutoksen seurauksena pankkisektorin koko Suomessa kasvaa noin kolmin-
kertaiseksi suhteessa bruttokansantuotteeseen ja Nordean muutto tuo Finanssivalvonnalle
uusia tehtäviä ja edellyttää valvonnan lisäresursointia. Kuten alussa totesin, Nordean muu-
ton merkitystä pohditaan tarkemmin kahdessa erityisteemakirjoituksessa. Niistä löytyy tie-
toa siitä, mitä muutto tarkoittaa makrovakaus- ja pankkivalvonnan kannalta.

Neljäntenä ja viimeisenä huomiona Finanssivalvontaan liittyen nostan esiin kotitalouk-
sien velkaantumisen ja sen aiheuttamat riskit rahoitussektorilla ja laajemmin kansantalou-
dessa:

Sekä Suomen Pankki että Finanssivalvonta ovat varoittaneet kotitalouksien velkaantu-
neisuudesta ja sen kasvusta Suomessa. Tämä kehitys eli velkaantuneisuuden kasvu on jat-
kunut jo noin 20 vuoden ajan. Finanssivalvonta on todennut muun muassa, että kotitalouk-
sien velkaantuneisuus on Suomen rahoitusjärjestelmän merkittävin haavoittuvuus. Kor-
kealla velkaantuneisuudella voi olla myös epäsuoria makrotaloudellisia seurauksia, koska
Suomessa kotimainen kulutuskysyntä vaikuttaa merkittävällä tavalla talouskehitykseen.
2



Pöytäkirjan asiakohta PTK 58/2018 vp
Korkea velkaantuneisuus lisää riskejä kulutuskysynnän vaihtelusta, jos talouden kehitys
heikkenee.

Suomalaisten kotitalouksien velkaantuneisuusasteen kasvuun ovat kiinnittäneet huo-
miota myös kansainväliset organisaatiot, kuten Euroopan järjestelmäriskikomitea ja Kan-
sainvälinen valuuttarahasto IMF. Myös pankkivaltuusto on käsitellyt aihetta säännöllisesti
koko tämän kolmen vuoden jaksonsa ajan.

Velkaantuneisuusasteen nousuun ovat vaikuttaneet sekä asuntolainakannan kasvu,
asuntoyhteisölainojen kasvu että kulutusluottokannan kasvu. Yhtenä esimerkkinä Finans-
sivalvonnan toimista asiassa voidaan mainita se, että Finanssivalvonta kiristi hiljattain,
maaliskuussa, niin sanottua enimmäisluottosuhdetta muiden kuin ensiasunnon hankintaa
varten otettavien luottojen osalta. Kiristys nosti suhdetta 5 prosenttiyksiköllä 85 prosent-
tiin. Tällä toimella pyrittiin osaltaan hillitsemään velkaantuneisuuden kasvua. Finanssival-
vonta on myös useaan otteeseen kehottanut pankkeja välttämään tavanomaista pidempiä
takaisinmaksuaikoja sekä pitkiä lyhennysvapaita, ellei niille ole erityisiä syitä, ja myös
muita toimia on tehty.

Huolet kotitalouksien velkaantumisen kasvusta yleensä ja erityisesti asuntoyhteisölai-
nojen määrän kasvusta ovat perusteltuja. Saattaa esimerkiksi olla, että asuntoyhteisöjen
velkaantumiseen liittyviä riskejä ei vielä kaikilta osin ymmärretä. Toistaiseksi ko. laina-
kannan nopeaan kasvuun ei kuitenkaan voida suoraan tai helposti viranomaistoimin puut-
tua. Finanssivalvonta julkaisi juuri hiljattain selvityksen, jossa se oli arvioinut luottolaitos-
ten rakennusaikaiseen rahoitukseen ja taloyhtiölainoihin liittyviä luotonmyöntökriteereitä
ja riskejä. Finanssivalvonta antoi tässä yhteydessä lisäohjeistusta luotonmyöntökriteerei-
hin ja riskiarviointiin liittyen. Finanssivalvonta myös ilmoitti, että se kiinnittää jatkossa
tarkastuksissaan yhä enemmän huomiota siihen, että luottolaitokset huomioivat asianmu-
kaisella tavalla myös taloyhtiölainat asiakkaan maksukykyä selvitettäessä.

Kotitalouksien velkaantuneisuusasteen kasvu ja siihen liittyvät riskit ovat jälleen esi-
merkki siitä, että rahoitussektorin mahdollisiin haavoittuvuuksiin ja niiden syntymiseen tu-
lee voida puuttua. Sääntelykeinojen tulee olla ajan tasalla, tarkoituksenmukaisia ja toimi-
via. Pankkivaltuustolla itsellään ei ole valtuuksia näiden rajojen säätämiseen ja toimenpi-
teisiin, vaan Finanssivalvonta tekee ne itsenäisesti, mutta haluan sanoa ja korostaa erityi-
sesti pankeille sitä, että Finanssivalvonnalla on pankkivaltuuston täysi tuki. Olemme koko
tämän kauden rohkaisseet Finanssivalvontaa toimissaan, ja poliittisella puolella toiminta-
valmius lisätoimille on olemassa. Uskallan tulkita näin niiden keskustelujen perusteella,
joita valtuuston piirissä kolmen vuoden ajan on käyty. Lyhyellä ajalla rakennusketju ja no-
pean kasvun kaupungit kokevat varmasti hyötyvänsä vauhdikkaasta lainoituksesta, mutta
historia on tässä suhteessa armoton. Makrovakaudesta on huolehdittava ajoissa.

Arvoisa puhemies! Lopuksi totean, että Suomen Pankin taseen loppusumma kertomus-
vuoden 17 lopulla oli 111 miljardia euroa ja että tilikauden tulos kertomusvuodelta oli 156
miljoonaa euroa ja että pankkivaltuusto päätti, että kertomusvuoden voitosta 52 miljoonaa
euroa käytetään pankista annetun lain perusteella vararahaston kartuttamiseen ja muu osa
eli 104 miljoonaa euroa siirretään valtion tarpeisiin.

15.14 Toimi Kankaanniemi ps: Arvoisa rouva puhemies! Euroopan keskuspankin pää-
johtaja Mario Draghi lausui 26. heinäkuuta 2012 seuraavasti: ”EKP käyttää kaikki keinon-
sa euron pelastamiseksi.” [Olavi Ala-Nissilän välihuuto] Jos hän ei meidän piikkiimme oli-
si tuota lupausta antanut, euro olisi jäänyt historiaan jo viisi vuotta sitten. EKP:n piikki on
3



Pöytäkirjan asiakohta PTK 58/2018 vp
ollut ja on yhä auki. Jos hän ei olisi tuota lupausta antanut, EKP:llä ei olisi nyt noin 2 300
miljardin euron vastuita roskalainojen osto-ohjelman kautta eikä Suomen Pankilla olisi
noin 56 miljardin euron osuutta tuosta määrästä. Suomella olisi mennyt viime vuosina pa-
remmin kuin on mennyt yhteisön osana.

Draghin lupaus on pitänyt siis euron pystyssä. Ongelmia se ei ole poistanut, päinvas-
toin. Niin sanottujen kriisimaiden velkaantuminen on jatkunut, rakenneuudistuksia ei ole
juurikaan tehty, korruptio jatkuu ja niin edelleen. Vastuita vain on siirtynyt EKP:n kautta
asiansa hoitaneiden euromaiden veronmaksajille — myös suomalaisille. 

Draghin lupauksesta lähtien euroalue kitui vielä muutaman vuoden matalan kasvun ai-
kaa, vaikka korot olivat poikkeuksellisen alhaisella tasolla. Vasta viime vuosina maail-
mantalouden kasvu on nostanut myös euroaluetta ja Suomea kasvuun. Tämän päivän sy-
vimmät ongelmat ovat raskaasti velkaantuneessa Italiassa, jossa on myös poliittinen kriisi,
kun kansa äänesti, ainakin Brysselin näkökulmasta, niin sanotusti väärin. [Olavi Ala-Nis-
silä: Eikö teidän veljespuolue ole siellä vallassa?] Siellä edessä on vain huonoja vaihtoeh-
toja. Viimeistään nyt on kysyttävä, olisiko sittenkin pitänyt antaa euron hajota vuonna
2012. En vastaa tähän kysymykseen itse, kukin miettii. Euron luominen sen sijaan, ja var-
sinkin Suomen liittäminen siihen, oli suuri virhe. Siitä kantaa vastuun Lipposen ensimmäi-
nen hallitus, erityisesti sosiaalidemokraatit ja kokoomus, oli siellä mukana vihreät ja va-
semmistoliittokin. [Pia Viitanen: Kankaanniemi vain rakensi Soini ykkösiä tällä kaudella!]

Arvoisa puhemies! Suomessa EKP:n rahapolitiikka on merkinnyt korkotason epätervet-
tä alhaisuutta. Rahan hinta ei ole useaan vuoteen ollut oikealla tasolla. Niin mukavia kuin
matalat korot ovatkin, ovat ne osaltaan johtaneet erityisesti kotitalouksien rajuun velkaan-
tumiseen. Kun vuonna 2003 Vanhasen ensimmäisen hallituksen aloittaessa kotitalouksien
velkaantumisaste oli noin 73, se on nyt lähellä 130:tä, siis 15 vuodessa kasvanut liki kak-
sinkertaiseksi ja kasvaa yhä. Kotitalouksien suurin velkataakka on luonnollisesti nuorilla
perheillä, joilla on sekä asuntolainaa että opinto- ja kulutusluottoja. Uutena ilmiönä ovat ta-
loyhtiöiden lainat, joiden aiheuttama riski on kasvanut jo erittäin vaaralliseksi. Tästä Suo-
men Pankin tilintarkastajatkin kantoivat vakavaa huolta tarkastuksen yhteydessä, ja halli-
tuksenkin pitää ottaa se huomioon. Yhdyn tältä osin siis puheenjohtaja Vanhasen esittä-
mään huoleen.

Arvoisa puhemies! EKP on siis ostanut roskalainoja noin 2 300 miljardilla eurolla.
Osto-ohjelma jatkuu yhä 30 miljardin euron kuukausivauhdilla. Italian kriisi näyttää edel-
lyttävän sen jatkamista ja jopa kasvattamista tai jopa vielä pidemmälle menevää kriisi-
rahoitusmenettelyä.

Suomen Pankin laskennalliset vastuut kertomuksen mukaan ovat yhteensä laskien noin
56 miljardia euroa eli enemmän kuin vuosibudjettimme. Tämä ilmenee kertomuksen si-
vuilta 26—27. Lisäksi muun muassa LTRO-vastuut painavat kymmenien miljardien mää-
räisinä. EKP:n on kuitenkin lähiaikoina lopetettava ostot. Mitä sen jälkeen tapahtuu, sitä ei
kukaan tiedä tarkkaan. Todennäköistä on, että korkotaso nousee. Se johtaisi kriisiin, josta
suomalaiset kotitaloudet ja Italian kaltaiset raskaasti velkaantuneet valtiot eivät selviäisi.
[Matti Vanhasen välihuuto] Myös yrityksiä ja kuntia ja monia muita tahoja vaikeudet raas-
taisivat ja uhkaisivat kaataa. Euro on siis suurten vaikeuksien edessä juuri nyt, kun se on
kehittämisen ja yhteisvastuun syventämisen kohteena.

Arvoisa puhemies! Pankkivaltuuston kertomuksen sivulla 50 kuvataan pankkiunionin
täydentämistä. Siellä todetaan muun muassa: ”Yhteiseen talletussuojaan tulee kuitenkin
siirtyä vasta, kun lähtöasetelmat ovat tasapuoliset koko pankkiunionin alueella. Tämä edel-
4



Pöytäkirjan asiakohta PTK 58/2018 vp
lyttää, että pankkien järjestämättömien luottojen ongelmaan on löydetty ratkaisu ja että tal-
letussuojaan liittyvien pankkien riskiasema on arvioitu riittävän yhdenmukaisin kriteerein
ja varmistuttu pankkien vakavaraisuudesta.”

Komission ehdotus siirtyä täydelliseen talletussuojaan ja kriisirahaston perustamiseen
asteittain vuoteen 24 mennessä on sekä EKP:n osto-ohjelman että erityisesti Italian ja eräi-
den muiden maiden tilanteen takia täysin mahdoton ajatus. Olemme tilanteessa, jossa jou-
dumme toteamaan rehellisesti, että euro ei kestä seuraavaa kriisiä, joka tulee esimerkiksi
valtiovarainvaliokunnan kuulemien asiantuntijoidenkin mukaan jo ennen vuotta 24, ehkä
jo parin vuoden sisällä. Italian tilanne huomioon ottaen kriisi on itse asiassa jo päällä.

Euro siis kaatuu seuraavaan taantumaan. Onko Suomen hallitus todella valmis viemään
meidät yhteisvastuuseen tässä tilanteessa, jossa euro nyt on? Tätä perussuomalaiset eivät
kannata. Löytyykö tästä salista joku, joka on valmis ottamaan yhä suuremmat vastuut
muun muassa italialaisten veloista?

Arvoisa puhemies! Suomen tulee varautua euron hajoamiseen. On syytä viipymättä teh-
dä suunnitelma tältä varalta. Sillä voidaan ehkä pelastaa jotakin, vaikka vastuistaan Suomi
ei enää pääse. [Eduskunnasta: Minulla on markkoja vielä!]

Arvoisa puhemies! Erityishuoli meillä on kotitalouksista, joiden velkataakka on ylisuu-
ri ja kasvaa. Hallituksen toimenpiteitä tarvitaan, jotta 80-luvun lopun — 90-luvun alun ka-
tastrofi ei toistu. Toivon, että valiokunta paneutuu hyvin syvällisesti ja vakavasti pankki-
valtuuston kertomukseen ja tilanteeseen, jossa nyt olemme, ja tekee oikeat johtopäätökset.

15.23 Kari Uotila vas (vastauspuheenvuoro): Arvoisa rouva puhemies! Ottamatta kantaa
euron hajoamisspekulaatioihin tai puhumattakaan siitä, että tavoiteltaisiin euroalueen ha-
joamista, silti yhdyn kyllä edustaja Kankaanniemen puheenvuoroon siinä, että kovin on ol-
lut hiljaista sen analysoinnin osalta, mikä on koskenut EKP:n poikkeuksellisia rahapoliit-
tisia toimia, tätä edustaja Kankaanniemen mainitsemaa 2 300:aa miljardia euroa, joka tällä
päätöksellä markkinoille on työnnetty. Miten se purkautuu, minkälaisen markkinahäiriön
se on aiheuttanut korkotasoon, markkinoihin, myöskin pörssikursseihin, koska osa rahoi-
tuksesta on myöskin pörssikursseissa, ja niin edelleen? En tiedä, minkälaista keskustelua
pankkivaltuustossa — kun ryhmällämme ei ole siellä edustusta — on käyty, mutta mielen-
kiintoista on, että se on eräällä tavalla sellainen vaiettu aihe, että ei oikeastaan virallisesti
käydä mitään keskustelua tästä valtavasta rahoitusoperaatiosta, jolla oli paljon positiivista,
paljon vakauttavaa vaikutusta mutta jolla on myös omat ongelmansa.

15.24 Ville Vähämäki ps (vastauspuheenvuoro): Puhemies! Kyllähän Italian tilanne on
huolestuttava. Mistä on lähdetty liikkeelle? On lähdetty liikkeelle siitä, että on tehty kat-
teettomia vaalilupauksia, ja siitä on syntynyt tilanne, että on huomattava vaikeus muodos-
taa hallitus, ja se taas heijastuu valtionlainojen hinnoitteluun: kaksivuotiset bondit ovat hy-
pänneet yhtäkkiä vuoden 2013 hintatasolle. Samaan aikaan sitten tehdään ehdotuksia yh-
teisvastuun lisäämisestä EU-tasollakin — monentyyppisiä ehdotelmia, mitä täälläkin edus-
kunnassa on käsitelty — mutta sitten taas Italiassa pohditaan sitä, voitaisiinko näitä val-
tionlainoja jollain tapaa antaa anteeksi. Nyt sitten on myöskin nämä EKP:n poikkeukselli-
set toimenpiteet ja yhtä lailla sitten se, mitä edustaja Uotila hyvin tässä pohti: kuinka nämä
poikkeustoimenpiteet ajetaan alas.
5



Pöytäkirjan asiakohta PTK 58/2018 vp
Loppujen lopuksi kysymys on minun mielestäni vastuuttomista vaalilupauksista, ovat
ne sitten eläkeläisille annettavia lisäeläkkeitä tai vastuutonta valinnanvapautta. Vastuutto-
muus on vastuuttomuutta.

15.25 Pia Viitanen sd (vastauspuheenvuoro): Arvoisa puhemies! Otan kantaa tähän Itali-
asta lähtevään keskusteluun, koska se on hyvin ajankohtainen.

Pistin merkille mielestäni aika yllättävän lausunnon sunnuntaina Helsingin Sanomissa.
Komissaari Katainen otti kantaa yhteisvastuun suhteen. Hän vähän pahoitteli puheitaan,
jotka ovat olleet kriittisiä sitä kohtaan, ja ymmärrettävästi tämä puheenvuoro herätti paljon
keskustelua. Tänään hämmästyin vielä enemmän, kun hän otti kantaa seuraavassa artikke-
lissa ja vertasi näitä yhteysvastuupuheita Yhteisvastuukeräykseen. Täytyy nyt kyllä sanoa,
että Yhteisvastuukeräys perustuu vapaaehtoiseen auttamiseen kristinuskon hengessä ja eu-
rooppalainen yhteisvastuu ei todellakaan tulisi perustumaan vapaaehtoisuuteen eikä kai-
kessa mielessä varmasti kristilliseen henkeenkään.

Tässä suhteessa täytyy sanoa, että olen täsmälleen eri mieltä Kataisen näkemyksistä, ja
täytyy antaa hatunnosto nyt tällä kertaa edustaja Olavi Ala-Nissilälle, jonka huomasin suh-
tautuneen hyvin penseästi näihin lausuntoihin. [Olavi Ala-Nissilän välihuuto] Täytyy sa-
noa, kun hänet hississä eräänä päivänä kohtasin, että olin muuten tällä kertaa täysin samaa
mieltä kanssanne.

15.26 Olavi Ala-Nissilä kesk (vastauspuheenvuoro): Arvoisa puhemies! Ei tarvitse käyt-
tää tällä kertaa edustaja Viitasen puheenvuoroon vastauspuheenvuoroa, koska se oli aivan
erinomainen.

Aluksi haluan todeta sen, että on hyvä asia, että Suomen Pankkia on johdettu hyvin am-
mattitaitoisesti edellisen pääjohtajan aikana, ja nyt Olli Rehnin aikana varmasti on näin. On
hyvä, että pankkivaltuuston puheenjohtaja hyvin vakaalla kädellä johtaa pankkivaltuustoa,
joka valvoo Suomen Pankkia, ja tässä mielessä voimme olla tyytyväisiä.

Todellakin, mitä tulee näihin elefanttilupauksiin, mitä annetaan, niin sitähän on liikkeel-
lä. Eikö, edustaja Kankaanniemi, se Viiden tähden liike ole vähän niin kuin teidän veljes-
puolue? Vai onko se edustaja Harkimon veljespuolue? [Toimi Kankaanniemi: Taitaa olla
Rinteen!] Hänhän kävi siellä myöskin opintomatkalla.

Todellakin on erittäin huolestuttavaa — ja se on euron riski, edustaja Kankaanniemi —
että jäsenmaat eivät hoida omaa talouttaan kunnolla. Parasta yhteisvastuuta on se, että nou-
datetaan yhteisesti sovittuja pelisääntöjä myöskin euroalueella, [Puhemies koputtaa] ja sii-
nä mielessä [Puhemies: Aika!] minäkin olen todella hämmästellyt varapuheenjohtaja Ka-
taisen löysiä puheita yhteisvastuun osalta.

Puhemies Paula Risikko: Sitten vielä kolme vastauspuheenvuoroa: Hoskonen, Eestilä,
Kankaanniemi.

15.28 Hannu Hoskonen kesk (vastauspuheenvuoro): Arvoisa rouva puhemies! Todella-
kin tämä Euroopan keskuspankin lainojen osto-ohjelma on huolestuttava sinänsä, koska
sillähän avattiin niin sanotusti piikki Suomen hallituksen ohjelmaan tällä kaudella. Lisä-
vastuita ei tule, mutta se on varmaa, että seuraava hallitus, olkoon se minkä tahansa näköi-
nen tai minkä tahansa värinen, joutuu siihen asiaan kantaa ottamaan. Mutta se iso juttu täs-
sä kuitenkin on se, että kaikissa Euroopan maissa on syytä nyt pikkuhiljaa ottaa vakavasti
6



Pöytäkirjan asiakohta PTK 58/2018 vp
se, että tällainen hurlumhei-elämä ja velaksi eläminen pitää saada pikkuhiljaa loppumaan.
Se koskee myös Suomea. Sitä vartenhan muun muassa tehdään näitä uudistuksia, joita ih-
meekseni olen huomannut tässäkin salissa vastustettavan.

Mutta se toinen juttu, mihin edustaja Matti Vanhanen pankkivaltuuston puheenjohtaja-
na otti aivan oivallisesti kantaa, on tämä kotitalouksien velkaantuminen, ja sillä puolella on
erittäin huolestuttavaa. Taloyhtiölainojen kautta kotitalouksille tulevat vastuut tällä hetkel-
lä pienen koron aikana ovat pienet, mutta sitten kun paukahtaa, se on todella vakava juttu.

15.29 Markku Eestilä kok (vastauspuheenvuoro):  Arvoisa puhemies! Tänä aamuna
saimme lukea aika kattavan artikkelin Italian tilanteesta Helsingin Sanomista, ja siellähän
lainat taitavat olla yli 2 200 miljardia ja 136 prosenttia bruttokansantuotteesta. Kyllähän
sillä tavalla kriittinen tämä tilanne on, olematta suinkaan pessimisti, sen takia, että jos tämä
lähtee kaatumaan kriisin päälle, niin silloinhan korot lähtevät nousemaan, ja mitä näille
asuntovelallisille silloin käy ja miten Suomen taloudelle käy, niin sitä ikävä kyllä en lähde
arvioimaan, koska se on aika rankkaa sen jälkeen, mutta sitähän tietenkin on pelätty. 

Liika pessimismi ei ole hyvästä, mutta kun täällä arvostellaan tätä EKP:n omaisuuserien
osto-ohjelmaa, joka tällä hetkellä on 30 miljardia, ja EKP:n neuvosto on todennut, että he
voivat laajentaa ja suurentaa osto-ohjelmaa, niin mitä te olette sitten mieltä, olisiko tämä
pitänyt jättää tekemättä ja olla ottamatta talouskasvu vastaan, koska sehän on se kääntö-
puoli? Tämähän on elvyttävää politiikkaa, mitä monet tässäkin salissa ovat aina toivoneet.
Jos joku täällä arvioi ja arvostelee sitä, niin esittäkää oma vaihtoehtonne, [Puhemies: Ai-
ka!] mitä olisi pitänyt tehdä, että talouskasvu olisi jäänyt toteutumatta.

15.30 Toimi Kankaanniemi ps (vastauspuheenvuoro): Arvoisa puhemies! Edustaja Ala-
Nissilä, minä totesin ne ongelmat, mitkä on, eli näissä kriisimaissa ei ole tehty riittävästi
korruption vastaista työtä, ei rakenneuudistuksia ja niin edelleen, ja siksi tilanne on yhä
erittäin huono, ja EKP ei ole asettanut oikeastaan mitään ehtoja näille. Kreikkaa kuritettiin,
mutta ei enää Italiaa.

Mitä tulee tähän keskusteluun yleensä, valtiovarainvaliokunnassa marraskuulla ja sitten
nyt kevätkaudella kuultiin asiantuntijoita Emun syventämisestä ja näitä uudistuksia teh-
tiin, lausuntoja tehtiin, teimme eriävän mielipiteen ja se meni suureen valiokuntaan, mutta
tänne isoon saliin emme ole tätä valtavan isoa, erittäin tärkeää asiakokonaisuutta saaneet
ollenkaan. Oikeastaan tässä vetoankin, jos sallitaan, arvoisaan rouva puhemieheen, voisit-
teko te tehdä kaiken mahdollisen, että tässä salissa voitaisiin käydä Emu-politiikasta ja
Suomen linjasta oikein syvä keskustelu.

Puhemies Paula Risikko:  Sitten mennään puhujalistalle.

15.31 Kari Kulmala sin: Arvoisa rouva puhemies! Näiden hyvien puheiden jälkeen kes-
kityn hieman yksinkertaisempiin asioihin. 

Kertomuksen sivulla 19 kerrotaan kolikoista ja seteleistä, jotka minua numismaatikko-
na kiinnostavat, ja meistä varmasti kaikki toivoisivat, että meillä olisi vähintään niitä sete-
leitä hieman enemmän kuin mitä tällä hetkellä on. Suomen Pankki huolehtii siitä, että suo-
malaisilla on käytettävissään eurokäteistä: seteleitä ja kolikoita. Samoin kuin muissakin
euromaissa, valtaosa eurosetelistöstä jaetaan Suomessa yleisön käyttöön koko ajan harve-
nevan automaattiverkoston kautta. Suomen Pankin tehtävänä on tarkistaa kierrosta palau-
7



Pöytäkirjan asiakohta PTK 58/2018 vp
tuvien euroseteleiden aitous ja kunto sekä poistaa samalla huonokuntoiset setelit kierrosta
ja vaihtaa ne uusiin.

Käteinen on edelleen kilpailukykyinen maksuväline, vaikka erilaiset sähköiset maksu-
tavat ovat jo todellisuutta. Käteisen käyttö edellyttää, että sitä on saatavilla jakeluverkon
kautta ja että maksun vastaanottaja hyväksyy käteisen maksuvälineenä. Suomen Pankin
tehtävänä on seurata käteisen jakeluverkoston muutoksia sekä käteisen hyväksyttävyyttä
erilaisissa maksutapahtumissa. Suomen Pankki mittaa myös kuluttajakyselyillä tyytyväi-
syyttä käteisen saatavuuteen, on tehnyt sitä itse asiassa jo 10 vuoden ajan. Viime vuoden
lokakuussa tehdyn kyselyn perusteella kuluttajien tyytyväisyys käteisen saatavuuteen on
pysynyt edelleen hyvänä. Kyselyyn vastaajista 84 prosenttia oli edelleen tyytyväisiä kätei-
sen saatavuuteen. Ilmeisesti kyselyyn ei vastattu Kesälahdella tai Tohmajärvellä, joissa ra-
haa ei pankin päätöksellä ole enää käteisautomaatista saatavilla.

Numismaatikkoja kiinnostaa ehkä eniten päätös, että euroseteleissä ollaan vähitellen
siirtymässä uudistettuun Europa-setelisarjaan. Viime vuonna seteleissä vaihtovuorossa oli
50 euron seteli, joka on Suomessa 20 euron setelin rinnalla keskeinen automaattijakelussa
oleva seteli. Uuden setelin ulkoasu on hieman muuttunut turvatekijöiden parantamisen
vuoksi. Rahaa väärennetään edelleen, kuten aikaisemminkin. Euroseteliväärennösten mää-
rä normalisoitui viime vuoden aikana kertomuksen mukaan edellisvuoden poikkeusluvus-
ta 769 kappaleeseen. Kolikkoväärennöksiä löytyi 957 kappaletta. 

Arvoisa rouva puhemies! Suomen Pankki on vastannut käyttörahojen riittävyydestä val-
tiovarainministeriön toimeksiannosta Suomessa ja antanut Suomen Rahapajalle tehtäväksi
eri asetuksilla valmistaa käyttörahoja 1860-luvulta lähtien Suomen Pankille. Suomen
Pankki on vastaavasti kansalaisille jakelussaan käyttänyt liikepankkeja ja pankkeja vuo-
teen 2013 asti. Suomessa ei ole ollut vuoden 2013 jälkeen nimellishintaisia normaaleja
käyttörahoja 1 sentistä 2 euroon, vaikka niitä on valmistettu ja jaettu samanlaisissa raha-
rullissa. Vastaavasti 2 euron niin sanotut erikoiskakkoset kuuluivat vielä arvonlisäverolain
59 §:n piiriin, kuten kaikki ennen vuotta 2013 olleet käyttörahat. Mutta vuoden 2016 alus-
ta ne ovat olleet verollisia, eli käytännössä nimellishintainen ja käyttöarvoltaan oleva 2 eu-
ron kolikko onkin Suomessa 2 euroa 48 senttiä plus toimitus- ja postikulut. Vastaavasti
muissa EU-alueiden euroa käyttävissä maissa 2 euron erikoiskakkosta saa ostaa keskus-
pankeilta nimellishintaan raharullittain. Kuulostaa varmaan erikoiselta, vaikka meitä pitäi-
si käsitellä Suomessa samalla tavoin kuin muuallakin EU-maissa. 

Suomen Rahapajan perustelu alv-verolle on, että arvonlisävelvolliselle kauppiaalle eli
ostajalle vero on vähennyskelpoista. Edellä mainittujen rahojen nettohinta säilyy ennal-
laan, ja tämän lisäksi Suomen Rahapaja lisää reilun toimitusmaksun verraten edelliseen ja-
keluun eli liikepankkien kustannukseen. Tämän alv-veromäärittelyn tekee vielä ihmeelli-
semmäksi se, että lähes samaan aikaan rahahuollon kautta lasketaan samaa rahaa kiertoon
samoissa raharullissa nimellishintaan. 

Suomessa ja EU-alueella on paljon nuoria keräilijöitä, jotka haluavat kerätä eri maiden
erikoiseuroja talteen. Tällainen lisävero näiden rahojen hankintaan on tarpeeton eikä mil-
lään tavoin tasapuolinen tai oikeudenmukainen, ja tähän tulisi puuttua vähintäänkin valtio-
varainministeriön osalta.

15.37 Olavi Ala-Nissilä kesk: Arvoisa rouva puhemies! Aivan lyhyesti käsittelen tätä ra-
hamaailmaa ja moraalikatoilmiötä. Kuitenkin haluan ensin todella todeta, minkä jo tuossa
vastauspuheenvuorossa totesinkin, että Suomessa, joka on osa Euroopan keskuspankkijär-
8



Pöytäkirjan asiakohta PTK 58/2018 vp
jestelmää, Suomen Pankkia on johdettu hyvin ja sekä pankin johdon että myöskin pankki-
valtuuston toiminta on ollut hyvin johdonmukaista viime aikoina, ja sille haluan antaa kyl-
lä tunnustukseni. Siitä kertoo myöskin pankkivaltuuston kertomus.

Todella eletään Euroopassa taas hieman levottomampia aikoja Italian tilanteen johdos-
ta. Siellä, kuten todettua, kaksi suurinta vaalivoittajaa antoivat niin sanottuja elefanttilu-
pauksia eli suuria lupauksia menojen lisäyksistä ja verojen kevennyksistä, jopa myöskin
velkojen anteeksiannosta muiden eurooppalaisten piikkiin. Tämähän on erittäin huolestut-
tava ilmiö silloin kun ollaan yhteisessä pankkijärjestelmässä.

Tämä moraalikatohan tarkoittaa sitä, että otetaan riskejä toisten piikkiin tai laitetaan me-
noja toisten piikkiin. Se kai ilmiönä syntyi Yhdysvalloissa 1800-luvulla, kun havaittiin,
että huonon talouskehityksen oloissa sellaisia taloja alkoi palaa, joiden vakuusarvo oli pu-
donnut alle velka-arvon, ja vakuutusyhtiöt tietysti huolestuivat tästä. Siinä laitettiin riskejä
toisten piikkiin. No, Suomessa on sanottu, että laman ollessa sahapalot yleistyvät. Siinäkin
on ehkä moraalikatoilmiö. Se on paljon laajempikin: Finanssikriisin oloissahan me näim-
me tätä ilmiötä hyvin paljon. Irlannin keskuspankki ilmoitti, että se takaa kaikki lainat,
mitä on olemassa. Sen jälkeen rahaa hakeutui hyvin paljon Italian pankkeihin, ja lupauk-
sista tuli todella kalliita silloin, kun nähtiin, että voidaan riskejä siirtää Italian keskuspan-
kin piikkiin, ja sinne riskilainat myöskin siirtyivät. Oli monia muitakin ilmiöitä finanssi-
kriisin aikana.

Kuten sanoin, yhteisvastuu on tärkeätä ja sitäkin tarvitaan, ja sitähän on Euroopan kes-
kuspankkijärjestelmässä. Teoriassa parasta yhteisvastuuta on se, että jokainen vastaa oman
taloutensa kunnosta, jokainen vastaa yhteisesti sovituista sitoumuksista. Sehän on parasta
yhteisvastuuta. 

On tärkeätä, että markkinapaine säilyy. Jos ajattelemme Kreikkaa, joka nyt on hyvällä
tiellä, sielläkin vasta tämä markkinapaine kuitenkin sitten sai aikaan tervehtymisen. Kun ei
enää tullut rahaa pankin seinästä, ei kerta kaikkiaan tullut rahaa pankin seinästä, niin ihmi-
set havaitsivat, että eihän tämä tällainen elämä voi jatkua, vaan kyllä julkisen taloudenkin
täytyy olla terve ja sitä pitää yrittää tervehdyttää. Nyt kreikkalaiset tästä toivottavasti op-
pivat, vaikka heidän historiansa ei ole kovin hyvä. Eli on tärkeätä, niin kuin Suomen halli-
tuksen linja on Euroopan unionin ja Euroopan rahaliiton oloissa, että säilytetään markki-
napaine, että jokainen jäsenvaltio itse ensisijaisesti laittaa omaa talouttaan kuntoon. 

Komission varapuheenjohtaja Katainen puhui vähän arvoituksellisella tavalla yhteisvas-
tuun lisäämisestä. Hän sanoi, että hän katuu niitä puheitaan, mitä silloin oli, kun hän oli
pääministerinä ja valtiovarainministerinä oli Jutta Urpilainen. Ehkä silloin meillä vähän
mentiin ylikin siinä yhteisvastuun kritisoimisessa, mutta nyt tämä menee toiseen suuntaan
ilmiselvästi, ja ajoitus on erittäin huono. Tässä Italian kriisin vaiheissa ei pitäisi komissios-
ta tulla sellaista viestiä, että tässä aletaan jotenkin löysäilemään, vaikka sitten puhe olisikin
vähän monimutkaisten sanankäänteiden takana. Eli tätä ihmettelen. Huomasin edustaja
Viitasenkin sitä ihmettelevän, [Pia Viitanen: Kyllä!] miksi nyt on tässä juuri tällaisia löy-
siä puheita, kun olisi erittäin tärkeätä, että Italiassa on hallitus, joka hoitaa vastuullisesti po-
litiikkaa ja laittaa taloutta kuntoon, ja että siellä myöskin markkinapaine toimii. 

Me näemme, että markkinapaine siellä jo toimii: korot ovat jo reagoineet hyvin nopeas-
ti. Ja onneksi se näin toimii, koska se on sittenkin se, mikä laittaa italialaisia poliitikkoja
järjestykseen. Se on kaikkein huonointa köyhän asiaa, jos me romutamme julkisen talou-
den tavalla, jota nähtiin Kreikassa. Se oli vähävaraisten ihmisten kannalta aivan vastuuton-
ta politiikkaa. Se tulee olemaan sitä myöskin Italiassa, mikäli sitten ei politiikan sisältö pa-
9



Pöytäkirjan asiakohta PTK 58/2018 vp
rane. Onneksi Italian presidentti on ottanut hyvin vastuullisen linjan ja torpannut kaikkein
eurokriittisimmän valtiovarainministeriehdokkaan. Valitettavasti kuitenkin varmaan tul-
laan elämään levottomia aikoja.

Vielä lopuksi, puhemies, mehän olemme uudistamassa pankkiunionia. Se on tärkeätä, ja
siinä yksi hyvin keskeinen asia on se, että erotetaan valtion vastuut yritysten vastuista, että
se kytkös, mikä on hyvin voimakas, katkaistaan. Italiassa tämä kytkös on vielä olemassa ja
sitä ei ole katkaistu, ja tämä on iso riski, ja se herättää juuri huolta, koska Italian pankeissa
on paljon valtion sitoumuksia.

Puhemies! Näillä ajatuksilla saattelen tätä pankkivaltuuston kertomusta talousvaliokun-
taan, ja kun täällä toivottiin — muistaakseni edustaja Kankaanniemi ja ehkä edustaja Vii-
tanenkin toivoivat — enemmän keskustelua näistä Euroopan unionin ja euroalueen haas-
teista, niin sitä todella kannatan. Se on tämän suuren salin asia myöskin.

15.44 Pia Viitanen sd: Arvoisa rouva puhemies! Oikeastaan on mukava aloittaa siitä to-
teamuksesta, että aika usein muuten näissä Suomen Pankkia koskevissa keskusteluissa ja
silloin, kun puhumme esimerkiksi euroalueen tämänhetkisestä tilanteesta, löydän kyllä yh-
teistä säveltä edustaja Ala-Nissilän kanssa. Hän tuossa päätti puheenvuoronsa hyvin puhu-
malla tästä, että yhtyy siihen tarpeeseen, että olisi syytä myös tässä isossa salissa käydä en-
tistä enemmän keskustelua Emun tulevaisuudesta ja haasteista, ja minä kannatan sitä aja-
tusta myös lämpimästi. Me olemme sitä usein toivoneet myös sosiaalidemokraatteina ja
käyttäneet siitä paljon puheenvuoroja tässä salissa. Toivoisin, että näinä aikoina toden tot-
ta sitä keskustelua käytäisiin aika vahvastikin tässä talossa ja nimenomaan tässä suuressa
salissa. Suomessa on hieno systeemi, että Eurooppa-asiat käsitellään ennakoivasti jo suu-
ressa valiokunnassa. Se poikkeaa monien parlamenttien tilanteesta. Me olemme tässä edel-
läkävijöitä, mutta se ei poista sitä, että siitä huolimatta täällä isossa salissa käydyn keskus-
telun tulisi olla vielä vahvemmin läsnä.

Puhemies! Tähän alkuun ihan myös minulta tämä erityishuomio, että mielestäni tämä
kertomus on kaiken kaikkiaan hyvin mielenkiintoista luettavaa ja hyvä talouspoliittinen
julkaisu siinä mielessä, että tässä on esimerkiksi nyt koottu tänne kertomuksen yhteyteen
näitä hyvin kiinnostavia erityisteemoja EKP:n hintavakaudesta, Kiinasta, pankkiunionista,
Nordean tilanteesta sekä digitalisaatiosta rahoitusmarkkinoilla. Varmasti tämä kaikki on
äärimmäisen mielenkiintoista luettavaa jokaiselle meistä.

Haluaisin myös omalta osaltani tässä puheenvuorossa ottaa kantaa lyhyesti siihen, että
mielestäni on ollut kuitenkin tärkeää, että EKP:n oma rahapolitiikka on ollut kevyttä, kos-
ka se on kuitenkin mahdollistanut talouskasvun, -nousun, työllisyyslukujen parantumisen
ja siinä mielessä nämä suotuisat tuulet maailmalta ovat myös osittain mahdollistaneet meil-
lä myönteisiä tuulia nimenomaan EKP:n rahapolitiikan kautta, ja siksi pidän asiaa sinänsä
merkittävänä.

Tässä myös muun muassa puheenjohtaja Vanhanen — kiitos hänelle hyvästä esittelystä
— kertoi siitä, että niin Suomen Pankki kuin Finanssivalvonta ovat kiinnittäneet huomiota
kotitalouksien velkaantumiseen. Se on toinen hyvin ajankohtainen ilmiö. Itsekin olen usein
pohtinut sitä, kun katselen uutisia näistä lisääntyneistä yhtiölainoista ja muista, että kyllä
varmasti näinä aikoina saa käydä myös tätä keskustelua siitä näkökulmasta, että ikuisesti
maailma ehkä ei olekaan tällainen, että korot ovat tällä tasolla. Siksi näitä riskejä tulee ih-
misten tiedostaa hyvin tänä päivänä, että mitä sitten voi seurata, jos korkotilanne tai muu
muuttuu kaiken kaikkiaan.
10



Pöytäkirjan asiakohta PTK 58/2018 vp
No, sitten oikeastaan, puhemies, haluaisin vielä palata tähän ajankohtaiseen Italian tilan-
teeseen, mistä edustaja Ala-Nissilä edellä käytti hyvän puheenvuoron.

Siihen nähden juuri, kun tiedämme sen tilanteen, mikä siellä on, tiedämme epävakau-
den, taloudellisen epävarmuuden koko ajan vain lisääntyvän, puhumattakaan sitten näistä
kaikista isoista lupauksista, mitä heiteltiin ilmaan, mitkä eivät ole vieläkään varmasti unoh-
dettavissa, kyllä tilanne näyttää erityisen huolestuttavalta. Siksi minusta oli, kuten sanoin
tuossa debatissa, hieman outo ajankohta enkä sitä ymmärtänyt, miksi komission varapu-
heenjohtaja Jyrki Katainen käytti tämän puheenvuoron, jossa hän pahoitteli omia aiempia
lausuntojaan yhteisvastuun lisäämisen vaaroista. Se tuli outoon aikaan, ja mielestäni se oli
sinänsä aika yllättäväkin puheenvuoro. Siitä huolimatta, että hän sitä hieman sitten jatko-
keskusteli itsensä kanssa, tosiasia kuitenkin oli, että Katainen on nyt pahoitellut puheitaan
yhteisvastuusta, mikä mielestäni ei ole ongelmaton asia.

Palaan siihen aikaan, kun todella oli Kataisen oma hallitus ja meillä valtiovarainminis-
terinä Jutta Urpilainen. Mielestäni se linja oli täysin oikea, mitä silloin Euroopan unionissa
harjoitimme: emme halunneet lisätä yhteisvastuuta ja olimme tiukalla linjalla muun muas-
sa näiden Kreikan tukipakettien suhteen. Muistamme kaikki sen, kuinka ministeri Urpilai-
nen kävi — samoin kuin lupasi ennen vaaleja — taistelemassa aika vaikeankin taistelun
siitä, että Suomi sai nämä vakuudet omille rahoitusosuuksilleen sekä edisti niin EVM:n ke-
hityksessä kuin muutenkin esimerkiksi sijoittajavastuuta, joka sitten tulikin mukaan tähän
Euroopan vakausmekanismiin, ja monta hyvää asiaa tapahtui nimenomaan tiukan linjan
pohjalta. Minusta se on aivan oikea linja isolta kuvaltaan ja sitä ei pitäisi nyt lähteä niillä
puheilla höllentämään, että yhtäkkiä kadummekin sitä, että olemme sanoneet, että yhteis-
vastuuta ei tule lisätä.

Eli tässä suhteessa olen edustaja Ala-Nissilän linjoilla mitä vahvimmassa määrin ja
muistutan todella siitä, että kyllä luulisi tänä päivänä, että Italian tilanne laittaisi meidät
kaikki miettimään. Kuka haluaa tässä tilanteessa lähteä rakentamaan yhteistä taloutta Ita-
lian kanssa? Harvapa varmasti voi. Ja voisi todeta tähän loppuun, että eikö Kreikasta ole
opittu mitään.

15.50 Markku Eestilä kok: Arvoisa puhemies! Täällä oli äsken hyvä keskustelu, ja minä
haluaisin vielä palata tähän Euroopan keskuspankin omaisuuserien osto-ohjelmaan. Se
kuitenkin on ollut yksi ruiske koko tähän talouden elvyttämiseen, eihän sitä voi kieltää, ja
jos nyt lähdettäisiin spekuloimaan, että ei olisi ollut hyvä sitä osto-ohjelmaa ollenkaan
käynnistää, niin se olisi kyllä ehkäissyt käsittääkseni talouskasvua aika paljon. Me Suo-
messakin saamme tällä hetkellä nauttia osittain juuri sen takia, että työllisyys on parantu-
nut ja meidän julkisen talouden alijäämä pienenee. Se on hyvä asia ja positiivinen asia,
mutta sen varjopuolena väistämättä ovat nämä vastuut. Ehkä se piirre, mihinkä nyt puhees-
sani haluan kiinnittää huomiota, on se, miksi tämä on tehty, eli sen takia on setelipaino pan-
tu laulamaan, että saisimme inflaation hieman korkeammalle tasolle kuin se nyt on. 

Sehän se ongelma minun käsittääkseni on, että me emme pääse eikä Euroopan keskus-
pankki pääse siihen tavoitteeseen, että inflaatio olisi hieman alle 2 prosenttia, vaan sen pai-
neen vuoksi, mikä deflaation muodossa maailmalta tulee, inflaatio ei edes elvyttävällä ra-
hapolitiikalla tahdo mennä päälle. Me emme kukaan tiedä, mitä Italiassa tapahtuu, mutta
ainakin oma näkemykseni on se, että luottamus poliittisiin päätöksentekijöihin on valuut-
ta, millä pelataan, ja niin kuin Italiassa nähdään, kun luottamusta ei ole, niin korot nouse-
11



Pöytäkirjan asiakohta PTK 58/2018 vp
vat saman tien. Jos se lähtee leviämään muualle euroalueeseen, niin sitten saattaa tapahtua
mitä tahansa.

Mutta se toinen puoli, mihin viittasin, kun tätä rahaa on markkinoille pantu, liittyy Suo-
meen. Kyllä minä samalla tavalla kuin puheenjohtaja Vanhanen nostan esille tämän, että
kun kotitaloudet velkaantuvat, niin lainaraha ja elvyttävä raha ovat menneet kiinteistöihin
ja asuntomarkkinoille, ja siellä on nyt selvä riskikertymä, johon ainakin kansanedustajien
eduskunnassa pitää puheissaan puuttua, olkoon finanssivalvonta kenen tahansa tehtävä, ja
niitä toimenpiteitä säätää, että tätä jollakin tavalla lähdetään suitsimaan, koska tämä liittyy
myös siihen, että kulutusluotot ovat kasvaneet osittain kyseenalaisella tavalla, nämä pika-
vippi- ja muut hommat. Tällä hetkellä kotitalouksien koko velka on 147 miljardia, josta
asunto- ja taloyhtiölainojen osuus on 77 prosenttia, eli se on erittäin paljon, ja tänne se raha
on mennyt, ja se on kuumentanut ainakin tietyissä kasvukeskuksissa asuntomarkkinoita.

Mutta yksi tämmöinen erikoisuus, mistä on syytä puhua täältä pöntöstä käsin, on talo-
yhtiölainojen lisääntyminen, sillä ne ovat tällä vuosikymmenellä lisääntyneet noin 10 mil-
jardia. Kun tänä päivänä ostaja, sijoittaja voi päästä käsiksi asuntoon 20 prosentin osuudel-
la asunnon todellisesta hinnasta ja loppu on sitten taloyhtiölainaa eikä kukaan ei oikein
kontrolloi, mitkä ovat ostajan todelliset mahdollisuudet talouden muuttuessa hoitaa tämä
taloyhtiölaina, jolloin se kaatuu sitten muitten osakkaitten syliin ja taloyhtiön syliin, niin
tähän liittyy semmoinen omituisuus, jota minun talousmatematiikkani ei oikein ymmärrä.
Kun täällä on hoitovastike ja rahoitusvastike, niin missähän laissa on sellainen pykälä, että
yhtäkkiä tämä velan lyhennys muuttuu vähennyskelpoiseksi eräksi vuokrasta? Näinhän
käy silloin, kun taloyhtiö tulouttaa nämä rahoitusvastikkeet kirjanpitoonsa. Silloin sijoitta-
ja, asunnon omistaja voi vähentää velan lyhennyksen eli rahoitusvastikkeen ja hoitovastik-
keen vuokrasta. Silloinhan veronmaksajat käytännössä tukevat asunnon ostamista. Minä
en tiedä, mitenkä hyvin se sopii tähän tilanteeseen, että tuetaan veroeuroilla semmoista
asuntorakentamista ja -sijoittamista, joka aiheuttaa selvän ylikuumenemisriskin ja ylivel-
kaantumisriskin. 

Tällä tavalla haluan vielä Itä-Suomesta tulevana kansanedustajana kiinnittää huomiota
ainakin siihen, onko se kuinka oikeudenmukaista, jos veronmaksaja jossakin tuolla Itä-
Suomessa, missä oman omaisuuden arvo koko ajan laskee ja kiinteistöjen verotusarvot las-
ketaan ihan muun kuin asunnon todellisen hinnan perusteella, menettää koko ajan omai-
suuttaan, mutta silti joutuu veroeuroissa ikään kuin pakolla tukemaan sijoitustoimintaa
siellä, missä asuntotuotanto on aika vilkasta ja sijoitustoiminta on vilkasta. Kyllä pitäisi
jollakin tavalla puuttua tähän, onko tässä joku oikeudenmukaisuusongelma. Ainakin itse
keksisin lääkkeeksi sen, mitä eduskunta voisi säätää, että kiinteistöveron verotusarvot on
laskettu sillä tavalla, että ne ovat mahdollisimman lähellä kiinteistön todellista arvoa. Se on
jo oikeudenmukaisuutta.

Sitten tähän samaan problematiikkaan sisältyy asia — täällä eräänä iltana puhuin samas-
ta asiasta — jonka toistan vielä: Kun tämän rahoitusvastikkeen saa sitten vähentää vuok-
rasta, jos taloyhtiö tulouttaa sen kirjanpidossa, niin tämä on johtanut ensimmäisiin oikeus-
murhatapahtumiin. Eli korkein hallinto-oikeus vuosikirjassaan totesi, että sellainen henki-
lö, joka oli ostanut tällaisen asunnon, oli maksanut tämän asuntovelan pois mutta ei ollut
vähentänyt rahoitusvastiketta euroakaan mistään vuokrasta, ei saanut laskea velanmaksua
hyödyksi asunnon ostohintaa määriteltäessä vaan sai verottajalta verolapun, että hän jou-
tuu luovutusvoittoverolle käytännössä sellaisesta luovutusvoitosta, mitä hänellä ei todelli-
suudessa koskaan olisi ollut. Tämä on korkeimman hallinto-oikeuden vuosikirjapäätös. Eli
12



Pöytäkirjan asiakohta PTK 58/2018 vp
tähän meidän kyllä pitäisi jollakin tavalla puuttua, kun ihmiset ovat kokeneet tämmöisen
epäoikeudenmukaisuuden, että jatkossa tämmöistä käytäntöä ei olisi. Sitä minä en tiedä,
mitä lakia pitäisi muuttaa, onko se kirjanpitolaki vai mikä, mutta jonkunlainen muutos la-
kiin pitäisi tehdä. 

15.56 Arto Satonen kok: Arvoisa puhemies! Täällä on käytetty erittäin hyviä puheenvuo-
roja, äsken muun muassa Eestilä tästä kiinteistöverosta. Mutta palaan kuitenkin tähän Ita-
lian problematiikkaan, jota täällä on myöskin käyty jo ansiokkaasti läpi. 

Italia on ikään kuin ajautunut sellaiseen tilanteeseen, että vuosia ja vuosikymmeniä val-
tionvelka on vain kasvanut, ja aina on totuttu siihen, että vaalit voitetaan sillä, että anne-
taan lisää lupauksia. Renzin hallitus ansaitsee pisteet siitä, että se yritti tähän asiaan saada
jonkinlaista järkeä. Seurauksena oli se, että vaalit voittivat ne, jotka lupasivat vielä kovem-
pia lupauksia kuin kukaan oli aikaisemmin luvannut. Ja tämä on kyllä sellainen oppi, joka
meidänkin on otettava vakavasti pitää maltti säilyä näissä vaalilupauksissa. Ja viime kädes-
sähän tässä on nyt käynyt Italiassa niin, että kun siellä on koko ajan syöty lasten pöydästä,
niin nyt siellä sitten monet kokevat jo nuorison tilanteen ikään kuin niin vaikeaksi, että mi-
hin tahansa koukkuun, jonka joku heittää, ollaan valmiita tarttumaan, ja sitä kautta sitten
riski on, että mennään vielä paljon syvemmälle. Aivan kuten edustaja Ala-Nissilä täällä sa-
noi ja Viitanenkin siihen viittasi, tämä markkinan paine kyllä tässä asiassa toimii. Mutta
kyllähän se Italian tilanne on erittäin haasteellinen: se, että se kansa ikään kuin oppisi hy-
väksymään sen, että kilpailukyvyn parantaminen pitää tehdä rakenteita muuttamalla ja
myöskin työmarkkinarakenteita ja taloudellisia rakenteita muuttamalla eikä sillä, että help-
poheikkimäisesti luvataan matalaa tasaveroa ja kansalaispalkkaa, puhumattakaan nyt siitä,
että vaaditaan muita maita olemaan mukana velkojen alentamisessa. Kyllähän nämä ihan
mahdottomia puheita ovat.

Arvoisa puhemies! Ehkä hiukan vielä tästä kotimaisestakin ongelmasta. Tämä velkaan-
tumisen kasvu kotitalouksissa on kyllä todella paha asia, kun ajatellaan, että me olemme
nyt kuitenkin sellaisessa taloustilanteessa, että talous kasvaa, työllisyys kasvaa, yli 90 000
ihmistä enemmän on töissä kuin tämän vaalikauden alkaessa, pienyrittäjien tulot ovat kas-
vaneet, aika monella alalla menee selvästi paremmin kuin mitä meni aikaisemmin ja siitä
huolimatta kotitalouksien velka on ennätyslukemissa, joten kyllä tähän asiaan on pakko
puuttua. Yksi keino on se, että tämä velan saaminen esimerkiksi kulutusluottojen osalta on
ollut liian helppoa. Onneksi tämä asia on nyt jo käyty hallituksessa ja lisää vielä tehdään,
mutta tämä on oikeasti kyllä yksi ongelma, joka meitä vastaan tulee hyvin pian, jos siihen
ei ratkaisua löydetä.

15.59 Kari Uotila vas: Arvoisa puhemies! Ettei jää väärää käsitystä siitä, että olisin joten-
kin pahoillani, että EKP aloitti nämä massiiviset rahapoliittiset toimet ja sillä tavalla va-
kautti tämän kriisin: en ole siitä eri mieltä, mutta olen sitä mieltä, että seurannaisvaikutuk-
set pitää kuitenkin pystyä analysoimaan. Onko tällä ehkä joku yhteys, kun samaan aikaan
valitellaan vaikka meidän kotitalouksiemme tai yritystemme korkeaa velkaantumisastet-
ta? Samalla tavalla kuin me voimme palata historiaan siinä, niin me voimme kyllä muis-
tella niitä aikoja, kun käytiin keskustelua siitä, pitääkö yrittää pelastaa Portugal ja pitääkö
yrittää pelastaa Espanja, pitääkö yrittää pelastaa Kreikka. Näin jälkeenpäin ajatellen var-
maan oli ihan hyvä, että yritettiin ja homma pysyi kasassa, mutta kyllä nekin seuraukset pi-
tää pystyä analysoimaan.
13



Pöytäkirjan asiakohta PTK 58/2018 vp
Tämä Italia: Täällä on viitattu tämän päivän Hesarin uutisointiin Italiasta, mutta sekä sii-
hen Italia-uutisointiin että samassa lehdessä olevaan Unkari-uutisointiin liittyi yhteenliit-
tymä. Minkä takia esimerkiksi italialaiset nuoret ovat niin katkeroituneita, vihaisia, eivät
luota Euroopan unioniin? Yksi syy on se, että yhteisvastuuta ei löydy niissä asioissa, jotka
italialaiset ovat kokeneet hyvin tärkeiksi, ja se on tämä maahanmuuttopolitiikka ja yhteis-
vastuu siitä. Unkarissa Euroopan unionin jäsenmaa tekee lakeja, joissa aiotaan kriminali-
soida turvapaikanhakijoiden, maahanmuuttajien auttaminen, kaikenlainen auttaminen, ja
tulee yhä hurjempia lakiehdotuksia jopa perustuslakiin viitaten. Kyllä tämäkin on yhteis-
vastuuta, että kun kannetaan yhteisvastuuta taloudesta, niin pitäisi kantaa yhteisvastuuta
Euroopan unionissa ja euroalueella myöskin laajemmin. Muuten näitä paineita tulee, ja
minä ainakin ymmärrän sen kritiikin, joka tältä osin italialaisen nuorison osalta tulee, kun
he kokevat sen paineen, mikä Välimeren yli jatkuvasti heihin kohdistuu. 

En tiedä sitten — nyt kun Italian tilanne on vaikea, niin nyt kun tämä EKP:n operaatio on
jo tehty, on eräällä tavalla tietysti yhdet pelimerkit on käytetty, ne keinot, joita on käytet-
tävissä, enkä tässä kaipaa nyt sitä, että suomalaisten veronmaksajien pitäisi mennä ryntää-
mään pelastamaan italialaisia pankkeja. Kyllä Italian pitää itse pystyä poliittinen järjestel-
mänsä ja hallituksensa ja päättäjänsä ja politiikkansa muuttamaan niin, että he vastaavat
itse omista vastuistaan, mutta näitä eri ulottuvuuksia tähän liittyy. Ja kun täällä joku viitta-
si vielä Kreikkaan — taisi olla edustaja Ala-Nissilä ja ehkä joku muukin — niin täytyy
muistaa, että Kreikassa julkisen talouden ongelmaksi tämä tuli vasta sen jälkeen, kun tämä
USA:sta lähtenyt kansainvälinen finanssikriisi johti siihen, että piti pelastaa Kreikkaa hol-
tittomasti rahoittaneet saksalaiset ja ranskalaiset pankit. Julkinen sektori joutui vaikeuk-
siin vasta viiveellä. Täytyy nyt sitten tästä eteenpäin kaikissa olosuhteissa näissä toimen-
piteissä kiinnittää huomiota siihen, että keskitytään ihmisten auttamiseen ja pankkien pe-
lastaminen jätetään vähemmälle.

16.03 Timo Harakka sd: Arvoisa puhemies! Edustaja Satonen kiinnitti huomiota sinänsä
aivan oikeaan huoleen eli siihen, että kotitalouksien velka on noussut korkeaksi. Mutta hän
ei ehkä huomioinut sitä, että velkaantuminen ja taloudellinen suhdanne eivät kulje synkro-
nissa, vaan velka on kumuloitunut nimenomaan näinä taantumavuosina, jolloin ainoa va-
lopilkku Suomen taloudessa on ollut nimenomaan yksityinen kuluttaminen taantumassa,
joka on ollut syvempi kuin missään muualla Euroopassa ja pidempi ja bkt:lla laskettuna va-
kavampi kuin 90-luvun alun taantuma, jolloin normaalisti voitaneen olettaa, että jos tämä
kasvu jatkuu jonkun aikaa, niin tämä velkakuorma vielä kotitalouksienkin osalta supistuu.
Mutta meillähän ei ole mitään takeita siitä, että kasvu on kestävällä pohjalla. Uskon, että se
on tämän talon kaikkien puolueiden tärkein päämäärä nyt seuraavallakin vaalikaudella,
varmistua siitä, että kasvu ja työllisyys ovat kestävällä pohjalla.

Mitä tulee sitten tähän Italian tilanteeseen, niin kyllähän se suuri tragedia on se, että se
hidastaa Euroopan rahaliiton yhteisiä toimia, joilla voitaisiin esimerkiksi finanssikriisin ja
velkakriisin kaltaisia ilmiöitä lievittää jatkossa. Nyt on selvää, että suhtautuminen tämmöi-
seen minkäänlaiseen yhteistoimintaan on melko lailla kriittistä. On vain hirvittävän sääli
sekin, että kun Italiassa oli uudistushenkinen keskusta-vasemmistolainen hallitus, joka
esitti ihan sinänsä järkeviä vaihtoehtoisia linjauksia yhdessä tuolloin ministerin tehtävässä
Ranskassa olleen Emmanuel Macronin kanssa vaihtoehdoksi Saksan johtamalle talousku-
rimallille, niin se ei kelvannut, vaan Saksan malli jyrättiin läpi Suomenkin suosiollisella
avustuksella. Silloin lopputulos oli se, että italialaisille ei jäänyt sitä mahdollisuutta, että
14



Pöytäkirjan asiakohta PTK 58/2018 vp
tämmöisen järkevän reformin kautta asiat voisivat edetä, vaan mennään laidasta laitaan,
joko niin, että EU nimittää jonkunlaisen kasvottoman teknokraatin, jota ei ole valittu vaa-
leilla johtamaan tällaista protektoraattia, tai sitten niin, että toisessa laidassa tällaiset vas-
tuuttomat populistit ottavat vallan. Ja ei voi kuin ihmetellä Italian presidentin ajatuksen-
juoksua tässä: jos todellakin se syy, miksi populistit ovat saaneet katteettomille lupauksille
niin paljon suosiota, on se, että on asetettu ulkoapäin kansainvälisten rahoituslaitosten hy-
väksymä byrokraatti johtamaan demokraattisesti valittujen johtajien sijasta tätä valtiota, ja
jos se on se kritiikin lähde, niin on outo johtopäätös, että juuri sellainen henkilö nimitetään
pääministeriksi edes väliaikaisesti. [Puhemies koputtaa] Näyttää siltä, että Eurooppa ei opi
virheistään.

16.06 Ville Vähämäki ps: Puhemies! Ihan lyhyesti totean ja annan kiitokset pankkival-
tuuston puheenjohtajalle, joka on taas vuoden meitä pankkivaltuutettuja siellä hyvin luot-
sannut.

Tässä keskustelussa on keskitytty aivan täysin niihin olennaisimpiin asioihin eli siis ko-
titalouksien velkaantumiseen ja siihen, miten se oikein voidaan ottaa haltuun. Tässä edus-
taja Eestilä oikein hyvän pohdinnan teki, ja näitä täytyy kyllä huolella miettiä, voitaisiinko
todellakin sinne taloyhtiölainapuolelle miettiä jotakin toimenpiteitä, jotka mahdollisesti
sitten estäisivät sitä taloyhtiölainan tulouttamista, tai ainakin joitakin lievennyksiä sinne
puolelle.

Mitä taas tulee EKP:n osto-ohjelmien alasajoon ja siihen, ovatko ne EKP:n toimenpiteet
olleet oikeita, mitä siellä on tehty, tällä hetkellä kai voi ihan hyvin todeta, että ne ovat ol-
leet oikeita ja oikeansuuntaisia, mutta ovatko ne olleet sitten ylimitoitettuja, onko tässä jou-
duttu kuitenkin sellaiseen tilanteeseen, että itse asiassa se osto-ohjelman alasajo on sitten
vaikeata? Kaiken lisäksi sillä ei ihan olla sitä saatu aikaan, mitä oikeasti lähdettiin tavoit-
telemaan, eli sitä pankkien ja valtioitten välisen kohtalonyhteyden katkaisua. 

Mitä taas tulee Italiaan, kyllähän se Italian tilanne näyttää meille hyvin sen, että niitten
ylimitoitettujen ja katteettomien vaalilupausten tekeminen on hyvin vahingollista. Sitä ei
pidä mennä tekemään täällä.

Sitten nostan esille tästä vielä tämän hyvän teema 6:n , joka on digitalisaatio pankkitoi-
minnassa. Täällä on sivuttu sitä kaikkea digitalisaatiota, mitä tapahtuu fintech-puolella:
maksamisen muutoksia sekä bitcoineja ja muita lohkoketjuvaluuttoja, lohkoketjuteknolo-
giaan pohjautuvia maksamisen välineitä. 

Tässä on hyvin mielenkiintoinen ilmiö sinänsä, koska itse asiassa nämä lohkoketjuva-
luutat ovat yksi älykkään talouden osakomponentti, jonka avulla voidaan tehdä älysopi-
muksia, ja emme me voi oikeastaan estää enää niitten syntymistä. Kuten emme me voi es-
tää myöskään vaikkapa osakkeita, emme me voi myöskään estää lohkoketjuvaluuttoja tu-
levaisuudessa. Itse asiassa nämä lohkoketjut luovat meille uuden web 3.0:n. Se maailma,
missä me olemme nyt, on web 2.0:aa, ja me hyppäämme siitä täysin uuteen maailmaan,
missä kaikki se hyvä, mitä meille netti tuo, jaetaan uudestaan vähän toisella lailla.

16.09 Kaj Turunen kok: Arvoisa puhemies! Kuuntelin tuolla työhuoneessa tätä keskus-
telua ja päätin, että täytyy tulla tänne muutama sananen sanomaan, kun puhuttiin Italiasta. 

Kyllähän Euroopan keskuspankille ja euromaillekin on äärimmäisen tärkeää se, että
pankkiunionin kolmas vaihe saadaan toteutettua, ja tähän kolmanteen vaiheeseen kuuluu
olennaisena osana tietysti talletussuojarahasto. Tästä sopiminen ei ole edennyt ihan perus-
15



Pöytäkirjan asiakohta PTK 58/2018 vp
tellusta syystä: sen vuoksi, että eurooppalainen pankkijärjestelmä on erilaisessa tilassa eri
euromaissa. On selvää, että Italiassa pankkijärjestelmässä on järjestelemättömiä luottoja
erittäin paljon, toisin kuin esimerkiksi — kun nyt puhutaan Suomesta — Suomessa, jossa
on aika hyvässä kunnossa oleva pankkijärjestelmä.

No, tässä tullaan tietysti siihen, mikä hiukan huolestuttaa tässä, että kun täällä aikaisem-
min keskustelussa sanottiin Italiasta, että italialaisten on syytä itse hoitaa tämä oma pank-
kijärjestelmänsä kuntoon, niin tokihan se näin on, mutta se ei käy käden käänteessä italia-
laisilta, eikä ilmeisesti ole hirveästi siihen motivaatiota tai halukkuuttakaan, ja niinpä sit-
ten komissio on ruvennut tässä toimimaan. Tämä on nyt oikeastaan se huolenaihe, että näi-
tä järjestelemättömiä luottoja aiotaan sitten hoitaa arvopaperimarkkinoilla. Tässä on pel-
kona tietysti se, että nämä järjestelemättömät luotot arvopaperimarkkinoitten kautta tule-
vat sitten reaalitalouden maksettavaksi, ja tämä on ehkä se huoli, koska tähän liittyvät
sitten kiinteiden vakuuksien realisointimuutokset, lainsäädäntömuutokset, jotka direktii-
vin muodossa sitten komissiolta tulevat. 

Tällä hetkellä neuvotellaan siitä, minkä muodon se saa, mutta huolestuttavaa tietysti on
se, jos tuomioistuinkäsittely realisoinneissa ohitetaan järin kokonaan. Tietysti sitten, jos ei
tämmöistä kansallista liikkumavaraa tähän anneta — Suomessa tältä osin on hyvä järjes-
telmä olemassa — jos komissio vaatii tämmöisen harmonisoidun järjestelmän, joka on
pakko ottaa käyttöön kaikissa euromaissa, niin se toki nopeuttaa tämän [Puhemies koput-
taa] pankkijärjestelmän kuntoon laittoa Italiassa, mutta toisaalta se itse asiassa... [Puhe-
mies koputtaa] — Voinko siirtyä pönttöön sitten?

Varapuhemies Mauri Pekkarinen:  Edustaja Turunen voi siirtyä pönttöön. [Puhuja siir-
tyy puhujakorokkeelle]

Arvoisa puhemies! Tämä harmonisoitu järjestelmä toki sopii muun muassa Italialle ja
muutamalle muullekin Etelä-Euroopan maalle, joissa esimerkiksi näitten kiinteistöjen, jot-
ka ovat lainojen vakuutena tai pantteina, oikeuskäsittelyt voivat kestää jo vuosia. Näin ol-
len tämä realisointi ja näitten asioitten kuntoon laittaminen eli pankkien taseen putsaami-
nen kestää liian kauan. Tämän vuoksi sitten komissio tekee tällaista direktiiviehdotusta,
joka on harmonisoitu, mutta toisaalta, niin kuin ollaan monessa muussakin asiassa nähty,
tämä harmonisointi, joka istuu Etelä-Eurooppaan, ei välttämättä oikein istu Suomeen.
Meillä ovat Suomessa tältä osin säännöt ja lainsäädäntö oikein hyvällä mallilla, ja tämä
voisi tehdä heikennyksiä, ja itse asiassa siinä muodossa, mistä nyt keskustellaan — se ei
tietenkään ole lopullista muotoa vielä saanut — Suomi on kuitenkin jo ottanut kantaa ja
kertonut, mitkä nämä ongelmakohdat ovat. Mutta jos näistä ei pystytä sopimaan tai se ei
muutu, niin tämä tuo Suomeen kyllä sellaisia ongelmia, jos tuomioistuinmenettely ohite-
taan, että käytännössä se tarkoittaa sitä, että velkoja voi velallisen kiinteän omaisuuden rea-
lisoida ilman tuomioistuimen päätöstä, jos velka on 90 päivää eli 3 kuukautta myöhässä. Ja
tämä ei koske tietysti asuinrakennuksia eikä kuluttaja-asiakkaita vaan yritysasiakkaita
mutta ei yrittäjien asuntoja, todennäköisesti, mutta kaikkia muita kiinteistöjä tai reaaliva-
kuutta tämä tulee koskemaan. Tämä on selkeä heikennys ja minun mielestäni jo oikeustur-
vakysymyskin yrittäjien kiinteälle omaisuudelle, jos tämä tulee. Toisaalta tämä on muitten
direktiivien kanssa ristiriidassa, ja ongelma on tässä esityksessä myöskin se, että jos yritys
on velkajärjestelyssä tai maksukyvyttömyysmenettelyssä, niin nämäkään eivät vaikuta sii-
hen, etteikö velkoja voisi realisoida yrityksen kiinteätä omaisuutta. 
16



Pöytäkirjan asiakohta PTK 58/2018 vp
Niin kuin sanoin, tässä nyt on ongelma lähinnä se harmonisointi, joka on laajamittaisesti
ottaen minun mielestäni vähän niin kuin EU:n ongelma, että kun harmonisoinnilla ratkais-
taan jotain tiettyä ongelmaa, niin se aiheuttaa taas toisella puolella toisen tyyppisiä ongel-
mia. Mutta niin kuin sanottu, toivossa on hyvä elää. Tästä vielä neuvotellaan ja keskustel-
laan ja toivottavasti päästään hyvään ratkaisuun tässä.

16.16 Markku Eestilä kok: Arvoisa puhemies! Kun edustaja Vähämäki pohti täällä hy-
vässä puheenvuorossaan, onko tämä EKP:n omaisuuserien arvopapereitten osto-ohjelma
ollut ylimitoitettu, niin ainakin jos sitä vertaa tavoitteeseen — EKP:n tavoite on ollut, että
on vähän alle 2 prosentin inflaatio — niin jos ei negatiivisilla koroilla eikä setelirahoituk-
sella päästä inflaatioon, niin kyllähän sitä joutuu silloin kysymään, että mahtaakohan se
olla ainakaan ylimitoitettu. Ainakin tämän perusteella voisi ajatella, että se on jopa alimi-
toitettu. Ja mikä tässä on huomioitava, on, että kun kaikki tämä finanssipolitiikka ja rahan
liikkeet ja korot ja tämä, mitä sitten seurataan haukan silmin ja mistä katsotaan johtavien
poliitikkojen lausuntoja, on psykologiaa ja luottamusta, niin tuskin nämä puheenvuorot
tässä salissa kovin paljon korkopolitiikkaa heiluttavat. [Pia Viitanen: Ei sitä tiedä!] EKP:n
neuvosto on nyt jo todennut, että kun tämän 30 miljardin osto-ohjelman pitäisi loppua
syyskuussa, niin he ovat valmiita pidentämään ja laajentamaan sitä, eli on annettu jo sig-
naali, että jos tämä ei riitä siihen, että talous ja inflaatio saadaan käyntiin, niin pannaan vie-
lä lisää seteleitä liikkeelle. Vastuuthan siitä vain lisääntyvät itse kullekin, niin kuin Suo-
melle, mutta se on sitten toinen juttu, että kun on vähän pakko pitää talouden pyöriä pyö-
rimässä ja jos sitä inflaatiota ei saada aikaan, niin se taas aiheuttaa omat ongelmansa ja se
vie sitten rahan liikkeet muualle.

Mutta mitä tässä pitäisi meidän huomioida, on se, että kun tämän osto-ohjelman tarkoi-
tus lienee — jos minä olen oikein käsittänyt — että sillä investointeja kiihdytetään ja ni-
menomaan niin, että se raha menee tuotannollisiin investointeihin ja elinkeinoelämän tar-
peisiin, niin nyt se on Suomessa varsinkin valunut tuonne kiinteistömarkkinoille. Minun
mielestäni se ei ole ollut kovin järkevää, sillä meillä ovat nyt 2 miljardia asumistuet, ja ne
omalla tavallaan kiihdyttävät asumista jonnekin. Sitten meillä 300 miljoonaa tulee toi-
meentulotuen kautta käytännössä vuokriin. Silloin ollaan 2,3 miljardissa. Meillä oli pari
viikkoa sitten täällä hallituksen esitys korkotuesta, että asumisoikeus- ja vuokra-asuntojen
tukemista kiihdytetään, ja nyt on vielä tämmöinen, että rahoitusvastikkeen voi vähentää
tietyillä elementeillä vuokrasta. Tässä on niin monta elementtiä, hanat ovat kaikki kaakos-
sa, että se raha varmasti menee näihin kiinteistöihin. Sen takia käytetään nyt täällä salissa
puheenvuoroja, jos joskus joku Finanssivalvonnan ihminen sattuisi vaikka lukemaan näitä
tai kuuntelemaan. 

Jotakinhan tälle pitää tehdä, eihän se voi loputtomiin jatkua, sillä kyllä joku päivä saat-
taa vielä semmoinenkin hetki tulla, että korot nousevat syystä tai toisesta. Minä vain luu-
len, että aika moni ihminen joutuu silloin todella ongelmiin, koska samalla yleensä lähtee
sitten talouden aktiviteetti heikkenemään ja työttömyys lisääntymään, ja moni joutuu sit-
ten oikeisiin ongelmiin, varsinkin kun se taloyhtiön velka on erittäin suuri. Tämä on kyllä
semmoinen asia, mistä pitäisi tässäkin salissa enemmän jutella silloin, kun täällä on paljon
edustajia paikalla.

16.19 Pia Viitanen sd: Arvoisa puhemies! On muuten ihan totta, että nämä ovat niin mie-
lenkiintoisia, päivänpolttavia kysymyksiä, että soisi tietenkin, että voisi olla runsaslukui-
17



Pöytäkirjan asiakohta PTK 58/2018 vp
semminkin väkeä paikalla. Mutta kyllä minä muuten uskon, että näitä keskusteluja seura-
taan Finanssivalvonnassa ja Suomen Pankin päässä varmasti tarkkaan — sitä, mitä edus-
kunta linjaa, minkälaista palautetta tulee valiokuntien mietintöihin, ja myöskin sitä, min-
kälaista keskustelua täällä salissa käydään. Mielestäni se on tärkeää, tämä on tärkeä kes-
kustelufoorumi, ja siksi on arvostettava, hyvä asia, että edustajat näihin asioihin kantaa
täällä salissa ottavat.

Mitä tulee EKP:n politiikkaan, kyllä myös minä näen niin, että juuri se, että EKP:ssä teh-
tiin nämä linjaukset tästä keveästä rahapolitiikasta ja talouden elvyttämisestä, osaltaan kyl-
lä, ja hyvinkin isolta osaltaan, selittää myös sitä, puhemies, että tänään Suomen talous on
ollut myötätuulissa ja me olemme saaneet talouskasvua käyntiin. Se on ihan olennainen
osa tässä yhtälössä, ja siksi sitä täytyy mielestäni tarkastella Suomen näkövinkkelistä juuri
tältä kannalta.

Puhemies! Myös se on tietenkin tärkeää, että kaiken kaikkiaan erilaisia vastuita, mitä
syntyy Euroopan unionin kautta — oli se sitten keskuspankin politiikka tai sitten nämä ra-
hoitusohjelmat tai mitä vain — eduskunta pystyy seuraamaan, pystyy seuraamaan riskejä,
vastuuta kaikkiaan. Esimerkiksi Suomen Pankin pankkivaltuuston kertomuksessa on pe-
rinteisesti nämä riskit aika hyvin käyty läpi, mitä on. Esimerkiksi sivulla 29 on mielestäni
aika tärkeä ja kuvaava taulukko siitä, miten sitten voisimme vastata tähän, jos kävisi se
kaikkein epätodennäköisin ja ikävin asia, että tämä riski alkaisi jollakin tavalla realisoitua.
Tässä on analyysi siitä, että tämä olisi kuitenkin hallittavissa ja kestettävissä. Ja aivan ku-
ten puheenjohtaja Vanhanen omassa esittelypuheenvuorossaan kävi läpi, toki pankkival-
tuusto tätä asiaa seuraa.

16.21 Kaj Turunen kok: Arvoisa puhemies! Varmaan Finanssivalvonnassa ja Suomen
Pankissakin seurataan, mitä tässä salissa keskustellaan, mutta kyllä nämä aiheet, mistä nyt
keskustellaan, esimerkiksi taloyhtiön velkojen kasvu ja yksityisten kansalaisten velkaantu-
misen lisääntyminen, ainakin minun tietojeni mukaan ovat tulleet nimenomaan varoituk-
sena Suomen Pankista ja Finanssivalvonnasta, ja mekin olemme innostuneet sitten näistä
keskustelemaan. [Pia Viitasen välihuuto] — Edustaja Viitaselle sanoisin, että kyllä nämä
EKP:n toimet ilman muuta ovat vaikuttaneet Euroopan taloudelliseen kehitykseen ja Eu-
roopan mahdollisuuksiin pysyä maailmanlaajuisessa taloudessa mukana ja taisteluna la-
maa vastaan. 

Mutta mitä Suomeen tulee, sen verran ottaisin vähän tarkemman näkökulman tähän, että
Euroopan talous oli pitkän aikaa kasvussa jo ennen kuin Suomi pääsi mukaan talouskas-
vuun. Miten sitten Suomi jäi yleensä ulkopuolelle? Se johtui siitä, että meillä ei ollut riit-
tävästi kansainvälistä kilpailukykyä. Se, että maailmantalous vetää, on siellä taustalla, ja se
on hyvä asia, mutta se, että pääsee mukaan talouskasvuun, edellyttää sitä, että Suomella on
kansainvälistä kilpailukykyä päästä kansainvälisille markkinoille, ja tässä pitää nostaa hat-
tua hallitukselle. Hallitus on tehnyt sellaisia toimia yhdessä työmarkkinajärjestöjen kans-
sa, muun muassa kiky-sopimuksen, joka on tärkeä osa tätä kilpailukyvyn parantumista,
että Suomi pääsi kuitenkin viiveellä — kiitos näille hallituksen päätöksille — mukaan tä-
hän talouskehitykseen.

Se täytyy myöntää, että Suomen talous ei olisi noussut, mikäli ei olisi ollut sitä kansain-
välistä talouden kehitystä, joka auttaa Suomen vientiteollisuutta. Mutta jos ei mitään Suo-
messa paikallisesti olisi tehty, niin ei Suomi olisi tässä talouden kehityksessä mukana.
18



Pöytäkirjan asiakohta PTK 58/2018 vp
16.23 Pia Viitanen sd: Arvoisa puhemies! Tämä pikkuisen näyttää siltä, että olisi merk-
kejä ilmassa, että palaamme tähän kotimaiseen talouspoliittiseen keskusteluun. Siihen näh-
den haluan kyllä osaltani todeta, että mielestäni kuitenkin on syytä hieman myös katsoa
peiliin hallituksen siinä suhteessa, että muistan muutaman talousoppineen todenneen, että
Suomen talous on lähtenyt kasvuun lähinnä tuurilla, millä viitataan juuri siihen, että maa-
ilmantalouden tuulet ovat olleet myönteiset ja EKP on tehnyt tällaista kevyttä rahapolitiik-
kaa. Mutta kuten sanottu, me olemme kaikki iloisia siitä, että talous kasvaa, ja on turha
ehkä minuutteja kuluttaa siihen, että kinaamme siitä, kenen hyöty se on.

Mehän olemme täällä Suomessa sitten sosiaalidemokraatteina nostaneet sen huolen
esiin, että nyt kun on hyvä, että talous kasvaa, ja se on oikein, niin sen vuoksi on entistä tär-
keämpää myös talouspoliittisessa merkityksessä kysyä, kuuluuko kasvu kaikille, ja kiinnit-
tää huomiota siihen, kuinka paljon myös taloudellisesti teemme hallaa, mikäli me annam-
me eriarvoisuuskehityksen jatkua. Siinä suhteessa olisi hyvä ja tärkeää nähdä, että jos ih-
misten ostovoimaa koko ajan leikataan, pienituloisia kuritetaan, tehdään erittäin rajuja
koulutusleikkauksia, joista kaikki talousoppineet varoittavat, niin sitten me ajamme itsem-
me kyllä ojasta allikkoon. Siksi olisi nyt tärkeää, että hallituskin tekisi niitä omia poliittisia
arvovalintojaan hieman toisenlaiselta pohjalta paitsi oikeudenmukaisuusmielessä myös ta-
louden kasvun mielessä. 

Mutta, puhemies, mielestäni on tärkeää ja hyvä, että ollaan käyty tätä keskustelua täällä
tänään, ja keskustelu varmaan jatkuu.

16.25 Ville Vähämäki ps: Puhemies! Loppujen lopuksi kysymys on taseista. Kysymys on
siitä, kuinka hyvin yhteiskunta kestää sokkeja. Nyt kun on saatu valtion tase ja velkaantu-
minen jollain lailla hallintaan ja velkasuhde kohta taittuu, on saatu myöskin yhtiöitten ja
henkilöyhtiöitten tasetta oikeaan suuntaan. Myöskin kuntatalous on kääntynyt hyvään
suuntaan. Mutta sitten kun nähdään se, että yksityisten kotitalouksien tase muuttuu elikkä
velkaantuneisuus kasvaa huomattavasti, voidaan tehdä se toteamus, että tämä talouskasvu
on hyvinkin paljon sillä yksityisellä velkaantumisella aiheutettua. Tämä on se pohdinta
siis, mitä pankkivaltuuston jäsenetkin ovat tehneet aika laajasti. Täytyy kotitalouksia huo-
mauttaa asiasta, että ei voida toimia siten, jos halutaan yhteiskuntaan enemmän sokinsie-
tokykyä. Jos meillä on taseet kunnossa, niin eihän meitä kauheasti mikään ulkopuolinen
sokki uhkaa.

16.26 Kaj Turunen kok: Arvoisa puhemies! Edustaja Viitaselle voisin todeta, että itse
olen sitä mieltä, että taloudessa ei tuurilla tapahdu mitään. Tuurilla taloudessa tapahtuu, jos
sattuu saamaan veikkausvoiton tai tämäntyyppisen asian, mutta jos puhutaan valtakunnan
tasolla, eurooppalaisella tasolla, globaalilla tasolla, niin ei tuurilla tapahdu. Kyllä taloudes-
sa on paljon lainalaisuuksia, jotka vaikuttavat toisiinsa. Pelkkä onni tai tuuri ei näitä talous-
asioita ohjaa.

Tästä kotimaisesta taloudesta sen verran, että meillähän oli sellainen tilanne ennen kuin
vienti lähti vetämään — muistan, että tässäkin salissa moni puhe aloitettiin sillä, että todet-
tiin, että menee huonosti ja vienti ei vedä — että meillä kuitenkin kotimarkkinat pelasivat
ja meillä oli kotimaista kysyntää olemassa. Mutta Suomen kansantalous on rakentunut sil-
lä tavalla, että pitkällä aikavälillä tai edes keskipitkällä aikavälillä kotimainen kysyntä ei
riitä pitämään talouttamme yllä, vaan me olemme kyllä vientivetoinen kansantalous, ja
tämä on tarkoittanut sitä, että on äärimmäisen tärkeätä laman aikana saada katkaistua se
19



Pöytäkirjan asiakohta PTK 58/2018 vp
lama silleen, että saadaan taas vienti vetämään. Tämän saavuttamiseksi tarvitaan se kan-
sainvälinen kilpailukyky, jota Suomessa ei ole ollut. Siellä voidaan hymähdellä, mutta jos
meillä on tilanne sellainen, että vaikkakin maailmalla on kysyntää, niin meidän kilpailija-
maat ovat kilpailukykyisempiä kuin me, niin se on vaan niin, että silloin ei vienti vedä. 

Tämä kansainvälinen kilpailukyky: on äärimmäisen tärkeätä, että Suomi pystyy kilpai-
lemaan teknologian laadulla mutta myöskin hinnalla. Emme me ole niin ainutlaatuinen
kansakunta, Suomi, että meillä olisi jotain sellaista tarjota kansainvälisille markkinoille,
mitä ei kukaan muu pysty tekemään. Tämä on semmoinen asia, että se, että Suomi pääsi tä-
hän mukaan, edellytti kyllä sitä, että on imua, mutta se edellytti myöskin sitä, että me saam-
me kansainvälisen kilpailukyvyn sille tasolle, että kauppaa syntyy. Tämän vuoksi nämä
kotimaiset ratkaisut ovat olleet äärimmäisen tärkeitä, mutta kaiken pohjana on kuitenkin
ollut se, että on kansainvälistä kysyntää, [Puhemies koputtaa] ja siihen, että sitä on ollut
esimerkiksi Euroopan tasolla, on EKP omilla toimillaan positiivisesti vaikuttanut.

16.30 Pia Viitanen sd: Arvoisa herra puhemies! Mikäli nyt edustaja Turunen ei minua us-
ko, niin tietenkin suosittelisin hänelle erinomaista artikkelia Suomen Kuvalehdessä nume-
ro 16/2018, ”Kasvun aiheuttajaa etsimässä”: ”Johtopäätös väkisinkin on, että talous kään-
tyy kasvuun tuurilla.” Tämä on näkökulmakirjoitus Roope Uusitalolta. Tietääkseni hänel-
lä on joitakin talouspoliittisia avuja, ja 20.4. hän on tämän kirjoittanut. Luin tämän artik-
kelin silloin kun se ilmestyi, ja mielestäni se oli ihan hyvä ja analyyttinen, ja siinä mielessä
siihen kannattaa tutustua.

Mutta mitä tulee sitten näihin kotimaisiin toimiin, puhemies, niin kyllä minä nyt ihan to-
sissani näen, että... Miettikäähän, kuinka paljon nyt tämä kilpailukykysopimus, minkä hal-
litus runnoi tässä mallissaan läpi pakkolakiuhilla ja muilla, on itse asiassa tätä talouskään-
nettä ollut tekemässä — sitäpä on vaikea sanoa. Nimittäin kyllähän esimerkiksi siellä val-
tiovarainvaliokunnassa hyvin useat asiantuntijat, joita olemme tässä parin vuoden aikana
kuulleet, ovat ilmoittaneet lähinnä samaa varmuutta kuin soten suhteen sen eteen, ettei pys-
tytä kovinkaan tarkkaan sanomaan, että niin hirveän massiivisia vaikutuksia tällä itse so-
pimuksella olisi. Se on tietenkin hyvä, että sovitaan ja sopimalla joku tulos syntyy, mutta
kyllä esimerkiksi nyt tässä tilanteessa me olemme peräänkuuluttaneet sitä, että kun kerran
sitä kasvua saatiin aikaan — mikä on hyvä asia — silloin sen täytyy kuulua kaikille ja että
silloin kun on hyvä tilanne, ei ole mitään järkeä siinä, että jatketaan esimerkiksi julkisen
sektorin lomarahojen leikkauksia ahkerien työntekijöiden suhteen. Luin juuri artikkelin,
missä perheet kertoivat, kuinka paljosta vaikka lapsiperheet joutuvat sitten luopumaan sen
seurauksena, että lomarahat leikataan, ja en minä tiedä, kuinka... Se ei ole kovinkaan mu-
kavaa näiden perheiden kannalta. Se on väärin, ja sen lisäksi myös talouspoliittisesti mie-
lestäni voisi olla järkevämpää, että perheellä olisi mahdollisuus kuluttaa näitä lomarahoja
esimerkiksi yhteiseen ajankäyttöön ja muuhun. Eli myös sillä pistetään tähän talouteen,
jonka näkökulmasta tänään puhumme, kaiken kaikkiaan vetoa. 

Puhemies! Haluan sanoa myös sen, että näinä aikoina, kun kysymme, kuuluuko kasvu
kaikille, niin en minä nyt usko, että se, että työttömiä kuritetaan näillä oikeudentajua vas-
taan sotivilla aktiivimalleilla, yhtään mitään talouskasvua edistää. Ei se edistä sitä, että ih-
minen työllistyy. Pitäisi näitä asioita tässä kotimaan politiikassa, edustaja Turunen, miettiä
hyvinkin paljon laajemmalla skaalalla ja syvällisemmin eikä vain iskeä aina leikkuriveistä
sinne, missä ihminen heikoimmillaan on. Ja samaan aikaan tietenkin talouspolitiikassa
ovat herättäneet kysymyksiä ne arvovalinnat, että ollaan tehty varsin anteliaita veronke-
20



Pöytäkirjan asiakohta PTK 58/2018 vp
vennyksiä miljoonaperintöihin ja kaikkeen tähän, mikä hyväosaisimmille menee. Siksi
tämä kysymys eriarvoistumiskehityksen pysäyttämisestä on aivan olennainen, puhemies.

16.33 Kari Uotila vas: Arvoisa puhemies! On ihan pakko todeta se, että Suomen talous on
investointitavarapainotteinen ja tämä johtaa siihen, että Suomi yleensä pikkasen viiveellä
putoaa lamaan mutta se myöskin lamoista ja taantumista, jotka ovat kansainvälisestä kau-
pasta ja vientikysynnästä kiinni, myöskin viiveellä nousee tämän investointitavarapainot-
teisen tuotantonsa takia. Siitä voi johtua osittain se, että vähän niin kuin viiveellä pääsim-
me kiinni tähän taloudelliseen kasvuun meidän vientialueellamme. 

Jos joku ihan oikeasti väittää, että meidän kansainvälinen kilpailukykymme korjaantui
sillä, että väkipakolla laitettiin duunarit tekemään 6 minuuttia pitempää päivää tai sairaan-
hoitajilta, lähihoitajilta ja muilta vietiin lomarahat, niin minä olen eri mieltä. [Pia Viitanen:
Samat sanat!] Päinvastoin minä olen erittäin huolissani siitä, että meidän kansainvälinen
kilpailukykymme ja myöskin vientiteollisuutemme kilpailukyky pitemmällä aikavälillä on
vakavasti vaarantunut koulutukseen, tutkimukseen ja tuotekehitykseen liittyvien leikkaus-
ten vuoksi.

Keskustelu päättyi.

Asia lähetettiin talousvaliokuntaan.
21


	5
	15.03
	15.14
	15.23
	15.24
	15.25
	15.26
	15.28
	15.29
	15.30
	15.31
	15.37
	15.44
	15.50
	15.56
	15.59
	16.03
	16.06
	16.09
	16.16
	16.19
	16.21
	16.23
	16.25
	16.26
	16.30
	16.33


