















































DEM8DA9.tmp.xml


Pöytäkirjan asiakohta PTK 142/2018 vp
Pöytäkirjan asiakohta 

PTK 142/2018 vp

Täysistunto

Keskiviikko 16.1.2019 klo 14.00—16.24

3. Keskustelualoite ilmastonmuutoksen torjunnasta
Keskustelualoite KA 8/2018 vp

Keskustelu

Puhemies Paula Risikko: Päiväjärjestyksen 3. asiana on yhteinen ajankohtaiskeskustelu
ilmastonmuutoksen torjunnasta sekä maailmanlaajuisesta lajien sukupuuttoaallosta, eli 3.
ja 4. asiakohdasta keskustellaan yhdessä.

Ajankohtaiskeskustelun ensimmäiset, 5 minuutin pituiset puheenvuorot käyttävät kes-
kustelun taustalla olevien keskustelualoitteiden ensimmäiset allekirjoittajat Krista Mikko-
nen ja Tytti Tuppurainen. Valtioneuvoston 5 minuutin pituisen puheenvuoron käyttää
asunto-, energia- ja ympäristöministeri Kimmo Tiilikainen. Tämän jälkeen myönnän har-
kitsemassani järjestyksessä 1 tai 2 minuutin mittaisia vastauspuheenvuoroja. Vastauspu-
heenvuorot varataan V-painikkeella. 

Keskusteluun varataan aikaa enintään puolitoista tuntia.

Keskustelu

14.03 Krista Mikkonen vihr (esittelypuheenvuoro): Arvoisa puhemies! Viime perjantai-
na Eduskuntatalon portaat täyttyivät nuorista. He vaativat ilmastonmuutoksen pysäyttä-
mistä nyt. Kun heiltä kysyttiin, miksi ette ole koulussa, he vastasivat: ”Jos te päättäjät ette
ota ilmastonmuutosta vakavasti, meillä ei ole tulevaisuutta, jota varten käydä koulua.” Me
olemme vastuussa näiden nuorten tulevaisuudesta.

Kansainvälisen ilmastopaneelin tuoma tieteen viesti on selvä. Maapallon keskilämpöti-
lan nousu on pysäytettävä 1,5 asteeseen. Se vaatii ennennäkemättömän laajoja toimia ja
nopeasti. Me suomalaiset aiheutamme paljon enemmän ilmastopäästöjä asukasta kohti
kuin valtaosa maailman tai edes Euroopan unionin asukkaista. Jos kaikki eläisivät kuten
me, tarvittaisiin neljä maapalloa. Jokainen ymmärtää, että näin ei voi jatkua. Meillä on vas-
tuu toimia.

Suomen nykyiset ilmastotoimet eivät riitä 1,5 asteen tavoitteen saavuttamiseen. Meidän
päättäjien on pystyttävä muuttamaan yhteiskuntamme rakenteet sellaisiksi, että elämäm-
me on hiilineutraalia jo vuonna 2030. Sen jälkeen ilmakehästä on poistettava hiiltä enem-
män kuin sinne päästämme. Vuoteen 2030 on vain kolme vaalikautta. Jo seuraavan edus-
kunnan on pystyttävä merkittäviin päätöksiin. Se ratkaisee sen, pääsemmekö tavoitteeseen. 

On ajateltava isommin: Sen sijaan, että mietimme, miten edistää ilmastotoimia nykyi-
sen talousraamin sisällä, meidän on käännettävä ajattelumme toisinpäin: ilmastopolitiikan
tulee asettaa raamit taloudelle. Tarvitsemme ekologisen verouudistuksen. Ilmastoystäväl-
lisen vaihtoehdon tulee aina olla se helpompi ja halvempi. Päästöistä pitää maksaa. Tähän
 Tarkistettu
4.0



Pöytäkirjan asiakohta PTK 142/2018 vp
mennessä tehdyt verouudistukset ovat olleet näpertelyä. Seuraavan uudistuksen on oltava
miljardiluokkaa.

On ajateltava uudemmin: Monet ratkaisut ovat jo olemassa. Niiden käyttöönottamiseksi
tarvitaan kannusteita, tukea, normeja, kieltoja ja taloudellista ohjausta. Energiataloutem-
me ja liikkumisemme on muutettava päästöttömäksi. [Hälinää — Puhemies koputtaa] Ruo-
kailusta ja asumisesta on tehtävä vähähiilisempää. Kulutusta on vähennettävä. [Puhemies
koputtaa]

Puhemies Paula Risikko: Pieni hetki. — Nyt täällä on aivan liian paljon meteliä. Keski-
tytään kuuntelemaan ajankohtaiskeskustelun aloituspuheenvuoroja, kiitos.

Kiitos, puhemies. — Metsiemme ja maaperämme pitää sitoa ja varastoida hiiltä ilmake-
hästä nykyistä enemmän. Kaikista hankkeista ja päätöksistä on tehtävä ilmastovaikutusten
arviointi. On ajateltava luovemmin: tutkimus- ja kehittämistyöhön on panostettava uusien
teknologisten ratkaisujen saamiseksi. Kaikki tämä on tehtävä reilulla tavalla, niin etteivät
köyhimmät ihmiset joudu ilmastonmuutoksen torjunnan maksajiksi — eivät Suomessa ei-
vätkä maailmalla.

Arvoisa puhemies! Kahdeksan eduskuntapuoluetta on sitoutunut pysäyttämään ilmas-
ton lämpenemisen 1,5 asteeseen. Mutta sitoumukset eivät riitä, jos ne eivät muutu teoiksi.
Meidän on pystyttävä tekemään päätöksiä myös silloin, kun ne ovat vaikeita. Ilmaston-
muutoksen torjunta on monella tapaa kohtalonkysymys. Jo 2 asteen lämpeneminen johtai-
si merkittävästi useammin helleaaltoihin, kuivuuteen ja tuhotulviin. Ruoantuotanto ja ve-
densaanti vaarantuisivat aiheuttaen epävakautta, konflikteja ja muuttoliikettä.

Ilmastonmuutoksen torjunta ei ole ilmaista, mutta monin verroin kalliimmaksi sekä in-
himillisesti että taloudellisesti tulee, jos hidastelemme. Itse asiassa me maksamme jo nyt
siitä, että emme tee tarpeeksi paljon tarpeeksi nopeasti. Suomalaisetkin viljelijät tietävät,
mitä tarkoittaa, kun sään ääri-ilmiöt yleistyvät: yksi kesä on liian sateinen, toisena vaivaa
kuivuus. Ilmastonmuutoksessa on kyse ihmiskunnan ja koko planeetan elinmahdollisuuk-
sista, aivan samoin kuin luonnon monimuotoisuuden hupenemisessa. Nämä kaksi kulke-
vat käsi kädessä. Ilmastonmuutos muuttaa elinympäristöjä ja heikentää monimuotoisuutta.
Se taas vaikeuttaa sopeutumista muuttuvaan ilmastoon. Molemmista on pidettävä huolta.

Arvoisa puhemies! Kunnianhimoinen ilmastopolitiikka on välttämättömyys. Kyse ei ole
poliittisesta taistelusta, ei maineesta tai suosiosta vaan yhteisestä kamppailusta elinkelpoi-
sen planeetan puolesta. Jos emme siinä onnistu, olemme kaikki häviäjiä.

Kokemus on osoittanut, että ympäristöpolitiikka tarvitsee edelläkävijöitä, ja edelläkävi-
jät ovat lopulta hyötyneet siitä, että tekevät asiat ympäristön kannalta kestävämmin. Ym-
päristöosaamisesta voi tulla yhä vahvempi vientituotteemme. Siksikin Suomen paikka on
ilmastopolitiikan eturintamassa.

Toivoa on, mutta se on sidottu tekoihin. Tehdään kevään vaaleista ilmastovaalit. Suo-
malaiset ansaitsevat kuulla, mihin ilmastotekoihin puolueet ovat sitoutuneita. Meidän on
otettava nuorten viesti tosissamme. Tarvitsemme ilmastotekoja nyt. Vain siten nuorillam-
me on tulevaisuus.

14.09 Tytti Tuppurainen sd (esittelypuheenvuoro): Arvoisa rouva puhemies! Maapal-
lon eläinten, kasvien ja muiden eliöiden lajirikkauden häviäminen aiheuttaa huolta ja su-
rua. Lajien häviäminen on huolestuttanut tiedeyhteisöä vuosikymmenten ajan. Luontoon
2



Pöytäkirjan asiakohta PTK 142/2018 vp
kuuluva lajien syntymisen ja häviämisen tasapaino on järkkynyt. Lajeja häviää vauhdilla,
joka vertautuu maapallon historian suuriin sukupuuttoaaltoihin, jotka ovat tapahtuneet sa-
toja tai kymmeniä miljoonia vuosia sitten. Maailman luonnonsäätiön mukaan seuratuista
4 000 eläinlajista yli puolet on hävinnyt vajaassa puolessa vuosisadassa. Selkärankaisista
eläinlajeista häviää vuosittain 2 prosenttia, ja muidenkin lajien kohdalla kehitys on kestä-
mätön. Yhteensä 130 maasta kootun kansainvälisen luontopaneeli IPBESin arviointirapor-
tin mukaan jopa yli 40 prosenttia luonnon monimuotoisuudesta on vaarassa hävitä vuoteen
2050 mennessä.

Arvoisa puhemies! Lajirikkauden säilyttäminen on välttämätöntä. Lajien vuorovaikutus
muodostaa monimutkaisia ekosysteemejä. Yksittäinen laji voi olla merkittävä toisten laji-
en ravintona, toisten lajien kantaa säätelevänä tai muulla tavoin tasapainoa ylläpitävänä.
Luonnon monimuotoisuuden häviäminen kaventaa väistämättä ihmiskunnan elinmahdol-
lisuuksia. Esimerkki tästä on pölyttävien hyönteisten kantojen romahdus. Pölytystä edel-
lyttävien ravintokasvien tuotanto uhkaa käydä ylivoimaiseksi. Mikään ihmisen teknologia
ei korvaa työtä, jota hyönteiset tekevät. Lajien häviäminen heikentää edellytyksiä sekä hil-
litä ilmastonmuutosta että sopeutua siihen. Lajirikkaassa ympäristössä on enemmän bio-
massaa sitomassa ilmakehän hiilidioksidia, ja sellaisesta löytyy varmemmin lajeja, jotka
selviävät ilmaston lämpenemisestä tai sademäärien muutoksesta.

Uhkaavan sukupuuttoaallon syyt ovat ilmeiset: se johtuu ihmisen toiminnasta. Ihmisen
toiminnan seurauksena ilmasto muuttuu nopeammin kuin lajien kyky sopeutua muutok-
seen, ja ihmisten siirtämät vieraslajit ja haitalliset vieraslajit valtaavat alaa alkuperäislajeil-
ta. Lisäksi sekä maa- että merialueista suurin osa on jo suoraan ihmisten hyödyntämiä ka-
lastusalueita, hakkuu-, laidun- tai viljelymaita tai rakennettua ympäristöä.

Arvoisa puhemies! Yhdistyneitten kansakuntien biodiversiteettisopimus, jonka tavoit-
teeksi asetettiin monimuotoisuuden säilyttäminen, hyväksyttiin vuonna 1992 Rio de Janei-
rossa. Sopimus ei ole pysäyttänyt uhkaavaa kehitystä, mutta silti osa sen tavoitteista on to-
teutumassa. Viime vuonna julkaistussa YK:n raportissa voitiin kirjata huomattavaa edis-
tystä. Maailman merialueista 7 prosenttia ja maa-alueista 15 prosenttia on saatu suojelun
piiriin. Luonnon monimuotoisuuden pelastamiseksi tarvitaan toimia globaalisti ja lähellä.

Suomen on tänä vuonna alkavan EU-puheenjohtajuuden myötä otettava YK:n biodiver-
siteettisopimuksen toimeenpano ja jatkotoimet asialistalle. EU:n tulee saada Yhdysvaltain
ja Brasilian nykyiset johtajat, Trump ja Bolsonaro, luopumaan toimista, jotka uhkaavat
näiden suurten maiden suojeluohjelmia.

Täällä Suomessa, puhemies, esitän kolme käytännön toimenpidettä: Maaseudun ja maa-
talouden kansallista tukea on suunnattava karjan laiduntamiseen puustoisilla hakamailla,
joiden häviäminen on vakava ongelma Suomen luonnon monimuotoisuudelle. Tämä lisää
lajirikkautta. Metso-ohjelman riittävä rahoitus ja jatko on turvattava. Edesmenneen ekolo-
gian huippututkijamme, akateemikko Ilkka Hanskin ohjeita tulisi soveltaa kaupunkiympä-
ristön kaavoituksessa ja rakentamisessa lajien monimuotoisuutta säilyttäen.

Arvoisa puhemies! Meillä on kaunis ja rikas maapallo. Kauneinta siinä ovat sen maape-
rässä ja sen vesistöissä elävät olennot. Lajien häviäminen tekee maapallosta ankeamman ja
köyhemmän. Monen ympäristöongelman kohdalla olemme onnistuneet löytämään paran-
nuskeinoja kansallisesti ja jopa globaalisti. Suomen sisävesistöt ja Euroopan joet ovat puh-
distuneet, yläilmakehän otsonikerros on palautumassa. Lajien hävitessä paluuta ei enää
ole. Kun jokin kasvi- tai eläinlaji katoaa, ei sitä enää saada takaisin — ei millään keinolla,
ei koskaan. 
3



Pöytäkirjan asiakohta PTK 142/2018 vp
Ärade fru talman! Vi är medvetna om att biodiversiteten är hotad. Det finns också medel att
lösa problemet. Vi måste skydda naturens mångfald och dämpa klimatförändringen. Det
finns goda skäl till oro, men ingen orsak att känna hopplöshet. 

Olemme tietoisia biodiversiteetin häviämisestä. Olemme tietoisia myös ratkaisuista. Mei-
dän on suojeltava luonnon monimuotoisuutta ja hillittävä ilmastonmuutosta. On syytä huo-
leen, muttei mitään syytä epätoivoon.

Puhemies Paula Risikko:  Kiitoksia. Seuraavaksi ministeri Tiilikainen, olkaa hyvä, 5 mi-
nuuttia.

14.14 Asunto-, energia- ja ympäristöministeri Kimmo Tiilikainen: Arvoisa puhe-
mies! Kiitän keskustelualoitteen tekijöitä, allekirjoittajia, siitä, että meillä on mahdollisuus
eduskunnassa keskittyä näihin suuriin kysymyksiin: ilmastonmuutokseen ja luonnon mo-
nimuotoisuuden hupenemiseen. Samalla olen iloinen voidessani kertoa ensin niistä toimis-
ta, mitä hallitus on jo tehnyt. Mutta totta kai tehtävää riittää paljon eteenkinpäin.

Tällä vaalikaudella hallitus on ajanut kunnianhimoisempaa ilmastopolitiikkaa kuin mitä
ikinä aikaisemmin Suomessa on tehty: tuontiöljyn puolitus vuoteen 2030, hiilestä luopu-
minen, uusiutuvan nosto yli puoleen energian kokonaiskulutuksesta, hiilineutraaliustavoi-
te vuodelle 2045. Ja nämä eivät ole pelkästään tavoitteita, vaan ne ovat kohta viimeistä piir-
toa myöten toivottavasti myös eduskunnan hyväksymiä lakiesityksiä — siis konkretiaa,
niitä kaivattuja tekoja, joita tarvitaan. Puurakentamista on edistetty, se on hiiltä varastoi-
vaa toimintaa. 

EU-politiikassa olemme reivanneet Suomen sellaisesta peesailijasta edelläkävijäksi,
rohkeaksi ilmastopolitiikan edelläkävijäksi. [Timo Harakka: No jopas!] Ajoimme viisi-
vuotisiin rahoituskehyksiin läpileikkaavaa roolia ilmastorahoitukselle. Olemme olleet kan-
nustamassa EU-jäsenmaita kunnianhimoisempiin päätöksiin kuin mitä komissio on esittä-
nyt. Olimme vaatimassa komissiolta pitkän aikavälin nollapäästöihin tähtäävää ilmas-
tosuunnitelmaa ennen Katowicen kokousta — sen saimme. Olemme olleet kannustamassa
esimerkiksi autonvalmistajia tuottamaan vähäpäästöisiä autoja kuluttajille enemmän kuin
mihin muut ovat pystyneet.

Onneksi tuolla Katowicessä saavutimme Pariisin ilmastosopimuksen toimeenpanoon
tähtäävän sääntökirjan. Seuraavaksi kansainvälisesti on vuorossa annettujen ilmastolupa-
usten tarkennuksen ja päivityksen paikka. Sen vuoro on tänä vuonna ja ensi vuonna — tä-
hän Suomi valmistautuu. Pääministeri Sipilä kutsui eduskuntapuolueet koolle IPCC-rapor-
tin julkistamisen jälkeen. Sain itse kunnian yhdessä muitten puolueitten edustajien kanssa
valmistella yhteistä puolueitten kantaa, missä reivataan erityisesti Suomen tavoitteita suh-
teessa EU-politiikkaan mutta myös monia kansallisesti merkittäviä ilmastopolitiikan kul-
makiviä. Suomi tavoittelee, että EU pääsisi 55 prosentin päästövähennyksiin vuonna 2030.
Olemme tässä Ruotsin ja Hollannin kanssa samassa rintamassa. Vaadimme sitä, että EU
saavuttaa hiilineutraaliuden ennen vuotta 2050, Suomi on itse siihen valmis. Päästökaup-
paa markkinaehtoisena, kustannustehokkaana ohjauskeinona on kehitettävä, vahvistetta-
va, laajennettava. Tälle on laaja suomalaisten puolueitten tuki — hyvä niin. Päästökaupan
kautta tuo kuorma ilmastopolitiikan toimista jakautuu kaikkiin jäsenmaihin samalla voi-
malla ja painolla. Myös kansallisia toimia linjasimme yhdessä. Niitten pohjalta on tule-
vienkin hallitusten hyvä toimia ja totta kai vaalikeskusteluissa tarkentaa toimenpiteitä.
4



Pöytäkirjan asiakohta PTK 142/2018 vp
Arvoisa puhemies! Luonnon monimuotoisuus on yhtä lailla suuri tulevaisuudenkysy-
mys ihmiskunnan kannalta, vaikka se on saanut paljon vähemmän huomiota osakseen kuin
ilmastonmuutos — kiitos, että myös se nostetaan esille nyt samalla kertaa. Huolimatta sii-
tä, että kansainvälisesti ja Suomessa on sitouduttu monimuotoisuuden häviämisen pysäyt-
tämiseen, emme ole siinä onnistuneet. Tästä kertovat muun muassa kansainvälisen luonto-
paneelin IPBESin tuoreet arviot ja Suomessa asiantuntijoitten julkaisema luontotyyppien
uhanalaisuusarvio.

Synkkyyden keskellä on myös valopilkkuja:
Saimaannorppa on suomalaisen luonnonsuojelun symboli. Sen talvikannan kooksi oli

asetettu 400 yksilöä vuonna 2025. Olemme saavuttaneet tuon, kiitos määrätietoisen suoje-
lutyön. Kalastusrajoitukset, verkkorajoitukset, apukinosten kolaaminen — tänä talvena
edes niitä ei tarvita, kun Saimaalla lunta sataa. Olemme saavuttaneet monta vuotta etuajas-
sa tuon tavoitteen.

Metso-ohjelman rahoituksen tasoa kirpeitten leikkausten jälkeen on kohotettu, ja jos täl-
lä tasolla mennään eteenpäin, Metson tavoitteet saavutetaan.

Soidensuojeluohjelma on toteutettu. Sitä on toteutettu valtion mailla 30 000 hehtaarin
osalta ja Metso-ohjelman kautta 5 000—6 000 hehtaaria. Luontolahjani satavuotiaalle
Suomelle toi 8 000 hehtaaria uutta suojelualuetta, satavuotiaalle Suomelle perustettiin
upea kansallispuisto Hossa ja niinpäin pois.

Teemme toimia, mutta nämä eivät vielä ole riittäneet. Haluan nostaa tähän myös sen,
että meidän täytyy kehittää uusia toimia, kuten ekologiset kompensaatiot, pitää kaupun-
kien kaavoituksessa huoli siitä, mihin edustaja Tuppurainen viittasi, että viheralueita ja
puistoja ja lähimetsiä on oltava riittävästi myös luonnon monimuotoisuuden kannalta, ei
pelkästään ihmisen viihtyisyyden kannalta.

Arvoisa puhemies! Meille kaikille riittää kovasti tehtävää eteenkinpäin, mutta olen iloi-
nen niistä saavutuksista, mitä hallitus on tällä kaudella saanut aikaan. Se antaa hyvän poh-
jan edistyä niin ilmastonmuutoksen torjunnassa kuin monimuotoisuuden suojelussa.

Puhemies Paula Risikko: Kiitoksia. — Sitten mennään 1 minuutin mittaisiin vastauspu-
heenvuoroihin, jotka voi varata V-painikkeella. Ja otetaan ensin puheenvuorojen käyttäjät.
— Edustaja Mikkonen, olkaa hyvä. 

14.20 Krista Mikkonen vihr (vastauspuheenvuoro): Arvoisa puhemies! Todellakin il-
mastonmuutoksen torjuminen ja monimuotoisuudesta huolehtiminen ovat yhteisiä haastei-
tamme. Ministeri Tiilikainen luetteli, mitä tämä hallitus on tehnyt. Ne ovat hyviä tekoja,
mutta me tiedämme, että tarvitsemme enemmän. Meidän kaikkien pitää pystyä parem-
paan. Vain siten me voimme varmistaa sen, että tämä planeettamme on elinkelpoinen myös
tulevaisuudessa — ei vain meidän nuortemme vuoksi, ei vain meidän lapsiemme vuoksi,
vaan meidän kaikkien vuoksi, siksi, että uhkat ovat niin suuria ja me tiedämme, että kun
tietty raja ylittyy, niin vauhti kiihtyy niin monimuotoisuuden hupenemisessa kuin ilmas-
ton lämpenemisessä. Sen takia, jos odotamme liian kauan, emme pysty palaamaan ja kor-
jaamaan enää.

14.21 Tytti Tuppurainen sd (vastauspuheenvuoro): Arvoisa puhemies! Tämä on erittäin
hyvä, että eduskunta käy nämä keskustelut yhdessä, koska aivan kuten ministeri sanoi,
luonnon monimuotoisuuden katoaminen on jäänyt aivan liian vähälle huomiolle ottaen
5



Pöytäkirjan asiakohta PTK 142/2018 vp
huomioon, miten merkittävästä, koko meidän yhteistä tulevaisuuttamme uhkaavasta, var-
jostavasta ongelmasta on kysymys. Nämä tekijät ovat keskenään dynaamisessa vuorovai-
kutuksessa, ilmastonmuutos ja biodiversiteetin häviäminen, ja tekoja tarvitaan molemmis-
sa. Haluan nyt korostaa erityisesti luonnon monimuotoisuutta, koska se antaa meille myös
puskuria sopeutua ilmastonmuutokseen, kun luonnolla on kyky joustaa ja dynaamisesti
muuttua, ja se on erittäin tärkeätä.

Puhemies! Haluan muistuttaa siitä, että soidensuojeluohjelmaan pitää saada jatkoa myös
tulevalla vaalikaudella, Metso-ohjelmaan pitää saada jatkoa myös tulevalla vaalikaudella.
Nämä ovat pitkäkestoisia asioita, ja meidän eduskunnassa täytyy kyllä löytää yhteinen nä-
kemys siitä, miten nämä jatkossa rahoitetaan ja miten näitä rajallisia voimavaroja sijoite-
taan. Kysymys on tästä planeetasta ja sen tulevaisuudesta.

14.22 Satu Hassi vihr (vastauspuheenvuoro): Arvoisa puhemies! On hyvä, että tämä hal-
litus on pannut toimeen niitä asioita, joita edellisen hallituksen ja eduskunnan valmistele-
ma ja säätämä ilmastolaki on edellyttänyt, mutta me kaikki olemme koko ajan tienneet, että
se ei vielä riitä ilmastonmuutoksen hillintään 2 asteen, saati 1,5 asteen, tuntumaan.

On erinomaista, että kahdeksan puoluetta pääsi yhteisymmärrykseen ilmastotoimien tiu-
kentamisesta. Se mahdollistaa sen, joskaan ei vielä takaa sitä, että kannamme todella sen
korren kekoon, mikä Suomelle kuuluu, ilmastonmuutoksen hillintään 1,5 asteen tuntu-
maan. 

On muistettava, että ilmastonmuutos ja luonnon monimuotoisuuden hupeneminen liit-
tyvät yhteen ja niistä toisen paheneminen vaikeuttaa myös toisen ratkaisemista. Siksi mei-
dän on päästöttömän energian ja liikenteen saavuttamisen ohella myöskin esimerkiksi met-
sien käsittelyssä [Puhemies koputtaa] otettava käyttöön menetelmiä, joilla samalla kasva-
tamme hiilinieluja ja huolehdimme monimuotoisuudesta.

14.23 Silvia Modig vas (vastauspuheenvuoro): Arvoisa rouva puhemies! Ilmastonmuu-
toksen torjunnan resepti on lopulta aika yksinkertainen. Päästöt on saatava alas, nielut on
saatava ylös ja rahavirrat on saatava tukemaan ekologista jälleenrakentamista, pois fossii-
lisista kohti ilmaston kannalta kestävää talousjärjestelmää.

Mitkään päästövähennykset eivät riitä, ellemme samaan aikaan vahvista meidän nielu-
jamme, eli Suomen metsäpolitiikan pitää vahvistaa nieluja eikä pienentää niitä. Meillä on-
neksi on valtavat metsävarannot, joten meillä on mahdollisuuksia tähän. Iso potentiaali
nielujen vahvistamiseen meillä on myös maataloudessa: myös pelto- ja viljelysmaasta on
mahdollista tehdä päästölähteen sijaan hiilinielu. Metsät ja maanomistajat ovat siis aivan
avainasemassa, ja oikealla tuella ja oikeilla poliittisilla päätöksillä he voivat nousta ilmas-
tosankareiksi.

Arvoisa puhemies! Viime perjantaina eduskunnan eteen kokoontui iso joukko nuoria
pyytämään ja vaatimaan meitä pelastamaan ilmasto. Se oli taas muistutus siitä, että tule-
vaisuudessa meidät tullaan arvioimaan sen mukaan, miten me onnistuimme ilmastonmuu-
toksen hillinnässä.

14.24 Rami Lehto ps (vastauspuheenvuoro): Arvoisa rouva puhemies! Eurostatin mu-
kaan Suomi oli EU:n eniten ilmastopäästöjä vähentänyt maa vuonna 2017. Suomen netto-
päästöt ovat vähentyneet yli puolella vuodesta 1990, kun EU:n keskimääräinen vähenemä
on ollut vain 26 prosenttia. Meidän energiaverotustamme ei saa kiristää, se heikentää mei-
6



Pöytäkirjan asiakohta PTK 142/2018 vp
dän kilpailukykyämme. Esimerkiksi teknologiateollisuuden osuus Suomen viennistä on yli
puolet. Se työllistää yli 300 000 ihmistä ja tekee yli 5 miljardin euron investoinnit vuosit-
tain Suomeen. Me emme siis saa heikentää meidän kilpailukykyämme ja siirtää meidän
työpaikkojamme enemmän saastuttaviin maihin. Se on ekoteko, kun pidetään työpaikat
Suomessa ja annetaan meidän teollisuudellemme mahdollisuus työllistää ja tehdä työtä.

14.25 Anders Adlercreutz r (vastauspuheenvuoro): Ärade talman! Ministeri Tiilikainen
puhui päästökaupasta, ja se on yksi tehokas markkinaehtoinen tapa auttaa meidät tilantee-
seen, jossa päästöt vähenevät. Päästökauppa on kuitenkin aika suppea väline tällä hetkellä.
Kaliforniassa ja Quebecissä sitä on laajennettu kattamaan huomattavasti isompi osa pääs-
töistä. Päästökauppa on myöskin sikäli ongelmallinen, että me tiedämme ehkä vuoteen
2030 asti, miten sen kanssa käy, mutta sen jälkeen emme, ja se tarkoittaa, että investointien
suhteen on suurta epävarmuutta. Me tiedämme, mikä on meidän globaali jäljellä oleva hii-
libudjettimme, se on noin 500 gigatonnia. Voi olettaa, että Euroopan osuus tästä on ehkä
noin 50. Jos päästökauppa perustuisi tähän ja jos päästökauppaa laajennetaan kaikkiin sek-
toreihin, niin saataisiin sekä ennustettavuutta että myöskin polku, joka oikeasti veisi Eu-
roopan osalta tähän 1,5 asteen tavoitteeseen. Kysyn ministeri Tiilikaiselta: olisiko tässä so-
piva keskustelunavaus Suomen EU-puheenjohtajakaudelle — päästökaupan uusiminen
niin, että se perustuisi jäljellä olevaan hiilibudjettiin ja laajenisi huomattavasti?

14.26 Pertti Salolainen kok (vastauspuheenvuoro): Arvoisa rouva puhemies! Noin vuosi
sitten 15 000 nobelistia ja biotiedemiestä antoi maapallolle toisen varoituksen. Ensimmäi-
nen varoitus annettiin 25 vuotta sitten. Kymmenettuhannet kasvi-, eläin- ja hyönteislajit
ovat kuolemassa maapallolla sukupuuttoon. Jos koko maailmassa kulutettaisiin yhtä pal-
jon kuin me suomalaiset, me tarvitsisimme kaksi ja puoli maapalloa — ei tämä yksi riittäi-
si, me olemme niin kovia luonnonvarojen kuluttajia ja saastuttajia. Eli meidän on esitettä-
vä vakava kysymys nyt myöskin itsellemme: mitä me aiomme tehdä? Metsät ovat meillä
avainasemassa. Ei meillä pidä puhua pelkästään metsien määrästä, puun määrästä, vaan
myöskin puun laadusta. Meillä on noin 3 prosenttia Etelä-Suomen metsistä niin sanottuja
vanhoja metsiä, jotka ylläpitävät biodiversiteettiä eli luonnon monimuotoisuutta. Nyt on jo
käynyt ilmi, että me emme pysty noudattamaan Nagoyan sopimuksen sitoumuksia, joissa
Suomi on mukana monipuolisuuden edistämisessä. Tämä on vakava asia. Meidän on poh-
dittava, mitä me teemme [Puhemies koputtaa] vanhojen metsien suojelemiseksi ja myös-
kin vuoden 2025 jälkeen. Virtavedet ovat toinen asia. Myöskin niitä pitää suojella, [Puhe-
mies: Aika!] ihan toisella tavalla kuin tähän asti.

14.28 Hanna Kosonen kesk (vastauspuheenvuoro): Arvoisa rouva puhemies! On todella
tärkeää, että puhumme täällä sekä monimuotoisuudesta että ilmastonmuutoksesta, niin
kuin näissä hyvissä keskustelunavauksissa on tullutkin ilmi. Niin kuin on sanottu, moni-
muotoisuuden häviäminen on itse asiassa ehkä jopa suurempi uhka ihmisten maapallolla
ololle kuin ilmastonmuutos.

Sanoisin kuitenkin, että metsänomistajat ja viljelijät jo ovat hiilensidonnan ja ilmaston-
muutoksen sankareita, eivät vain tulevia sankareita. Nimenomaan suomalaisten metsän-
omistajien avulla metsien kasvu on vuodesta 1970 kasvanut 50 prosenttia tähän päivään
mennessä.
7



Pöytäkirjan asiakohta PTK 142/2018 vp
Kansainvälinen vaikuttaminen on ilmastonmuutoksen torjunnassa äärimmäisen oleelli-
nen osa, ja kiitän ministeri Tiilikaista erittäin hyvästä työstä tähän mennessä. Siinä muun
muassa lämmityksen lisääminen päästökauppaan on äärimmäisen tärkeä keino, ja kysyn-
kin: Missä tämän suhteen mennään? Voidaanko EU:ssa kohta nähdä se päivä, kun lämmi-
tys on lisätty päästökaupan piiriin?

14.29 Peter Östman kd (vastauspuheenvuoro): Arvoisa rouva puhemies! Ilmaston läm-
penemistä aiheuttavista kasvihuonekaasupäästöistä noin 80 prosenttia on peräisin energi-
an tuotannosta ja kulutuksesta mukaan lukien liikenne. Joukko suomalaisia tutkijoita eh-
dotti jokin aika sitten, että kaikki bensiini- ja dieselkäyttöiset autot kiellettäisiin kahdeksan
vuoden sisällä. Ehdotukseen sisältyy polttomoottoriautojen maahantuontikielto vuodesta
2025 alkaen ja täydellinen myyntikielto vuodesta 2027. Alan toimijat pitävät ehdotusta
täysin epärealistisena. Ilmastokeskustelusta on muodostunut asemasota fossiilisten poltto-
aineiden ja liikenteen sähköistämisen välillä. Sitä mukaa kuin teknologia kehittyy, sähkö-
autojen lisäksi myös biokaasuautot ja hybridiautot saavat isomman markkinaosuuden Suo-
men henkilöautomarkkinoilla. Tulevaisuudessa käyttövoima voi perustua biokaasun lisäk-
si myös hybriditeknologiaan tai uusiutuvaan dieselpolttoaineeseen. Kysyn ministeriltä:
eikö ole vielä liian aikaista haudata dieselmoottorit?

14.30 Simon Elo sin (vastauspuheenvuoro): Arvoisa puhemies! Henkilöautoliikenne on
keskusteluttanut viime kuukausina liittyen ilmastonmuutokseen, liittyen myös liikenne- ja
viestintäministeriön laatimaan ilmastoraporttiin. Siinähän kiteytettynä esitettiin, että autoi-
lun maksuja korotettaisiin ja polttomoottoriautot kiellettäisiin ihan lähivuosina. Kysymys
on ilmastonmuutoksessakin usein siitä, kuka maksaa ja kuka hyötyy. Jonkinlainen rahan
uusjako on tässä kysymyksessä menossa, ja siinä pitää olla hyvin tarkka, koska jos men-
nään väärällä tavalla, niin silloin maksaja on nykyinen haja-asutusalueella tai pienemmäs-
sä kaupungissa asuva, polttomoottoriautoa käyttävä suomalainen ja voittaja, ainakin puna-
vihreiden mallissa, olisi kantakaupungissa suuressa kaupungissa asuva henkilö, jolla on il-
mainen joukkoliikenne ja joka ei sitä polttomoottoriautoa käytä, oli se sitten kiellettyä tai
ei. Eli pitää olla hyvin tarkka — vaikka ilmasto tärkeä on ja toimia pitää tehdä — kuka hyö-
tyy, kuka maksaa, kuka on voittaja, kuka häviäjä. Ilmastohysteriaa ei tarvita, vaan faktatie-
toihin perustuvaa politiikkaa. Sitä toivon meiltä kaikilta ja linjauksia tästä, miten tämä ra-
han uusjako oikein menee.

14.31 Riitta Myller sd (vastauspuheenvuoro): Arvoisa puhemies! Maailman ilmastofoo-
rumi ja WWF ovat arvioineet, että villieläinten määrä on vähentynyt 60 prosenttia viimei-
sen 50 vuoden aikana. Myös vieraslajien aiheuttama uhka on Suomessa yhä enemmän sel-
viö. Suomessa vajaasta 400 luontotyypistä noin puolet on arvioitu uhanalaisiksi. Tilanne ei
ole suinkaan parantunut, vaan se on huonontunut viimeisen kymmenen vuoden aikana.
Tiedämme hyvin, niin kuin tässäkin keskustelussa on tullut esille, että ilmastonmuutos vie-
lä jouduttaa tätä lajien katoa. Niinpä onkin selvää, että seuraavan eduskuntakauden aikana
on tehtävä todellisia muutoksia siihen, miten kykenemme torjumaan ilmastonmuutosta ja
olemaan mukana siinä työssä, että maailman lämpötila ei nouse yli 1,5 asteen. Olemme jo
tässä keskustelussa huomanneet, että meilläkin on täällä hyvin erilainen lähestymistapa
asioihin — tarvitsemme siis tällaisen [Puhemies koputtaa] puolueita yhdistävän pyöreän
8



Pöytäkirjan asiakohta PTK 142/2018 vp
pöydän keskustelun, jossa luomme strategian, jolla sitten saamme nämä tavoitteet [Puhe-
mies koputtaa] toteutettua.

14.33 Paavo Väyrynen tl (vastauspuheenvuoro): Arvoisa puhemies! Tämä ilmastopoliit-
tinen keskustelu tuo mieleen uskonnolliset herätysliikkeet, joissa myöhäisheränneet todis-
tavat kaikkein kiivaimmin. Globaali tietoisuus ympäristöongelmista ja ilmastonmuutok-
sen uhasta tuli esille jo 70-luvun alussa Tukholman ympäristökonferenssin aikoihin, jol-
loin Rooman Klubi julkaisi raporttinsa Kasvun rajat. Me, jotka silloin perehdyimme tähän
asiaan, olemme toteuttaneet kestävän kehityksen politiikkaa omalta osaltamme. Tämä vii-
meaikainen ilmastokeskustelu on todella ollut tällaista kilpalaulantaa, kuka voimakkaam-
pia toimenpiteitä vaatii. Täytyy muistaa, että Suomen osuus ilmastonmuutoksen synnyttä-
misessä on häviävän pieni ja myös meidän mahdollisuutemme vaikuttaa globaaliin ilmas-
tonmuutokseen on häviävän pieni. Tarvitaan suhteellisuudentajua, hyvät ystävät.

14.34 Ville Niinistö vihr (vastauspuheenvuoro): Arvoisa puhemies! Keskityn luonnon-
suojeluun ja luonnon monimuotoisuuteen, joissa on todellakin iso globaali uhka, joka on
läsnä myös Suomessa. Ministerin fantastisuutta hehkuttava puhe hallituksen politiikasta ei
vastaa sitä rehellistä totuuskuvaa, mitä tutkijat ovat esittäneet. Suomessa lähes puolet luon-
totyypeistä on uhanalaisia ja erityisesti soiden ja vanhojen metsien tila on hyvin haastava.
Lajeja kuolee sukupuuttoon Suomessa jatkuvasti.

Viime hallituskauden lopulla tynkähallitus ministeri Grahn-Laasosen johdolla ajoi alas
monta vuotta valmistellun soidensuojeluohjelman, ja tämä hallitus ei ole lakisääteistä soi-
densuojeluohjelmaa aloittanut tai jatkanut. Soidensuojelutavoitteesta on toteutunut vain
noin kolmasosa. Eli kun tavoitteena oli suojella 100 000 hehtaaria, nyt on suojeltu valtion-
maita reilut 30 000 hehtaaria laskentatavasta riippuen. Miten ministeri rehellisesti näkee,
miten Suomi voi toteuttaa Nagoyan tavoitteet suojella suoluontoaan niin, että soidensuoje-
lutavoitteet toteutuvat ja samalla torjutaan myös ilmastonmuutosta?

14.35 Sanna Marin sd (vastauspuheenvuoro): Arvoisa puhemies! Luonnon monimuotoi-
suuden heikkeneminen ja ilmaston lämpeneminen ovat ihmiskunnan tulevaisuuden kaik-
kein suurimpia kysymyksiä. Tästä on eduskuntapuolueiden välillä erittäin laaja yhdenmie-
lisyys, ja myös minä kiitän siitä yhteisestä työstä, joka viime vuoden lopussa tehtiin. Nämä
linjaukset, mitä saatiin aikaiseksi, ovat oikeansuuntaisia, mutta ne eivät ole riittäviä. Me
olemme sitoutuneet 1,5 asteen tavoitteeseen, ja nyt näiden konkreettisten tekojen pitää
myös olla linjassa meidän ison tavoitteemme kanssa.

SDP:lle on tärkeää, että kun tehdään ilmastotoimia, ne tehdään sosiaalisesti mahdolli-
simman oikeudenmukaisesti. Linjan pitää olla selvä. Se on 1,5 asteen linja, niin että ilmas-
to ei tämän enempää lämpene, mutta sitten nämä toimet pitää tehdä sosiaalisesti oikeuden-
mukaisella tavalla, niin että ne eivät lisää tuloeroja, hyvinvointieroja ihmisten välillä.
Tämä on meidän selvä linjamme.

Tartun vielä siihen, mitä edustaja Salolainen täällä sanoi metsistä, että ei vain metsien
määrä vaan myös metsien laatu on se kysymys, mistä pitää puhua, ja tästä olen aivan sa-
maa mieltä. Esimerkiksi Metsähallituksen tulostavoitteita pitäisi kohtuullistaa sillä tavalla,
että luontoarvoiltaan arvokkaat metsät voidaan säilyttää. Tarttuuko hallitus tähän esityk-
seen?
9



Pöytäkirjan asiakohta PTK 142/2018 vp
14.36 Laura Huhtasaari ps (vastauspuheenvuoro): Arvoisa puhemies! Suomen osuus
maailman kokonaispäästöistä on todellakin vain 0,14 prosenttia, ja Lappeenrannan teknil-
lisen yliopiston professorin Esa Vakkilaisen mukaan Suomi on yksi kourallisesta määrästä
maita, jotka ovat oikeasti jo vähentäneet päästöjään. Eli Suomi on jo ylittänyt oman osuu-
tensa ja toimii mainiona esimerkkinä, ottaen vielä huomioon sen, että Suomessa on EU:n
kylmin ilmasto ja välimatkat pisimmät. 

Todellakin kun kuuntelee tätä muiden puolueiden ilmastoretoriikkaa, niin tässä on nyt
menossa eräänlainen kilpailu siitä, kuka esittää kaikkein kunnianhimoisimpia vaatimuksia
ilman, että kiinnostaa laskea, mitä se maksaa tavalliselle veronmaksajalle, omakotitaloasu-
jalle, autoilijalle — vai onko se niin ihanan kallista, ettei sille kannata edes hintalappua las-
kea? Suomalaisten rahat menevät lähinnä asumiseen ja autoiluun, muuhun ei enää rahaa
jääkään.

14.37 Paavo Arhinmäki vas (vastauspuheenvuoro): Arvoisa rouva puhemies! Ilmaston-
muutoksen hillinnässä on kyse hiilidioksidin kokonaismäärästä ilmakehässä. Siihen vai-
kuttavat sekä päästöt, niin kuin täällä on tullut ilmi, että toisaalta se, kuinka paljon pystym-
me hiiltä poistamaan ilmakehästä, eli hiilinielut. Meidän on siis saatava päästöt alas ja hii-
linielut ylös. Mikäli me onnistumme tässä, niin meillä on mahdollisuus globaalisti päästä
tähän 1,5 asteen tavoitteeseen, johon me haluamme päästä — lähes kaikki eduskuntapuo-
lueet ovat siihen yhdessä sitoutuneet.

Mutta samaan aikaan kun puhutaan ilmastonmuutoksen hillinnästä, pitää puhua myös
eriarvoisuudesta. Me tarvitsemme kestävän verouudistuksen, joka huolehtii siitä, että il-
mastopolitiikan maksajiksi eivät joudu pieni- ja keskituloiset. Erilaiset ympäristöverot
ovat monesti luonteeltaan tuloeroja kasvattavia, ja näiden vaikutukset tulee sitten huomi-
oida muussa verotuksessa tai muussa yhteiskuntapolitiikassa, jotta ilmastonmuutoksen
vastainen taistelu, johon meistä lähes kaikki ovat sitoutuneet, on samalla myös politiikkaa,
joka on oikeudenmukaista.

Puhemies Paula Risikko:  Otetaan tässä vaiheessa kolme vastauspuheenvuoroa, sen jäl-
keen ministereitten vastauksia ja sitten jatketaan debattia. Nämä kolme henkilöä ovat edus-
tajat Maijala, Talvitie ja Tuomioja.

14.39 Eeva-Maria Maijala kesk (vastauspuheenvuoro): Arvoisa puhemies! Ilmastoasiat
ovat meille kaikille tärkeä asia. Tänään voin olla todella ylpeä siitä, että olen maaseudun
ihminen, sillä viimeisen 50 vuoden aikana ovat Suomen maaseudun ihmiset tehneet töitä
tosissaan metsän eteen niin, että metsien kasvu on kaksinkertaistunut. Eli vaikka hiilensi-
donnasta ei puhuttu silloin vielä mitään, eikä ilmastonmuutoksesta, niin töihin on alettu to-
sissaan. Tuloksia on saatu todella paljon aikaiseksi. Kiitos siitä kaikille, jotka ovat tehneet
töitä Suomen metsien eteen ja tämän kasvun eteen, todella iso kiitos.

Mutta nyt sitten eletään seuraavaa vaihetta. Nyt olisi tärkeää se, että me saisimme lisät-
tyä vielä metsien kasvua, uusia metsäalueita. Olisi tärkeää, että me saamme myöskin tut-
kimukseen rahaa niin, että me voisimme energia-asioita kehittää, että me voisimme Suo-
men luonnonvaroja ja luontoa kokonaisuudessaan kehittää todella paljon eteenpäin. Minis-
teriltä kysynkin: mitä toimenpiteitä ollaan tekemässä, että me saamme energiapuolta maa-
seudulta entistä enemmän ja meidän metsiemme kasvua entisestään lisättyä?
10



Pöytäkirjan asiakohta PTK 142/2018 vp
14.40 Mari-Leena Talvitie kok (vastauspuheenvuoro): Arvoisa puhemies! On tärkeää,
että käymme tätä keskustelua nimenomaan yhdessä. Ja minkä takia ympäristöstä pitää pi-
tää huolta? Se ei ole lahja meidän menneiltä sukupolviltamme, vaan se on lainaa tulevilta.
Se on ainakin itselläni ollut 20 vuotta politiikan yksi kivijalka.

Me voimme tietenkin täällä salissa tehdä lainsäädäntötyötä. Tärkeää on luoda sellainen
ympäristö, että niin verotuksen kuin kannusteiden osalta saamme kansalaiset toimimaan,
saamme paikalliset tahot ja yritykset toimimaan mutta myöskin valtiot Euroopan laajuises-
ti sekä globaalisti.

Mitä eduskunta voi tehdä lainsäädäntötyön lisäksi? Meillä oli tänään eduskunnan kestä-
vän kehityksen työryhmän infotilaisuus, jonka puhemieskin oli avaamassa, ja tämän perus-
korjauksen aikana, minkä eduskunta on tehnyt, täällä on tehty niin lämmitykseen, valais-
tukseen kuin ilmastointiin paljon asioita, jotka myöskin omalta osaltaan kantavat korren
kekoon. Tulemme myöskin arvioimaan tulevan kuukauden, kahden aikana tässä kestävän
kehityksen työryhmässä, onko aihetta tehdä esimerkiksi joitain lentokompensaatiomaksu-
ja [Puhemies koputtaa] ja voisiko eduskunta uuden strategian osalta ottaa EMAS-johtamis-
järjestelmän käyttöön.

14.41 Erkki Tuomioja sd (vastauspuheenvuoro): Arvoisa puhemies! Kun Charles
Darwin julkaisi 1859 teoksensa Lajien synty, hän kuvasi siinä prosessia, joka oli vaatinut
satoja miljoonia vuosia. Jos joku pääsee kirjoittamaan teoksen Lajien kuolema, niin hän
kuvaa siinä vain satojen vuosien kehitystä. Sillä tavoin on ihminen vaikuttanut tähän ym-
päristöönsä, että luonnon kiertokulussa tapahtuva lajien synty ja kuolema ovat tuhatker-
taistuneet aikaisempaan nähden nimenomaan katoamisen osalta.

Voi ajatella, että se kapitalisti, joka hakkauttaa sademetsiä ja perustaa pihvitilan, tekee
voittoa ja nostaa kansantuloa hetkellisesti, mutta hän köyhdyttää koko ihmiskuntaa ja hän
silloin myöskin tuhoaa meidän tulevan elämämme laatua ja ehkä ylipäätänsä elämän edel-
lytyksiä. Siksi tähän luonnon monimuotoisuuden katoamiseen on kiinnitetty aivan liian vä-
hän huomiota. On hyvä, että ilmastonmuutoksesta puhumme, mutta nämä kaksi asiaa kuu-
luvat yhteen, ja me tiedämme, mitä ilmastonmuutos voi tuoda tullessaan, mutta meillä ei
ole vielä minkäänlaista käsitystä [Puhemies koputtaa] seurauksista, joita tämä luonnon mo-
nimuotoisuuden tuhoaminen tuo tullessaan.

Puhemies Paula Risikko:  Sitten ministereiltä lyhyet vastaukset, ja sitten jatketaan. Mi-
nisterit Tiilikainen, Mykkänen, Berner, 2 minuuttia. Voi puhua paikaltakin.

14.43 Asunto-, energia- ja ympäristöministeri Kimmo Tiilikainen: Arvoisa rouva pu-
hemies! Kiitoksia hyvistä kommenteista. Muutama huomio:

Tämä oikeudenmukaisuus ja eriarvoisuuden torjuminen — mitä erityisesti Arhinmäki ja
Modig nostivat täällä esille, moni muukin — on tavattoman tärkeää. Nimittäin kyllähän
tiede kertoo, kuinka paljon päästöjä täytyy vähentää, tiede kertoo, minkälaisia keinoja ja
teknologioita meillä on käytettävissä, tiede kertoo, minkälaista talousohjausta voidaan
käyttää, mutta poliitikkojen tehtävä on tehdä toimia, jotka ovat kansalaisten hyväksyttävis-
sä. Se on meidän tehtävämme.

Konkreettisia, todellisia toimia täällä peräänkuulutettiin. En tiedä yhtään sen konkreet-
tisempaa tai todellisempaa toimenpidettä kuin kivihiilikielto. Siitä on Suomessa puhuttu
11



Pöytäkirjan asiakohta PTK 142/2018 vp
noin vuodesta 95 lähtien. Nyt tämä hallitus sen esityksen toteutti. Se on eduskunnan käsis-
sä, toivottavasti se säädetään.

Edustaja Lehto totesi, että Suomessa päästöt vähenivät eniten EU-maista. Se pitää on-
neksi paikkansa. Miksi näin? Suurin yksittäinen syy tähän oli uusiutuvien polttonesteitten
käyttö liikenteessä, mikä on nopein keino vähentää liikenteen päästöjä. Se näkyy viime
vuoden tilastoissa — edustaja Pekkarinen nyökkää, koska tietää, mistä puhutaan, koska on
ollut sitä järjestelmää luomassa.

Biokaasu on verraton mahdollisuus, jossa moni hyöty yhdistyy: ensinnäkin uusiutuva
energia, lannan tai muitten jätteitten järkevä käsittely, jossa ravinteet saadaan jalostettua
parempaan muotoon, hajautettu tuotanto, mahdollisuus uusiin tuloihin maaseudulla ja niin
edelleen, plus se, että pystytään vielä ravinnekuormitusta pelloilta vähentämään. Tämä on
yksi hyvä esimerkki niistä konkreettisista toimista, mitä toivottavasti jatkossa tehdään li-
sää.

Teollisuus huolehtii tästä myös, ja olen erittäin tyytyväinen siihen, että suomalainen
elinkeinoelämä, muun muassa Elinkeinoelämän keskusliiton suulla, on sitoutunut tuohon
1,5 asteen tavoitteeseen. Se kertoo meidän teollisuuden vastuullisuudesta.

Edustaja Tuomioja teki mainion vertauksen täällä — jos sademetsiä hakataan ja sitten
pihvikarjaa laidunnetaan, niin siitä on muuten kestävyys kaukana.

Tuo edustaja Tuppuraisen peräänkuuluttama metsälaitumella laiduntava suomalainen li-
hakarja: siitä taas kestävyys ja monimuotoisuus kiittävät. [Jukka Gustafsson: Tuli dema-
reita kehuttua oikein nimillä!]

Puhemies Paula Risikko:  Seuraavaksi ministeri Mykkänen, 2 minuuttia.

14.45 Sisäministeri Kai Mykkänen: Arvoisa puhemies! Voisi äkkiseltään ajatella, että
onko ilmastonmuutoksella sisäministerin tekemisiin mitään vaikutusta, mutta itse asiassa
nämä kysymykset ovat sisäministeriön tehtäväkentän ytimessä. Tämä sali voi aika harvoin
vaikuttaa siihen, mitä on tapahtunut eilen tai toissa päivänä, aika vähän siihenkään, mitä ta-
pahtuu tänä vuonna, mutta meillä on aika iso vastuu siitä — kun nyt on puhuttu lasten ko-
kemista uhista — minkälainen maailma on 20 vuoden päästä, kun tämän päivän teinit lä-
hestyvät keski-ikää. Sen maailman osalta ehkä suurin yksittäinen kysymys on se, kuinka
monet miljoonat ihmiset joutuvat jättämään kotiseutunsa ilmastonmuutoksen, aavikoitu-
misen, merenpinnan nousun takia. Ja tietenkin on niin, että Suomen päästöt eivät tätä rat-
kaise, meidän hiilijalanjälki on 1 promille. Mutta meidän kädenjälki on ja voi olla myön-
teisesti monikymmenkertainen. Täällä on jo kehitetty ratkaisuja, joita viedään Kiinaan, In-
tiaan, sinne, missä päästöt ratkaistaan. Ja jos me otamme kunnianhimoisen asenteen — ku-
ten näyttää, että uskallamme entistä enemmän ottaa — niin täällä kehitetään vielä enem-
män ratkaisuja, joilla sitten maailmaa käännetään oikeaan suuntaan.

Tämän takia olen erittäin tyytyväinen eduskuntapuolueiden yhteisestä laajasti hyväksy-
tystä linjauksesta. Siinä on mielestäni kaksi olennaista asiaa:

Ensinnäkin, Suomi loikkaa, kuten ministeri Tiilikainenkin viittasi, jarruttajasta edellä-
kävijän ja eteenpäinpuskijan joukkoon Euroopan unionissa, kun puhutaan päästötalkoiden
kunnianhimosta. Sillä voi olla ratkaisevia vaikutuksia tulevissa neuvotteluissa. Me tarvit-
semme EU:ssa 2030-päätökseen kunnianhimon nostoa meidän kaikkien lasten uhkien ta-
kia.
12



Pöytäkirjan asiakohta PTK 142/2018 vp
Toiseksi, selvä linjaus siitä, että Suomessa sähkö ja lämpö tuotetaan päästöttömästi vuo-
teen 2040 mennessä, tarkoittaa selvää signaalia, miltä näyttää myöskin maakaasun ja tur-
peen tulevaisuus, ja investoinnit lähtevät kulkemaan siihen suuntaan. Kiitos siitä, että tämä
linjaus on ollut mahdollista tehdä, ja keväällä tarvitsemme pitkäjänteisen päästöhinnoitte-
luohjelman — kuka tahansa onkaan hallitusneuvotteluissa — niin että se jatkuu kuvaavasti
eteenpäin, [Puhemies koputtaa] jolloin investoijat tietävät ja myöskin kansalaiset tietävät,
että vuosi vuodelta tulee halvemmaksi valita se päästötön auto ja vastaavasti kannattaa sitä
[Puhemies koputtaa] valintaa harkita. — Kiitos.

Puhemies Paula Risikko:  Ministeri Berner, 2 minuuttia.

14.48 Liikenne- ja viestintäministeri Anne Berner: Arvoisa rouva puhemies! Pohjois-
maihin vertailtaessa Suomen päästöt henkeä kohden olivat vuonna 2016 toiseksi suurim-
mat. Suomen päästöt per capita olivat Ruotsiin verrattuna tuplasti suuremmat. Liikenteen
osuus Suomen päästöistä on noin 20 prosenttia ja taakanjakosektorin päästöistä noin 40
prosenttia. Kansallisessa energia- ja ilmastostrategiassa sekä KAISUssa olemme yhdessä
sopineet, että liikenteen kasvihuonekaasupäästöjä vähennetään 50 prosentilla vuoteen
2030 mennessä. Olemme myöskin sopineet, että liikenne olisi hiilineutraali vuoteen 2045
mennessä.

Tämä vaatisi monenlaisia toimenpiteitä. Jos on lukenut liikenne- ja viestintäministeriön
raporttia eikä vain referoi sitä muiden välittämänä, niin siinä raportissa todetaan, että näi-
den tavoitteiden saavuttamiseksi on erityisesti pidettävä huolta siitä, ettei synny eriarvois-
tavia toimenpiteitä ja että toimenpiteet voivat olla erilaisia kaupunkien ja maaseudun vä-
lillä. Samalla siinä todetaan myöskin, että tarvitaan laaja verotuksen uudistus, joka ei pel-
kästään kohdistu liikenteen verotukseen. Samalla todetaan myöskin, että Suomi on pitkien
etäisyyksien maa ja me tarvitsemme ajoneuvoja ja varmasti myöskin dieselautoja jatkos-
sakin.

Kysymys on myöskin siitä, että meidän energiantarve liikenteessä on niin suuri, että me
emme pysty sitä pelkästään biopolttoaineilla tyydyttämään. Tämä tarkoittaa myöskin sitä,
että me tarvitsemme muitakin ratkaisuja tämän rinnalla. Yksi mahdollisuus olisi myöskin
pohtia sitä, että liikenteen osalta synnytettäisiin vapaaehtoinen kansallinen päästökauppa-
ratkaisun tyyppinen kokonaisuus, joka mahdollistaisi myöskin sen, että meillä olisi mah-
dollisuus pidentää aikajanaamme myöskin niiden kansallisten ratkaisujen osalta, jotka ovat
pidemmällä aikavälillä välttämättömiä.

14.50 Jyrki Kasvi vihr (vastauspuheenvuoro): Arvoisa puhemies! Meidän sukupolvem-
me tosiaan arvioidaan sen perusteella, miten onnistumme ilmastonmuutoksen hillinnässä.
Meistä riippuu, jääkö jälkeemme jotain muutakin tuleville sukupolville kuin vain mielen-
kiintoisia raunioita. Se ei tule olemaan helppoa, muutenhan se olisi jo tehty. Meiltä vaadi-
taan radikaaleja muutoksia kaikille yhteiskunnan sektoreille liikenteestä ruokavalioon,
metsänhoidosta asumiseen. Siihen verrattuna sotet ja kikyt ja hävittäjähankinnat ovat hal-
poja, helppoja pikku nakkeja. Silti jotkut täällä kehtaavat huudella: Kuka maksaa? Mitä
maksaa? Se maksaa paljon vähemmän sille omakotiasujalle, sille autoilijalle, sille kaupun-
kilaiselle kuin se, että emme tee kaikkea mahdollista heti, nyt.
13



Pöytäkirjan asiakohta PTK 142/2018 vp
14.51 Aino-Kaisa Pekonen vas (vastauspuheenvuoro): Arvoisa puhemies! Maapallon jo-
kainen laji on tärkeä. Jokaisella lajilla on oma tehtävänsä luonnon kiertokulussa. Ihminen
on järkyttänyt tätä tasapainoa vakavasti valtaamalla pikkuhiljaa enemmän ja enemmän ti-
laa maapallolta jättäen muun luonnon aina vain ahtaammalle. 

Sukupuuttoaaltoja on nähty maapallon historiassa aiemminkin, mutta tämä kuudes on
siitä poikkeuksellinen, että se on yhden lajin, siis ihmisen, aiheuttama. Sukupuuttoaaltoa
me emme voi enää perua, sillä laji voi kuolla sukupuuttoon vain kerran, mutta voimme py-
säyttää lajien häviämisen. Se tarkoittaa, että on säästettävä ja palautettava lajien elinympä-
ristöjä. On suitsittava rakentamisen ja ruoantuotannon maankäyttöä, salametsästystä, vesi-
alueiden käyttöä, ylikalastusta ja niin edelleen. Meidän on pysäytettävä ilmaston lämpene-
minen, jotta korallit säilyvät ja arktiset lajit voivat elää. Meidän on suojeltava elämää yllä-
pitävää lajien kirjoa.

14.52 Timo Kalli kesk (vastauspuheenvuoro): Arvoisa puhemies! Ilmastopolitiikan suu-
ressa kuvassa olemme yhtä mieltä siitä, että mahdollisimman vähän päästöjä ja valtavasti
toimia siihen, millä hiilinieluja voidaan kasvattaa. Mutta sitten kun mennään yksityiskoh-
tiin, millä kykenemme korvaamaan esimerkiksi fossiiliset polttoaineet, niin kaikki ovat
valmiita sanomaan, että töpselistä sitä sähköä tulee, mutta kun lähdetään keskustelemaan
siitä, millä sitä sähköä sitten tuotetaan, niin sen jälkeen meillä onkin — ainakin tähän päi-
vään asti — ollut hyvin erilaiset näkökulmat. Aina kun on esitetty jotain, niin ei käy, ei käy,
ei käy. [Välihuutoja] Hyvin täpärillä enemmistöillä täällä on saatu aikaan nykyinen tilan-
ne. Tuleva tilanne tulee olemaan paljon, paljon haasteellisempi, ja sen tähden haastan kaik-
kia edustajia pohtimaan sitä, millä tulevaisuudessa sähköä tullaan tuottamaan.

14.53 Pauli Kiuru kok (vastauspuheenvuoro): Arvoisa rouva puhemies! Aloitteen tekijät
sanoivat, että on kalliimpaa olla tekemättä mitään, ja edelleen, että jos emme onnistu, kaik-
ki ovat häviäjiä — hyvin sanottu.

Tällä vaalikaudella ja aikaisemmillakin tahti on ihan selvästi muuttunut. Henkinen kan-
taisä meidän puolella on Pertti Salolainen, joka on puhunut tästä 50-luvulta lähtien, aloitti
yksin, ja nyt puhumme yhdessä. Viime vuosina on tehty Pariisin ilmastosopimus, ilmasto-
laki, eduskuntapuolueiden yhteinen ilmastolinjaus. Kokoomus julkisti viime viikolla ym-
päristöohjelmansa, talousarviossa on kestävän kehityksen budjetointi, ja kivihiilikielto on
ympäristövaliokunnassa juuri käsitelty lausuntona. Eilen puhuimme täällä purkavasta lisä-
rakentamisesta, mikä liittyy tietysti energiatehokkaaseen rakentamiseen ja tiiviimpään yh-
dyskuntarakenteeseen. Hyviä asioita.

Suoluonnosta olen samaa mieltä. Meillä on ympäristöohjelmassa, että suoluontoa pitää
suojata ja se täytyy saada eteenpäin. 

Raideliikenteestä: Miten, ministerit, [Puhemies koputtaa] suhtaudutte? Saammeko hal-
litusohjelmaan vahvan linjauksen raideliikenteen kehittämisestä?

14.54 Eva Biaudet r (vastauspuheenvuoro): Arvoisa puhemies, ärade talman! Minäkin
haluan kiittää kyllä ministeri Tiilikaista siitä, että on tehty hyvää työtä eri puolueiden yh-
teistyössä ja saatu aikaan jonkinnäköinen pohjapaperi, mistä me nyt lähdemme ponniste-
lemaan kohti parempia tuloksia. Uskon, että myöskin ne nuoret, jotka seisoivat tuolla ra-
puilla, itse asiassa ovat siitä tyytyväisiä, koska heidän suurin huolensa on se, että me emme
ole kartalla, että me emme ole oivaltaneet, että tässä ei ole kysymys mistään kilpailusta
14



Pöytäkirjan asiakohta PTK 142/2018 vp
vaan siitä, mikä on välttämätöntä, jotta maapallo voisi pelastua ja jotta heillä olisi tulevai-
suus.

Förra veckans fredag demonstrerades det på riksdagens trappor, och de här ungdomarna
var oroade för sin framtid och för vår framtid, och de klimatstrejkade för att de upplevde att
politikerna inte tillräckligt diskuterar eller tar i beaktande klimatutmaningar eller miljöut-
maningar över huvud taget. Deras krav var goda och helt realistiska. De talade om att främ-
ja miljövänlig energiproduktion, införa högre skatter på fossila bränslen och bilar. De tala-
de om miljövänliga kriterier vid offentlig upphandling, obligatorisk klimatkompensation
på flygresor, och de talade om att kraftigt reducera onödiga plastförpackningar och förbju-
da matsvinn, så som man till exempel har gjort i Frankrike på restaurangerna. [Puhemies
koputtaa] 

Jag kommer ihåg att det när vi lagstiftade om katalysatorer i bilar fanns många som mot-
satte sig, men till slut var det helt enkelt bara de politiska målsättningarna som gjorde att
tekniken kom och skapades [Puhemies koputtaa] för att göra lösningar. Så måste vi också
handla nu. 

14.56 Eero Heinäluoma sd (vastauspuheenvuoro): Arvoisa puhemies! Todellakin Suo-
men on tehtävä oma osuutensa niin ilmastonmuutoksen pysäyttämiseksi kuin luonnon mo-
nimuotoisuuden turvaamiseksi. Kun täällä on muisteltu, rohkenen muistella, että itse esitin
2006, että Suomen pitäisi asettaa tavoitteeksi olla öljyn käytöstä vapaa 2030. Muistan, että
se aiheutti vähän ihmettelyä, että mitä ihmettä SDP:n puheenjohtaja puhuu. Tänään kaikki
puhuvat tätä asiaa.

Mutta tämä tavoite on entistä vaativampi, koska tässä eivät riitä ne kunnianhimoiset toi-
met, mitä me teemme, eikä edes se, mitä Euroopan unioni tekee, jonka koko alueella tähän
on kuitenkin herätty, vaan tähän pitää saada koko maailma mukaan. Yhdysvallat jättäytyi
pois Pariisin ilmastosopimuksesta.

Mitä tekee meidän ulkopolitiikka? Täällä aitiossa pitäisi ulkoministeri Soinin olla pai-
kan päällä kertomassa, mitä hän tekee tämän asian hyväksi, [Eduskunnasta: Kyllä! Missä
Soini on?] täällä pitäisi eurooppaministeri Terhon olla kertomassa, miten meidän Euroop-
pa-politiikan tärkeä asia on saada koko maailma tähän mukaan, ja täällä pitäisi kehitysyh-
teistyöministeri Virolaisen olla paikalla kertomassa, miten meidän kehitysyhteistyöpolitii-
kan painopiste on se, että me saamme kehitysyhteistyömaat mukaan, ja miten meidän ke-
hitysyhteistyöpolitiikka tukee tämän muutoksen aikaansaantia. [Mikko Savola: Onneksi
keskusta kantaa vastuun!]

14.57 Pekka Haavisto vihr (vastauspuheenvuoro): Arvoisa puhemies! Tämä on teemoil-
taan varmaan tämän eduskuntakauden tärkein ja kauaskantoisin keskustelu. Tarvitaan eko-
loginen rakennemuutos. Sen ekologisen rakennemuutoksen on oltava samaan aikaan reilu
ja oikeudenmukainen. Toisaalta pitää kysyä, mitä maksaa, jos ei tehdä mitään. Vuonna
2006 julkaistiin tuo kuuluisa Sternin raportti, jossa todettiin, että sitten kun taloudet luhis-
tuvat ja elinkeinoelämän toiminnot painuvat alas, ollaan todellisten uhkien kanssa tekemi-
sissä, myöskin meidän taloutemme osalta.

Kun meillä on Suomen EU-puheenjohtajuuskausi tämän vuoden lopulla, mielestäni on
kaksi asiaa, jotka silloin pitää ottaa vahvasti esille: Toinen on toimivampi, laajempi pääs-
tökauppa, joka nostaa aidosti hiilitonnin hintaa, niin että vaihtoehtoiset energiaratkaisut tu-
15



Pöytäkirjan asiakohta PTK 142/2018 vp
levat kannattaviksi. Toinen on parempi nielujen laskentajärjestelmä, sen kehittyminen
niin, että Suomi voi aidosti hyötyä nieluista ja niiden kehittämisestä. Nielut voivat olla
meidän tulevaisuuden tuotteemme.

Kotimaassa puurakentamisen käyttöä on edistettävä.

14.58 Hannu Hoskonen kesk (vastauspuheenvuoro): Arvoisa rouva puhemies! Ilmaston-
muutoksen torjunnan kannalta on aivan välttämätöntä, että hoidamme oman rootelimme
hyvin, ja senhän me olemme tehneet. Suomen osuus kokonaispäästöistä on hieman yli pro-
mille, ja lasku jatkuu koko ajan, elikkä me menemme oikeaan suuntaan.

Puheet siitä, että meillä olisi metsissä joitakin ongelmia, ovat pelkkää populismia, kos-
ka jos ilmastonmuutoksen hoitoa ja ilmastonmuutoksen vaikutuksia ruvetaan analyyttises-
ti ajattelemaan, meillä on loistavat mahdollisuudet hoitaa ilmastonmuutospolitiikkaa jär-
kevästi lisäämällä metsän kasvua, joka taas sitoo hiiltä yhä enemmän. Sitten toisaalta kun
katsotaan, että ilmastonmuutos joka tapauksessa jonkun verran tulee, niin ihan aitojen oi-
keiden tutkimusten mukaan ainoa metsä, joka kestää sen ilmastonmuutoksen suuren rasi-
tuksen metsälle, on kasvava, hyvinvoiva metsä. Sitähän muun muassa Mekrijärvellä on
tutkittu tutkimusasemalla ihan Suomen Akatemian rahoittamalla tutkimuksella. Elikkä
tämä kannattaa muistaa, että jos metsät ovat kunnossa, niin ilmastonmuutoskin hoituu sii-
nä sivussa.

14.59 Emma Kari vihr (vastauspuheenvuoro): Arvoisa puhemies! Ilmastonmuutos ja su-
kupuuttoaalto ovat asioita, jotka tulevat muuttamaan kaiken. Täällä pidetyistä kauniista
puheista huolimatta tehty politiikka on kuitenkin ollut hyvin erilaista. Tämä hallitus koh-
disti heti kautensa alussa suhteessa suurimmat leikkauksensa ympäristöön. Luonnonsuoje-
lurahoista leikattiin yli puolet eikä päästöhuutokauppatuloja enää ohjata ilmastotyöhön.
Sen sijaan ympäristölle haitalliset tuet ovat saaneet olla kovin rauhassa. Teollisuudelle
maksetaan uutta päästökauppakompensaatiota, kaivosteollisuutta tuetaan alemmalla vero-
tuksella, turpeen verotus on edelleen kevyempi kuin se oli tämän hallituksen aloittaessa, ja
kyllä sitä autoilun verotusta on alennettu kymmenillä miljoonilla euroilla. Samaan aikaan
hallitus ajaa määrätietoisesti metsähakkuiden kasvattamista, vaikka tutkijat ovat toistuvas-
ti varoittaneet niitten ilmasto- ja ympäristöhaitallisuudesta. Tällä menolla Suomi ei tule py-
säyttämään luonnon monimuotoisuuden hupenemista tavoiteajassa emmekä me kanna vas-
tuutamme 1,5 asteen ilmastotavoitteesta, ja se on se syy, minkä takia meidän kaikkien pi-
tää tehdä paljon enemmän.

15.01 Harri Jaskari kok (vastauspuheenvuoro): Arvoisa rouva puhemies! Todellakin
viime viikkoina, viime kuukausina on tehty yhteistyössä paljon, niin kuin tämä yhteinen
kahdeksan puolueen raporttikin osoittaa, ja tämä on minusta hieno eteneminen. Minun
mielestäni on kuitenkin erittäin tärkeätä, että koko ilmastonmuutoksen puolesta tehtävä työ
perustuu tutkimuksiin ja tutkimustuloksiin. Nyt esimerkiksi erittäin iso kysymys on juuri
Suomen metsät. On niin paljon viime päivinäkin keskusteltu, kuinka ne toimivat joko hii-
linieluna tai eivät toimi, kasvavatko hiilinielut vai eivät. Olisi todella hyvä, että meillä olisi
yhtenäinen käsitys ja me olisimme myös eurooppalaisella rintamalla yhtenäisesti siinä suh-
teessa, paljonko me voimme käyttää meidän metsiämme, paljonko tarvitaan myöskin mo-
nimuotoisuuden puolestapuhumiseksi metsiä, jotka ovat luonnontilassa, mutta nyt näyttää,
että meillä ei ole yhtenäistä kunnollista käsitystä siitä, niin että me puhuisimme yhteen ää-
16



Pöytäkirjan asiakohta PTK 142/2018 vp
neen, ja se myöskin estää taloudellisia investointeja metsän hyötykäyttöön. Kysynkin mi-
nisteriltä: miten me löytäisimme sellaisen yhtenäisyyden tässä asiassa?

15.02 Leena Meri ps (vastauspuheenvuoro): Arvoisa puhemies! Olen ihan samaa mieltä
kaikkien puhujien kanssa siitä, että me olemme saaneet vakavat varoitukset ympäristön
saastumisen ja päästöjen vuoksi, mutta täällä on useissa puheenvuoroissa sivuttu sitä asiaa,
että meidän pitäisi vähentää päästöjä reilussa kymmenessä vuodessa 45 prosenttia maail-
manlaajuisesti. Suomen osuus on siitä alle promillen luokkaa, eli vaikka me laittaisimme
tänään Suomen kiinni — en tarkoita sitä, että meidän ei tarvitse jatkaa tätä hyvää työtä —
niin edelleen se tavoite on lähes saavuttamatta. Elikkä meidän pitäisi nyt ottaa ne keinot
käyttöön, mitä me voimme ottaa, ja esimerkiksi EU:n puheenjohtajakaudella painostaa
muita EU-maita tekemään oma osuutensa. Puola, Romania — heillä on valtavat päästöt
meihin verrattuna, ja siitä huolimatta me otamme heidän taakkansa kannettavaksi.

Toinen, mikä vaikuttaa luonnon monimuotoisuuteen ja ympäristönsuojeluun, on ihmis-
ten räjähdysmäinen kasvu muun muassa Afrikassa ja Intiassa — olen tästä usein täällä pu-
hunut, mutten ole koskaan saanut vastausta siihen, keskusteleeko Suomi kansainvälisissä
pöydissä tästä asiasta — koska mitä enemmän ihmisiä, sitä enemmän tilaa vaaditaan. Sem-
moista hokkuspokkuslaitetta ei tule olemaan, [Puhemies koputtaa] jolla se estetään, jos ih-
misten määrä ei siellä vähene.

15.03 Simon Elo sin (vastauspuheenvuoro): Arvoisa rouva puhemies! Ensinnäkin lyhyes-
ti edustaja Heinäluomalle: ministeri Terho on Suomen kansallista etua edistämässä yhdes-
sä tasavallan presidentin kanssa Kiinassa — näin lyhyesti sanottuna.

Tässä edustaja Kalli nosti esille tärkeän huomion, joka minusta paljastaa vihreiden asi-
antuntijatietoon perustuvuuden ja sen väitteen, että kaikki keinot pitää käyttää, onttouden.
Ideologisista syistä vihreät edelleen vastustavat ydinvoimaa, vaikka se on tutkitusti tehok-
kaimpia keinoja tuottaa maksimaalinen määrä energiaa mahdollisimman pienillä ympäris-
tökustannuksilla. [Eva Biaudet’n välihuuto — Li Anderssonin välihuuto — Paavo Arhin-
mäki: Halpa ja nopea, Olkiluoto!] Tämän linjan todellinen perusta testataan tietysti siinä
vaiheessa, kun ensin hallitusohjelmaan pitää kirjata mahdollinen ydinreaktoreiden korvaa-
minen. Silloin katsotaan, ovatko vihreät edelleen tällä kannalla.

Tässä myös nostettiin esille edustaja Kasvin suulla, että on erikoista, että perään sitä,
mitkä ovat kustannukset, kenelle, kuka hyötyy, kuka ei. Teiltäkin edustaja Mikkonen sanoi
sinänsä aivan oikein, että pienituloiset pitää ottaa tässä huomioon, niin että taakka ei ole
vain heillä, mutta kyllä minä hieman pelkään pienituloisten suomalaisten puolesta, kun
vihreät puhuvat [Puhemies koputtaa] Mikkosen suulla, että tämä on miljardiluokan vero-
kysymys. Kenelle se verotaakka oikein menee?

Puhemies Paula Risikko:  Arvoisat edustajat, täällä äsken joku ihmetteli sitä, kun annan
edustaja Elolle toisen puheenvuoron. Ajankohtaiskeskustelussa kaikkien ryhmien pitää
voida keskustella. Jos ryhmästä on edustajana vain yksi henkilö, niin pitää antaa myöskin
hänelle puheenvuoro, joten pyydän teitä nyt huomioimaan tällaisen asian.

15.05 Eero Reijonen kesk (vastauspuheenvuoro): Arvoisa puhemies! Minusta tämä kes-
kustelu vaatisi hieman realistisempaa otetta ja oikeudenmukaisuutta. Me kaikki tiedämme,
että tässäkin salissa on viime aikoina paljon keskusteltu siitä, kestävätkö Suomen metsät
17



Pöytäkirjan asiakohta PTK 142/2018 vp
hakkuita enempi vai vähempi. Minusta suomalaiselle metsänhoidolle pitäisi antaa eko-
merkki. Täytyy muistaa, että viimeisten vuosikymmenten aikana Suomen metsien kasvu
on vauhdittunut merkittävästi ja hiilisidonta lisääntynyt, ja myöskin nykyisen hallituksen
toimet ovat tätä tukeneet. On äärettömän tärkeää tämä muistaa. Minusta puun monipuolis-
ta lisäkäyttöä tulisi entisestään tehostaa, se on äärettömän tärkeää. Me voimme puusta teh-
dä paljon enempi kuin tänä päivänä. Yksi puukerrostalo sitoo hiiltä saman verran kuin 700
henkilöautoa vuodessa päästää hiilidioksidia — yksi puukerrostalo. Tämä on konkreetti-
nen esimerkki, ja minusta tämä voisi olla esimerkki siitä, että puurakentamista [Puhemies
koputtaa] pitäisi entisestään lisätä.

15.06 Sari Essayah kd (vastauspuheenvuoro): Arvoisa rouva puhemies! Luonnonvaro-
jen liiallinen käyttö ja ilmastonmuutos ovat myöskin osasyy konflikteihin ja pakolaiskrii-
seihin, elikkä ilmastonmuutoksen torjunta on ihan oleellinen osa turvallisuuspolitiikkaa.
Globaalien ongelmien ratkaisuun tarvitaan totta kai kaikkien valtioitten ponnisteluja ja yh-
teistyötä, ja Suomella on varmasti oma osuutensa tehtävänään. Suomella on myöskin mah-
dollisuus olla monessa asiassa edelläkävijä, muun muassa erilaisten teknologisten ratkai-
sujen kehittämisessä. Siksi onkin tärkeää, että tämän hallituksen tekemät leikkaukset inno-
vaatio- ja tutkimusrahoitukseen on lopetettava. Me voimme olla myöskin viemässä metsä-
osaamista muualle Eurooppaan ja toisaalta olla viemässä yhdessä muitten EU-maiden
kanssa yhteisiä metsitysprojekteja muun muassa Afrikkaan. Energiaomavaraisuutta on li-
sättävä parantamalla tuotannon, liikenteen ja asumisen energiatehokkuutta, ja meidän on
tosiaankin ensisijaisesti päästävä irti fossiilisista polttoaineista.

15.07 Anna Kontula vas (vastauspuheenvuoro): Arvoisa puhemies! Tämänhetkisen tie-
don varassa irtikytkentä ei näytä todennäköiseltä. Se tarkoittaa, että talouskasvu ja miinus-
päästöt eivät ole mahdollisia samanaikaisesti vaan meidän on valittava. Jos me valitsemme
talouskasvun, se tarkoittaa, että melkoisen suuri osa pallosta käy elinkelvottomaksi, yhteis-
kuntien ruokatuotanto romahtaa. Ja jos taas me valitsemme riittävät ilmastotoimet lämpe-
nemisen pysäyttämiseen, se tarkoittaa nolla- tai miinuskasvua kaikkine niine seurauksi-
neen, jotka me hyvin tiedämme. Viime päivinä on toivottu, että asioista puhuttaisiin niiden
oikeilla nimillä, joten sanotaanpa se nyt sitten: kapitalismi nykymuodossaan ei ole yhteen-
sopiva elinkelpoisen planeetan kanssa. [Eduskunnasta: Kommunismiko on?] Miten minis-
teri aikoo tähän vastata?

15.08 Anna-Maja Henriksson r (vastauspuheenvuoro): Värderade talman! Klimatet och
den globala uppvärmningen är faktiskt en av vår tids största utmaningar för mänsklighet-
en, och jag har stor förståelse för alla de ungdomar som stod på trappan här utanför riks-
dagshuset senaste vecka.

Arvoisa puhemies! Liikenteen päästöt muodostavat noin viidenneksen Suomen kaikista
kasvihuonekaasupäästöistä ja noin 40 prosenttia taakanjakosektorin päästöistä. Kotimaan
kaikista liikenteen päästöistä noin 90 prosenttia syntyy tieliikenteessä. Liikenteen kasvi-
huonepäästöjen vähentäminen on siis aivan keskeistä, kun puhumme nyt ilmastonmuutok-
sesta ja siitä, mitä meidän Suomessa pitää tehdä.

RKP:ssä me ajattelemme, ja olemme myös ehdottaneet, että täyssähkö-, vety- ja
kaasuautoille pitäisi antaa hankintatuki, joka kohdistuisi niin yksityishenkilöille kuin yri-
18



Pöytäkirjan asiakohta PTK 142/2018 vp
tyksillekin. Uusista myydyistä autoistahan noin viidennes on työsuhdeautoja, ja niiden
vaihtuvuus on nopeaa. Sen takia olisi kannatettavaa, että tähän panostettaisiin. Mikä on
hallituksen ajatus tästä, ja miten aiotte edetä tässä asiassa?

15.09 Pilvi Torsti sd (vastauspuheenvuoro): Arvoisa puhemies! Kiitos molempien kes-
kustelualoitteiden tekijöille.

Nostaisin koulutuksen tähän keskusteluun. Lähilukioyhdistyksen puheenjohtaja Jukka
O. Mattila otti hiljattain meihin, muutamaan sivistysvaliokunnan jäseneen, yhteyttä ja nos-
ti esiin tärkeän asian, nimittäin ilmastonmuutoksen ja laajemmin nimenomaan myös luon-
non monimuotoisuuden mukanaolon systemaattisesti meidän opetussuunnitelmissamme.
Hän korosti, kuinka me tarvitsisimme sitovia ratkaisuja niin tutkintotavoitteisiin kuin ope-
tussuunnitelmiin peruskouluissa, lukioissa, ammatillisessa koulutuksessa ja myös opetta-
jankoulutuksessa. Tämä voi kuulostaa itsestäänselvältä, mutta luotan tässä kokeneeseen
opettajaan, jonka hätähuudosta oli kysymys. Hän nimittäin oli sitä mieltä, että monetkaan
opettajat eivät ole siinä määrin heränneet siihen todellisuuteen, johon meidän pitää meidän
nuoria valmistaa, jos aiomme tämän hiilineutraaliuden tavoitteen 2035 saavuttaa ja tehdä
ne kaikki suuret rakenteelliset muutokset, mitä tarvitsemme verotuksessa, metsäpolitiikas-
sa ja muilla politiikkalohkoilla tässä maassa tulevina vuosina. Toivoisinkin hallitukselta,
että otatte tämän heti esiin, jotta päästään käymään läpi opetussuunnitelmia jo ensi luku-
vuotta ajatellen. — Kiitos.

15.10 Ville Vähämäki ps (vastauspuheenvuoro): Puhemies! Lähden tästä hiilensidonnas-
ta ja puuston kasvusta liikkeelle, sillä hiilensidonta on huipussaan niissä metsissä, jotka
ovat hyvin hoidettuja, jotka ovat kasvatusmetsiä. Eli siis toisin sanoen oikeaan aikaan teh-
dyt hoitotoimenpiteet lisäävät hiilensidontaa ja metsän kasvua. Vanhat metsät toimivat taas
hyvin monimuotoisina. Kaikkia pitää huomioida.

Metsien kasvu Kainuussa ja Pohjois-Pohjanmaalla on tosi hyvässä vaiheessa, etenee
hienosti, ja metsät tuovat tällä hetkellä Suomeen eniten vientituloja. Jatkossa sitten toivot-
tavasti kestomuovit tai vaikka puupohjaiset vaatteet ja kuidut tuovat lisätuloja.

Suomen pinta-alasta kolmasosa on suota ja kolmasosa on suometsää, jonka hoidossa
täytyy olla hyvin huolellinen, jotta se toimii hiilinieluna. Nyt kysynkin, voisiko jatkossa
metsänomistajille tai peltojen omistajille maksaa siitä hiilensidonnasta.

15.11 Hanna Halmeenpää vihr (vastauspuheenvuoro): Arvoisa rouva puhemies! Suo-
malaisen, meistä jokaisen siis, hiilijalanjälki on yli 10 tonnia vuosittain, jokaisen suoma-
laisen. Vaikkapa intialaisen hiilijalanjälki on vajaa 2 tonnia vuosittain. On siis suuri mer-
kitys sillä, mistä päin maapalloa otetaan noin 5,5 miljoonan ihmisen joukkoja. Puhutaan
siitä, mikä merkitys tuon ihmisjoukon päästöillä on globaalisti.

Arvoisa puhemies! Päivän tärkein uutinen tämän päivän sanomalehdissä ja medioissa on
saanut vähänlaisesti palstatilaa. Esimerkiksi hullaantuminen täytetyistä huulista Helsingin
Sanomien palstoilla sai koko aukeaman verran tilaa, mutta uutinen etelänapamantereen
jäätiköiden sulamisesta mahtui vain sivun reunaan pienelle palstalle. Mielestäni tämä ker-
too paljon siitä, kuinka meidän pitäisi muuttaa ajattelutapaamme sekä mediassa että pää-
töksenteossa. Jos vaikkapa Yhdysvaltain avaruushallinto Nasa huomaisi suuren asteroidin
olevan törmäyskurssilla maan kanssa, tämä tieto olisi luultavasti ykkösuutinen koko maa-
ilmassa. Tuo mannerjäätiköiden sulaminen on vaikutukseltaan samaa luokkaa, mutta
19



Pöytäkirjan asiakohta PTK 142/2018 vp
emme me siitä tänään ole juuri keskustelleet, [Puhemies koputtaa] eikä se ole ollut median-
kaan huulilla. Tässä on se vertauskuva, minkä pitää muuttua.

15.13 Hanna-Leena Mattila kesk (vastauspuheenvuoro): Arvoisa puhemies! Monet
suunnitelmat ja tavoitteet ilmastonmuutoksen hillitsemiseksi ja pysäyttämiseksi ovat hy-
viä, mutta esimerkiksi suunnitelmat uusien bensa- ja dieselautojen myynnin kieltämisestä
vuoteen 2035 mennessä ja niiden korvaaminen esimerkiksi sähköautoilla herättävät epäi-
lyä. Oma maakuntani, Pohjois-Pohjanmaa, on pitkien etäisyyksien maakunta. Sähköauto-
jen latauspisteitä on harvassa, ja käy kyllä mielessä, onko kovin kannattavaa niitä edes tuo-
da pikku paikkakunnille. Kun huomioidaan sähköauton kaikkinainen valmistaminen, kes-
tää lähes kymmenen vuotta, että voidaan puhua ympäristöystävällisestä autoilusta.

Kansalaispalaute puhuu etanolin käytön puolesta myös uudemmissa autoissa. Etanolin
tankkauspisteitä lisäämällä voitaisiin käyttää vanhemmat autot loppuun saakka. Kysyisin-
kin vastuuministeriltä: voitaisiinko kohdentaa resursseja siihen, että saataisiin ratkaistua
etanolin käytön asettamat haasteet esimerkiksi auton kunnolle?

15.14 Timo Harakka sd (vastauspuheenvuoro): Arvoisa puhemies! EU:n kansalaisilla on
oikeus odottaa unionilta turvaa rajat ylittäviä uhkia vastaan. Joko vastaamme niihin vas-
tuullisella yhteistyöllä tai jätämme ne suosiolla populistien polttoaineeksi. Ilmastonmuu-
tosta on torjuttava useilla keinoilla, joista yksi on verotus. Meillä on jo EU:n laajuinen
päästökauppa, jota on tehostettava ja laajennettava koskemaan myös liikennettä, myös len-
toliikennettä. Tuotannon verotus tarvitsee rinnalleen kulutuksen verotuksen, hiilidioksidi-
veron, jonka täytyy myös olla vähintään Euroopan unionin laajuinen, koska joka ikinen yk-
sittäinen maa käyttää kilpailukykyä verukkeena toimettomuudelle, kuten tässäkin salissa
on jo kuultu.

Sipilän hallitus on suhtautunut nihkeästi Euroopan unionin omiin varoihin, jotka vaati-
vat vastuullista kansainvälistä yhteistyötä. Voisiko Suomi edistää puheenjohtajakaudel-
laan yhteistä hiilidioksidiveroa ja laajentaa päästökauppaa uutena toivona ja uutena ole-
massaolon oikeutuksena Euroopan unionille? Meidän lapsemme eivät toivo meiltä perin-
nöksi 400:aa tv-kanavaa, [Puhemies koputtaa] eivät 4 000 gigan laajakaistaa [Puhemies
koputtaa] vaan vain 4 — he tahtovat vain neljä vuodenaikaa.

15.15 Markku Eestilä kok (vastauspuheenvuoro): Arvoisa rouva puhemies! Ilmaston-
muutos, joka tekee monia alueita elinkelvottomaksi, on mielestäni yhdessä väestönkasvun
kanssa yksi suurimpia maailmanrauhaa uhkaavia tekijöitä, sillä tämä yhdistelmä pistää ih-
misvirtoja liikkeelle. Me olemme jo nyt nähneet, kuinka ne virrat sitten heiluttelevat poliit-
tisia järjestelmiä eri puolilla maailmaa.

Mutta, arvoisa puhemies, minusta tässä ilmastokeskustelussa pitäisi olla realismi muka-
na, niin kuin se nyt alkaa ollakin. Me emme voi esimerkiksi metsienhoitoa ja metsäteolli-
suutta lavastaa syylliseksi. Ne ovat 50 vuotta pelastaneet maailmaa. Ja kysymys kuuluu,
miksi ne eivät voi jatkaa tätä samaa työtä, sillä puuston määrä, hiilivarastojen määrä, on
noussut yli 70 prosenttia 50 vuodessa. Ja jos me oikeasti olemme huolissamme liikenteen
päästöistä, niin silloin meidän pitää puhua uusiutuvasta autokannasta, olivatpa ne käyttö-
voimat mitä tahansa, ja puuttua autoveroon, joka lisää koko ajan tuontia tänne.
20



Pöytäkirjan asiakohta PTK 142/2018 vp
15.16 Ville Tavio ps (vastauspuheenvuoro): Rouva puhemies! Täällä on otettu erittäin hy-
viä näkökulmia esiin. Ainakin se täytyy sanoa positiivisena asiana, että Suomessa, kuten
koko länsimaailmassa, tästä luonnon kunnioituksesta on tullut trendikäs valinta niin yksi-
tyisille kuin yrityksille. Siinä näen kyllä potentiaalia. Ongelma on silti suuressa määrin juu-
ri se, kun roudataan kaikki vain ulkomailta ja pidetään yllä ökyelintasoa, haalitaan nurkat
täyteen Kiina-krääsää maasta, joka saastuttaa eniten. Tämä on suuressa kuvassa aivan kes-
tämätön ongelma.

Asia, mikä pitäisi aina huomioida tässä ilmastonmuutoskeskustelussa, on väestönkasvu,
sillä se on erittäin oleellinen osa päästöjen kasvua. [Satu Hassi: Kannatatteko kehitys-
apua?] Väestönkasvu on siinä mielessä ilmastonmuutosta oleellisempi globaali uhka, että
liikakansoitusta voi olla vaikeampi ratkaista teknologisesti kuin ilmastonmuutosta. Se on
minusta surullista, että hirveän usein ihmiset, jotka toitottavat ilmastonmuutoksesta, puhu-
vat myös Suomen syntyvyyden vähenemisestä ja tahtovat kasvattaa Suomen väkilukua
tänne tehtävin keinotekoisin väestönsiirroin.

15.17 Li Andersson vas (vastauspuheenvuoro): Arvoisa puhemies! On naurettavaa, että
hallitus, joka on leikannut pienituloisilta, lisännyt suurituloisten veroetuja ja alentanut pro-
gressiivista ansiotuloverotusta, nyt on huolissaan siitä, että nimenomaan ilmastopolitiikka
heikentää pienituloisten asemaa ja kasvattaa eriarvoisuutta. Eihän ilmastopolitiikka ole mi-
kään muusta politiikasta erillään oleva osa, vaan vastaus kysymykseen siitä, kuka maksaa,
riippuu siitä, minkälaiseen talous- ja veropolitiikkaan vallassa olevat puolueet ovat sitou-
tuneet. Minusta on ymmärrettävää, että iso joukko suomalaisia nyt pelkää, että ilmaston-
muutos tuo mukanaan tilanteen, jossa tasaverot nousevat ja ihmisten taloudellinen asema
heikkenee. Siksi vasemmistoliiton mielestä ilmastopolitiikan johtavana periaatteena pitää
olla ilmasto-oikeudenmukaisuus, niin että suuryritysten ympäristölle haitallisia tukia kar-
sitaan, ja mikäli muutoksia tehdään ympäristöverotukseen, niin ne kompensoidaan pieni-
tuloisille vero- ja tulonsiirtopolitiikan kautta samanaikaisesti, kun kiristetään suuritulois-
ten verotusta. Kyllä tätäkin yhteiskunnallista ongelmaa on mahdollista ratkaista sosiaali-
sesti oikeudenmukaisella tavalla.

15.19 Touko Aalto vihr (vastauspuheenvuoro): Arvoisa rouva puhemies! Ympäristön, il-
maston ja luonnon hyvinvointi on kaiken muun hyvinvoinnin ehto ja edellytys. Ihmiskunta
on ottanut pikavipin rakentaessaan hyvinvointia fossiilitalouden varaan ja käyttäessään
luonnonvaroja piittaamatta huomisesta. Tuo pikavippi on köyhdyttänyt meidät kaikki, ja
tuo lainan todellinen vuosikorko ja vaikutukset ovat meidän kaikkien nähtävissä.

Tässä keskustelussa on tärkeää muistaa, että ilmastonmuutos, ympäristönmuutos ja
luonnon monimuotoisuuden heikkeneminen kytkeytyvät kaikki samaan ilmiöön. Ja koska
ilmastonmuutos muuttaa kaiken, meidän on väistämättä muutettava kaikkea tapaamme
tuottaa, kuluttaa ja liikkua. Tähän työhön tarvitaan verotusta, lainsäädäntöä sekä sopimuk-
sia, joilla päästään kohti hiilineutraalisuutta sekä varmistetaan ilmasto-oikeudenmukai-
suus, kuten muun muassa edustaja Anderssonkin toi esiin.

Kaikkien puolueiden on kerrottava, miten he konkreettisesti sitoutuvat leikkaamaan
päästöt alas ja nostamaan hiilinielut ylös sekä turvaamaan luonnon monimuotoisuuden.
Kansalaiset ovat sen ansainneet.
21



Pöytäkirjan asiakohta PTK 142/2018 vp
15.20 Arto Pirttilahti kesk (vastauspuheenvuoro): Arvoisa rouva puhemies! Kivihiili on
paras hiilensitoja, jos se jätetään kaivamatta, ja on myös ruskohiilen osuus. Nämä ovat ai-
van ekokatastrofeja juurikin Puolan ja Saksan alueella, eli kyllähän tässä EU-politiikassa
meidän täytyy hyvin vahvasti viedä sitä sanomaa, että tähän täytyy tehdä muutosta. 

Meillä on nyt eduskunnan käsissä juuri tämä kivihiilen käytön kieltolaki, ja toivon, että
se menee täällä eduskunnassa lävitse myös perustuslakivaliokunnassa. Kyllä tästä ministe-
ri on sitten mitalinsa, ilmastosankarin mitalin, ansainnut.

Meillä on noin 640 000 metsänomistajaa, ja Mikko Tiirolan laskuopin mukaan jokainen
metsälö hoitaa noin 130 ihmisen hiilipäästöt, eli tästä päästään varmaan noin 80 miljoonan
ihmisen hiilipäästöjen nieluun. Nieluja kannattaa säilyttää, niitä kannattaa vahvistaa, mut-
ta kyllä meidän tätä päästöpuoltakin tulee kehittää, eivät suomalaiset metsät voi kaikkea
paskaa niellä, suomeksi sanottuna, mitä ilmasta tulee — anteeksi. [Naurua]

15.21 Merja Mäkisalo-Ropponen sd (vastauspuheenvuoro): Arvoisa puhemies! Kestä-
vä kehitys, ilmastonmuutoksen torjunta ja lajien moninaisuuden turvaaminen edellyttävät
politiikkajohdonmukaisuutta. Politiikkajohdonmukaisuus tarkoittaa asioiden huomioimis-
ta kaikessa päätöksenteossa, lakiesitysten vaikuttavuusarvioinnissa ja myös talousarvion
laadinnassa. 

Nykyinen talousarviokäytäntö ei huomioi näitä asioita riittävästi. Osittain politiikkajoh-
donmukaisuuden puute johtuu siitä, että meillä ei ole kunnollisia mittareita käytössä. Bkt ei
riittävästi huomioi esimerkiksi ympäristön saastumista. Kestävän kehityksen näkökulmas-
ta bkt:n antamat signaalit voivat johtaa meidät jopa harhaan. Mitä kestämättömämpää ta-
loudellinen kehitys on, sitä nopeammin bkt lyhyellä aikavälillä kasvaa, ja tähän edustaja
Tuomiojakin viittasi.

Muun muassa EU, Yhdistyneet kansakunnat ja kansalaisjärjestöt ovat aktivoituneet hy-
vinvointia paremmin kuvaavien mittareiden kehittämisessä. Toivottavasti voisimme olla
edelläkävijöitä ja EU-puheenjohtajuuskaudella nostaa esille hyvinvointitalouden ja nämä
uudenlaiset hyvinvointimittarit, jotka huomioivat myöskin luonnon hyvinvoinnin ja kestä-
vyyden.

15.22 Veera Ruoho kok (vastauspuheenvuoro): Arvoisa puhemies! Täällä puhuttiin il-
mastovaaleista. Ne ovat myös maahanmuuttovaalit. Tiedämme, kuinka ilmastonmuutos ai-
heuttaa ilmastopakolaisuutta. Ihmisten elinmahdollisuudet kapenevat, köyhyys ajaa pako-
laisuuteen. [Li Andersson: Muut paitsi perussuomalaiset tietää!] Väestönkasvua hillitään
kehitysyhteistyöllä. Suomi tekeekin erinomaista työtä seksuaaliterveyden saralla kehitys-
yhteistyössä.

Arvoisa puhemies! Suomalaisen kuluttajan näkökulmasta Ranskan mellakat, keltaliivit,
osoittivat, että ilmastonmuutosta ei taklata, elleivät yhteiskunnassa kaikki koe asiaa priori-
teetikseen. Pienituloinen, työssäkäyväkään, ei kykene murehtimaan ilmastonmuutosta,
kun kaikki energia menee seuraavasta viikosta ja kuukaudesta selviämiseen, riittävätkö ra-
hat. Sen tähden meidän täytyykin tehdä sellaista politiikkaa, joka kannustaa myös pienitu-
loiset elintärkeisiin talkoisiin ilmastomme pelastamiseksi. [Li Andersson: Kannattaako
niiltä leikata sitten?]

Puhemies Paula Risikko: Seuraavaksi edustaja Savola. Lähdetään näistä henkilöistä, jot-
ka eivät vielä ole saaneet puheenvuoroa mutta ovat täällä paikalla.
22



Pöytäkirjan asiakohta PTK 142/2018 vp
15.23 Mikko Savola kesk (vastauspuheenvuoro): Arvoisa rouva puhemies! Hallitus on
tehnyt paljon ilmastotekoja, ja erityisesti yritykset ovat tehneet paljon ilmastotekoja reaa-
lisesti. On tullut biopohjaisia materiaaleja korvaamaan öljypohjaisia. Puurakentamista on
edistetty, ja se on edistynyt. Bioenergiaa tuotetaan.

Itse asiassa suomalainen ruoantuotanto on vastaus ilmastonmuutoksen hillintään. Suo-
malainen nurmi sitoo hiiltä, meidän maamme soveltuvat nurmen viljelyyn. Sitä pystytään
muodostamaan ihmisille lihan kautta ruoaksi. On suomalainen riista, monimuotoisuus,
kaikki, mitä meillä metsissä on. Prosessien sivutuotteena pystytään myös tuottamaan bio-
kaasua, joka on tärkeä energiamuoto.

Energiasta haluaisin kuitenkin muistuttaa sen, että on pään puskaan laittamista, jos ener-
gia tuodaan meille ulkoa. Meidän on muistettava huoltovarmuus joka tapauksessa, niin
ruoantuotannossa kuin erityisesti energiantuotannossa.

15.25 Jani Toivola vihr (vastauspuheenvuoro): Arvoisa rouva puhemies! Niin kuin edus-
taja Mikkonen avauspuheenvuorossaan totesi, erityisesti viime aikoina nuoret ovat olleet
ehkä äänekkäin osa keskustelussa ilmastosta ja luonnon monimuotoisuudesta. Se ääni on
ollut hyvin vaativa, ja se on ollut ehdoton. On ollut hienoa nähdä, että se ääni kuuluu Suo-
messa ja että se on ollut selvästi myöskin kansainvälinen ilmiö. On myös maailmalta kuul-
tu paljon nuorten voimakkaita puheenvuoroja.

Tällä hetkellä nuoret ovat usein myös se väestöryhmä yhteiskunnassa, joka jo tällä het-
kellä tekee eniten luonnon monimuotoisuutta ja ilmaston lämpenemisen ehkäisyä tukevia
toimenpiteitä. Mutta samaan aikaan tosiasia on se, että moni nuori myöskin kokee ahdis-
tusta ilmastonmuutoksesta ja kokee voimattomuutta siitä, ettei pysty vaikuttamaan, ei pää-
se osallistumaan tai ei ole välttämättä edes tietoa. Itse ajattelen, että myös osallisuuskysy-
mys ja oikeus tietoon nuorten kohdalla on tärkeä kysymys, kun me puhumme ilmaston-
muutoksen torjunnasta. Edustaja Torsti mainitsi tässä koululaitoksen ja opetuksen, ja myös
nuorilta on tullut vahvaa viestiä siitä, että kouluissa tieto ei välttämättä aina ole ajantasais-
ta. Nämä ovat kysymyksiä, mistä uutta tietoa tulee koko ajan, ja sen takia on tärkeää var-
mistaa, [Puhemies koputtaa] että opettajilla on ajanmukainen tieto.

Puhemies Paula Risikko: Ja vielä edustajat Karimäki, Kääriäinen ja Alanko-Kahiluoto ei-
vät ole saaneet puheenvuoroa.

15.26 Johanna Karimäki vihr (vastauspuheenvuoro): Arvoisa puhemies! Nyt on käyn-
nissä maailmanhistorian kuudes massasukupuuttoaalto. Viides aalto oli 65 miljoonaa vuot-
ta sitten, kun dinosaurukset hävisivät sukupuuttoon. Silloin nisäkkäät selvisivät. Nyt yksi
nisäkäs, ihminen, vapauttaa maasta fossiilisia polttoaineita ja lämmittää ilmastoa niin, että
sekin vielä tuhoaa luonnon monimuotoisuutta. Täällä salipuheissa on selkeästi herätty tä-
hän kriisiin ja on halua toimia, mutta ne toimenpiteet, mitä tarvitaan, ovat monin kerroin te-
hokkaampia ja monin kerroin vaikuttavampia kuin mitä tähän mennessä on tehty. Esimer-
kiksi luonnonsuojelualueiden osalta ensi kaudella on ihan välttämätöntä lisätä 100 miljoo-
naa euroa vuosittain luonnonsuojelualueiden hankintaan. On tehtävä aikataulu sille, miten
ajetaan alas kaikki fossiiliset polttoaineet 2020-luvun aikana. On tehtävä kaikkea politiik-
kaa ilmastolasit silmillä [Puhemies koputtaa] ilmasto-oikeudenmukaisuus huomioiden.
23



Pöytäkirjan asiakohta PTK 142/2018 vp
15.27 Seppo Kääriäinen kesk (vastauspuheenvuoro): Arvoisa puhemies! Vartti sitten
edustaja Reijonen kertoi Joensuuhun rakennettavasta 16 kerroksen puukerrostalosta — tai-
taa muuten olla Reijosen yrityksen rakentama kerrostalo. Sanonpahan vain, että pistäkää
paremmaksi.

Arvoisa puhemies! Suomi on hyvällä tiellä tässä ilmaston lämpenemisen estämisessä, ja
erityisen lohdullista on se, että kunnianhimoa on, tulevaisuuteen päin on hyvin kovia ta-
voitteita, niin kuin pitää ollakin, sekä Suomella että Euroopan unionilla. Se on ihan oikein.
Mutta haluan korostaa sitä, että sekään ei tietenkään riitä tämän globaalin katastrofin estä-
miseksi, vaan kyllä siihen tarvitaan Euroopan ulkopuolisen maailman mukanaolo täysin
rinnoin, jotta päästään todellakin semmoiseen tulokseen, joka mahdollistaa elämän täällä
maapallolla kymmenien vuosien kuluttua. Samalla kyllä korostan sitä, että kun täällä koti-
maassa tehdään kovia toimenpiteitä, niin siinä kyllä pitää aina muistaa sosiaalinen oikeu-
denmukaisuus, se, että yhteiskuntamme vähäosaiset eivät joudu aivan kestämättömiin ti-
lanteisiin tämän tärkeän asian hoitamisessa.

Loppuun vielä se, että metsissä on meidän mahdollisuutemme.

15.28 Outi Alanko-Kahiluoto vihr (vastauspuheenvuoro): Arvoisa rouva puhemies! Il-
mastonmuutoksen pysäyttämisessä ja luonnon monimuotoisuuden turvaamisessa on to-
siaan siirryttävä sanoista tekoihin, ja kaikki teot lasketaan, niin kuin täällä on todettu. Esi-
merkiksi hiilineutraaliin liikenteeseen siirtyminen edellyttäisi muun muassa lentoveron
käyttöönottoa tai lentomatkakompensaatiota, ja olisin ollut kiinnostunut kuulemaan, mitä
liikenneministeri ajattelee tällaisista asioista.

Ministeri Tiilikainen taas iloitsi siitä, että saimaannorppa on viime aikoina vahvistunut,
mutta kuitenkin ilmastonmuutos uhkaa kiihdyttää lajikatoa, ja tämä koskee myös saimaan-
norppaa. Muun muassa takapajuinen kaivoslakimme uhkaa tuhota saimaannorpan puhtaan
elinympäristön, mikä siis tarkoittaa sitä, että muun muassa kaivoslakia pitäisi pikaisesti uu-
distaa, [Puhemies koputtaa] jos haluamme lajejamme suojella.

Puhemies Paula Risikko:  Myönnän vielä kolme vastauspuheenvuoroa, edustajille Tup-
purainen, Mikkonen ja Salolainen, sen jälkeen ministerien vastaukset, ja sitten tämä kes-
kustelu on päättynyt. 

15.29 Tytti Tuppurainen sd (vastauspuheenvuoro): Arvoisa rouva puhemies! Kello käy.
Suomikin on sitoutunut YK:n biodiversiteettisopimukseen, jonka mukaan luonnon moni-
muotoisuuden katoaminen piti pysäyttää vuoteen 2020 mennessä — siis ensi vuoteen men-
nessä. Deadline on ensi vuonna, ja sen takia on erittäin tärkeää, että eduskunta käy nyt tä-
män keskustelun. Varmaan tarvittaisiin sellainen Sternin raportti myös biodiversiteeteistä,
jotta avautuisi laajalle kansalaisyhteiskunnalle, mikä merkitys myös taloudellisesti moni-
muotoisuuden katoamisella on.

Ensi vaalikaudella tarvitaan välttämättä lisäpanostuksia. Esimerkiksi Luonnonsuojelu-
liitto on esittänyt 100 miljoonaa euroa vuodessa luonnonsuojelualueitten lisäämiseen, en-
nallistamiseen ja luonnon hoitoon. Tämän lisäksihän rahoitusta tulee EU-budjetista, raken-
nerahastoista ja muista rahastoista, ja uhkana on nyt se, että EU-budjetti pienenee brexitin
johdosta ja myöskin Suomen hallituksen säästötavoitteiden johdosta. Nyt on aivan väistä-
mättä priorisoitava. Rahoitusta on löydyttävä, mikäli me aiomme vastata monimuotoisuus-
haasteeseen ja ilmastonmuutokseen.
24



Pöytäkirjan asiakohta PTK 142/2018 vp
15.30 Krista Mikkonen vihr (vastauspuheenvuoro): Arvoisa puhemies! Tämä keskuste-
lu on osoittanut sen, että tässä salissa valtaosa ymmärtää ne suuret haasteet, joiden edessä
olemme. On hienoa, että olemme kyenneet myös asettamaan yhteisiä kunnianhimoisia ta-
voitteita, mutta ne tavoitteet punnitaan ennen kaikkea ensi eduskuntavaalikaudella: miten
me saamme ne teoiksi.

Meidän täytyy tehdä muutos niin, että se on sosiaalisesti oikeudenmukainen, se on selvä
asia. Mutta me voimme tehdä sen, jos haluamme, koska me tässä salissa olemme niitä, jot-
ka voivat määrittää, miten verotus kohdennetaan, miten kompensoidaan kaikkein pienitu-
loisimmille niin, että he eivät joudu kohtuuttomaan asemaan.

Metsistä puhuttiin täällä jonkun verran. Metsissä on meillä suuri mahdollisuus, mutta
meidän on huolehdittava siitä, että käytämme niitä kestävästi. Ilmaston kannalta: metsät si-
tovat hiiltä — jo pelkästään hakkuukierron pidentäminen olisi ratkaiseva tekijä sen paran-
tamiseksi, ja puurakentaminen totta kai. Tarvitaan lisää tiedettäkin siinä, miten metsiä käy-
tetään, [Puhemies koputtaa] mutta ainakin se on varmaa, että monimuotoisuuden näkökul-
masta metsätalous on liian rajua: kolme neljäsosaa metsätyypeistämme on uhanalaisia.

15.32 Pertti Salolainen kok (vastauspuheenvuoro): Arvoisa rouva puhemies! Haluan no-
teerata, että olen erittäin iloinen ja tyytyväinen siitä, että tämä keskustelu on nyt käyty tääl-
lä. Voin sanoa, että tämä on historiallinen. Tulen olleeksi täällä 38 valtiopäivät, kun nämä
päättyvät, ja koskaan aikaisemmin tämä eduskunta ei ole käynyt tällaista keskustelua.
Tämä on historiallinen ja ainutlaatuinen, ja otan tämän sellaisena, että tämä eduskunta on
nyt heräämässä vihdoinkin siihen, mihin me olemme ihmiskuntana matkalla — ja myös-
kin me suomalaiset. Me emme ole syyttömiä. Minä itse olen aikamoinen syntisäkki. Len-
nän aika paljon, matkustan aika paljon, minulla on auto ja kesämökki. Olen syntisäkki, niin
kuin me kaikki suomalaiset olemme. Meidän kaikkien täytyy tunnustaa, että jotain merkit-
tävää täytyy lähiaikoina tehdä.

Viimeisenä pointtina sanon, että tämä ei ole rakettitiedettä. Pienet asiat voivat hoitaa
asioita eteenpäin. Esimerkiksi pölyttäjät: Keski-Euroopassa ei ole enää riittävästi mehiläi-
siä ja hyönteisiä, [Puhemies koputtaa] jotta ne pölyttäisivät pellot, ja myöskin muuttolin-
nut [Puhemies: Aika!] kuolevat matkallaan, koska ne eivät saa ruokaa. Suomessakin mei-
dän pitää pitää huolta siitä, [Puhemies koputtaa] että emme myrkytä mehiläisiä ja hyöntei-
siä, jotta meillä [Puhemies: Aika!] on suuremmat sadot.

Puhemies Paula Risikko: Sitten ministereitten vastaukset. Ministeri Tiilikainen, riittääkö
3 minuuttia? Ja ministeri Berner, 2 minuuttia.

15.33 Asunto-, energia- ja ympäristöministeri Kimmo Tiilikainen: Arvoisa puhe-
mies! Kiitoksia tästä monimuotoisesta keskustelusta, jonka olemme käyneet ja jota edus-
taja Salolainen luonnehti historialliseksi omalla pitkällä, ansiokkaalla näkökulmallaan ja
perspektiivillään.

Muutamia asioita haluan vielä kommentoida:
Ensinnäkin, äsken en ehtinyt sanoa tähän edustaja Niinistön nostamaan huoleen liittyen

soiden suojelusta: Valtion maitten osalta tuo suojeluohjelma on toteutettu. Niitä soita, joita
joku muu käyttömuoto uhkaa, eli lähinnä puustoisia soita, on Metso-ohjelman kautta suo-
jeltu, ja edustaja Niinistön kunniaksi on sanottava, että tuo suoluokitus, joka edellisellä
25



Pöytäkirjan asiakohta PTK 142/2018 vp
kaudella säädettiin, valtaosin suojelee arvokkaat suot muulta käytöltä. Eli soitten kohta on
aika hyvässä mallissa. Kuitenkin siinä on hyvä sitten edetä, kun rahat antavat myöten.

Edustajat Adlercreutz ja Kosonen kyselivät päästökaupan laajennuksesta niin kuin moni
muukin: Tein siis huhtikuussa aloitteen päästökaupan laajentamiseksi kiinteistökohtaiseen
lämmitykseen. Nyt se on tässä kahdeksan puolueen yhteisessä linjauksessa. Liikenteeseen
laajentaminen on hieman problemaattisempaa. Nimittäin jo nyt tällä hetkellä monessa
maassa verotuksen kautta tapahtuva ohjaus ja hiilen hinnan asettaminen liikennepolttoai-
neille on tuntuvasti korkeammalla tasolla kuin päästökaupan taso, joten se ei ole niin yk-
sinkertaista, auttaako se vaiko ei. Mutta ilman muuta viemme päästökaupan laajentamista
EU-tasolla eteenpäin.

Edustaja Aalto totesi hyvin, että fossiilitalous on ihmiskunnan pikavippi. Se on hyvin sa-
nottu, ja siihen vastataan sillä, että siirrymme fossiilitaloudesta biotalouteen ja kiertotalo-
uteen, ja totta kai sen biotalouden, erityisesti metsien hyödyntämisen, täytyy olla kestävää
niin monimuotoisuuden kuin ilmaston kannalta. Siihen meillä tähdätään.

Väestönkasvusta maailmanlaajuisesti kannettiin jonkun verran huolta. Ehkä siinä paras
lääke on kehityspolitiikassa toteutettava tyttöjen koulutus ja terveydenhuolto, koska ne to-
distetusti toimivat tähän suuntaan.

Edustaja Haavistoa kiitän hyvin rakentavasta otteesta. Tekisi mieleni jopa sanoa, että
tervetuloa hallituksen linjalle. Nimittäin se listauksenne, että tarvitsemme toimivamman
päästökaupan ja että nielujen laskentajärjestelmää voitaisiin kehittää siten, että suurista
nieluista myös hyödytään — erinomainen ajatus — ja puurakentamisen nostaminen osoit-
tavat sitä konsensushakuisuutta, mikä meillä onneksi laajasti vallitsee.

Edustaja Heinäluoma on nyt kiireissään muualla, mutta hän nosti esille tämän ulkopo-
liittisen ulottuvuuden, ja oikeastaan tässä on ilo kertoa teille, että olemme tänä päivänä pää-
ministeri Sipilän kanssa kutsuneet pohjoismaiset pääministerit ja ilmastoasioista vastaavat
ministerit Helsinkiin 25. päivä tammikuuta yhteiseen kokoukseen. Miksi? Pohjoismaat
voivat olla kokoaan suurempi toimija. Moni on ajatellut, että Suomi nyt on niin pieni, mut-
ta Pohjoismaat yhdessä ovat jo yhdenneksitoista suurin talous maailmassa yhteen laskettu-
na. Me olemme osoittaneet, että voimme ihmisten hyvinvointia ja taloutta kasvattaa sa-
maan aikaan, kun päästöt menevät alas vinhaa vauhtia. Meillä on teknologista osaamista
muille maille jakaa, pystymme ilmastodiplomatian keinoin vaikuttamaan siihen, mitä muut
maat tekevät, ja kehityspolitiikassa olemme luotettava kumppani. Voimme viedä ratkaisu-
ja ja tukea heikompia, köyhempiä maita toimimaan vastuullisesti.

Edustaja Kontula teki vallan mainion kysymyksen liittyen kapitalismiin, ja oikeastaan
vastaisin, että oma näkemykseni on, että ilmastonmuutosta ja luonnon monimuotoisuuden
hupenemista ei ratkaise kapitalismi eikä sosialismi eikä mikään mukaan ismi — pikem-
minkin semmoinen vapaan kansan keskellä kulkeva suora tie nimeltä se, että ohjaamme ta-
loutta ekologisesti ja sosiaalisesti kestävällä tavalla toimimaan, kestävän kehityksen hen-
gessä.

Puhemies Paula Risikko: Sitten ministeri Berner, 2 minuuttia.

15.38 Liikenne- ja viestintäministeri Anne Berner: Arvoisa rouva puhemies! Myöskin
omalta osaltani haluan kiittää tästä keskustelusta. Muutamia huomioita:
26



Pöytäkirjan asiakohta PTK 142/2018 vp
Liikenne- ja viestintäministeriössä on perustettu tämän vuoden alusta ilmasto- ja ympä-
ristöyksikkö. Sen tavoitteena on huolehtia siitä, että ministeriön osaaminen tällä sektorilla
kasvaa ja että päätöksiä voidaan erittäin hyvin valmistella.

Liikenteen päästöratkaisuihin kuuluu muutakin kuin tieliikenteen fossiiliset polttoai-
neet. Kävelyn ja pyöräilyn periaatepäätös ja edistämisohjelma on valmistunut viime vuon-
na. Sähköautojen hankintatuesta on päätetty aina vuoteen 2021 saakka. Ajoneuvojen kon-
versiotuista biokaasuun ja etanoliin on samoin tehty ratkaisuja. Meillä on ollut käytössä ro-
mutuspalkkio. Tukea on rakennettu suurten kaupunkiseutujen joukkoliikenteen kehittämi-
seksi, digitalisaation ja liikenteen palveluistumisen edistämiseksi, ja olemme liittyneet lii-
kenteen päästövähennysallianssiin.

Raideliikenteen osalta on pyritty huolehtimaan siitä, että meillä olisi maksimaalisen hy-
vät edellytykset seuraavalla kaudella saada meidän henkilöliikenteemme ja tavaraliiken-
teemme määriä nostettua raiteilla. Tätä varten ovat käynnissä alueellisen raideliikenteen
pilotointi ja siihen liittyvät päätösvalmistelut kolmesta hankkeesta. Pyritään kasvattamaan
tarjontaa raideliikenteessä ja huolehtimaan myöskin siitä, että meillä on aitoja rahoitusrat-
kaisuja raideliikenteen infran kehittämiseksi.

Autoalan kanssa on solmittu autoalan Green Deal -sopimus ja liikenneinfrastruktuurin
puurakentamisohjelma on rakennettu, jotta aidosti pystytään katsomaan, että meillä Suo-
messakin kasvaa puusta rakennettujen siltojen määrä. Tämän kaiken lisäksi autokannan
uudistaminen on aivan keskeinen kysymys, ja se edellyttää verotuksen uudistamista. Die-
selautojen kieltämiseksi ei ole hallituksella tai liikenne- ja viestintäministeriöllä suunnitel-
maa. En usko sen olevan tarpeen, mutta se on myöskin lähes mahdoton toteuttaa siitä syys-
tä, että meidän autokantamme on niin ikääntynyt, että meidän on ensin huolehdittava siitä,
että me saamme aidosti yhteistä tahtotilaa autokannan uudistamiseksi, ennen kuin me läh-
demme kielloista liikkeelle.

Lentoveroon suhtaudun jonkun verran varauksellisesti. Kysymys on erittäin globaalista
liikennemuodosta, ja pidän tärkeänä sitä, että Suomi on koko ajan aktiivisempi huolehti-
maan siitä, että niin lentoliikenteen kuin merenkulun päästöt aidosti sovitaan kansainväli-
sesti, ratkaistaan niiden osalta kunnianhimoiset tavoitteet ja vaaditaan niille seurantaa.

Edustaja Haaviston kahden kohdan listaan haluaisin esittää kolmanneksi sen, että me ai-
dosti pystymme paremmin seuraamaan meidän päästövähennystoimenpiteidemme vaikut-
tavuutta ja niiden laskentaa, jotta me teemme jatkossa oikeita ratkaisuja.

Keskustelu päättyi.

Asian käsittely päättyi.
27


	3
	14.03
	14.09
	14.14
	14.20
	14.21
	14.22
	14.23
	14.24
	14.25
	14.26
	14.28
	14.29
	14.30
	14.31
	14.33
	14.34
	14.35
	14.36
	14.37
	14.39
	14.40
	14.41
	14.43
	14.45
	14.48
	14.50
	14.51
	14.52
	14.53
	14.54
	14.56
	14.57
	14.58
	14.59
	15.01
	15.02
	15.03
	15.05
	15.06
	15.07
	15.08
	15.09
	15.10
	15.11
	15.13
	15.14
	15.15
	15.16
	15.17
	15.19
	15.20
	15.21
	15.22
	15.23
	15.25
	15.26
	15.27
	15.28
	15.29
	15.30
	15.32
	15.33
	15.38


