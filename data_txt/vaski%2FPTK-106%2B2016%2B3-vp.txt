















































DEM7AA8.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

3. Hallituksen esitys eduskunnalle Pariisin sopimuksen hyväksymisestä ja sopimuksen lain-
säädännön alaan kuuluvien määräysten voimaansaattamisesta

Hallituksen esitys HE 200/2016 vp
Valiokunnan mietintö YmVM 11/2016 vp

Osittain ainoa, osittain toinen käsittely

Puhemies Maria Lohela: Osittain ainoaan, osittain toiseen käsittelyyn esitellään päiväjär-
jestyksen 3. asia. Ensin päätetään ympäristövaliokunnan mietinnön YmVM 11/2016 vp
pohjalta ainoassa käsittelyssä sopimuksesta ja sitten toisessa käsittelyssä lakiehdotuksesta.

Keskustelu

14.04 Anne Kalmari kesk: Arvoisa rouva puhemies! Minusta on hienoa ja tärkeää se, että
tämä mietintö yksimielisesti on ympäristövaliokunnassa hyväksytty ja näin olemme vah-
vasti viemässä Pariisin ilmastosopimusta myös Suomen osalta eteenpäin. Yhtä tärkeää on
kuitenkin se, että yhdessä veisimme Suomesta sen viestin, että voimme tehdä niitä ilmas-
totekoja, voimme käyttää metsiämme kestävästi ja kun hoidamme metsiämme, saamme
metsien kasvun jatkumaan, kuten viime vuosinakin. Siksi vetoaisin eduskuntaan, että esi-
merkiksi LULUCF:ssä ottaisimme kaikki yhteisesti luonnontieteen perusteeksi sille, miltä
pohjalta politiikkaa teemme, emmekä katsoisi minkään muiden silmälasien läpi näitä asioi-
ta. Elikkä kun viemme tätä ilmastonmuutosasiaa eteenpäin ja määrittelemme kriteereitä,
olisi tärkeää, että myös tässä asiassa olisimme yhtenä rintamana.

14.06 Jani Mäkelä ps: Arvoisa puhemies! Nyt kun ympäristövaliokuntakin vuolaasti kiit-
telee tätä Pariisin ilmastosopimusta ja toteaa sen olevan historiallinen, niin haluan lausua
yleisen varoituksen tästä monia koskettavasta kunnianhimosta ja suunnan näyttämisestä,
mitä tulee ilmastonmuutoksen vastaiseen taisteluun ja pienen, velkaantuvan, hyvinvoinnis-
ta ja työpaikoista taistelevan Suomen asemaan siinä.

Tänään Helsingin Sanomat kirjoitti pääkirjoituksessaan, että metsistä voi tulla Suomel-
le päästöjä. Minua tämä huolestuttaa aivan tavattomasti. Hallitus aivan oikein kaavailee ai-
noan merkittävän resurssimme, metsän, voimakasta lisähyödyntämistä. Jokaiselle Suo-
messa asuvalle on päivänselvää, että metsä on hiilinielu, mutta jos komission nieluja kos-
kevat laskentatavat toteutuvat, niin metsistä voi tulla Suomelle rasite ja laskennallinen
päästölähde. Eihän tämä näin voi mennä.

Arvoisa puhemies! Toivon hallitukselle ja vastaavalle ministerille erityistä tarkkuutta
tässä toivottoman tuntuisessa taistelussa Brysselin byrokraattien järjettömyyttä vastaan,
jotka näemmä yrittävät muuttaa hiilinielunkin päästölähteeksi. Ei voi olla niin, että huonon
edunvalvonnan ja vihreän lobbauksen takia suomalainen joutuu taas maksumieheksi.
 Tarkistettu
4.0



Pöytäkirjan asiakohta PTK 106/2016 vp
14.07 Kari Kulmala ps: Arvoisa rouva puhemies! Hallituksen esityksessä ehdotetaan,
että eduskunta hyväksyisi Pariisissa joulukuussa vuonna 2015 tehdyn Pariisin sopimuk-
sen, joka on Yhdistyneiden kansakuntien ilmastopuitesopimuksen alainen. Pariisin ilmas-
tosopimuksen aikaansaaminen on historiallinen saavutus, ja on hyvä, että se tulee nopeasti
voimaan ja on laajasti ratifioitu. On myös myönteistä, että maailman pahimmat kasvihuo-
nekaasujen päästäjät, Yhdysvallat ja Kiina, ovat sitoutuneet Pariisin sopimukseen tämän
vuoden syyskuussa. Myös monet muut kansainvälisen ilmastopolitiikan kannalta keskei-
set valtiot, kuten Kanada, Brasilia ja Intia, ovat sitoutuneet sopimukseen. Yhdysvallat ei
ole ratifioinut Kioton pöytäkirjaa eikä ole osallistunut sen ensimmäisen ja toisen velvoite-
kauden päästövähennyssitoumusten täyttämiseen, ja se onkin nyt ensimmäistä kertaa mu-
kana näissä päästövähennystoimissa. Suuren ja mahtavan Venäjän nimi listoilta edelleen
puuttuu. Hallituksen esityksen tavoitteena on hankkia eduskunnan hyväksyntä Pariisin so-
pimukselle. Sen ei pitäisi olla vaikeaa, koska eduskunnassa näyttäisi olevan yhteisymmär-
rys sen tarpeellisuudesta. Pariisin sopimuksen tavoitteena on pitää maapallon keskilämpö-
tilan nousu selvästi alle 2 celsiusasteessa ja pyrkiä rajoittamaan keskilämpötilan nousu 1,5
celsiusasteeseen suhteessa esiteolliseen aikaan.

Olen kuullut myös väitteitä, joidenka mukaan maapallon ilmasto ei tutkimusten mukaan
olisi keskimäärin noussut 19 vuoteen, vaikka hiilidioksidin määrä on kasvanut. Mutta so-
pimuksella pyritään vahvistamaan sopeutumiskykyä ja ilmastokestävyyttä sekä suuntaa-
maan rahoitusvirrat kohti vähäpäästöistä kehitystä. Jos katsomme Suomen ilmaston tilan-
netta ja sitä, miten se on muuttunut vuosikymmenien aikana, niin ainakin talvet ovat läm-
menneet, mutta kesät eivät välttämättä ole enää lämpöisiä. Muualla maailmassa merenpin-
ta on noussut ja tulvat ovat pahentuneet, ja se uhkaa matalia saarivaltioita. On myös enem-
män trooppisia myrskyjä ja kuivuutta, sekä maapallon jäätiköiden pelätään sulavan. Napa-
jäätiköiden ja Grönlannin on arvioitu sulavan, mutta siinä menee todennäköisesti vielä
kymmeniätuhansia vuosia. Afrikassa ja Aasiassa uhkaa vesipula nälänhädän lisäksi, ja voi
hyvin ajatella, että tästä johtuu osaltaan sieltä tuleva pakolaisvirta, jolle ei näy loppua. Voi-
kin hyvin ajatella, että onko näihin maihin viety kehitysapu mennyt oikeisiin kohteisiin ja
asioihin. Suomessa saattaa kasvukausi pidentyä, mikä on mielestäni vain hyvä asia. Ehkä
saamme tulevaisuudessa kaksi satoa vuodessa.

Ilmaston lämmetessä ja kiintojään sulaessa Luoteis- ja Koillisväylän avautuminen herät-
tää suuria toiveita myös merireittien lyhentymisestä esimerkiksi Aasian ja Euroopan välil-
lä. Luoteisväylä on hyvä esimerkki merialueesta, jossa jääolot ja matalat vedet häiritsevät
merenkulkijoita. Jos Luoteisväylä saataisiin kunnolla avattua, se lyhentäisi merimatkaa
esimerkiksi Shanghaista Rotterdamiin noin 2 200 merimailia Panaman kanavan kautta kul-
kuun verrattuna. Viime vuonna Luoteisväylän kautta kulki vain 13 alusta. Samanlaista voi-
si odottaa Koillisväylän suhteen. On arvioitu, että esimerkiksi Kiinan ulkomaankaupasta
kulkisi Koillisväylää pitkin 5—15 prosenttia jo vuonna 2020. Viime vuonna Koillisväylää
kulki 18 alusta. Ihan vertailun vuoksi totean, että samaan aikaan Panaman kanavan kautta
kulki lähes 14 000 ja Suezin kanavan kautta lähes 18 000 alusta. Tästä voikin tehdä johto-
päätöksen, että varustamot satsaavat merireittien luotettavuuteen ja turvallisuuteen, joten
ne eivät innostu reiteistä, jotka ovat käytössä vain osan vuotta jääolosuhteista johtuen. Ark-
tisten alueiden vakuutusmaksut ovat myös 50—100 prosenttia korkeammat kuin muualla,
jolloin kustannussäästöt Luoteis- ja Koillisväylien käyttämisestä valuvat korkeisiin vakuu-
tusmaksuihin. Selvää on joka tapauksessa, että jäiden sulaminen lisää arktisten alueiden
2



Pöytäkirjan asiakohta PTK 106/2016 vp
vesien käyttöä energia- ja raaka-ainealoilla. Viime vuosina monet yritykset ovat investoi-
neet miljardeja Alaskan öljynporausoikeuksiin.

Arvoisa rouva puhemies! Hallituksen esityksessä kerrotaan taloudellisista vaikutuksista
Suomeen hyvin vähän. Arviot vaikutuksista Suomeen on tehty EU:n päästövähennysta-
voitteiden mukaisten toimenpiteiden ja kansallisesti valittavien toimien yhteydessä. Parii-
sin sopimus velvoittaa teollisuusmaita jatkamaan kehitysmaiden ilmastotoimien tukemista
ja antamaan siitä tietoja. Itse sopimuksessa en huomannut sanottavan mitään ilmastorahoi-
tuksen tasosta. Pariisin sopimus on niin sanottu sekasopimus, joka sisältää sekä EU:n että
sen jäsenvaltioiden toimivaltaan kuuluvia määräyksiä. Mielestäni tämä taakanjako eli 39
prosentin päästötavoite on liian korkea. Suomen on voitava jatkossakin itse päättää metsä-
ja energiapolitiikastaan. Emme saa sitoutua sellaisiin sopimuksiin, jotka heikentävät edel-
leen maamme taloutta ja työllisyyttä. Se ei ole Suomen etu. Onko se Suomen etu, että ener-
giatehokasta teollisuutta lakkautetaan Suomesta ja siirretään Aasiaan vapaamman saastut-
tamisen alueille? Mielestäni ei.

Toivon kuitenkin, että kaikki maat, myös suuri ja mahtava Venäjä, sitoutuvat tähän Pa-
riisin sopimukseen ja kaikkia kohdellaan tasapuolisesti. Sen pitää olla jokaisen maan ja
kansan tahto, mikäli todella halutaan parantaa ilmastonmuutosta.

14.13 Satu Hassi vihr: Arvoisa puhemies! Esittelin viime perjantain täysistunnossa ym-
päristövaliokunnan yksimielisen mietinnön enkä rupea nyt sitä puheenvuoroa tässä toista-
maan. Tuon vain nyt tässäkin kokouksessa esille sen, että valiokunta näkee ilmastonmuu-
toksen hillintätoimet Suomen kannalta myönteisenä mahdollisuutena ja tuo esille sen, että
ympäristöteknologia, cleantech, on jo kasvanut merkittävän kokoiseksi teollisuudenalaksi
Suomessa ja tämän alan kysyntä maailmassa kasvaa. Se tarjoaa Suomelle hyvän tilaisuu-
den, ja tätä kehitystä Pariisin sopimus myös osaltaan vauhdittaa.

Ympäristövaliokunta tuo esille myöskin sen, että Sitran tekemän selvityksen mukaan
Suomen ja EU:n päästövähennystahdin itse asiassa pitäisi olla nopeampi kuin se tahti, mi-
hin EU tähän mennessä on vuoteen 2030 mennessä sitoutunut. Sitran mukaan vuonna 2030
EU:n päästövähennystavoitteen tulisi olla suuruusluokkaa 60 prosenttia vähennystä eikä
40 prosenttia, niin kuin EU:ssa on hyväksytty, jotta koko päästövähennysurakka tehtäisiin
taloudellisesti fiksuimmalla tavalla.

Sitä, miten suuri on tämä Pariisin sopimuksen myötämieli maailmassa, kuvaa se, että
viime viikon lopulla Pariisin sopimuksen ratifioineita maita oli 81, tänään niitä on jo 85. Ja
tosiaan Pariisin sopimus on tulossa voimaan aivan ennätysmäisen nopealla vauhdilla, no-
peammin kuin yksikään kansainvälinen sopimus tätä ennen.

Metsistä, arvoisa puhemies, toteaisin lopuksi sen, että kun tässä puhutaan metsistä hiili-
nieluna, niin luonnontieteen nimissä täytyy ottaa huomioon myöskin se, että nielua voi-
daan pienentää tai suurentaa, ja jos me pienennämme merkittävästi Suomen metsien sisäl-
tämää hiilinielua, se on ilmaston kannalta huono juttu.

14.15 Hannu Hoskonen kesk: Arvoisa rouva puhemies! On arvokasta, että saadaan tämä
Pariisin sopimus käsiteltyä yksimielisessä hengessä. Se on hyvä asia. Mutta se, mihin ha-
luaisin kiinnittää erikoista huomiota, on se, miten sitä sitten täytäntöön pannaan, elikkä eri-
laisten sääntöjen ja lakien ja direktiivien kautta tulevien määräysten, mitä Suomeen tulee,
sekasopimuksestahan tässä on kysymys. Tämän takia meidän edunvalvonnan Euroopan
unionissa tulee olla aukotonta ja kansalliset edut huomioivaa. Tässä voisi sanoa ruotsalai-
3



Pöytäkirjan asiakohta PTK 106/2016 vp
sille, naapureille tuolla lännessä ja meidän kollegoillemme siellä, että he ovat kyllä tämän
edunvalvonnan hoitaneet esimerkillisesti. Heille tällaisia pommeja... Jos esimerkiksi puu-
ta ja turvetta käyttäville voimaloille yllättäen tulee valtavia maksuja — mahdollisesti, jos
tämä nyt parhaillaan neuvottelussa oleva asia on Euroopan unionissa menossa siihen suun-
taan, miltä tällä hetkellä näyttää — niin tällaiset pitää pystyä välttämään, koska suomalai-
nen energiantuotanto on yksi maailman puhtaimpia, ellei puhtain, ja kaiken kukkuraksi
vielä käytämme omia raaka-aineitamme emmekä kuljeta niitä pitkiä matkoja ulkomailta
laivalla tai junalla tai jollakin muulla keinolla. Elikkä meidän suomalaisten energiantuo-
tanto on puhdasta, ja meidän ei tarvitse kenenkään edessä hävetä sitä.

Kun ministeri Kimmo Tiilikainen on paikalla tässä, niin käytän tilaisuutta hyväkseni ja
kysyn: Onko näissä Suomen kannalta tärkeissä asioissa, kuten uusiutuvan energian kestä-
vyyskriteeriä koskien, samoin näitä voimalaitoskysymyksiä koskien, meillä sellainen
edunvalvonta Euroopan unionin komissiossa, yleensä Euroopan unionin tasolla, että meil-
le ei tule tällaisia yllättäviä pommeja, joista voisi langeta satojen miljoonien kustannukset
kotimaisilla, uusiutuvilla raaka-aineilla käyville voimaloille? Tämähän on ennenkuuluma-
tonta, jos näin käy. Onko meillä siellä edunvalvontaa? Ruotsalaiset tässä osaavat tämän
homman kiitettävän hyvin. Meidän suomalaisten olisi syytä mennä tässä asiassa pikkuisen
kurssia käymään tuonne länsinaapuriin. Mutta kysyn Tiilikaiselta, onko tämä edunvalvon-
ta meillä ajan tasalla.

14.17 Hanna Kosonen kesk: Arvoisa rouva puhemies! Tässä salissa on useaan kertaan
puhuttu cleantech-alan mahdollisuuksista Suomessa tämän Pariisin sopimuksen seurauk-
sena. Puhutaan myös siitä, että fossiilisista uusiutuvaan tulee ohjautumaan 16 000 miljar-
din euron rahavirrat ja investointien huippu tulee olemaan noin vuonna 2030. Tämä tar-
koittaa tietenkin sitä, että nyt on aika innovoida ja kehittää ratkaisuja, jotta ne ovat valmii-
na sitten 14 vuoden kuluttua.

Harvardin yliopiston Michael Porter on tutkimuksissaan selvittänyt sitä, millä tavalla
tämmöinen kiristyvä ympäristöohjaus vaikuttaakaan yritysten ja valtion toimintaan, ja sel-
vityksessä on tullut tuloksena se, että kiristyvä ympäristöohjaus johtaa yritysten voittojen
kasvuun uusien innovaatioiden ja edelläkävijyyden tuomien etujen myötä. Tässä meidän
ilman muuta tulee olla mukana.

Nyt kun meillä on hieno tilaisuus, kun ministeri Tiilikainen on täällä paikalla — ja vielä
häntä kiitän Pariisin sopimuksen erinomaisesta läpiviennistä — niin kysyisinkin Pohjois-
maiden yhteisestä roolista. Millaisia yhteisiä toimia ja millainen tahtotila Pohjoismailla on
tuolla Marrakechin neuvotteluissa ja yleensä energia- ja ilmastoaloilla? Meillähän on esi-
merkiksi Pohjoismaiden neuvostossa valmistunut raportti, jossa olemme yhteisesti toivo-
neet läpinäkyvyyden ja laskettavuuden juuri näissä laskentakehikoissa toteutuvan, kehitys-
maiden toimintaedellytysten valmiuksien kehittämistä yhdessä, biomassan yhteisiä tavoit-
teita ja sitten yhteisten sähkömarkkinoiden edelleen parantamista.

Puhemies Maria Lohela: Ennen ministeriä vielä edustaja Sirén.

14.20 Saara-Sofia Sirén kok: Arvoisa puhemies! Haasteita tästä maailmasta ei puutu,
mutta ilmastonmuutos on ehdottomasti aikamme suurin haaste. Siinä mielessä tämä Parii-
sin sopimus on positiivinen asia ja iso mahdollisuus. Sen merkittävyydestä voidaan tieten-
kin olla montaa mieltä, mutta joka tapauksessa nyt ensimmäistä kertaa maailmalla vaikut-
4



Pöytäkirjan asiakohta PTK 106/2016 vp
taa olevan jonkinlainen yhteinen visio siitä, millä tavalla tähän valtavaan haasteeseen vas-
tataan. Positiivista tietenkin on, että tämä ratifiointikynnys ylittyi näinkin nopeasti. Kes-
keistä on, että tämä seuranta on mukana sopimuksessa.

Haluaisin korostaa, niin kuin valiokuntakin, nimenomaan näitä positiivisia puolia, mitä
tässä aikaisemmatkin puhujat ovat nostaneet esille. Nämä tiukat päästövähennystavoitteet
edistävät teknologian syntyä ja luovat kotimarkkinoita, mikä on tärkeää, että päästään
myöskin sinne maailmanmarkkinoille. Cleantech on yksi meidän kärkialoista, ja me olem-
me siinä kärkimaita, ja tämä on yksi maailmalla vahvasti kasvava ala.

Lopuksi vielä muistuttaisin siitä, että jotta tähän alle 2 asteen tavoitteeseen voidaan
päästä, niin kunnianhimon tason on oltava korkea ja vielä jopa korkeampi kuin mistä nyt
puhutaan. Suomella on hyvät edellytykset kunnianhimoisempiin päästötavoitteisiin, ja mi-
nisteriltä voisin vielä tässä yhteydessä kysyä, miten hän näkee Suomen mahdollisuudet
vieläkin kunnianhimoisempiin tavoitteisiin päästöjen vähentämiseksi.

Puhemies Maria Lohela: Seuraavaksi ministeri Tiilikainen, 3 minuuttia.

14.21 Maatalous- ja ympäristöministeri Kimmo Tiilikainen: Arvoisa puhemies! Kii-
tän ensinnäkin eduskuntaa, sen ympäristövaliokuntaa ja asiaa käsitelleitä muita valiokun-
tia yksimielisestä mietinnöstä. Se antaa hyvän selkänojan ja tuen eteenpäin.

Pariisin sopimus oli käännekohta kansainvälisissä ilmastoneuvotteluissa, koska käytän-
nössä kaikki kynnelle kykenevät maat sen hyväksyivät. Tuskin kukaan silloin vajaa vuosi
sitten uskoi, että se voisi näin nopeasti myös tulla ratifioitua, mutta onneksi Kiina ja Yh-
dysvallat suurimpina päästäjinä ja saastuttajina halusivat olla tässä tiiviisti mukana. Itse
asiassa se olikin EU, jolle tuli nyt sitten vähän kiire ja hoppu, että sopimus ei luiskahda voi-
maan vahingossa ennen kuin EU on sen ehtinyt ratifioida, jolloin EU:lla ei olisi vielä vält-
tämättä puhevaltaa seuraavassa ilmastokokouksessa. No, nyt todellakin runsaat 80 maata
on ratifioinnin vienyt läpi ja se kattaa yli 60 prosenttia maailman päästöistä. Sopimus siis
tulee voimaan.

Tässä edustajat esittivät lukuisia hyviä näkökulmia. Otan tämän cleantech-näkökulman
seuraavaksi käsittelyyn.

Meillä on kauan puhuttu puhtaan teknologian mahdollisuuksista. Hallitus asettaa tavoit-
teen Suomelle olla biotalouden, kiertotalouden, puhtaitten ratkaisuitten edelläkävijämaa.
Oikeastaan tuo Pariisin sopimus tarkoittaa sitä, että meillä on nyt vuosikymmeniksi eteen-
päin hyvin vakaa ja ennustettava toimintaympäristö, jossa korostuu uusiutuva energia,
energiatehokkuus, vähäpäästöinen tekniikka niin teollisuudessa kuin energiantuotannossa-
kin, ja ylipäänsä tällainen puhtaan teknologian markkina on aivan uudenlaisien mahdolli-
suuksien edessä. Kilpailu sillä saralla on kovaa, mutta suomalaisilla on halutessaan siinä
kisassa mahdollisuudet pärjätä, ja toivon, että se käytetään täysimääräisesti hyväksi.

Metsät nousivat joittenkin edustajien puheenvuoroissa esille. Itse asiassa Pariisin sopi-
muksessa, mitä nyt ratifioidaan, metsät on otettu erittäin hyvin huomioon. Uskallan sen sa-
noa sen takia, että satuin itse olemaan siinä neuvottelevassa työryhmässä, joka nuo metsä-
kysymykset viimein hyväksyi. Tärkeä asia on se, että Pariisin sopimus ei puhu pelkästään
päästöjen vähentämisestä vaan se tunnistaa nielujen merkityksen, muun muassa metsien
merkityksen. Tavoitteena on, että päästöt ja nielut ovat tasapainossa tämän vuosisadan jäl-
kipuoliskolla eli 35 vuoden kuluttua. Tämä tarkoittaa sitä, että meillä on kannuste hyvään
metsänhoitoon maailmanlaajuisesti. Mutta EU:n nyt antamassa 20—30:tä vuotta koske-
5



Pöytäkirjan asiakohta PTK 106/2016 vp
vassa ilmastopaketissa tämä ei näy mitenkään, vaan EU:n paketti on vielä ikään kuin sitä
Kioton aikaista maailmaa, (Puhemies koputtaa) ja tämä on ilman muuta tärkein Suomen
vaikuttamispyrkimys saada tämä metsien käsittely sillä tavoin, että myös EU:ssa alkaa tul-
la kannusteita metsien hyvään hoitoon ja myös nielujen kasvattamiseen sitä kautta. (Puhe-
mies: Nyt on kyllä...)

Arvoisa puhemies! Tässä oli lukuisia kysymyksiä, joihin toivon mukaan ehdin vielä vas-
tata hetken kuluttua.

Puhemies Maria Lohela: Saatte toisen puheenvuoron kyllä myöhemmin.

14.25 Olavi Ala-Nissilä kesk: Arvoisa puhemies! Oli hyödyllistä kuulla ministeri Tiili-
kaisen puheenvuoro. Todella, niin kuin edustaja Kosonen täällä, pitää kiittää siitä työstä,
mitä Tiilikainen teki Pariisissa osana EU:n neuvottelukuntaa, ja myöskin tämän koko il-
mastonmuutoksen torjunnan kokonaisuudesta täällä kotimaassa. Oikeastaan mieli tekisi
kysyä, vaikka tässä ollaan yksimielisiä, mihin me oikein tarvitsemme vihreitä, kun meillä
ministeri Tiilikainen edustaa tätä reaalista vihreyttä niin oivallisella tavalla.

Mutta todellakin tämä on iso kysymys, ja on todella vaara se, että tämä ilmastonmuutos
alkaa ruokkia itseään enemmän. Sen takia tässä varmasti tarvitaan vielä lisääkin toimia ja
kansainvälistä yhteistyötä tulevaisuudessa. Todella pitäisi lähteä siitä, että saastuttaja aina
maksaa, ja sitähän nämä järjestelmät eivät vielä riittävästi toteuta. Mutta totta kai Suomen
pitää hyödyntää nämä omat mahdollisuudet cleantechissä, niin kuin tässä todettiin, ja se
vaatii todellakin hallituksen kärkihankkeena vahvoja ponnisteluja.

14.26 Veera Ruoho ps: Arvoisa puhemies! Liikenne on yksi suurimmista päästöjen läh-
teistä. Kuten todettu, tarvitaan nopeita ratkaisuja päästöjen rajoittamiseen, jolloin myös pa-
rempien polttoaineiden kysyntä lisääntyy. Meidän suomalaisten iloksi ja hyödyksi Neste
pystyy vähentämään kuljetusliikenteen päästöjä teollisessa mittakaavassa uusiutuvilla
NEXBTL-polttoaineilla. Näillä polttoaineilla voidaan suoraan korvata tavanomaisia polt-
toaineita. Erittäin positiivista kehitystä ilmastoasioissa on tapahtunutkin jo, sillä monien
suuryritysten ydinstrategioissa on hiilijalanjäljen hallinta ja hiilidioksidipäästöt ovatkin
tärkeä liiketoiminnan arviointiperuste.

Arvoisa puhemies! Markkinoilla tarvitaan myös parempia ja puhtaampia fossiilisia polt-
toaineita, joista esimerkkinä vähärikkiset laivapolttoaineet. Näidenkin polttoaineiden osal-
ta on polttoaineiden alalla suomalaisella Nesteellä pitkä ja hyvä historia.

Arvoisa puhemies! Itse kuulun Nesteen neuvottelukuntaan ja sen vuoksi osaan kertoa
näitä hyviä esimerkkejä sieltä. Heillä on myöskin jätteiden ja tähteiden uudelleenkäsitte-
lystä erilaista osaamista, esimerkiksi biomuovia, joka sitoo hiiltä itseensä ja rajoittaa hiili-
dioksidipäästöjen syntymistä.

14.28 Ville Niinistö vihr: Arvoisa puhemies! Haluan minäkin kiittää siitä panoksesta,
minkä ympäristöministeri Tiilikainen on Pariisin ilmastoneuvotteluissa antanut. Itse olin
vetämässä Suomen delegaatiota kolmessa näistä viidestä ilmastoneuvottelusta, joissa tä-
hän sopimukseen valettiin viimeisen viiden vuoden aikana pohjaa, ja olen saanut kiittävää
palautetta myös ministeri Tiilikaisen osuudesta Pariisissa. Mutta tämä on nyt se kehikko,
jolla lähdetään päästöjä vähentämään ja johon kaikki maat ovat sitoutuneet. Me olemme
saaneet mukaan kaikki maailman maat — ei enää mietitä teollisuusmaiden ja kehitysmai-
6



Pöytäkirjan asiakohta PTK 106/2016 vp
den roolia erikseen, vaan kaikki yhdessä pyrkivät ottamaan käyttöön puhdasta teknologiaa
ja vähentämään päästöjään, hyppäämään hiili-intensiivisen vaiheen yli.

Mutta me tiedämme myös sen, että ne sitoumukset, joita Pariisissa on yhdessä annettu,
eivät vielä riitä siihen, että ilmaston lämpeneminen voitaisiin rajoittaa edes 2 asteeseen, pu-
humattakaan tavoitteena olevasta 1,5 asteesta. Me tiedämme, että seuraavan viiden vuoden
aikana tullaan arvioimaan sitä, miten eri maat ovat päästövähennyksissään edenneet, ja ki-
ristämään näitä päästövähennystavoitteita. Eli suunta on se, että EU:n 2030-tavoite itses-
sään on pohja ja sitä olisi syytä kiristää, niin kuin jo edustaja Satu Hassi toi esille.

Miten Suomi on varautunut nyt oikeasti panemaan toimeen näitä päätöksiä ja tunnista-
maan sen, että kaikki asiantuntijatieto sanoo, että kannattaisi ennakoivasti toteuttaa pääs-
tövähennystavoitteita etupainotteisesti ja huomioida jo vuosi 2050, pitkän aikavälin tavoi-
te, eikä lähteä hitaasti jälkijunassa, koska silloin meidän teollisuus ja teknologiakehitys ei
olisi se, joka ensimmäisenä ottaa puhtaita ratkaisuja käyttöön ja pääsee viemään niitä maa-
ilmalle, vaan me olisimme konservatiivisia sopeutujia? Tässä muut maat tekevät tällä het-
kellä todella paljon.

Minun kysymykseni ministeri Tiilikaiselle on se, että jos Norja harkitsee polttomootto-
rien kieltoa jo 2025, Saksa 2030, monissa maissa aletaan kieltää kivihiilen käyttö lailla,
onko Suomi tekemässä meidän ilmastolain mukaisessa menettelyssä sekä ilmasto- ja ener-
giastrategiassa oikeasti kunnianhimoisia toimia, joilla uusiutuvaa energiaa ja (Puhemies
koputtaa) vähäpäästöisiä ratkaisuja otetaan käyttöön nyt eikä vain puhuta niistä.

14.30 Riitta Myller sd: Arvoisa puhemies! On kyllä tärkeää korostaa sitä, miten iso askel
globaalisti on otettu, kun tällä hetkellä ne, jotka esittävät, että ikään kuin mitään ei tapah-
tuisi, ovat kovin selitysvelvollisia, joutuvat selittämään sen, miten he tähän ilmastonmuu-
tokseen suhtautuvat. Eli on selvää mainstreamiä se, että meidän on ryhdyttävä mieluum-
min nopeasti kuin myöhemmin toimiin. Myös ympäristövaliokunta toteaa, että Suomella
on hyvät edellytykset nykyistä kunnianhimoisempien päästövähennystavoitteiden toteutta-
miseen. Töitä kuitenkin pitää tässäkin suhteessa edelleen tehdä, vaikkakin toisaalta jo on
todettu, että esimerkiksi uusiutuvien energioiden osalta meillä on jo kaikki valttikortit kä-
dessä. Kysymys on siitä, miten näitä otetaan käyttöön.

Tässä tämän prosessin nopeuttamisessahan meillä on väline tässä Pariisin ilmastosopi-
muksessa, ja se on nämä viisivuosittain tehtävät tarkistukset. Mielestäni Suomi koulutettu-
jen ihmisten maana — toivottavasti vielä enemmän koulutukseen panostavana ja innovaa-
tioihin panostavana — on sellainen alusta osaamiselle, jonka pitää todella tarttua näihin
mahdollisuuksiin, mitä cleantech ja myös kaikki ne energiatehokkaat palvelut, mitä tule-
vaisuus meiltä edellyttää, tarjoavat, niin että me olemme niitä, jotka ottavat nämä käyttöön
nimenomaan siellä eturintamassa. Tämä on itse asiassa ainoa mahdollisuus Suomen kaltai-
sille maille pärjätä, myöskin kasvun ja työllisyyden näkökulmasta, globaalissa kilpailussa.

14.32 Mikko Savola kesk: Arvoisa rouva puhemies! Pariisin ilmastosopimuksen synty
on tärkeä asia, ja on hyvä, jos niihin kunnianhimoisiin tavoitteisiin, mitkä siinä ovat, pääs-
tään. Ja se, että niin usea maa siihen on sitoutunut, on äärimmäisen tärkeätä.

Meillä Suomessa toimitaan esimerkillisesti. Meillä yleensä halutaan tehdä kaikki etupai-
notteisesti. Meillä on metsissä valtava voimavara sekä sen suhteen, että me pystymme nii-
tä taloudellisesti hyödyntämään, että myös hiilinielujen näkökulmasta.
7



Pöytäkirjan asiakohta PTK 106/2016 vp
Edustaja Niinistö nosti minun mielestäni äärimmäisen olennaisen asian esiin: kivihiili-
vuorien purkamisen tästä maasta. Kysyisinkin ministeriltä, millä toimenpiteillä me voisim-
me nopeuttaa kivihiilen käytön vähentämistä Suomessa ja korvata sen kotimaisella ener-
gialla, metsähakkeella ja sen tukipolttoaineella turpeella, joka myös työllistää mutta on
huomattavasti ympäristöystävällisempi tapa tuottaa energiaa kuin kivihiilivuoret, mitä
meillä täällä on.

Rouva puhemies! Tämä sopimus on ratifioitu nyt yli 80 maassa, ja on hyvä, että Kiina ja
Yhdysvallat ovat siinä mukana, mutta huoli tietysti näitten jättien osalta on aina suuri, tu-
levatko he toteuttamaan ne lupaukset, mitkä ovat antaneet. Tässä pieni Suomi esimerkilli-
sesti toimii, mutta toimivatko isot? Kysyisinkin vielä tästä, kuinka tätä vaikutusarviointia
aiotaan nyt sitten tulevaisuudessa tehdä, että kaikki, ketkä nyt ovat sopimuksen allekirjoit-
taneet, myös sen toteuttavat.

14.34 Ari Torniainen kesk: Arvoisa rouva puhemies! Pariisin sopimus on todella tärkeä
asia yhteiskunnallemme, ja on erittäin hyvä, että täällä eduskunnassakin siitä vallitsee näin
laaja yksimielisyys, että Suomi on tässä mukana. Suomi on aina myös hoitanut, ja vastuul-
lisesti, oman osuutensa niissä sopimuksissa, joissa Suomi on mukana — niin varmasti
myöskin tässä Pariisin sopimuksessa. Toivottavasti myös muut sopimuksen allekirjoitta-
neet, ne yli 80 maata, ovat siinä todella sitoutuneita, kun allekirjoittavat sen. Kaiken kaik-
kiaan vasta tosiasiassa konkreettiset toimenpiteet tulevina vuosina osoittavat, miten kaikki
sopijamaat sitten tähän sopimukseen suhtautuvat.

Täällä salissa on puhuttu paljon siitä, että Suomen metsät ovat hiilinielu. Ne ovat todel-
lakin hiilinielu ja myöskin Suomelle suuri mahdollisuus tulevaisuudessa. Suomessa on
yleensäkin hoidettu metsiä nimenomaan kestävällä tavalla, ja varmasti niin myös tulevai-
suudessa.

Pariisin sopimus on myös suuri mahdollisuus Suomelle ja suomalaisille yrityksille, tuo-
tekehitykselle, cleantechille, niin kuin täälläkin on jo tullut esille. Uusiutuvan energian va-
raan rakentuva tulevaisuus on tämän päivän teknologialla todellakin mahdollista jo nyt ja
tulevaisuudessa. Kun täällä on puhuttu eri energiamuodoista, niin itse haluaisin nostaa
myöskin aurinkoenergian ja sen mahdollisuuden tulevaisuudessa. Se on myöskin Suomel-
le iso mahdollisuus, vaikka me olemmekin täällä pohjoisessa, mutta siinä se, miten saa-
daan sähköä varastoitua, on se iso haaste.

Kaiken kaikkiaan, koska ympäristöministeri on täällä paikalla, haluan kysyä, miten te
itse näette, minkälainen mahdollisuus tässä Pariisin sopimuksessa on suomalaisille yrityk-
sille tulevaisuudessa.

14.36 Leena Meri ps: Arvoisa rouva puhemies! On tärkeää, että kaikki sopimusmaat to-
teuttavat ja tekevät niitä asioita, joista on yhdessä sovittu. Muuten siinä ei ole mitään jär-
keä. On totta kai hyvä aina, että osa tekee, mutta kyllä, jos me maapalloa kokonaisuudes-
saan ajattelemme, kaikkien tulee tehdä.

Sanoisin vielä tuosta hiilinielusta sen verran, että kävin Metsäakatemian ja siellä oli mi-
nisteri Tiilikainen pitämässä meille avauspuheenvuoroa tästä hiilinielusta ja sain itse hy-
vää koulutusta ja suosittelen kaikille tätä Metsäakatemiaa, koska ainakin minulla avautui-
vat silmät tästä metsätaloudesta ja hiilinielusta ihan eri lailla, kun sai kerrankin oikein kes-
kittyä siihen eikä ole sitten ihan vain lööppien varassa.
8



Pöytäkirjan asiakohta PTK 106/2016 vp
Mutta haluaisin muistuttaa sellaisesta asiasta, joka liittyy tähän kokonaisuutena, elikkä
maapallon väestön räjähdysmäisestä kasvusta ja sitä kautta tulevasta ylikulutuksesta. Meil-
lä oli 8.8. tänä vuonna maailman ylikulutuspäivä. Se oli taas viikkoa aikaisemmin kuin
edellisenä vuonna. Kun katselin tässä Maailman luonnonsäätiön WWF:n sivuja, niin me
kulutamme tällä hetkellä 1,6 maapallon verran luonnonvaroja jatkuvasti. Kun jossakin yh-
teydessä kovasti keskusteltiin ja oli trendikästä puhua myös tästä väestönkasvusta — että
jos se kasvaa, niin me tarvitsemme tietysti lisää elintarvikkeita ja tuotteita — niin onko täs-
tä miten syvällisesti keskusteltu? En enää ole huomannut siitä kauheasti keskustelua, se
tuntuu semmoiselta ehkä vähän kiusalliseltakin joskus aiheena, ja ymmärränkin sen sinän-
sä. Mutta jos ajatellaan esimerkiksi niin, että jos ihmisiä on todella paljon, niin tarvitaan
elintarvikkeita, ja täällä WWF:n sivuilla on myös tästä, että vähintään 70 prosenttia maa-
ilman maatalousmaasta käytetään eläinperäisen ruuan tuotantoon ja esimerkiksi Amazo-
nin sademetsässä lihakarjan laidunmaiden ja rehun viljelymaan leviäminen ovat keskeisiä
syitä metsien häviämiseen. Haluaisin kuulla vähän ministerin ajatuksia tästä. Mitä tälle
asialle voitaisiin tehdä?

Puhemies Maria Lohela: Ja vielä ennen ministeriä edustaja Pirttilahti.

14.38 Arto Pirttilahti kesk: Arvoisa rouva puhemies! Pariisin sopimus on hyvä, ja olisi
nyt hyvä, että saadaan se mahdollisimman kattavaksi ja saataisiin kaikki maat siihen mu-
kaan. Tietenkin yhdyn tässä kiitoksiin ministerille ja myös sitten valiokunnalle tästä no-
peasti ja hyvin valmistellusta lausunnosta.

Mutta kuitenkin maailma on valitettavasti vielä hyvin fossiilinen. Öljy, kaasu ja kivihiili
muodostavat noin 78 prosenttia tällä hetkellä koko maailman energiavarannoista ja -käy-
töstä, ja meillä uusiutuvien osuus on vain 19. On arvioitu, että 2010—2035 kaasun, öljyn ja
kivihiilen osuus kasvaa vielä 20 000 terawattituntia vuodessa. Eli näihin toimenpiteisiin
me tarvitsemme siis kaikki maat mukaan, ja siinä, miten me saamme vähemmän fossiili-
seksi tämän maailman, on kovin paljon tehtävää.

Mutta onko se EU:n suunta nyt tällä hetkellä sitten oikein, ja onko se reilua? Esimerkik-
si taakanjaossakin me annamme paljon helpommat ja huokeammat mahdollisuudet esimer-
kiksi Puolassa tuprutella kivihiiltä. Ja siellähän ei voi pelkästään katsoa, että se on valtion
köyhyydestä kiinni, koska siellä on myös kansainvälisiä yhtiöitä, eli pitäisi myös velvoit-
taa näitä kansainvälisiä toimijoitakin yhtä lailla.

Toinen, mikä ei tällä hetkellä tunnu kovin reilulta, on juuri edustaja Savolan esiin otta-
ma turve, mutta myös meidän hakkeen hiukkaspäästöjen osuus. Eli kivihiilelle hiukkas-
päästöjen pudotus on noin 10 prosenttia, (Ville Niinistön välihuuto) ja tämän jälkeen sitten
näillä meidän kotimaisilla mennään puoleen siinä. Eli onko reilua sitten tehdä tämän suun-
taista ilmastosopimusta ja vääntöä? Näkisin, että tässä, jos vielä otetaan vaikka päästö-
kauppakompensaatiokin lisäksi, sen pitäisi olla yhtäläinen kaikille ja tehdä mahdollisim-
man paljon Euroopan sisällä kilpailurajoja ja olla jopa mielestäni vielä enemmänkin maa-
ilmanlaajuinen.

Puhemies Maria Lohela: Ministeri Tiilikainen, 3 minuuttia.

14.40 Maatalous- ja ympäristöministeri Kimmo Tiilikainen:  Kiitos, arvoisa puhe-
mies! Edustaja Niinistö kysyi, miten Suomi on ennakoinut tulevia sopimustiukennuksia,
9



Pöytäkirjan asiakohta PTK 106/2016 vp
onko meillä kunnianhimoisia tavoitteita. On. Hallitusneuvotteluissa listasimme tavoitteet,
nostaa uusiutuvan energian osuus yli 50 prosenttiin, päästä eroon kivihiilestä, puolittaa
tuontiöljyn käyttö ensi vuosikymmenen aikana, (Ville Niinistö: Mitä on tehty?) ja nämä
toimenpiteet ja tavoitteet konkretisoidaan ilmasto- ja energiastrategiassa ja keskipitkän ai-
kavälin ilmastosuunnitelmassa tulevan talven aikana. Ja huomautettakoon tästä etupainot-
teisesta linjasta, että tämä hallitus päätti nopeuttaa vuoden 2020 tavoitteiden toimeenpa-
noa niin, että ne saavutetaan jo tällä vaalikaudella. (Riitta Myller: EU kokonaisuutena on jo
saavuttanut! — Ville Niinistön välihuuto) — Edustaja Niinistö, Vanhasen hallitus hyväk-
syi EU:n 2020-ilmastopaketin. Siinä välissä tekin ehditte olla hallituksessa tiukentamatta
noita tavoitteita grammallakaan. Tämä hallitus, Sipilän hallitus, tiukensi Suomen 2020-ta-
voitteita aikatauluttaen ne aikaisempaan. Olen erittäin ylpeä tästä työstä, mitä nykyhallitus
tekee. (Välihuutoja)

Tässä moni kysyi, miten voidaan varmistaa, että kaikki maat toimivat. Pariisin sopimuk-
sessa juuri tuo läpinäkyvyys laskentasääntöjen ja seurannan osalta on tärkeä juttu. Aiem-
missa sopimuksissa velvoitteet ovat yleensä koskeneet teollisuusmaita ja köyhemmät maat
ovat olleet saajien puolella. Nyt tämä jyrkkä kahtiajako on rikottu ja myös tässä päästöjen
vähentämisessä, raportoinnissa, seurannassa, läpinäkyvyydessä siirrytään kohti yhdenver-
taisempaa järjestelmää, ja se on tärkeää toimeenpanon uskottavuuden kannalta.

Mitä tulee tähän maailman ylikulutuspäivään, minkä edustaja Meri otti esille, että 1,6
kertaa luonnonvarat on käytetty, itse asiassa siinäkin on pääosin kyse juuri fossiilisen ener-
gian suunnattoman suuresta osuudesta maailmassa. Se on se merkittävin komponentti siel-
lä ylikulutuksen tekijöiden joukossa, ja juuri siitä eroon pääsemistä koko tämä eduskunta
varmasti toivoo ja vaatii.

Tähän liittyy sitten myös edustaja Pirttilahden nostama kysymys EU:n sisäisestä päätök-
senteosta. Onneksi meillä on päästökauppa, joka on keskeinen päästöjen vähentämiseen
ohjaava tekijä, ja siinä pelisäännöt ovat täsmälleen samat Puolassa, Suomessa, Bulgariassa
tai Saksassa. Eli on yksi yhteinen päästökauppamarkkina, joka koskee teollisuutta ja joka
koskee energiantuotantoa. Sitten tämän päästökaupan ulkopuolisten päästöjen vähentämi-
sessä tulivat nämä kansalliset tavoitteet, mitkä eroavat sen mukaan, kuinka rikas se jäsen-
maa on. Siellä meillä on todellakin kunnianhimoiset tavoitteet, (Puhemies koputtaa) ja täy-
tyy jatkoneuvotteluissa varmistaa, että noita joustomahdollisuuksia pystytään kustannuste-
hokkuuden parantamiseksi (Puhemies koputtaa) käyttämään täysimääräisesti hyväksi. —
Anteeksi, rouva puhemies, joudun kohta poistumaan. Jos saan käyttää 30 sekuntia?

Puhemies Maria Lohela: Sovitaan näin.

Nimittäin edustaja Meri otti tärkeän asian esille maankäytön kysymyksistä maailman-
laajuisesti, että raivataanko sademetsää laitumiksi. Olin viime viikolla vierailulla Ecuado-
rissa ja Perussa ja voin ilokseni kertoa, että näissä molemmissa maissa tavoite on, että noi-
ta aiemmin raivattuja laidunmaita aletaan itse asiassa mittavasti metsittää uudelleen. Tämä
on hyvä merkki, että myös kehittyvät maat tarttuvat näihin ilmastotoimiin ja toteuttavat
myös ilmastonmuutoksen hillintään liittyviä juttuja eikä ole pelkästään sitä, että miten sel-
viäisimme ja sopeutuisimme muuttuvaan ilmastoon.

Kaiken kaikkiaan, arvoisa puhemies, kiitän vielä kerran eduskuntaa yksimielisestä tues-
ta Pariisin sopimukselle. Siinä, miten EU taas toimeenpanee omaa lupaustaan, varmasti
10



Pöytäkirjan asiakohta PTK 106/2016 vp
meillä on vielä parannettavaa ja jäsenmaitten ja komission suuntaan väännettävää, ja sitä
teen eduskunnan tuella sen, minkä pystyn. — Kiitoksia.

14.45 Ville Niinistö vihr (vastauspuheenvuoro): Arvoisa puhemies! Edustaja Tiilikainen
on oikeassa siinä, että hallitus laittoi ohjelmaansa sen, että puoli vuotta etuajassa saavute-
taan 2020-tavoitteet, mutta hän jätti sanomatta sen, että aikataulu oli sellainen, että aiem-
pien hallitusten toteuttaman politiikan ansiosta se oli joka tapauksessa jo toteutumassa. Te
pistitte sen vain paperille, eli se ei ollut päästövähennysten toteuttamisen vauhdittamista
vaan sen toteamista ääneen, että tältä näyttää. (Välihuutoja oikealta)

Nyt ilmastonmuutoksen torjunta vaatii oikeasti konkreettisia toimia, ei vain höpinöitä, ja
silloin puhutaan siitä, mitä ne konkreettiset toimet ovat, mitä tämä hallitus voisi tehdä. Te
sanotte, että te olette tekemässä kaksi eri ohjelmaa, mutta te olette pian istuneet kaksi vuot-
ta ja kauheasti ei ole vielä tapahtunut. Eli nyt tarvittaisiin konkreettisia päätöksiä liiken-
teen, asumisen, energiantuotannon päästöjen vähentämiseksi, ja ajatus siitä, että kaikki ko-
timaassa tuotettu energia olisi jotenkin puhdasta vain sen takia, että se on Suomen metsis-
tä, ei ole kestävä, vaan tässä pitää kunnioittaa tiedettä ja pyrkiä ottamaan kaikkein kustan-
nustehokkaimpia päästövähennysratkaisuja käyttöön nopeasti, jotta me saamme myös nii-
tä vientimarkkinoita (Puhemies koputtaa) suomalaisille yrityksille.

14.46 Markku Eestilä kok (vastauspuheenvuoro): Arvoisa puhemies! Edustaja Niinistö
peräsi täällä aikatauluja, ja minun mielestäni energiapolitiikan ja varsinkin suurten, mitta-
vien investointien, mitkä energiapolitiikassa tehdään, täytyy myös nauttia jonkunmoista
yhteiskunnan investointisuojaa. Sellainen politiikka, että jos joku tekee 150 miljoonan in-
vestoinnin, niin me muutamme täällä eduskunnassa 3—4 vuoden kuluttua nämä tavoitteet
ympäri, ei ole mahdollista, koska jokainen tietää, että nämä kaupungit, jotka näitä vasta-
painevoimaloita ovat tehneet, ovat tehneet sen siitä näkökulmasta ja siinä uskossa, että
tämä polttoainehuolto toimii sitten vuosikymmenet tai vieläkin pitemmälle eteenpäin.

Mitä tulee tähän varsinaiseen asiaan energiapolitiikassa, niin pidän itse hyvänä sitä Ti-
lastokeskuksen tilastoa, jossa kivihiilen käyttö on puolittunut 10 vuodessa Suomessa — se
on tietenkin sama, mitä me täällä salissa puhumme, minä ainakin itse luotan Tilastokeskuk-
sen tilastoihin.

Mutta mikä on se kaikkein tärkein — valitettavasti ministeri täältä kerkisi lähteä — on
se, että tähän saakka Suomi on pitänyt metsäpolitiikan (Puhemies koputtaa) omissa käsis-
sään. Pariisin ilmastosopimus on hyvä, mutta se nyt (Puhemies: Ja nyt on aika täynnä!) kui-
tenkin edellyttää, että politiikka pysyy omissa käsissä.

14.47 Anne Kalmari kesk (vastauspuheenvuoro): Arvoisa rouva puhemies! Kuulostaa
vähän siltä, että happamia, sanoi kettu pihlajanmarjoista. Vihreät ovat hallinneet kuntapo-
litiikkaa Helsingissä, ja täällä se politiikka on kivihiilenmustaa. Onneksi me pystyimme
hallitusohjelmassa jo tekemään vahvoja linjauksia, niin että tiedetään, että tämän suunnan
täytyy nyt muuttua. Meillä on tavoite siitä, että 2050 energiasta 50 prosenttia tulee uusiu-
tuvasta ja autot liikkuvat 40-prosenttisesti uusiutuvalla. Nämä ovat tavoitteita, joihin se
hallitus, missä vihreät istuivat, ei uskonut, ei pystynyt tällaisiin tavoitteisiin. Ensi vuoden
aikana tulee hallituksen esityksiä, ja sitä ennen me käsittelemme yhdessä energia- ja ilmas-
tostrategiaa, juuri kuten ministeri Tiilikainen tuossa kertoi. Minä olen ylpeä näistä osioista
11



Pöytäkirjan asiakohta PTK 106/2016 vp
hallitusohjelmassa, samoin kuin olen ylpeä kiertotalouden osiosta, sillä on myös iso mer-
kitys ilmastonmuutoksen torjunnassa.

14.48 Ville Niinistö vihr (vastauspuheenvuoro): Arvoisa puhemies! Keskustalaisten kan-
nattaa toivoa, että vihreät voittavat kuntavaaleissa Helsingissä entisestään, jotta päästään
eroon lopuistakin kivihiilivoimaloista, (Välihuuto oikealta: Ei ole näkynyt!) koska vihrei-
den työn tuloksena Hanasaaren voimala päätettiin juuri tällä valtuustokaudella sulkea. Seu-
ratkaa politiikkaa! (Anne Kalmarin välihuuto) Eli 2024 mennessä vihreiden ajaman poli-
tiikan ansiosta Helsinki investoi aurinkovoimaan, tuulivoimaan ja uusiutuviin energiamuo-
toihin, ja juuri tällaista tarvitaan. Me voimme tehdä Helsingistä ja Suomen suurista kau-
pungeista uusiutuvalle energialle näyteikkunoita, joita tullaan kansainvälisesti tänne katso-
maan. Tämä on se suunnanmuutos, mikä Suomen pitää tehdä. Ei riitä, että puhutaan vain
2030-tavoitteesta, vaan meidän kunnat ja meidän kaupungit voivat olla suunnannäyttäjiä,
ottaa käyttöön kotimaisia ratkaisuja, jotka ovat näyteikkunoita meidän yrityksille ja mei-
dän viennille myös. Tähän mennessä kansainväliset vieraat ovat menneet Ruotsiin katso-
maan suomalaisten yritysten teknologiaa, esimerkiksi Västeråsiin jätteidenkierrätystekno-
logiaa, koska meidän kunnat eivät ole investoineet tarpeeksi. Keskustalaiset hallitsevat
monia Suomen kuntia, muuttakaa te politiikkaa siellä.

14.50 Anne Kalmari kesk (vastauspuheenvuoro): Arvoisa rouva puhemies! Ilokseni voin
kertoa, että valtaosa Suomen kunnista lämpenee kotimaisella uusiutuvalla energialla, ja sii-
hen toivomme myöskin niiden kuntien lähtevän, missä teillä, vihreät, on sanansija päätök-
senteossa. Jotta nämä kunnat voisivat lämmetä tulevaisuudessakin uusiutuvalla ja jotta me
saisimme entistä enemmän metsiämme hoidettua, vetoan myös siihen, että kuunnellaan
Luonnonvarakeskuksen asiantuntijoita, uskotaan luonnontiedettä. Itse asiassa on hyvin yk-
sinkertaista pohtia, ovatko metsät päästölähde vai sitovatko ne hiiltä. Kuvitellaan, että siel-
lä metsissä kaadettaisiin kaikki puut ja laitettaisiin asfaltti päälle — ei ole päästöjä sen jäl-
keen, mutta varmasti menettäisimme sen hiilensidontapaikan, mikä arvokas metsä meillä
nykyään on. Eli kun toimimme niin, että metsät kasvavat jatkossakin entistä enemmän, niin
saamme sitä hiiltä sidottua. Tämä on keskustan tavoite, tämä on hallitusohjelman tavoite,
mutta se ei voi (Puhemies koputtaa) toteutua, jos emme niitä metsiä voi kestävästi käyttää.

Puhemies Maria Lohela:  Palataan tuohon listalle, siinäkin on vielä useita pyydettyjä pu-
heenvuoroja.

14.51 Satu Hassi vihr: Arvoisa puhemies! Nyt on syytä erottaa kaksi asiaa: toinen on si-
nänsä Pariisin sopimuksen ratifiointi, ja toinen on sitten se, millä tavalla vauhditamme
EU:ssa ja Suomessa sitä ilmastotyötä. Kuten perjantain keskustelussa totesin, hallitusta ja
ministeri Tiilikaista voi kiittää paitsi roolista Pariisin sopimuksen neuvottelussa myöskin
myötävaikuttamisesta sen nopeaan ratifiointiin. Mutta kuten ympäristövaliokunta toteaa,
Pariisin sopimuksen itse ilmastonmuutoksen hillintää koskevien tavoitteiden toteutumi-
seksi, lämpenemisrajojen toteutumiseksi, sekä Suomen että EU:n päästövähennystavoittei-
ta tulisi tiukentaa verrattuna tähän mennessä hyväksyttyihin.

Monet kollegat ovat tuoneet esille täällä eri osia suomalaisesta ympäristöteknologiasta
eli cleantechistä. Haluan nyt tässä tuoda esille yhden asian, jota ei ole mainittu: älyverkko-
teknologia, jossa suomalaisilla osaajilla on erittäin hyvät mahdollisuudet kehittää sellaisia
12



Pöytäkirjan asiakohta PTK 106/2016 vp
ratkaisuja, mitä tarvitaan koko maailmassa, kun koko maailma kasvavasti tulee tuotta-
maan sähkönsä uusiutuvalla energialla. Uusiutuvan energian investoinnit maailmassa ovat
kasvaneet erittäin voimakasta vauhtia, ja todennäköisesti juuri siitä johtuu, että energian-
tuotantoon liittyvät päästöt globaalisti eivät ole pariin vuoteen kasvaneet. Emme tiedä,
onko tämä merkki siitä, että ne ovat jo kääntymässä laskuun, vai onko kysymyksessä vain
tällainen tasanne, mutta se on kuitenkin erittäin myönteinen merkki.

Lopuksi haluaisin edustaja Merelle, joka otti väestönkasvun esille, tuoda esille sen, että
väestönkasvun rajoittamisen tärkein keino olisi taata mahdollisuus perheille siihen, että ei
tarvitsisi ei-toivottuja lapsia synnyttää. Suomen kehitysyhteistyössähän (Puhemies koput-
taa) seksuaali- ja lisääntymisterveystyö, joka juuri tähän tähtää, on ollut tärkeä, (Puhe-
mies: Nyt tuli jo siinä 2 minuuttia paikalta täyteen!) ja siksi kehitysyhteistyörahatkin ovat
osa ilmastopolitiikkaa.

14.53 Markku Eestilä kok: Arvoisa puhemies! Edustaja Niinistö täällä totesi, että Hel-
sinki luopuu kivihiilestä, ja niin ainakin itse olen lukenut, ja tämä on hyvä asia. Mutta voi-
sitteko, edustaja Niinistö, tälle salille kertoa: Mitä Helsingissä todellisuudessa tapahtuu?
Onko minun käsitykseni oikea, että Helsinki luopuu vastapainevoimasta? Vastapainevoi-
ma tarkoittaa sitä, että samalla kertaa tehdään lämpöä ja sähköä, ja silloin hyötysuhde on
ylivoimainen. Nyt minun käsitykseni mukaan Helsinki ei enää rakenna vastapainevoima-
loita, se luopuu sähkökomponentista ja Suomi menettää sähkötehoa. Kun meillä on tällä
hetkellä jo vajetta parhailla pakkasilla yli 3 000 megawattia, niin tämä ongelma Suomessa
pahenee. Eli onko kysymyksessä energiapoliittinen osaoptimointi, jolloin kivihiilen käyt-
töä kyllä vähennetään ja siitä luovutaan, mutta Suomi menettää sähkötehoa? Toivoisin, että
vastaatte tähän energiapoliittiseen kysymykseen. Onko kolikolla kaksi puolta? Luovutte-
ko te niistä vastapainevoimaloista, jotka ovat Suomessa ylivoimaisesti paras energiakek-
sintö ja ylivoimaisesti tehokkain tapa tuottaa sähköä?

Varsinainen asia koskee metsäpolitiikkaa: Tähän saakka Suomen tavoite on ollut pitää
metsäpolitiikka omissa käsissä. Valitettavasti ministeri kerkisi täältä lähteä — olisin kysy-
nyt, onko Suomen tavoite edelleen sama, että pidetään metsäpolitiikka omissa käsissä.
Ymmärrän Pariisin sopimuksen ja, niin kuin muutkin täällä, kehun sitä, niin pitää toimia-
kin, mutta siinä on ilmeinen vaara, että me tällä LULUCF-kirjainyhdistelmällä luomme
Suomeen laskentabyrokratian, jolla ei todellisuudessa välttämättä ole tekemistä suhteelli-
suuden kanssa. Eli jos joku asia merkitsee, niin se merkitsee, että metsiä häviää, jolloin hii-
linielua häviää, mutta en usko, että sillä, että jollakin aikajänteellä hakataan vähemmän tai
enemmän, tulee olemaan globaalisti kovinkaan suurta merkitystä, mutta se pahimmillaan
haittaa suomalaisen metsäteollisuuden kilpailukykyä.

14.55 Anders Adlercreutz r: Värderade talman! On syytä kiittää tämän prosessin no-
peasta läpimenosta ja myöskin niistä hyvistä tavoitteista, joita hallitusohjelmassa on näit-
ten asioiden suhteen. Kun mennään toteutukseen, pitää kuitenkin muistaa, että ne vaativat
sitten harkintaa ja tiedepohjaista lähestymistapaa. Ne puheet turpeesta ratkaisuna, joita täs-
säkin keskustelussa on ollut, eivät valitettavasti viittaa tieteeseen vaan pitkälti aluepolitiik-
kaan. Jos se edellä mennään näitä ongelmia ratkaisemaan, niin hyvää jälkeä ei tule.

Edustaja Kulmala puhui alussa maataloudesta ja siitä, miten ehkä saadaan useampia sa-
toja tulevaisuudessa. Näitten muutosten myötä tapahtuu kuitenkin paljon muitakin asioita:
kapenevaa biodiversiteettiä, lämpimiä talvia, kylmempiä kesiä, suurempia säämuutoksia,
13



Pöytäkirjan asiakohta PTK 106/2016 vp
rankkasateita, ääri-ilmiöitä kaiken kaikkiaan. Nyt ministeri Tiilikainen ei ole enää paikal-
la, jolloin ehkä ohjaan tämän kysymyksen edustaja Lepälle, että mikä hänen käsityksensä
on siitä, mitkä ovat ne muuttuvat maatalouden olosuhteet ja haasteet ja riskit.

Tässä on puhuttu paljon myöskin nieluista ja puunkäytöstä osana sitä. Kun rakentaa
puusta, niin yhteen kiloon kuivaa puuta sitoutuu lähemmäksi kaksi kiloa hiiltä. Puuraken-
tamisen edistämiseksi hallitus on ilmeisesti tekemässä asioita, ja itse iloitsin edustajien Ko-
sonen ja Honkonen erinomaisesta kirjoituksesta Hesarissa toissa viikolla. Kysyisinkin hal-
lituspuolueiden jäseniltä: onko niin, että ensi vuonna puu palaa Suomessa yhtä heikosti
kuin Ruotsissa? — Kiitos.

Puhemies Maria Lohela: Edustaja Kalmari, te pyysitte vastauspuheenvuoroa, mutta en
myönnä sitä vaan varsinaisen puheenvuoron, koska olette seuraavana listalla.

14.57 Anne Kalmari kesk: Arvoisa rouva puhemies! Vielä haluan mennä tähän maan-
käyttöön, mutta sitä ennen vastaan edelliselle edustajalle siitä, onko se, että käytämme
puusta kaikki osat järkevästi, ilmastoystävällistä vai ei. Ilman muuta se on ilmastoystäväl-
listä, että emme hajotuta sitä loppuosaa puusta, mille ei ole järkevää käyttöä rakentamises-
sa tai vaikkapa sellun kautta biotuotteitten tekemisessä. On totta kai järkevää, että se puu
palaa. Se olisi luonnonvarojen haaskausta, jos se puu ei palaisi.

Jos mietimme vielä sitä ajattelutapaa, mitä täälläkin monesti on pohdittu, eli ajatellaan,
että se, että väki keskitetään isoihin keskuksiin, olisi jotenkin ympäristöystävällisempää,
vaikka se keskus lämpiäisi sitten kivihiilellä, niin tällä ei ole uusimpien Aalto-yliopiston
tutkimusten mukaan mitään perusteita. Jo Heinosen ensimmäisissä tutkimuksissa saatiin
selville, että itse asiassa maaseudun väki jättää paljon pienemmän hiilijalanjäljen, kun sii-
hen katsotaan kaikki, koko kokonaisuus, mitä ihminen tuottaa, eikä katsota pelkästään asu-
mista ja ympäristöä.

Mutta siinä keskustelussa, minkä takia pyysin puheenvuoron, olivat maankäytön muu-
tokset ja metsäkato. Aivan samoin kuin meillä on erilaisia tutkijoita maailmassa, jotkut tut-
kijat eivät hyväksy tai eivät vieläkään usko siihen, että ilmastonmuutosta edes tapahtuisi ja
siihen ihmiset voivat omilla teoillaan vaikuttaa, aivan samoin on tutkijoita, jotka eivät hy-
väksy valtatutkijoiden näkökulmaa siitä, että Suomen metsät ovat hiilinielu. Mutta ei mei-
dän kannata ehkä yksittäisten tutkijoiden perään lähteä, vaan katsoa sitä luonnontieteellis-
tä pohjaa, mihin valtaosa (Puhemies koputtaa) tutkijoista perustaa näkemyksensä. Ajatte-
len, että näin meidänkin tulisi ajatella.

15.00 Ville Niinistö vihr: Arvoisa puhemies! Jos olisin nyt keskustalainen, niin puhuisin
tästä, mistä nyt ajattelin puhua. Eli silloin kun minä olin ympäristöministeri ja Durbanissa
neuvoteltiin näistä Kioton toisen velvoitekauden säännöistä, niin silloinhan Suomi sai sel-
laisen ratkaisun, jossa metsiä voidaan hyödyntää, ja sitten siinäkin tilanteessa, jos metsä-
katoa ei voinut enää loputtomasti kompensoida näitten hiilinielujen kasvattamisella, saim-
me siitä kompensaation EU:n sisäisessä taakanjaossa. Sen eteen tein paljon töitä ja toivon,
että edustaja Leppä muistaa kunnioittaa sitä, koska nyt näyttää siltä (Välihuuto) — niin —
että ministeri Tiilikainen ei ole edes saamassa tätä kompensaatiota nyt sitten EU:n sisäi-
seen taakanjakoon ensi kaudelle. Eli keskusta ajaa heikommin tavoitteitaan läpi kuin minä
sain keskustan tavoitteita läpi Durbanissa ja viime kaudella. Tunnistan kyllä myös sen, että
näissä olosuhteissa tämän kompensaation ajaminen läpi uudestaan voi olla vaikeaa, mutta
14



Pöytäkirjan asiakohta PTK 106/2016 vp
tuon myös esille sen, että ajoin tehokkaammin keskustalaisten tavoitteita kuin teidän oma
ministerinne näyttää niitä nyt ajavan.

Arvoisa puhemies! Olennaistahan olisi nyt tunnistaa se, miten Suomessa voitaisiin —
siis kunnat, valtio ja kaikki meidän yrityssektorin toimijat — valjastaa mahdollisimman te-
hokkaasti eri sektoreilla tunnistamaan pitkän aikavälin tehokkaita päästövähennyskeinoja,
niin että ei lähdetä muutaman vuoden syklillä ja talousarviolla tekemään 20—30 vuoden
investointeja. Siinä edustaja Eestilä oli aivan oikeassa, että pitää katsoa pitkälle, ja sen ta-
kia tämän hallituksen pitäisi nyt toteuttaa sellainen kannustinjärjestelmien muutos, että vä-
häpäästöiset ratkaisut olisivat kannattavia jo nyt. Päästöoikeuden hinta EU:n markkinoilla
on nyt liian alhainen, ja tämä hallitus ei ole saanut uusiutuvalle energialle mitään uutta kan-
nustinjärjestelmää pystyyn. Nyt sitä tarvittaisiin, koska nyt ongelmana on se, että Suomes-
sa eivät lähde liikkeelle uudet energiainvestoinnit ollenkaan. Me jämähdämme tähän van-
haan energiarakenteeseen, ja me tarvitsisimme tehokkaan huutokauppapohjaisen järjestel-
män, jossa uusiutuvaa energiaa voitaisiin joka vuosi tuottaa markkinoille kustannustehok-
kaasti (Puhemies koputtaa) ja teknologianeutraalisti, toisin kuin syöttötariffeissa.

15.02 Sirkka-Liisa Anttila kesk (vastauspuheenvuoro): Arvoisa puhemies! Edustaja Nii-
nistölle haluan lyhyesti todeta, että tiedämme tämän kompensaationeuvottelun, jonka olet-
te käynyt, mutta se ei muuttanut sitä meidän perusongelmaa, joka pitää nyt saada ratkais-
tuksi: miten tieteellisesti todistettuja hiilinieluja käsitellään jatkossa tämän ilmastosopi-
muksen kohdalla. Siinä komissiossa tehdään työtä, mutta valitettavasti ongelma on se, että
tämä boreaalinen havumetsävyöhyke Euroopan unionissa on suuressa vähemmistössä ja
siellä helposti valmistelua tehdään sitten niitten eteläisen ja keskisen Euroopan maiden
kulttuurin pohjalta. Tämä on se, mikä pitää meidän nyt vahtia, ja siinä tämä hallitus tekee
varmasti kaikkensa.

Puhemies Maria Lohela: Puhujalistalle.

15.03 Jari Leppä kesk: Arvoisa rouva puhemies! On selvää, että Pariisin sopimus on
käänteentekevä ja historiallinen sopimus, ja siitä iso, iso kiitos kuuluu tietenkin ministeri
Tiilikaiselle, se on ihan päivänselvä asia.

Vihreille ja edustaja Niinistölle täytyy todeta, että kyllähän alun alkaen se Durbanin so-
pimus oli kaikkea muuta kuin hyvä, mutta onneksi siinä sitten jotakin vastaantuloa saatiin
— se oli ihan hyvä, kiitos teille siitä — unionin tasolta. Tosin silloinkin se sidottiin sellai-
siin elementteihin, jotka eivät käytännössä taloudellisesti meille juurikaan mitään tuoneet,
mutta kyllä se periaatteessa (Ville Niinistön välihuuto) tapahtui näin, siinä olette oikeassa.
Mutta nyt me olemme menossa ihan erilaiseen aikakauteen. Me haluamme siirtyä fossiili-
sesta taloudesta biotalouteen, ja tätä taustaa vasten ollaan nyt liikkeellä.

Ja tämä, mitä edustaja Anttila tässä edellä sanoi: Me olemme aivan liikaa menossa tuon
eteläisen pallonpuoliskon periaatteiden mukaisesti metsäkadon osalta, sademetsien osalta.
Tämä boreaalinen vyöhyke on aivan eri asia, ja siksi nämä asiat, joita luonnontieteellisiin
nieluihin pohjautuva... Ja muuten sivumennen sanottuna me saimme tälle päivälle uutisen:
vihreät kannattavat siis, näin ymmärsin, luonnontieteellistä nielua. Tätä ennen en ole ha-
vainnut tätä kannatettavuutta, mutta hyvä, että näin on nyt tapahtunut. Tämä on suuri suun-
nanmuutos, ja tervehdin tätä todella suurella mielihyvällä, että näin on tapahtunut, koska
vain se takaa aidot ilmastovaikutukset ja hiilidioksidipäästöjen kaventamisen ja vähentä-
15



Pöytäkirjan asiakohta PTK 106/2016 vp
misen. Se on hyvä asia, ja näin pitää juuri toimia. Ja tässä Suomella on vielä iso työ saada
komission pää kääntymään, että se ei ole mikään poliittinen nielu vaan että siellä tulee aito,
oikea luonnontieteellinen nielu. Sitähän me kaikki täällä varmasti haluamme.

Ja mitä ruuantuotantoon, puhemies, tulee, niin on selvää, että ruuantuotannon osalta me
olemme täällä etuoikeutetussa asemassa, koska meillä on riittävästi vettä, me pystymme
entistä satoisampia lajikkeita käyttämään, emme ehkä saa useampia satoja vuodessa, (Pu-
hemies koputtaa) mutta on satoisampia lajikkeita ja me teemme sen kaiken kestävästi.

15.05 Ville Niinistö vihr (vastauspuheenvuoro): Arvoisa puhemies! On varmaa, että suu-
rella yleisöllä menevät nyt asiat jo aika sekaisin, kun aletaan puhua näistä eri käsitteistä,
mutta edustaja Lepälle sanon sen, että vihreät haluaa korostaa metsien kestävää käyttöä,
että meillä Suomessa on tilaa metsien hyödyntämiselle. Me voimme lisätä jopa vuosittai-
sia hakkuumääriä, ja me voimme lisätä nieluja samaan aikaan, mutta meidän täytyy huo-
mioida koko tieteen näkemys siitä, miten luonnon monimuotoisuutta, metsien kasvua ja
metsien hiilinielua voidaan sekä lyhyellä että pitkällä aikavälillä mahdollisimman hyvin
ylläpitää. Silloin tullaan siihen, että jos metsistä hakataan enemmän, niin pitää hakata sillä
tavalla, että sinne jätetään kuitenkin metsien uusiutumisen kannalta kestävästi kasvupoh-
jaa eikä kaikkea humusta oteta pois. Haluan vain sanoa sen, että meillä on mahdollista Suo-
messa kestävästi lisätä hakkuita jonkun verran, mutta se vaatii hyvää suunnittelua, ja tässä
olisi tärkeää, että me kaikki yhdessä teemme töitä sen eteen. Se on aidosti tieteellisesti
osoitettavissa, että me voimme sekä vahvistaa luonnon monimuotoisuutta että hyödyntää
metsiä (Puhemies koputtaa) uusiutuvana energiana. Tämä on tämän salin yhteinen etu, ja
toivon, että sen eteen kaikki tekevät töitä.

15.06 Jari Leppä kesk (vastauspuheenvuoro): Rouva puhemies! Tämä on ihan hyvä, täl-
lä samalla linjalla keskusta on ollut aina, elikkä kestävällä tavalla ja luonnontieteisiin pe-
rustuen me näitä uusiutuvia luonnonvaroja käytämme. Metsästä pitää muistaa aina se, että
sen lisäksi, että se on monimuotoisuutta ja siitä pitää pitää huoli, metsä on aina sekä hiili-
nielu että hiilivarasto, se on kumpaakin. Tulee vaihe, jossa puussa ei tapahdu enää käytän-
nössä muuta kuin pelkkä varastointi, ja on hyvä, että sen jälkeen se käytetään vaikkapa ra-
kentamiseen taikka menee muuhun käyttöön. Se on ihan oikein, jotta me saamme uutta
kasvua, joka taas sitten sitoo hiilidioksidia ja muita kasvihuonekaasuja, jolloinka se toimii
aidosti nieluna. Eli kyllä tässä on erittäin suuret mahdollisuudet lisätä merkittävästi hak-
kuita ja tehdä se kestävällä tavalla.

15.07 Sirkka-Liisa Anttila kesk (vastauspuheenvuoro): Arvoisa puhemies! Vielä vain
sellainen lisäys tähän erittäin hyvään keskusteluun ja hyvään konsensukseen, että meillä-
hän metsät kasvavat merkittävän paljon enemmän kuin niitä edes kyetään kestävällä taval-
la hakkaamaan. Eli tämän me monta kertaa unohdamme tässä, että metsien kasvu on mon-
ta kymmentä miljoonaa kuutiota suurempi kuin se hakkuu vuosittain.

Puhemies Maria Lohela: Puhujalistalle.

15.07 Eerikki Viljanen kesk: Arvoisa puhemies! On erittäin hienoa, että käsittelyssäm-
me on niin hyvin neuvoteltu Pariisin sopimus, että kaikki puolueet ovat olleet siitä yksi-
mielisiä ympäristövaliokunnassa. Kiitokset ministeri Tiilikaiselle työstään sopimuksen ai-
16



Pöytäkirjan asiakohta PTK 106/2016 vp
kaansaamiseksi ja kiitokset myös siitä, että ilmastosopimuksessa tunnustetaan nyt metsien
merkitys ja metsien hyvän hoidon merkitys. Ja kuten ministeri täällä tänään totesi, metsien
roolin tunnustamisessa on nyt EU saatava samalle sivulle tämän Pariisin sopimuksen kans-
sa, pois Kioton aikaisista juoksuhaudoista.

Suomen päästövähennysmahdollisuudet nojaavat vahvasti lisääntyvään ja monipuoli-
seen puunkäyttöön, ja metsien tilinpito- ja laskentasäännöt on EU:ssa kokonaisuudessaan
suunniteltava ja toteutettava siten, että säännöt ovat tasapuoliset ja kannustavat metsien
hiilinielun ylläpitoon mutta eivät kohtuuttomasti rajoita kestävää metsätaloutta tai bioener-
gia- ja puutuoteteollisuuden toimintaedellytyksiä. Suunniteltavan sääntelytoimeenpanon
tulee olla myös selkeästi ja yksinkertaisesti toteutettavissa. Ja kuten maa- ja metsätalous-
valiokuntakin, pidän välttämättömänä EU:n LULUCF-sektoria ja taakanjakoa koskevien
ratkaisujen tekemistä siten, että Suomen kunnianhimoiset biotaloustavoitteet mahdolliste-
taan ja järjestelmä kannustaa kestävään metsien kasvatukseen ja uudistamiseen. Metsien
kasvua ja hoitoa tehostamalla voimme samanaikaisesti sekä lisätä puun ja puutuotteiden
käyttöä että kasvattaa metsien hiilivarastoja, aivan kuten edustaja Anttila äsken totesi.

15.09 Satu Hassi vihr: Arvoisa puhemies! Kun tässä edustaja Leppä kritisoi Durbanin il-
mastokokouksen päätöstä, niin haluan kuitenkin muistuttaa, että vuonna 2011 Durbanissa
tehty päätös aloitti ne neuvottelut, jotka sitten saivat päätöksensä Pariisin sopimuksessa.
Aivan samalla tavalla kuin lämpimästi haluan kiittää, ja edelleenkin, ministeri Tiilikaista
hänen roolistaan Pariisin sopimuksen neuvotteluissa, niin aivan samalla lailla silloinen mi-
nisteri Niinistö ansaitsee kiitoksen Durbanissa vuonna 2011 tehdystä läpimurrosta tai sil-
loinen Ahon hallituksen ympäristöministeri Sirpa Pietikäinen siitä, että hän oli aikoinaan
laatimassa YK:n ilmastopuitesopimusta, johon tämä koko kansainvälinen ilmastopolitiik-
ka perustuu.

Mutta metsistä: Haluaisin nyt edelleenkin selvittää tätä luonnontieteellistä nielua. Jos
yhtenä vuonna jonkun maan metsät sitovat ilmakehästä miljoona tonnia hiilidioksidia, se
on luonnontieteellinen nielu, mutta luonnontieteellinen nielu se on sittenkin, jos sidotaan
vain puoli miljoonaa tonnia tai yksi tonni. Se on edelleen nielu luonnontieteellisessä mie-
lessä, mutta yhtä luonnontieteellistä on se, että se nielu on pienentynyt, ja se on ilmaston
kannalta huono asia. Tämä asia meidän tulee myöskin ottaa vakavasti, kun keskustelemme
näistä nieluasioista ilmastopolitiikassa. Kun täällä on viitattu siihen, että trooppiset metsät
ja boreaaliset metsät olisivat aivan eri asia, ei niiden hiilensidonta ilmaston näkökulmasta
ole eri asia. Eli tässäkin asiassa olisi hyvä muistaa vanha eettinen ohje: tee toisille samoin
kuin heidän toivot tekevän itsellesi tai toimi sellaisella tavalla kuin toivoisit muidenkin te-
kevän.

15.11 Hannu Hoskonen kesk: Arvoisa rouva puhemies! Käytyä keskustelua on ollut ää-
rimmäisen mielenkiintoista seurata, ja mielestäni muutamissa puheenvuoroissa on, sa-
noisinko, ehkä tietoisesti tai jopa tietämättään johdettu hieman harhaan. Muutamia asioita
on syytä pitää koko ajan mielessä.

Ensinnäkin tämä hiilinieluasia. Suomen metsät kiistatta ovat hiilinielu: vuodessa yli 100
miljoonaa mottia hiiltä sitoutuu uudeksi puuksi yhteyttämisen myötä.

Sitten edustaja Hassi äsken antoi ymmärtää, että jos metsää hakataan, niin se vähentää
sitä nielua. Niinhän ei ole. Sehän ei pidä paikkaansa, arvoisa edustaja Hassi. Jos olisi 105
miljoonaa mottia ja Suomi päättäisikin — saisi markkinoita auki, ja saisimme vaikka uusia
17



Pöytäkirjan asiakohta PTK 106/2016 vp
tuotteita markkinoille — että nykyisen 65 miljoonan motin sijaan hakkaisimme vaikka 85
miljoonaa mottia eli 20 miljoonaa mottia enemmän kuin tällä hetkellä, tänä vuonna, niin se
tarkoittaisi ei metsän kasvun vähenemistä, arvoisa edustaja Hassi, vaan metsän kasvun li-
sääntymistä. Tässä teidän logiikkanne menee metsään, että heilahtaa. Miksi te ette tunnus-
ta luonnontieteellisiä tosiasioita? Tämä on tietoista harhaanjohtamista, mitä te teette tuolla
turuilla ja toreilla ja pelottelette ihmisiä. Tästä puuttuu enää, että pistätte pellenaamarin
päähän ja sitten se on pelleilyä sen jälkeen. Minkä tautta te ette tunnusta tosiasioita? Se ei
se tosiasia viidelläkymmenelläkään vastauspuheenvuorolla muutu miksikään. Jos metsät
hoidetaan paremmin, ne kasvavat paremmin, ja tätä te ette pysty muuttamaan kauniilla po-
liittisella retoriikalla, vaikka 30 seuraavaa vuotta puheenvuoroja täällä käyttäisitte. Mil-
loin te tämän tosiasian tunnustatte? Toivon, että jonain päivänä.

Toinen asia, metsäkato. Suomessahan ei ole metsäkatoa. Se on totta, että kun tänne Hel-
sinkiin tai jollekin muulle paikkakunnalle rakennetaan puiston viereen kerrostalo, siinä
menetetään muutama aari metsämaata, mutta metsätalouden puolella metsäkato ei ole
mahdollinen. Suomen laki edellyttää, että uudistushakkuiden jäljet hoidetaan. Ellei hoide-
ta, Metsäkeskus tarttuu asiaan ja teettää ne jälkihoitotyöt metsänomistajan kustannuksella,
ja jos metsänomistaja ei sitä maksa, niin se lasku menee sitten ulosottoon. Eli hommat kyl-
lä tehdään, ja metsänomistaja ei siitä vastuusta pääse. Eli tätäkään tietä te ette voi väittää,
että meillä on metsäkatoa. Toivoisin, että jonain päivänä tunnustaisitte tosiasiat. Jos aika-
naan Juho Kusti Paasikivi totesi, että kaiken viisauden alku on tosiasioiden tunnustaminen,
toivoisin teille, edustaja Hassi ja teidän hengenheimolaisenne, että tunnustaisitte tämän to-
siasian. On nimittäin aivan ihme, ja minussa herättää suorastaan ihmetystä se, että tämmöi-
siä perusasioita ei tunnusteta todeksi. Kyllähän maailmassa ihminen on mestari kääntele-
mään asioita nurin ja narin sitä mukaa kuin oma etu vaatii, mutta totuus ei siitä muutu yh-
tään miksikään.

Hiilinielut ja hiilivarastot säilyvät tässä maassa aina, ja me voimme tehdä niistä vieläkin
parempia: Esimerkkinä vaikka nämä uudet lait, uudet esitykset Euroopan unionista, tämä
uusi Pariisin sopimuksen, joka on sekasopimus, täytäntöönpano viisaasti. Sitten tulevat
nämä uusiutuvan energian kestävyyskriteerit, jotka ovat toki tärkeitä, ja ne on laitettava sit-
ten sellaiseen kuntoon, että suomalaista puuta voidaan käyttää, koska sehän vähentää fos-
siilisten polttoaineiden käyttöä. Kun metsästä hakataan vaikka kuitupuuta ja tuodaan sel-
lutehtaalle, siitä otetaan ensin kuidut talteen, niistä tehdään paperia, viskoosia josta teh-
dään vaatteita, niistä tehdään kartonkia, niistä sitten mitä tulee, se mäntyöljy ja muu kemia,
siitä tehdään komposiittia ja vaikka mitä, ja ihan se loppu, se jäteliemi, se musta mönjä,
poltetaan kattilassa pois, jolloin koko puun kemiallinen koostumus on käytetty 100-prosent-
tisesti hyväksi. Hukkaan ei mene mitään, ei edes kuorta. Se ainut, mikä metsästä hakatta-
vasta puusta tavallaan menee hukkaan, on se monitoimikoneen terästä lentävä sahanpuru,
joka jää sinne metsään, mutta sekään ei mene hukkaan, koska sehän rikastuttaa luontoa ja
sitten siellä syntyy jälleen jotain uutta.

Kun nyt jälleen on puhuttu siitä, että suomalainen metsäympäristö köyhtyy, eihän se
köyhdy. Koskaan Suomen historiassa ei ole tehty lahopuuta Suomen metsiin enemmän
kuin nyt tehdään. Aikoinaan, kun metsurit hakkasivat metsiä harventamalla, hehän kaatoi-
vat vain sen puun, mikä oli tarkoituskin ottaa, ja oksat ja muu tavara jäivät sinne metsään,
paitsi se hyödynnettävä runko ja rungon osat vietiin tienvarteen. Mutta nykyisin kun mo-
nitoimikone menee metsään, niin pelkästään telojen alle jauhautuu sellaista puuta, joka jää
sinne metsään kuolemaan ja joka aikanaan olisi jäänyt sinne pystyyn. Lahopuuta jää siis
18



Pöytäkirjan asiakohta PTK 106/2016 vp
metsiin yhä enemmän moteissa mitattuna per hehtaari. Tämäkin on kylmä tosiasia. Toivoi-
sin, että te nämä tosiasiat tunnustaisitte jonain päivänä. Minulla ei ole tästä alasta kuin 25
vuoden kokemus käytännön tasolta, ja uskon jotain siitä asiasta tietäväni — en tunnustau-
du parhaaksi asiantuntijaksi, mutta sanotaanko, että kohtuullinen kokemus 25 vuoden ajal-
ta on.

Lopuksi, arvoisa rouva puhemies, vielä tästä kotimaisesta toisesta luonnonvarasta, tur-
peesta: Kun nyt näitä kestävyyskriteerejä luodaan ja saimme juuri kuulla sen, että suoma-
laisille turve- ja puuvoimaloille on tulossa sakkorangaistuksia jopa satoja miljoonia, kun
näitä uusia rajoituksia ilmaston takia Euroopan unionin alueelle luodaan, niin toivoisin,
että tässäkin asiassa huomattaisiin tosiasiat. Onhan käsittämätöntä, että ruskohiilen ja kivi-
hiilen polttajat pääsevät kuin koira veräjästä ja kotimaisilla raaka-aineilla toimivat voima-
laitokset, jotka eivät kuljeta niitä tavaroita juurikaan, kun siinä lähialueella liikutellaan —
siinäkin säästetään muuten fossiilisia polttoaineita, kun kuljetuskustannukset ovat pienet
— joutuvat Suomessa rangaistavien listalle. Tässä asiassa suomalainen edunvalvonta kyl-
lä menee metsään niin, että pauke käy.

Ihan oikeasti minä olen kateellinen ruotsalaisille, jotka ovat hoitaneet homman kiitettä-
vän hyvin, ja meillä täällä Suomessa ihmeellisesti väännellään sormia ja asioita solmuun
sillä keinoin, että minä ainakin joudun aina välillä ihan Kullervo Kuuselan metsäoppikir-
jaa lukemaan, että onko se todellakin niin, että puu kasvaa latva ylöspäin ja juuret alaspäin
— kun tätä keskustelua kuuntelee, niin ihmettelee joskus, että pitääkö sekään enää paik-
kaansa. Hyvät edustajakollegat, koska meillähän perustuslaki vaatii, että kansanedustajan
työssä meidän on noudatettava totuutta ja oikeutta, niin toivoisin, että edes tämä muistet-
taisiin, kun näistä nieluista puhutaan, koska ei se luonnontiede häviä tästä maailmasta min-
nekään, vaikka minä juuri tästä kahville lähtisinkin.

15.18 Satu Hassi vihr (vastauspuheenvuoro): Arvoisa puhemies! Edustaja Hoskonen ei
ilmeisesti ole oikein kuunnellut sitä, mitä puhuin, tai ei ainakaan ymmärtänyt päätellen sii-
tä, miten hän puheenvuoroani tulkitsi. Toivoisin, että edustaja Hoskonen perehtyisi esimer-
kiksi Suomen ilmastopaneeliin — siis huippututkijoista koostuvaan paneeliin, joka arvioi
Suomen ilmastopolitiikkaa tieteelliseltä pohjalta — sen raporttiin, jossa todetaan, että met-
sien hakkuiden merkittävä lisääminen ei muuta Suomen metsiä nielusta päästölähteeksi
mutta se kyllä pienentää sitä nielua, mikä on ilmaston kannalta varteenotettava asia sekin.
Ilmastopaneeli toteaa myöskin sen, että on sitä parempi, mitä suurempi osa puutuotteista
on sellaisia, että hiili niissä pysyy, kuten rakennuksia ja puutuotteita. Se on aivan eri asia
silloin kuin metsäpohjaisen aineksen polttaminen saman tien sitten ilmakehään.

15.19 Hannu Hoskonen kesk (vastauspuheenvuoro): Arvoisa rouva puhemies! Tässä me
jälleen tulimme sen vanhan totuuden ääreen, että totuuttahan voi väännellä siihen asentoon
kuin mieli tekee omien tarkoitusperien palvelemista varten. Kylmä tosiasia on se, että kun
Suomen metsiä hakataan, puu tulee tienvarteen, sen jälkeen se jäljellä oleva metsä kasvaa
motteja enemmän elikkä ihan matemaattisestikin laskettuna tämä puuvarasto kasvaa. Kun
Suomi sodan jälkeen menetti 10 prosenttia pinta-alastaan siinä suuressa maaottelussa,
meillä oli metsien kasvu silloin noin 50 miljoonaa mottia vuodessa. Nyt on hakattu sen jäl-
keen vuosikymmeniä, ja elämme vuotta 2016, ja ensi vuonna Suomi juhlii satavuotista it-
senäisyyttään — noin puolessa ajassa olemme reilusti kaksinkertaistaneet metsien kasvun
ja puuvaraston moninkertaistaneet, moteissa laskettuna moninkertaistaneet puuvaraston ja
19



Pöytäkirjan asiakohta PTK 106/2016 vp
kasvun kaksinkertaistaneet reilusti. Vieläkö te viitsitte väittää, että meillä nielut vähene-
vät? En jaksa tällaista matematiikkaa, arvoisa puhemies, ymmärtää, mutta ehkä minulla
matematiikan kurssi on jäänyt hieman kesken. (Naurua)

Puhemies Maria Lohela: Puhujalistalle.

15.20 Anne Kalmari kesk: Arvoisa rouva puhemies! Myös ilmastopaneeli tunnistaa sen,
että pitkässä juoksussa hiilivaranto kasvaa, vaikka sieltä kuinka otettaisiinkin. Se voi olla
hetkellisesti ja juuri siinä kohdassa taantuvaa, mutta kokonaisuus huomioon ottaen meidän
metsämme sitovat enemmän ja enemmän hiiltä. Itse asiassa meidän metsien kasvu, josta
edustaja Hoskonenkin puhui, on ollut niin suurta, että viimeisen 60 vuoden aikana 1 000
miljoonaa kuutiota on jäänyt hakkuuvarantoja käyttämättä, ja siksi, jos meidän metsämme
nyt kasvavat sen 105 miljoonaa kuutiota vuodessa ja niistä hakataan 65 miljoonaa, siellä on
totisesti kasvunvaraa aika laillakin reippaasti.

Tässä mennään nyt tähän LULUCF:n puolelle, maankäytön muutosten puolelle. Erot
niissä Suomen luonnontieteeseen perustuvissa malleissa liittyvät maa-alueitten luokitte-
luun. On aivan käsittämätöntä, että minullekin on tullut monta kertaa vastaan esimerkiksi
se, että metsäkato johtuisi vaikkapa siitä, että peltopinta-ala kasvaa. Kun saimme tilastot,
peltopinta-alat eivät ole kasvaneet. Se on juuri kuten edustaja Hoskonen sanoi, lähinnä ra-
kentamiseen menee tämä metsäpinta-alan poistuma, mutta se toki moninkertaisesti kor-
vautuu muulla metsän kasvulla. On aivan käsittämätöntä, että tulee vastaan tämäntyyppi-
siä väitteitä, jotka eivät perustu mihinkään. Sama EU vaatii meiltä tarkat pinta-alatiedot
pelloissa, ja peltopinta-alat eivät kasva, ja sitten samat instanssit väittävät, että esimerkiksi
pelto on se yksi suuri syy siihen, miksi meillä metsäkatoa on.

Haluaisinkin, että tämäntyyppistä tutkimusta ja ylipäätään näitä perusteita avataan en-
tistä enemmän ja niihin käytetään nyt ihan (Puhemies koputtaa) varojakin, että saamme
omat mallit sinne EU:n päähän.

15.23 Arto Pirttilahti kesk: Arvoisa rouva puhemies! Todellakin, meillä on 70-luvun
alun jälkeen paljon metsitetty peltoja ja edelleen tämmöisiä peltoheittoja metsitetään, ja
suhteessa siihen, mitä peltoa otetaan käyttöön, ei varmaan ole niin kuin edustaja Kalmari
tuossa juuri sanoi, että vähemmän tulee sitä kautta metsäkatoa meille.

Edustaja Niinistö lähti pois, mutta hän mainitsi tämmöisen asian, että on hyvä, kun on te-
koja ja vähemmän puheita, mutta tässä on varmaan molempia ollut. Kyllähän kun vihreät
pääsivät hallitukseen — puhuttiin äsken pitkäjänteisestä politiikasta — niin välittömästi,
viime hallituksen aikana, hakkeen tuki laskettiin ja turpeen vero nostettiin ja meille tuli
monen kaupungin ja kunnan lämpölaitoksen taakse aikamoiset hiililäjät, niin Jyväskylään,
Seinäjoelle, Lahteen kuin muuallekin. Nämäkö ne toimenpiteet ovat sitten: halutaan lisää
hiiltä tämmöisillä toimenpiteillä? Onneksi nykyinen hallitus tuli ja korjasi tämän ja haki
suuntaa. Mutta tässä menee pitkään ennen kuin tämmöinen herkkä, puhutaan herkästä ym-
päristöstä niin kuin markkinoista, esimerkiksi hakemarkkinoista... Silloin monet hakeyrit-
täjät löivät hanskat tiskiin. Nyt on taas uudet yrittäjät tai uudet koneet ja laitteet. Eli katsoi-
sin sitä pitkäjänteisyyttä, ja sen tulisi perustua niin luonnontieteeseen kuin myös pitkäjän-
teisesti taloudellisiinkin ponnistuksiin. Eli pitkäjänteisyyttä haen tähän vielä.

Turvetta inhokkina en ymmärrä vihreitten osalta täysin. Meillä turvetta tällä hetkellä tu-
lee joka vuosi lisää enemmän kuin me käytämme sitä. Ymmärrän nämä vesistöongelmat ja
20



Pöytäkirjan asiakohta PTK 106/2016 vp
siihen liittyvät muut ongelmat, mutta ne ovat ratkaistavissa, ja niitä on ratkaistukin. Näen,
että kun maailma on vielä fossiilinen, käytetään kotimaisia viimeiseen asti, viimeistäkin
fossiilista, kotimaista turvetta, ennemmin kuin kivihiiltä ja katsotaan sen jälkeen sitten
muita vaihtoehtoja.

15.25 Jari Leppä kesk: Arvoisa rouva puhemies! Suomen metsien puuvarasto on kasva-
nut 100 vuotta, koko ajan. Vaikka hakkuut ovat lisääntyneet myöskin, niin myös metsien
kasvu on lisääntynyt, kiitos hyvän metsänhoidon. Jos ei metsiä olisi hoidettu, me olisimme
edelleenkin tilanteessa, missä me olimme toissa vuosisadan lopussa, jolloinka metsiä ol-
tiin käytetty mutta ei oltu uudistettu. Tässä on iso ero eteläisen pallonpuoliskon ja pohjoi-
sen pallonpuoliskon välillä. Niin kuin täällä ovat monet edustajakollegat todenneet, pitkä-
jänteisyys on iso asia hiilinieluissa, se on iso asia metsätaloudessa, ja siitä Suomella on
maailman parhaat referenssit — maailman parhaat referenssit. Me olemme pitäneet 100
vuotta huolta siitä, että metsät ovat kasvaneet. Sitä kautta ovat hiilinielut kasvaneet, sitä
kautta ovat hiilivarastot kasvaneet, ja sitä kautta me otamme vastaan erittäin paljon tuolta
yläilmoista niitä päästöjä, mitä toiset aiheuttavat. Ja tiedetään se, että metsää käytetään ja
sillä on nollapäästö, niin kuin pitää ollakin, koska se sama hiilidioksidi on kiertänyt täällä
aina — aina uudelleen ja uudelleen. Se ei lisäänny eikä vähene, vaan se kiertää. Ainoas-
taan se, mitä fossiilisista tulee, on meille lisää.

Ihan lopuksi, puhemies, kyllä täytyy sanoa, että aika monessa maakuntien pääkaupun-
gissa ja taajamissa muutoinkin on siirrytty erittäin mittavassa määrin uusiutuvien energia-
muotojen käyttöön. Kyllä tätä halutaan tapahtuvan myös Helsingissä. Eli kyllä Helsingin
pitää myöskin, ja pääkaupunkiseudun kokonaisuudessaan, ilmastotalkoisiin osallistua ny-
kyistä jämäkämmin ja poistaa se hiilen käyttö nyt vihdoin ja viimein. Täällä kuultiin hyviä
ajatuksia siitä, ja toivottavasti nämä toteutuvat, niin että täälläkin otetaan se sama linja kuin
mitä tuolla muualla Suomessa lähes kaikkialla on jo tapahtunut.

15.27 Satu Hassi vihr: Arvoisa puhemies! En ole tässä keskustelussa kenenkään kuullut
kiistävän sitä tosiasiaa, että Suomen metsien puumäärä on kasvanut, että Suomen metsät
ovat merkittävä hiilinielu. Mutta se erimielisyys, joka koskee esimerkiksi hiilinielujen las-
kentatapaa EU:ssa, koskeekin sitä, mitä metsille tapahtuu tulevaisuudessa, pieneneekö
metsien hiilinielu tulevaisuudessa vai ei, ja toivon kovasti, että ei ainakaan merkittävästi
pienene.

Turpeesta toteaisin sen, että turve, aivan kuten kivihiili, on fossiilinen polttoaine, pääs-
töiltään vastaa kivihiiltä, itse asiassa vähän pahempikin, koska turve sisältää myös kosteut-
ta, niin että hyötyenergiayksikköä kohti siitä tulee enemmän hiilidioksidia kuin kivihiiles-
tä.

Edustaja Eestilä on jo lähtenyt, hän kysyi Helsingin energiaratkaisusta. En ole helsinki-
läinen kunnallispoliitikko, mutta olen niin sanotusti sähkövoimamies koulutukseltani ja
olen kiinnostuneena seurannut Helsingin energiaratkaisua. Meillähän sähkön ja lämmön
yhteistuotanto on vuosikymmenet ollut hyvä asia ja edistyksellinen asia muuhun maail-
maan verrattuna, mutta maailma on kuitenkin menossa eteenpäin. Ei voida lähteä siitä, että
kun maailmassa pitää fossiilisista polttoaineista muutamassa vuosikymmenessä luopua,
niin Suomessa sitten sähkön ja lämmön yhteistuotanto olisi tästä asiasta poikkeus. Helsin-
gin Energian sivuilla kerrotaan, että siinä ratkaisussa, minkä Helsingin kaupunginvaltuus-
to on päättänyt, kun yksi kivihiilivoimala suljetaan — ja toivottavasti lisää sitten myöhem-
21



Pöytäkirjan asiakohta PTK 106/2016 vp
min — kivihiili korvataan energiatehokkuuden ja hajautetun energiatuotannon avulla. Sii-
nä juuri luodaan sellaisia ratkaisuja ja sellaista osaamista, joita voimme viedä sitten muual-
lekin maailmaan. Niistä on tarve koko maailmassa.

15.29 Lea Mäkipää ps: Arvoisa puhemies! Olen kuunnellut mielenkiinnolla. Tämä on ol-
lut hyvin arvokasta keskustelua. Aluksi edustaja Hassille sanoisin, että turvehan on koti-
mainen uusiutuva, tosi hidas luonnonvara verrattuna kivihiileen. (Satu Hassi: Puolalaiset
nimittäisivät kivihiiltä uusiutuvaksi!)

On paljon puhuttu tästä metsänielusta. Itse olen ikäni asunut tuolla metsän keskellä ja
katsellut, kuinka hongat humisevat ja kasvavat hirmuisen nopeasti. Itse jo lapsena istutin
metsää siemenistä tai vesakoista, ja kyllä täytyy sanoa, että siinä ei montaa vuotta mene.
Tehdään aukkohakkuuta sitten hehtaari tai 10—15 hehtaaria, niin tiedetään, että sen jäl-
keen pitää jokaisen metsänomistajan kunnostaa ja laittaa, että se aikanansa tulee samaan
kuosiin ja entistä taajemmaksi tulevat männiköt tai koivikot. Kyllä tämän päivän metsän-
hoitaja on sellainen, että hän haluaa pitää huolta myös tulevaisuudesta. Kyllä tämä met-
sänielu on tässä metsäpolitiikassa hoidettu hyvin. Ei meidän tarvitse siitä murehtia, kun-
han vain muutkin valtiot tekisivät samalla lailla kuin suomalaiset metsänomistajat. Tämä
on sitä käytännön kokemusta, jota tässä on jo 50—60 vuotta voinut tuolla metsien keskellä
todeta monien muitten metsänomistajien ja maanomistajien kesken.

Keskustelu päättyi.

Eduskunta hyväksyi hallituksen esityksessä HE 200/2016 vp tarkoitetun sopimuksen siltä
osin kuin se kuuluu Suomen toimivaltaan. Eduskunta hyväksyi ensimmäisessä käsittelyssä
sisällöltään päätetyn, hallituksen esitykseen HE 200/2016 vp sisältyvän lakiehdotuksen.
Sopimuksen ainoa ja lakiehdotuksen toinen käsittely päättyi. Asian käsittely päättyi.
22


