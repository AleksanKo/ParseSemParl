















































DEMAE22.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

7. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 59/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan ja sosiaali- ja terveysvaliokunnan on annettava lausunto.

Lähetekeskusteluun varataan yksi tunti eli kello 18:aan asti. Mikäli puhujalistaa ei ehdi-
tä annetussa ajassa käydä loppuun, asiakohdan käsittely keskeytetään ja sitä jatketaan tä-
män päivän istunnossa muiden asiakohtien tultua käsitellyiksi. Jos keskustelu asiasta puo-
lestaan päättyy ennen sille varatun määräajan päättymistä, siirrytään päiväjärjestyksen seu-
raavaan, 8. asiakohtaan.

Keskustelu

17.13 Työministeri Jari Lindström (esittelypuheenvuoro):  Arvoisa rouva puhemies!
Nykyisin työnhakijalla ei lähtökohtaisesti ole oikeutta työttömyysetuuteen päätoimisten
opintojen ajalta. Päätoimista omaehtoista opiskelua voidaan nykyisin kuitenkin tukea työt-
tömyysetuudella, jos työnhakijalla on TE-toimiston yksilökohtaisesti toteama koulutustar-
ve ja eräät muut edellytykset täyttyvät. Edellä mainittua on nyt sitten tarkoitus muuttaa sil-
lä lailla, että työttömille luotaisiin mahdollisuus opiskella enintään kuusi kuukautta kestä-
viä opintoja työttömyysetuutta menettämättä.

Keskeinen ajatus tässä esityksessä on se, että työtön uskaltaisi aloittaa työllistymistään
tukevat opinnot pelkäämättä työttömyysetuuden menettämistä. Enintään kuusi kuukautta
kestävistä opinnoista tulisi jatkossakin ilmoittaa TE-toimistolle, mutta TE-toimisto ei tee
arviota työnhakijan yksilöllisestä koulutustarpeesta eikä opintojen pää- ja sivutoimisuu-
desta.

No, työttömyysturvajärjestelmän tarkoituksena on tukea työttömien pääsemistä takaisin
työhön. Tämän vuoksi opintojen tulisi olla sellaisia, että ne antavat ammatillisia valmiuk-
sia tai tukevat yritystoimintaa. Tätä edellytystä on tarkoitus tulkita laajasti. Käytännössä
opinnot voisivat olla esimerkiksi erilaisia täydennyskoulutusjaksoja. Ylipäätään kyse on
työnhakijan omaehtoisista opinnoista, eikä TE-hallinto osallistu esimerkiksi opiskelupaik-
kojen hankintaan tai opiskelijavalintaan.

Opiskelu esityksessä mahdollistettavalla tavalla ei vapauttaisi työnhakijaa velvollisuu-
desta hakea tarjottua työtä ja osallistua julkisiin työvoima- ja yrityspalveluihin työttömyys-
etuuden saamisen edellytyksenä. Päätoimisen opiskelun aikainen toimeentulo turvattaisiin
jatkossakin ensisijaisesti opintotuella. Tämä koskee erityisesti nuoria, ja tämän vuoksi esi-
tettyä muutosta sovellettaisiin 25 vuotta täyttäneisiin. Tämä ikäraja johtuu siis opintotuen
 Tarkistettu
4.1



Pöytäkirjan asiakohta PTK 42/2018 vp
ensisijaisuudesta, ja ikäraja on yksiselitteinen rajaava tekijä, toisin kuin rajauksen tekemi-
nen esimerkiksi työnhakijan aiemman koulutuksen perusteella.

Muutoksen soveltamisalaan kuuluvat, enintään kuusi kuukautta kestävät opinnot osoit-
taisivat työttömyysturvan niin sanotussa aktiivimallissa edellytettyä aktiivisuutta. Koska
aktiivisuuden osoittamisen osalta ei ole perusteltua rajata muutosta koskemaan 25 vuotta
täyttäneitä, työttömyysturvalakia muutettaisiin samalla siten, että kaikki työnhakijan sivu-
toimiset opinnot osoittaisivat aktiivisuutta enintään kuuden kuukauden ajalta. Tämä kos-
kee kaikkia työnhakijoita heidän iästään riippumatta.

Sivutoimisten opintojen lukeminen aktiivisuuden osoitukseksi koskisi opintoja niiden
järjestämistavasta riippumatta. Tämän vuoksi esimerkiksi oppilaitosten verkossa tarjoa-
mat sivutoimiset opinnot osoittaisivat aktiivisuutta. Myös työnhakijan päätoimiset opinnot
vaikuttaisivat tietyin edellytyksin niin, ettei työttömyysetuuden määrää alennettaisi aktii-
vimallissa tarkoitetulla tavalla.

Puhemies Paula Risikko:  Sitten mennään puhujalistaan.

17.17 Anna Kontula vas: Arvoisa puhemies! Ministeri Lindström, kiitos hyvästä esityk-
sestä. Esitys omaehtoisen opiskelun sallimisesta työttömyysturvalla hieman lempeämmin
ehdoin on tietysti ilman muuta kannatettava. On järkevää, että työsuhteiden väleissä ihmi-
set voivat opiskella. Järkevää on myös se, että TE-toimisto, jolla ei sitä kristallipalloa vie-
läkään ole, ei määrittele sitä, mikä kaikki kuuluu ammatillisesti kehittävään opiskeluun, ai-
nakaan niin tiukoin ehdoin kuin on tähän asti tehnyt.

Esitys tuo kuitenkin hyvin esiin eräitä tulonsiirtojärjestelmämme perustavia ongelmia,
joista nyt muutama sana:

Ensinnäkin tässä hallituksen esityksessä uudistuksen tuomien muutosten auki kirjoitta-
minen vaatii neljä sivua, siis neljä sivua, ja kysymys on vain pienestä yksityiskohdasta
omaehtoisen opiskelun mahdollisuuksissa, jotka taas ovat pieni yksityiskohta meidän työt-
tömyysturvajärjestelmässä. Järjestelmä on niin monimutkainen, että kokonaisuudessaan
sitä todennäköisesti ei hallitse kukaan, eikä sellaisia opintoja ole, joilla sen haltuunsa voisi
ottaa.

Toinen ongelma tässä on, että siinä vahvistetaan entisestään täysin mielivaltaista 25
vuoden ikärajaa meidän työttömyysturvajärjestelmässä. Itsehän 25-vuotiaana olin koulu-
laisen äiti, ja ammattini oli sosiologi. Ei ole mitään järkevää perustetta, minkä takia minua
siinä iässä olisi tullut kohdella työttömyysturvassa toisin kuin muutamaa kuukautta myö-
hemmin, jolloin olin edelleen koululaisen äiti ja ammattini oli sosiologi mutta olin täyttä-
nyt 26 vuotta. Tällaisten rajojen laatiminen meidän järjestelmään ilman, että sitä pystytään
mitenkään kunnolla perustelemaan, ei ole alun perin ollut hyvä ajatus, ja on huonoa, että
sitä uusinnetaan, kun se sinne kerran on päätynyt.

No, näiden molempien ongelmien takana — niin siinä, että tämäkin uudistus on pakko
tehdä niin byrokraattiseksi, kuin tässä 25 vuoden ikärajassa — on pakkomielle pitää opis-
kelijat ja työttömät eri hallintokategorioina, vaikka ajatus kahdesta erillisestä ryhmästä ei
ole vastannut reaalimaailmaa koskaan ja vuosi vuodelta vastaa sitä yhä heikommin ja vaik-
ka itse asiassa tosielämässä niin kansantalouden kuin ihmisten arjen järjestyksen ja hallin-
nan kannalta on vain hyväksi, että opiskelijat hakevat töitä ja työttömät opiskelevat.

Jos me olisimme valmiit loikkaan, hyppyyn pimeässä, ja lähdettäisiinkin siitä, että tun-
nustetaan, että kenen tahansa opiskelu ja kouluttautuminen lisää kansallista pääomaa ja se
2



Pöytäkirjan asiakohta PTK 42/2018 vp
on ihan ok, ei mitään vaarallista, jota pitää hallinnoida ja estää ja rajoittaa, niin mitä sitten
tapahtuisi, mitä kauheaa tässä yhteiskunnassa silloin tapahtuisi? Entä jos me siirtyisimme
sellaiseen perusturvajärjestelmään, jossa ihmisiä ei tarvitsisi väkisin laittaa sellaisiin kate-
gorioihin, joihin heidän arkensa ei juuri kenenkään kohdalla ole koskaan sopinut ja koko
ajan sopii huonommin, niin mitä kauheaa tässä yhteiskunnassa silloin tapahtuisi? Luulen,
että ne ongelmat, mitä tässäkin hallituksen esityksessä on, kertovat sellaisesta kitkasta,
joka syntyy meidän pelostamme, pelosta tehdä isoja muutoksia ajattelutavoissamme ja pe-
losta muuttaa järjestelmää sellaiseen suuntaan, joka vastaisi tämän päivän todellista tarvet-
ta.

On hyvä muistaa, että maailmanhistoria ei toistaiseksi tunne yhtään sellaista yhteiskun-
taa, joka olisi mennyt konkurssiin sen takia, että ihmiset opiskelevat liikaa, enkä minä hen-
kilökohtaisesti muista yhtään esimerkkiä, jossa ihmisten pakottaminen kategorioihin, kos-
ka se on hallinnollisesti kätevää, olisi johtanut mihinkään hyvään.

17.22 Eero Suutari kok:  Arvoisa puhemies! Hallituksen toimenpiteet ja suunnitelmat
työttömyysturvan uudistamiseksi ja työllisyysasteen nostamiseksi toimivat hyvin. Opposi-
tion edustajat tuntuvat silti tässäkin tapauksessa kovasti vastustavan hallituksen kaavaile-
mia uudistuksia. Vaikuttaa siltä, että he mieluusti jopa säilyttäisivät järjestelmän, jossa
työttömät helposti passivoituvat ja tippuvat yhteiskunnan kelkasta.

Itse haluaisin rakentaa yhteiskuntaa, jossa työttömyysturva joustaa ihmisten ja työpaik-
kojen tarpeiden mukaan ja yritteliäisyydestä sekä aktiivisuudesta palkitaan. Siihenhän
näillä uudistuksilla pyritään.

Arvoisa puhemies! Avointen työpaikkojen määrä kasvaa koko ajan. Meillä Kainuussa,
missä työttömyys oli pitkään hyvin vaikeaa, toistakymmentätuhatta, on avoimien työpaik-
kojen määrä noussut vuoden sisällä 450:stä 950:een eli yli tuplaantunut. Työttömyys on
laskenut alle 4 000:n, ja koko maan tasolla työttömyysprosentti huitelee kuitenkin edel-
leen 8:ssa.

Samaan aikaan, kun avointen työpaikkojen määrä kasvaa, on meillä kasvava työvoima-
pula. TE-keskuksista kerrotaan Kainuussa esimerkiksi, että meillä ei ole osaajia avoimiin
työpaikkoihin. Kainuussa onkin 44 prosentilla yrityksistä ongelmia rekrytoida. Tämä on
Suomen suurin luku, mutta myös muut maakunnat seuraavat perässä.

Työvoiman osaaminen ei vastaa avoimien työpaikkojen vaatimuksia. Monesti suhteel-
lisen lyhyellä koulutuksella tai opiskelulla henkilön osaamista voisi päivittää niin, että hä-
nellä olisi avoimeen työpaikkaan vaaditut tiedot ja osaaminen. Siksi tämä lainsäädännön
muutos, jolla mahdollistetaan se, että 25 vuotta täyttänyt voisi kuuden kuukauden ajan
opiskella ja siten kehittää ammatillisia valmiuksiaan menettämättä työttömyysturvaa, on
erittäin tärkeä. Se joustavoittaa työttömyysturvaa ja palkitsee ne, jotka ovat yritteliäitä ja
haluavat kehittää osaamistaan.

Osaavan työvoiman pula ei vaikuta ainoastaan kyseisiin yksilöihin tai tiettyihin yrityk-
siin vaan on laajempi yhteiskunnallinen haaste. Jos avoimiin tehtäviin ei saada osaajia, las-
kee koko maan tuotanto, ja silloin laskevat myös valtion tulot. Se koskee monenlaisia yri-
tyksiä ja eri tasoilla toimivia työntekijöitä. Ongelma vaikuttaa myös niihin yrityksiin, joil-
la tunnettuutensa ja maineensa ansiosta ei itsellään ole hankaluuksia löytää työntekijöitä.
Mutta myös niillä on vaikeuksia saada tuotantoonsa tarvitsemiaan komponentteja alihank-
kijoilta, joilla taas on rekrytointivaikeuksia. Tilanne paranisi esimerkiksi sillä tavalla, että
3



Pöytäkirjan asiakohta PTK 42/2018 vp
suomalaisten työntekijöiden osaamisen kehittämisen ohella voisi vapaasti palkata osaajia
ulkomailta, kolmansistakin maista.

Suomeen pyritäänkin houkuttelemaan työntekijöitä esimerkiksi Itä-Euroopasta. Tilan-
ne on sikäli koominen, että sieltäkään ei enää haluta tulla Suomeen, koska nettopalkat jää-
vät täällä alhaisemmiksi kuin esimerkiksi Saksassa, vaikka Suomen bruttopalkat olisivat-
kin Saksaa korkeammat. Me siis jäämme houkuttelevampien työmarkkinoiden jalkoihin, ja
me tarvitsemme tätä kasvua.

Rekrytointiyritysten mukaan tällä hetkellä välitetään viimeisiä niistä työntekijöistä, jot-
ka ovat työnantajan näkökulmasta houkuttelevia. Myös ylisukupolvinen syrjäytyminen tu-
lee Turun yliopiston tutkimuksen mukaan jatkossa edelleen heikentämään Suomen työ-
markkinoiden toimivuutta.

Arvoisa puhemies! Pitkällä aikavälillä työllisyysaste on saatava Suomessa nousemaan
lähelle pohjoismaista tasoa, 75—80 prosenttiin. Uudistuksia on tehtävä nyt, noususuhdan-
teen aikana, muuten valtiontaloutta ei saada oikealle raiteelle. Viimeaikaiset kilpailuky-
vyn parantamistoimenpiteet ovat olleet vaatimattomia siihen nähden, mitä jatkossa tarvit-
semme.

17.27 Jari Myllykoski vas (vastauspuheenvuoro):  Arvoisa herra puhemies! Edustaja
Suutari käytti valmiiksi kirjoitetussa puheenvuorossa valmista termiä siinä, että oppositio
arvostelee ja tämä ei sille kelpaa. Se on toki hienoa, että puhutaan monikossa edustaja Kon-
tulasta, joka käytti ensimmäisen puheenvuoron ja joka heti puheensa alussa kertoi, että
tämä on hyvä esitys ja osaltaan auttaa siinä, että meillä kohtaanto-ongelmaan voidaan puut-
tua. En pidä siitä arvostelusta, että jo valmiiksi asennoidutaan niin, ettemmekö löytäisi
mistään mitään hyvää. Voisimme käydä tätä keskustelua niin, että ministeri voi vastata, jos
meillä täällä on joitakin kehittämisideoita sen suhteen.

Minun mielestäni teennäinen ikäraja on tämän hallituksen kompastuskivi: on 3 kuukaut-
ta ja 25 vuotta. Mikään sellainen ei edistä, vaan kaikki se, että meillä jo koulutetuilla, jo
työelämään päässeillä ihmisillä, jotka ovat valmistuneet ja saaneet pätkätöitä, pitäisi olla
mahdollisuus, koska [Puhemies koputtaa] juuri valmistuneella on parhaat [Puhemies ko-
puttaa] edellytykset uudelleenopiskella [Puhemies koputtaa] uuteen ammattiin ja muuttaa
sinne Itä-Suomeen töihin.

17.28 Anna Kontula vas (vastauspuheenvuoro): Arvoisa puhemies! Kuten Myllykoski jo
totesikin, niin se ainoa opposition puheenvuoro ei vastustanut vaan kannatti tätä esitystä,
minkä lisäksi oppositio täältä haluaa vielä sanoa, ettei suinkaan halunnut säilyttää vanhaa
järjestelmää vaan puheenvuorossaan ehdotti radikaalia uudistusta tähän meidän vanhaan
järjestelmään — niin radikaalia, että hallitus ei uskalla sellaisesta edes keskustella.

17.29 Eero Suutari kok (vastauspuheenvuoro): Arvoisa puhemies! Halusin tämän tuoda
esille nimenomaan sillä tavalla, koska eilen keskusteltiin samoista asioista ja oppositiosta
esimerkiksi edustaja Heinäluoma kertoi täällä ja myöhemmin minulle nimenomaan sillä
tavalla, että hän ei arvostellut sitä esitystä vaan kaikkia muita esityksiä, mitä hallitus on
tehnyt. Ja tähän keskusteluun minä haluaisin justiin tämäntyyppisen argumentin tuoda, että
kun me täällä emme keskustele siitä samasta asiasta, vaan keskustellaan yleisesti, mitä
kaikki muut on tehneet, niin toivoisin, että nyt tämän minun virheeni myötä myös siellä toi-
sessa päässä ruvetaan ajattelemaan, että keskusteltaisiin siitä asiasta, mistä on kyse.
4



Pöytäkirjan asiakohta PTK 42/2018 vp
17.30 Jari Myllykoski vas (vastauspuheenvuoro): Arvoisa herra puhemies! Olemme täy-
sin samaa mieltä. Me olemme keskustelemassa täällä juuri tästä kyseisestä esityksestä ja
olemme kannattamassa sitä. [Timo Heinonen: Hyvä, kiitoksia!] Emme ole arvostelemas-
sa. Me haluamme vain tässä yhteydessä keskustella siitä, kun ministeri on arvokkaasti läs-
nä ja hän on toiminut asiassa ripeästi, antaa vielä vettä myllyyn, että luodaan vielä enem-
män mahdollisuuksia ja varsinkin siihen, että kohtaanto-ongelmaan luodaan vielä enem-
män elementtejä, jotta ikäraja ei estä sitä, että koulutusta voi työtön ottaa vastaan menettä-
mättä ansiosidonnaista päivärahaa. Meillä on paljon opiskelijoita, jotka valmistuessaan
ovat ansiosidonnaisen päivärahan piirissä, koska ovat tehneet kesätöitä, mutta heillä ei ole-
kaan töitä siinä omassa ammatissaan, johon ovat valmistuneet, ja heillä on oppimisen par-
haat edellytykset muuttaa omaa [Puhemies koputtaa] ammatillista osaamistaan työtarjon-
nan vuoksi.

Ensimmäinen varapuhemies Mauri Pekkarinen:  Puhujalista, edustaja Heinonen. —
Teillähän onkin erinomainen muistio siellä valmiina. [Naurua]

17.31 Timo Heinonen kok:  Arvoisa puhemies! Olin vähän uppoutunut erinomaiseen,
tuoreeseen lehtijuttuun. Mutta mennään itse asiaan nyt, kun sitä toivottiin.

Työttömyys helpottaa, kun talous kasvaa. Samaan aikaan myös työllisyys paranee. Mut-
ta työttömyys ei itse asiassa helpota samassa tahdissa, ja meillä on alueita, niin kuin tässä
keskustelussa edustaja Suutari toi esille, missä on tällä hetkellä isoja rekrytointiongelmia,
ja näitä alueita — ei ensimmäisenä tulisi mieleen — ovat Kainuu, Lappi luonnollisesti mat-
kailun kautta, mutta myös Satakunta ja moni muu paikka.

Meillä on edelleen liian paljon työttömiä. Meillä on edelleen kuitenkin kymmeniätuhan-
sia avoimia työpaikkoja. Eli työlle ei löydy tekijöitä, ja haluan antaa kyllä edustaja Lind-
strömille [Eduskunnasta: Ministerille!] — anteeksi, ministeri Lindströmille — kiitosta täs-
tä esityksestä, millä nyt nimenomaan vastataan siihen, että nuorikin, joka työttömäksi jou-
tuu, voisi päivittää sitä omaa osaamistaan. Tässä esityksessä 25 vuotta täyttänyt nuori voisi
opiskella jopa puoli vuotta työttömyysturvalla, ja on hienoa kuulla, että tätä tuetaan salin
vasemmalta ja oikealta reunalta — ja todennäköisesti myös keskeltä.

Pitää tarjota täydennyskoulutusta. Pitää tuoda itse asiassa kaikille työntekijöille parem-
mat mahdollisuudet pitää huolta siitä omasta osaamisesta. Meidän työelämämme murros
on niin merkittävä, että tällaista päivitystä tarvitsee itse kukin, myös ne, jotka ovat työelä-
mässä, ja silloin itse kannustan yrityksiä nimenomaan siihen, että huolehditaan työvoiman
täydennys- ja uudelleenkoulutuksesta myös siinä vaiheessa, kun työntekijät ovat siellä työ-
paikoilla. [Puhemies koputtaa]

Arvoisa puhemies! Tämä on erinomainen esitys, ja itse toivon, että tämä auttaa näitä
nuoria, [Puhemies koputtaa] työuransa alussa olevia nuoria, löytämään työtä. Ja silloin,
kun osaaminen kohtaa avoimen työpaikan kanssa, kaikki yleensä menee hyvin.

Ensimmäinen varapuhemies Mauri Pekkarinen: Anteeksi, edustaja Heinonen, unoh-
din, että se onkin 3 minuuttia paikalta. Olen ollut pari kolme viikkoa poissa tästä talosta, ja
en sitä muistanut. [Timo Heinonen: Saatte anteeksi!]

17.33 Tarja Filatov sd: Arvoisa puhemies! Tämä on ehdottomasti kannatettava esitys, ja
uskon, että se omalta osaltaan voi vastata myös niihin haasteisiin, mitä meillä on ammatti-
5



Pöytäkirjan asiakohta PTK 42/2018 vp
taitoisen, osaavan työvoiman saatavuudessa tietyillä toimialoilla. SDP esitti omaehtoisen
koulutuksen avaamista ilman harkintaa ohjelmassaan kaksi vuotta sitten, ja olen iloinen,
että hallituksen kanssa tässä asiassa ajatuksemme kulkevat samaan suuntaan. Lisäksi se
esitys, että kaikenikäisten kohdalla omaehtoiset opiskelut lasketaan aktiivimalliin kelpaa-
viksi toimenpiteiksi, on ehdottomasti kannatettava, vaikka sinänsä aktiivimallin logiikkaa
en hyväksykään. Mutta tämä on askel parempaan suuntaan.

Tämä laki turvaa mahdollisuuden puolen vuoden opintoihin. Toivon nyt, että tätä ei ote-
ta kritiikkinä vaan enemmänkin pohdiskeluna siitä, mihin asioihin meidän pitäisi kiinnit-
tää huomiota jatkossa, koska asia on tärkeä ja ministeri on paikalla. Tämä turvaa mahdol-
lisuuden puolen vuoden opintoihin, mutta tässä yhteydessä ei lisätä koulutusmahdollisuuk-
sia. Silloin riski on se, että niihin koulutuspaikkoihin, mitä meillä on tarjolla, ikään kuin
ohjautuvat nyt vain uudet ihmiset, mutta me emme välttämättä tällä lailla saa lisää koulu-
tettuja ihmisiä. Ja tämä on siellä taustalla kysymys, johon kannattaa kiinnittää huomiota ja
katsoa, mitä tässä tapahtuu. Jos omaehtoisesti opiskellaan niissä tehtävissä, joissa koulu-
tuspaikkoja jää avoimiksi mutta on pulaa työvoimasta, niin silloin se toimii niin kuin sen
pitäisikin. Mutta jos tässä vain korvataan toisenlaisilla opiskelijoilla, niin silloin me emme
saa osaavaa työvoimaa lisää. Ja tämä on yksi asia, jossa toivon, että seurataan, mitä tässä
oikeasti tapahtuu.

Toinen asia on se, että meillä olisi syytä — niin kuin olen ymmärtänyt, että hallitus on te-
kemässäkin — arvioida koko tätä meidän aikuiskoulutusjärjestelmäämme. Meillä on nyt
erilaisia mekanismeja jopa työttömien kohdalla aika monta. Ensinnäkin on normaali oma-
ehtoinen koulutus, johon pääsee sitä kautta, että TE-toimistossa arvioidaan, onko koulutus
työmarkkinavalmiuksia parantavaa. Siinä ei ole aikarajaa, vaan se on harkinnanvaraisem-
paa, kuinka pitkään työttömyysturvalla saa tuolloin opiskella. Sitten on nyt tämä vapaa
osuus. Sen lisäksi meillä on työttömille ammatillista koulutusta, joka on nykyisin normaa-
lin VOS-järjestelmän piirissä, ja sen lisäksi meillä on vielä muuta työvoimapoliittista kou-
lutusta, joka tapahtuu TE-toimistojen ostoilla.

Nyt ne viestit, mitä itse asiassa on tullut entisen työvoimapoliittisen ammatillisen kou-
lutuksen VOSin piiriin siirtymisestä, ovat sellaisia, että tuo ei enää toimi niin ketterästi
kuin se toimi aikaisemmin. Toivon, että tästä tehtäisiin kunnon selvitys: käykö tässä koko-
naisuudessa niin, että niille, jotka ovat kaikkein koulutushalukkaimpia, me avaamme lisää
polkuja mutta niiden kohdalla, joita meidän itse asiassa pitäisi hieman työntää sinne am-
matilliseen koulutukseen, me suljemme portteja? Silloin, kun mennään ammatilliseen kou-
lutukseen VOS-järjestelmän puolella, vaikka mentäisiinkin TE-toimiston kautta, itse asias-
sa pitää päästä sinne koulutukseen. Ja monen työttömän kohdalla ongelma on ollut se, että
koulutushalukkuutta kyllä on mutta ei ole yltänyt meidän oppilaitostemme kriteereihin,
jotta pääsee sinne koulutukseen. Tässä mielessä ammatillinen työvoimapoliittinen koulu-
tus perinteisessä mielessä on ollut väline, joka on ollut ketterä ja jonka kautta on voitu tar-
jota koulutusta sellaisille toimialoille, joissa on pulaa osaavasta työvoimasta. Nyt meillä
tuota välinettä ei ole. Tämä järjestelmä toimii hyvin omaehtoisesti, mutta se, mitä kaipaan
tähän kokonaisuuteen, on se, että me yhä työhallinnon puolelta pystyisimme ohjaamaan
koulutettavia niille toimialoille, joissa meillä oikeasti on pulaa osaavasta työvoimasta.
Tämä on nyt kadonnut tästä mekanismista aika pitkälle.

Tietenkin silloin, kun yritysten kanssa tehdään yhteistä koulutusta, ohjataan kaikkein
parhaalla mahdollisella tavalla suoraan työpaikkoihin. Me kaikki haluamme lisätä tuon
koulutuksen määrää niin paljon kuin ikinä rahkeet sietävät, ja olen varma, että sellaista hal-
6



Pöytäkirjan asiakohta PTK 42/2018 vp
litusta ei tähän maahan tule, joka ei esimerkiksi lisäisi budjettiin rahaa, jos tällaiselle kou-
lutukselle olisi kysyntää. Mutta ongelma on se, että sille ei ole riittävästi kysyntää. Vaikka
yrityksillä olisi työvoimapulaa, niin ne eivät siitä huolimatta välttämättä halua lähteä täl-
laiseen yhteiseen koulutukseen. Siksi toivoisin, että tätä järjestelmää mietittäisiin, millä
sitä ketteryyttä, millä sitä tehokkuutta ja nopeutta saataisiin tämän VOS-järjestelmän kaut-
ta samalla lailla kuin aikanaan työvoimapoliittisen ammatillisen koulutuksen kautta.

Toinen asia, mihin toivoisin ihan hartaasti, että ministeri puuttuisi ja asioita selvitettäi-
siin, on se, onko käynyt niin, että, kun meillä näitä omaehtoisia avataan, sinne menevät jo
valmiiksi kouluttautuneimmat ihmiset ja sitten on käynyt niin, että ne työttömät, jotka ki-
peimmin tarvitsisivat koulutusta, jäävät tässä asiassa vähän heikommalle. Toivon, että
tämä otetaan vakavasti, koska minusta se on meidän rakenteellisen työttömyyden purka-
misen näkökulmasta se ensiarvoinen asia.

17.39 Arto Satonen kok: Arvoisa puhemies! Esitys on erittäin hyvä, ja erittäin hyvä oli
myös edellinen puheenvuoro, jossa avattiin vähän laajemmin tätä asiaa. Sanoisin näin, että
en oikein usko, että tämä esitys tulee olemaan se ratkaiseva, jolla osaavan työvoiman saa-
tavuus turvataan. Hallitus on kyllä tehnyt monia muita ehdotuksia, jotka ovat olleet siinä
suhteessa erittäin hyviä, kuten muun muassa ehdotuksen siitä, että kakkosasunnon verovä-
hennysoikeutta merkittävästi lisätään, ja myöskin sellaisia kannustimia lisääviä ehdotuk-
sia, joita täällä on ollut matkan varrella. Mutta tämä ehdotus on mielestäni erittäin hyvä sii-
nä mielessä, että se on näiden työttömien oikeusturvan kannalta ihan olennainen kysymys,
koska tämän voimassa olevan järjestelmän aikana olen myös itse saanut paljon yhteyden-
ottoja niistä tilanteista, joissa toisaalla on vastaavan tyyppinen koulutus hyvin saman tyyp-
piselle hakijalle hyväksytty ja toisaalla ei ole hyväksytty. Se, että me pääsemme tästä nyt
eroon, koska joissain TE-toimistoissa tai ely-keskuksissa on tulkittu tiukemmin tai jotkut
yksittäiset virkailijat ovat tulkinneet tiukemmin kuin toiset, on hyvin tärkeää ja se, että täs-
tä päästään eteenpäin.

Kun ihmisillä on halu opiskella, se aika paljon kertoo jo siitä, että siellä on semmoista
aktiviteettia, joka on syytä palkita eikä rangaista. Mutta uskon, että tässä työllisyystilan-
teessa ne henkilöt, jotka ovat erittäin aktiivisesti opiskelemassa esimerkiksi uutta ammat-
tia itselleen, kyllä hyvin nopeasti joko tämän opiskelun kautta tai ilman sitä opiskelua joka
tapauksessa tulevat työllistymään. Uskon, että tämä on ennen kaikkea oikeudenmukaisuus-
kysymys ja varmaan löytyy yksittäisiä henkilöitä, joiden tapauksessa tämä asia auttaa, ja
tämä on tärkeä asia viedä eteenpäin. Mutta aivan kuten edustaja Filatov sanoi, meillä pitää
olla sitten myös niitä malleja, joissa me saamme vähän myöskin patisteltua sinne opintojen
piiriin ja myöskin voimme ohjata väkeä sitten niille aloille, joilla tällä hetkellä on työvoi-
mapula, joilla olisi mahdollisuuksia tarjolla ja joihin välttämättä kaikki eivät omaehtoises-
ti heti hakeudu. Mutta kaiken kaikkineen tämä on yksi palanen tässä, kun järjestelmää teh-
dään paremmaksi, ja kiitokset siitä, että asia on menossa eteenpäin.

17.42 Reijo Hongisto sin:  Arvoisa herra puhemies! Lakiesityksessä ehdotetaan, että 25
vuotta täyttäneiden työnhakijoiden olisi mahdollista suorittaa enintään 6 kuukautta kestä-
viä opintoja, mikäli opinnot antavat ammatillisia valmiuksia tai tukevat yritystoimintaa.
Näin tehden työttömällä työnhakijalla säilyisivät työttömyysetuudet. En huomannut esi-
tyksessä olevan yläikärajaa ja näin ollen ymmärrän, että esitys kattaa kaikki työikäiset ja
työkuntoiset työnhakijat 25 ikävuotiaina ja siitä ylöspäin.
7



Pöytäkirjan asiakohta PTK 42/2018 vp
Mielestäni kyseessä on erinomainen esitys nykyisessä työn murroksessa, sillä esitys tu-
kee työttömien mahdollisuuksia lisätä työllistymisen ja yritystoiminnan aloittamisen edel-
lytyksiä opiskelun avulla. Samalla parannetaan osaavan työvoiman saatavuutta ja uuden
yritystoiminnan syntymistä — molemmat erinomaisia asioita.

Lakiesitys muuttaisi voimassa olevaa lakia siten, että TE-toimisto ei tekisi enää arvioita
työnhakijan yksilöllisestä koulutustarpeesta, työttömyysetuutta ei maksettaisi korotettuna
mutta työnhakijalla säilyisi työttömyysetuuden saamisen edellytyksenä muun muassa vel-
vollisuus hakea ja olla valmis vastaanottamaan kokoaikatyötä sekä osallistua työllistymis-
tä edistäviin palveluihin niitä hänelle tarjottaessa. Uskallan ajatella hyvin motivoituneen
työnhakijan menettelevän tällä tavalla. Näin ollen opiskelu ei kuitenkaan olisi pätevä syy
kieltäytyä tarjotusta työstä tai palvelusta. Edellinen lause saattaa herättää keskustelua va-
liokuntatyössä, mutta valiokunnan tahtotilan tuntien uskallan olettaa, että hyvällä ja raken-
tavalla keskustelulla myöskin tämä asia tullee ymmärretyksi ja saadaan kirjattua valiokun-
nan mietintöön.

Työnhakijan opintoja pidettäisiin tietyin edellytyksin myös työttömyysturvan niin sano-
tussa aktiivimallissa tarkoitettuna aktiivisuutena, ja tämä on aivan erinomainen asia. Olen
saanut paljon kyselyjä ja toiveita, kun aktiivisuutta pitää osoittaa eri tavalla, voisiko sitä
osoittaa niin, että hakee itselleen koulutusta ja kouluttautuu. Jos tällainen mahdollisuus
suodaan, niin tämä on mitä mainioin tapa jälleen kerran tukea työtöntä työnhakijaa työllis-
tymisessä, että työtön työnhakija osoittaa tällä tavalla aktiivisuutensa.

Arvoisa puhemies! Lakiesitys on jälleen kerran erinomainen osoitus ministeri Lindströ-
miltä ja hallitukselta, että parannetaan työttömien työnsaantimahdollisuutta. Kannatan la-
kiesitystä. — Kiitoksia.

17.45 Sari Essayah kd: Arvoisa puhemies! Täällä täytyy yhtyä näihin kiitoksiin. Omaeh-
toisen opiskelun mahdollistaminen työttömyysturvalla on varmasti mitä kannatettavinta.

Tässä näissä puheenvuoroissa on pohdiskeltu sitä, miksi 6 kuukautta ja miksi 25 vuotta.
Itsekin mietin sitä, mutta varmasti sitten, jos ajatellaan, että meillä täytyy kuitenkin se ero
pystyä näkemään ammatillisiin tutkintoihin ja myöskin varsinaisiin täysipäiväisiin opintoi-
hin ja opintotukeen liittyvissä asioissa, niin joitakin rajoituksiahan sinne sitten täytyy
myöskin laittaa. Sekin avaa uusia mahdollisuuksia, että tässä halutaan näitä ammatillisia
valmiuksia tukea, ja toisaalta myöskin se, että tätä pystytään myöskin ajattelemaan näin,
että se voisi olla yritystoimintaa tukevaa koulutusta — ajattelen esimerkiksi erilaisia yrit-
täjyyskursseja, vastaavantyyppisiä. Sehän voi olla juuri, voisiko sanoa, semmoinen mata-
lampi polku sinne yrittäjyyteen henkilölle, joka miettii, että onko hänestä siihen ja että hän
tarvitsisi ehkä siihen jotakin kouluttautumista. Siinä mielessä tämä voi olla juuri sellainen
ratkaiseva tuki.

Sitten olisin halunnut kysyä tästä ministeriltä, kun tässä sanotaan, että ”tietyin edellytyk-
sin” tämä voidaan lukea osaksi aktiivimallia: onko tässä nyt joitakin semmoisia erityisiä
edellytyksiä, mitä tässä on lainsäätäjä ajatellut, että mitkä ovat ne tietyt edellytykset? Ja sit-
ten ehkä vielä siitä — kun ajattelen sellaisia maahanmuuttajia, jotka ovat jo kotoutumis-
tuen ulkopuolella mutta joilla esimerkiksi kielitaidossa saattaa olla puutteita, ja se estää
heidän työllistymistään työmarkkinoille — onko esimerkiksi mahdollista, että vaikkapa
kansanopistoissa järjestettävä kielikoulutus tai vastaavantyyppinen voisi olla sentyyppis-
tä, varmasti ammatillisia valmiuksia tukevaa, että olisi mahdollista, että työttömyysturval-
la opiskellaan esimerkiksi parempaa suomen kieltä.
8



Pöytäkirjan asiakohta PTK 42/2018 vp
Kaiken kaikkiaan tässä monissa puheenvuoroissa on tullut esille se, että nämä suomalai-
sen sosiaaliturvan ja työttömyysturvan ja sitten työn yhteensovittamisen haasteet ovat mel-
koisia. Ja täytyy sanoa, tulevaa sotu-uudistusta odotellessa, että toivon mukaan sitten
saamme näitä tällaisia nivelkohtia helpotettua. Mutta ehdottomasti tämä hallituksen esitys
on kyllä aivan oikeasuuntainen ja sellainen, jota, voisi sanoa, jo maalaisjärjellä monet ovat
esittäneet pitemmän aikaa, että olisi mahdollista tehdä tällaista omaehtoista, ammatillisia
valmiuksia tukevaa opiskelua.

17.47 Hannu Hoskonen kesk: Arvoisa herra puhemies! Tämä työttömyysturvalain muu-
tosesitys, jonka hallitus on tuonut eduskuntaan, on aivan Juha Sipilän hallitusohjelman mu-
kainen lakiesitys. Tässä yhteydessä haluan kiittää ministeri Lindströmiä rohkeudesta ja en-
nakkoluulottomuudesta näiden asioiden eteenpäinviemisessä. Tiedän, että teidän asemas-
sanne olette saanut kuulla erilaisia kommentteja, jotka eivät välttämättä kaikki ole korvalle
kovin miellyttäviä, kun te olette tuonut rohkeasti näitä lakiesityksiä tänne eduskuntaan.

Tässä on esimerkki laista, jossa pyritään aktiivisesti siihen, että valtiovalta omilla toi-
millaan — kysymys ei ole pelkästä rahan antamisesta, vaan kysymys on selkeästä aktivoin-
titoimenpiteestä — varmistaa, että työtön työnhakija voi, jos on 25 vuotta täyttänyt, sen
puoli vuotta opiskella ja saada yhtä aikaa sitä työttömyysetuutta. Tämä on esimerkki siitä,
että näinhän meidän tulee joka tapauksessa tulevaisuudessa toimia. Meillä on yli 200 000
työtöntä tänä päivänä ja työttömyysmenot yli neljä miljardia vielä tänäkin vuonna, tai suu-
rin piirtein neljä miljardia.

On itsestäänselvää, että siitä yli 200 000 työttömästä — en ole tilastotieteilijä, mutta
tämä on semmoinen jokamiehen arvaus — varmaan puolet on sellaista työvoimaa, joka oli-
si mahdollista saada aika nopealla koulutuksella, muuntokoulutuksella tai jollakin tällai-
sella menetelmällä, mitä tämä lakiesitys esittää, työmarkkinoille takaisin jollakin keinolla,
vaikka sille lyhyemmälle työsuhteelle, jotta päästäisiin edes alkuun. Mutta sitten taas se
toinen puolisko varmaan teettää vähän enemmän töitä, ja kuten me kaikki varmaan tässä ta-
lossa tiedämme, monelle näistä ihmisistä siinä porukassa, joka on ollut pitkään työttömänä
ja jolla on erilaisia sairauksia ja vammoja, varmaan olisi ihan kunniakas tie, että heidät oh-
jattaisiin eläkkeelle ja saataisiin sitä kautta heidän elämälleen selkeä jatkonäkymä.

Mutta se, että meillä on työvoimapula ja meillä on 70 000 vapaata työpaikkaa tällä het-
kellä — hieman vajaat 70 000 vapaata työpaikkaa tässä maassa tällä hetkellä — kuvaa sitä,
että meillä on erittäin vakava ongelma siinä, että työpaikat ja työntekijät eivät kohtaa.
Muuntokoulutus on aivan oikea ja sitten tällaiset lakiesitykset, joilla pystytään valtion va-
roja käyttämään järkevästi, niin että ihminen saa paremman valmiuden tulla työelämään
mukaan ja sen jälkeen sitten hyödyttää yhteiskuntaa maksamalla veronsa ja ennen kaikkea
pääsemällä siihen sosiaaliseen ympäristöön, jota työpaikka hänelle edustaa, ja kerää itsel-
leen eläketurvaa vanhojen päivien varalle.

Kysynkin ministeri Lindströmiltä nyt oman puheenvuoroni lopuksi: Toki tämä vielä on
pieni ja vähäinen mutta yksi keino niiden monien muiden keinojen joukossa. Minkä te
näette tämän vaikutuksen olevan? Kuinka moni työtön tällaista tilaisuutta pystyy käyttä-
mään hyödykseen?

17.51 Sami Savio ps:  Arvoisa puhemies! Tähän lakiesitykseen sisältyy myönteisiä ele-
menttejä, kuten täällä salikeskustelussa on monelta taholta jo tuotu esille, ja esitys onkin
9



Pöytäkirjan asiakohta PTK 42/2018 vp
esimerkki myönteisestä tavasta aktivoida työttömiä. Näitä vastaavia keinoja olisi suonut
toki nähtävän enemmänkin, mutta hyvä, että tämä esitys on tänne tuotu.

Arvoisa puhemies! Työttömällä työnhakijalla olisi siis oikeus työttömyysetuuteen opin-
tojen estämättä, mikäli hän on täyttänyt 25 vuotta ja opinnot kestävät enintään puoli vuotta
ja antavat ammatillisia valmiuksia tai tukevat yritystoimintaa. Lain tullessa voimaan työt-
tömällä olisi siten mahdollisuus työmarkkinakelpoisuutensa parantamiseen opintojen
avulla. Nämä seikat ovat tietenkin omiaan helpottamaan työttömän myöhempää työllisty-
mistä. Mainitut opinnot täyttäisivät myös vuoden alussa voimaan tulleen aktiivimallin eh-
dot. Ne ovat olleet ja ovat joiltakin osin kohtuuttomia.

Muutos on siis tältä osin positiivinen askel oikeaan suuntaan mutta ei sellaisenaan vielä
ainakaan kokonaan ratkaise varsinkaan näitä aktiivimalliin sisältyviä epäkohtia, joista tääl-
lä eduskunnassa tasan viikko sitten ahkerasti keskusteltiin aktiivimallin purkamista vaati-
van kansalaisaloitteen käsittelyn yhteydessä. Tämähän pätee erityisesti alle 25-vuotiaiden
työttömien osalta, joita tämä lakiesitys ei koske.

Mutta, arvoisa puhemies, nostan vielä aiheeseen jossain määrin liittyen esille opintotu-
en matalat tulorajat. Opiskelijat tekevät nimittäin paljon ja hyvin mielellään sellaista pät-
kätyötä, joka sopii heille paremmin kuin monelle muulle ryhmälle, mutta erityisesti vuo-
den lähestyessä loppuaan moni opiskelija joutuu miettimään, kannattaako hänen ottaa vas-
taan enää uusia tunteja itselleen sinänsä hyvin soveltuvaa osa-aikatyötä, koska tämä voi
helposti johtaa kokonaisen opintotukikuukauden takaisinperintään pienenkin tulorajan
ylittymisen vuoksi. Tästä asiasta minulla on itselläni omakohtaista kokemusta vuosien ta-
kaa omilta opiskeluajoiltani, ja aiheesta on tullut myös jonkin verran yhteydenottoja kan-
salaisilta nyt, kun olen ollut täällä kansanedustajana.

Arvoisa puhemies! Yksi mahdollinen ratkaisu tai ainakin helpotus tähän ongelmaan voi-
si olla opintotuen tulorajojen selvä nostaminen. Valitettavasti opetusministeri ei ole täällä
keskustelussa nyt tänään paikalla, joten kysyn työministeri Lindströmiltä: voisiko hallitus
harkita opintotuen tulorajojen nostoa opiskelijoiden työmahdollisuuksien parantamiseksi
[Puhemies koputtaa] tai kenties jotain muuta, vastaavaa vaihtoehtoa?

17.54 Tarja Filatov sd: Arvoisa puhemies! Tämä keskustelu osoittaa hyvin sen, että meil-
lä opiskelun, työttömyyden ja työssäkäynnin väli alkaa olla sillä tavalla häilyvä, että nämä
statukset vaihtelevat ihmisen elämässä hyvin useasti, ja siitä tulevat ne ongelmat. Itse
asiassa tähän ei ole muuta yksinkertaista ratkaisua kuin se, että meillä pitkällä aikavälillä
sekä opintotuen että työttömyysturvan taso on yhtenäinen. Muuten me joudumme luo-
maan näitä keinotekoisia järjestelmiä, joko 25 ikävuotta tai joitakin muita sellaisia esteitä,
jotka aina johtavat siihen, että ihmisellä on ikään kuin halu vähän keinotella sillä statuksel-
la, mikä hänellä on, sen mukaan, mistä saa paremman toimeentulon. Toivon, että tämä oli-
si suomalaisen yhteiskunnan pitkän aikavälin tavoite. Tiedän, että se ei ole ihan heti toteu-
tettavissa, koska se on kustannuksiltaan aika suuri ratkaisu, mutta minusta se olisi osaami-
seen tähtäävän yhteiskunnan näkökulmasta ehdottomasti kannatettava ratkaisu ja lisäisi
varmasti Suomen kilpailukykyä, osaavan työvoiman saatavuutta tulevaisuudessa ja sitä,
että ihmiset voisivat eri elämäntilanteissa eri ikäisinä sujuvasti ikään kuin opiskella silloin,
jos työ karkaa alta.

Toinen asia, mihin haluaisin kiinnittää huomiota, on se, että näiden muutosten yhteydes-
sä, mitä nyt on tehty esimerkiksi siinä vaiheessa, kun tehtiin ammattikoulureformia, on
käynyt niin, että ammatillisten opintojen, jos on työttömänä, sivutoimisuustulkinta on tiu-
10



Pöytäkirjan asiakohta PTK 42/2018 vp
kentunut. Tämä itse asiassa johtaa nyt siihen, että jos meillä on vaikkapa nuori, joka on alle
25-vuotias, niin hänen kohdallaan, jos hän on mennyt hyvin varhain töihin, joutunut työt-
tömäksi ja on ehkä siinä töissä ollessansa opiskellut sivutoimisesti ammatillista tutkintoa,
hän ei voikaan enää sitten työttömäksi joutuessaan jatkaa tuota sivutoimisuutta, jos hän
opiskelee tietyn opintoviikkomäärän yli. Tämä on mielestäni yksi asia, joka on tapahtunut
aika lailla vahingossa. En usko, että kukaan on sitä erityisesti tarkoittanut. Me kiinnitimme
siihen huomiota ammattikoulureformin yhteydessä valiokunnassa, mutta substanssivalio-
kunta keskittyi enemmän tähän koulutuspuoleen eikä sitä millään tavalla huomioinut. Mut-
ta kun sanoin äsken, että pitäisi tehdä tällainen kokonaisselvitys, niin toivoisin, että tämä
näkökulma olisi siinä kokonaisselvityksessä mukana.

17.56 Anna Kontula vas:  Arvoisa puhemies! Tämänkin keskustelun aikana on toivottu
tältä hallituksen esitykseltä ratkaisua tai vastausta nyt keskustelussa olleeseen yritysten ko-
kemukseen rekrytointikitkasta. En henkilökohtaisesti usko, että tämä esitys ehtii tämän
hetken ongelmiin vaikuttamaan. Sen sijaan toivon, että ne helpotukset, joita nyt luodaan
työttömien opiskelumahdollisuuksiin, ovat ensimmäinen askel sellaiseen sosiaaliturvajär-
jestelmään, joka mahdollistaa ihmisten opiskelun aina, kun siinä on jotakin järkeä.

Meillä just viime viikolla julkaistiin tulevaisuusvaliokunnan radikaalit teknologiat -ra-
portti, 400 sivua, joka sisälsi valtavan määrän ennakoitavissa olevia ammatteja, uusia am-
matteja, jotka edellyttävät enemmän tai vähemmän uusia taitoja. Ja monet näistä taidoista
ovat sellaisia, että ei mitenkään TE-toimiston virkailija tai tällainen rivipoliitikko pysty
tänä päivänä sitä sanomaan. Itse veikkaisin, että esimerkiksi siinä vaiheessa, kun liiken-
teen logistiikka automatisoituu entistä pidemmälle, muun muassa sellaiset taidot, joita
nuoret harjoittelevat pelaamalla tietokonepelejä, muuttuvatkin yhtäkkiä ammatillisiksi tai-
doiksi ihan eri mittakaavassa kuin mitä ne ovat tällä hetkellä, ja niitä on voitava myös am-
matillisina taitoina opiskella. Ammatilliset taidot siis ovat arvaamattomia taitoja, ja tule-
vaisuudessa oletetaan, että muutos ainakin osin on niin nopeata, että siihen pitää pystyä
vastaamaan myös huomattavasti tutkintoa lyhyemmillä opintokokonaisuuksilla, yksittäis-
ten taitojen opiskelulla sen varsinaisen tutkinnon hankkimisen ohessa. Nämä ovat molem-
mat semmoisia tendenssejä, jotka tulevaisuudessa tulevat vahvistumaan.

Toivotaan, että tämä nyt ei jää tähän vaan tästä rohkeasti mennään sitten eteenpäin askel
askeleelta. Tässä on vielä pitkä tie kuljettavana.

Ensimmäinen varapuhemies Mauri Pekkarinen:  Ministeri, vaikkapa nyt 2—3 minuut-
tia.

17.58 Työministeri Jari Lindström: Arvoisa puhemies! Kiitos keskustelusta ja kiitos pa-
lautteesta. Tämä oli virkistävää, koska tämä oli minun mielestäni rakentavaa keskustelua.

Edustaja Kontula aloitti tämän, ja minä olen ihan samaa mieltä siitä, että meillä on to-
della, todella monimutkainen työttömyysturvajärjestelmä. Olen ihan samaa mieltä siitä
monen esille nostamasta ongelmasta, että meillä on näitä rajoja. Toisaalta me niitä tarvit-
semme, mutta se saattaa sitten johtaa siihen, että totta kai ihmisten käyttäytyminen muut-
tuu myös. Silloin kun me olemme näitä katsoneet hallituksessa, mitä tavallaan näille kou-
lutuksille ja koulutusasioille voitaisiin tehdä, niin totta kai siellä on myös sitten valtiova-
rainministeri vahtimassa sitä, kuinka paljon tämä maksaa. Meillä on jo tänä päivänä todel-
la kallista tämä tietty koulutus, ja he katsovat sitä todella suurennuslasilla. Toisaalta me tar-
11



Pöytäkirjan asiakohta PTK 42/2018 vp
vitsemme näitä polkuja työelämään, me tarvitsemme sitä työelämälähtöistä koulutusta, ja
me tarvitsemme sitä tukea näille työttömille, että he pääsevät takaisin, pystyvät sitä omaa
työmarkkina-asemaansa parantamaan, ja toisella puolella on sitten aina se hintalappu tälle
kaikelle. Niitten välissä me koetamme tasapainoilla ja etsiä sellaisia ratkaisuja, jotka kes-
tävät ja jotka ovat fiksuja, ja se ei aina välttämättä ole helppoa.

Minä olen samaa mieltä siitä, minkä edustaja Filatov erinomaisessa puheenvuorossaan,
missä oli monta asiaa, otti esille: ylipäätään siis nyt, kun me olemme tehneet näitä uudis-
tuksia, tarvitaan tämmöinen kokonaisselvitys kaiken tämän jälkeen — on ammatillisen
koulutuksen reformi, tämä ja on paljon, paljon muuta. Me olemme tehneet päätöksiä yri-
tyslähtöisestä koulutuksesta, että yritykset tulevat yhä enemmän mukaan, työelämälähtöi-
sestä koulutuksesta, koska se on tulevaisuutta yhä enemmän.

Olin — tosiaan kyselytunnillakin siitä sanoin — Kroatiassa valmistautumassa puheen-
johtajuuksiin, ja myös Kroatiassa ongelma on se, että sieltä nuori työvoima, osaava työvoi-
ma karkaa muualle. Tämä on Euroopan laajuinen ongelma. Joka paikasta tätä samaa vies-
tiä tulee. Me tietysti vaihdamme ajatuksia siitä, mitä pitäisi tehdä, ja seuranta on tosi tär-
keätä. Ilman muuta tulen tekemään kaikkeni sen eteen, että niitä päätöksiä, mitä me teem-
me, pitää seurata ja sitten tarvittaessa myös korjata. Tämä on tosi hyvä kysymys, menevät-
kö ne ihmiset koulutukseen, jotka sinne oikeasti tarvitaan, ja tätä ohjausta minun mielestä-
ni ei voi lainkaan väheksyä. Se on todella tärkeä asia.

Edustaja Essayah, kysyitte näistä tietyistä edellytyksistä: Tosiaan tässä on tämä 25 vuo-
den ikäraja. No, jotta kaikilla työnhakijoilla olisi mahdollisuus osoittaa nyt sitten opinnoil-
la aktiivisuutta, niin sitä lakia todella muutetaan samalla siten, että muutkin sivutoimiset
opinnot osoittavat aktiivisuutta. [Puhemies koputtaa] Tähän ei liity mitään ikärajaa. — Tie-
tysti pahoittelen, että aika loppuu. Monta kysymystä. Minä olen kaikki nämä teidän kysy-
myksenne kirjannut tänne ylös ja uskon, että valiokuntakäsittelyssä näihin kaikkiin teidän
esittämiinne kysymyksiin saadaan nyt ainakin vastaus. Saadaanko ratkaisua, [Puhemies
koputtaa] se on sitten pidemmän ajan savotta. — Kiitos keskustelusta.

Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan ja sosi-
aali- ja terveysvaliokunnan on annettava lausunto.
12


	7
	17.13
	17.17
	17.22
	17.27
	17.28
	17.29
	17.30
	17.31
	17.33
	17.39
	17.42
	17.45
	17.47
	17.51
	17.54
	17.56
	17.58


