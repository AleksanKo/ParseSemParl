















































DEM49BD.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

9. Hallituksen esitys eduskunnalle laiksi yleisestä asumistuesta annetun lain muuttamisesta
Hallituksen esitys HE 231/2016 vp
Valiokunnan mietintö YmVM 19/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on ympäristövaliokunnan mietintö YmVM 19/2016 vp.
Nyt päätetään lakiehdotuksen sisällöstä.

Keskustelu

21.25 Hanna Sarkkinen vas: Arvoisa puhemies! Opiskelijoiden siirtäminen yleisen asu-
mistuen piiriin on kannatettavaa. Kuitenkin esitys on jäänyt osittain vajaaksi.

Ensinnäkin opiskelijoiden kohdalla ruokakunnan käsite tulee selkeyttää, etteivät kimp-
pakämpässä asuvat opiskelijat joudu turhaan taistelemaan byrokratian kanssa. On hienoa,
että ympäristövaliokunta esittää asiasta lausumaa, joka toivottavasti salissa hyväksytään.

Kuitenkin joka tapauksessa perheellisten opiskelijoiden tilanne heikkenee. Kela on ar-
vioinut, että noin 40 000 opiskelijaa tulee jäämään kokonaan vaille asumistukea puolison
tulojen takia. Erityisen vaikeaksi tilanne muuttuu, jos perheessä on pieniä lapsia, ja tämän
takia tulee viipymättä säätää erillinen huoltajakorotus opintorahaan.

Hallitus aikoo kattaa siirrosta syntyvät kustannukset heikentämällä asumistukea. Tuen
perusteena olevia enimmäisasumismenoja aiotaan leikata kaikissa kunnissa pääkaupunki-
seudun ulkopuolella 4 prosentilla ja indeksi jäädytetään. Tätä ei voi hyväksyä, vaan tämän
opiskelijoiden siirtymisen yleiseen asumistukeen aiheuttaman menolisäyksen rahoituksen
on löydyttävä muualta.

Arvoisa puhemies! Tärkeintä opiskelijoiden toimeentulon kannalta olisi kuitenkin, että
opintotukeen tehdyt leikkaukset peruutettaisiin ja huolehdittaisiin riittävästä opiskelija-
asuntotuotannosta ja muuten kohtuuhintaisesta asuntotuotannosta.

Tämä muutos opiskelijoiden siirtämisestä yleiseen asumistukeen auttaa osaa opiskeli-
joista, mutta se ei riitä kumoamaan opintotukileikkauksen aiheuttamaa tulonmenetystä
opiskelijoille. On hävytöntä, että opiskelijoiden toimeentulosta leikataan yli 80 euroa kuu-
kaudessa. Se on enemmän kuin miltään muulta ihmisryhmältä, ja se teko kyllä varjostaa
tätä sinänsä hyvää siirtoa yleisen asumistuen piiriin.

21.27 Riitta Myller sd: Arvoisa puhemies! Todellakin periaate siitä, että opiskelijat pää-
sevät yleisen asumistuen piiriin, on kannatettava, mutta se tapa, millä se tehdään, tekee täs-
tä lakiesityksestä kyllä erittäin huonon, koska tämä tarkoittaa sitä, että kustannukset tähän
opiskelijoitten siirtoon otetaan yleisestä asumistuesta, ja silloin tämä leikkaus kohdistuu
 Tarkistettu
4.0



Pöytäkirjan asiakohta PTK 126/2016 vp
sinne pienituloisimpiin. Ja täytyy muistaa, että näihin samoihin ihmisiin, samoihin perhei-
siin kohdistuu jo paljon muitakin leikkauksia.

Juuri tästä syystä sosialidemokraatit esittävät, että 10 § ja 51 § poistetaan tästä, koska
näissä on tämä kohta, että asumistuki otettaisiin järjestelmän sisältä. Lisäksi esitämme lau-
sumaa, että opiskelijoitten siirtyminen yleisen asumistuen piiriin toteutetaan niin, että ylei-
sen asumistuen myöntämisen ehtoja ei heikennetä ja vaikutusta opiskelijoitten toimeentu-
loon seurataan.

Mutta aivan yhtä tärkeää on se, että meillä on olemassa kohtuuhintaista asuntotuotan-
toa, ja tässä on se suuri pullonkaula. Juuri siitä syystä, että on laiminlyöty kohtuuhintaisen
asuntotuotannon lisääminen, myöskin asumistukimenot ylipäätänsä kasvavat. Tämän
vuoksi esitämme toista lausumaa, jossa sitten sisältö kohdistuu nimenomaan siihen, että
kohtuuhintaista vuokra-asuntotuotantoa on lisättävä, niin että se sisältää myös opiskelija-
asuntotuotannon, ja erityisesti näitä tarjontatukia eli tätä pitkää 40 vuoden korkotukea (Pu-
hemies koputtaa) pitää kehittää.

21.29 Sami Savio ps: Arvoisa puhemies! Hallituksen esitys yleiseksi asumistueksi sisäl-
tää opiskelijoiden siirtämisen opintotuen asumislisän piiristä yleisen asumistuen piiriin. Se
on opiskelijoiden kannalta varsin myönteinen seikka ja lisää yksin asuvien opiskelijoiden
tuloja jopa useilla sadoilla euroilla vuodessa. Uudistus siirtää opiskelijat asumismenojen
suhteen samalle viivalle muiden etuudensaajien kanssa, ja se on hyvin kannatettava esitys. 

Opintotuen asumislisä on pysynyt samalla tasolla vuosikaudet, mikä on vaikeuttanut hy-
vin merkittävästi monen opiskelijan taloudellista ahdinkoa vuokrien noustessa samaan ai-
kaan useita kymmeniä prosentteja, jopa enemmän. Muistan itse opintotuen asumislisän
enimmäismäärän olleen nykytasolla jo 90-luvun lopulla itse opiskellessani. Silloin tämä
asumislisän enimmäismäärä oli hyvinkin riittävä ainakin itselleni, mutta nykyään se on jo
täysin riittämätön.

Arvoisa puhemies! Paitsi oikeudenmukaisuuden kannalta nyt tehtävä uudistus on tärkeä
myös asumistukijärjestelmän yksinkertaisuuden ja selkeyden näkökulmasta. 

Arvoisa puhemies! Uskonkin monien opiskelijoiden olevan hyvin tyytyväisiä tähän uu-
distukseen, jossa heidän asumiskuluihinsa kohdennettava tuki nostetaan oikeudenmukai-
selle ja tasavertaiselle tasolle muiden etuudensaajien kanssa. 

21.30 Hanna Kosonen kesk: Arvoisa herra puhemies! Totuushan on se, että Suomessa
asumistukeen menee valtavia määriä rahaa julkisia varoja ja tämä määrä nousee kaiken ai-
kaa. Se nousi muun muassa vuoteen 2015 edellisestä vuodesta 14 prosenttia, mikä on iso
summa tietenkin julkisissa menoissa. Tämä esitys on siinä mielessä erinomainen, että tässä
nyt yhdenmukaistetaan käytäntöjä. Meillä tukiviidakkoa on ihan riittävästi, ja tässä sitä yk-
sinkertaistetaan. Myös tosiasia on se, että 64 prosentilla nykyisistä tuensaajista tuen arvi-
oidaan pysyvän ennallaan tai nousevan, eli suurin osa tästä hyötyy. Nimenomaan yksinasu-
jat ja kasvukeskuksissa asuvat hyötyvät muutoksesta, ja tuki tulee vastaamaan nimen-
omaan niitä asumismenoja sitten. 

Mutta kuten tässä jo edellisissä puheenvuoroissa on todettu, niin tässä on myös ongel-
mia, ja tietenkin se, että tässä on viety kahta erillistä lakiprosessia eri hallinnonaloilta rin-
nakkain, on tuonut tähän haastetta muun muassa ja kertoo myös meidän monimutkaisesta
tukisysteemistä. Tässä eniten häviävät pariskunnat ja sitten yhteisellä vuokrasopimuksella
asuntonsa vuokranneet yhdessä asuvat. Jo tällä hetkellähän meillä on erikoisia tilanteita sii-
2



Pöytäkirjan asiakohta PTK 126/2016 vp
tä, kuinka yhdessä asumisessa otetaan huomioon eri sukupuolta olevien tulot, jotka vaikut-
tavat sitten tukiin, mutta ympäristövaliokunta on lausumissaan näihin molempiin asioihin
ottanut kantaa, ja myös sivistysvaliokunta on tänään tehnyt lausuman tästä opintorahan
huoltajakorotuksen ottamisesta opintotukilakiin. 

21.33 Sari Tanus kd: Arvoisa herra puhemies! Vaikka tässä hallituksen esityksessä on
kannatettaviakin kohtia, niin merkittävää on, että tämä ruokakuntakohtaisuuteen siirtymi-
nen merkitsee todella, että eniten häviävät pariskunnat ja yhteisellä vuokrasopimuksella
asuntonsa vuokranneet. Heistä noin 84 prosenttia kokee sen, että asumistuen määrä piene-
nee tai poistuu kokonaan. Tämä asumistuen huomioon ottaminen tulona vaikuttaa niiden jo
nykyisinkin yleistä asumistukea saavien ruokakuntien, lähinnä lapsiperheiden, asumistuen
määrään, joihin kuuluu opintorahaa saava opiskelija. Tällaisia on yli 17 000 ruokakuntaa,
ja heillä keskimääräinen tuki alenisi noin 28 euroa kuukaudessa. Sen lisäksi opintorahaa
saavien lapsiperheiden keskimääräisen tuen määrä laskee 27 euroa kuukaudessa, kahden
huoltajan perheissä keskimäärin 41 euroa kuukaudessa, ja yleisen asumistuen piirissä ny-
kyisin olevista ruokakunnista yli 100 euroa kuukaudessa menettäisivät ne ruokakunnat,
joissa on kaksi opiskelijaa. Näitä ruokakuntia on noin 200, ja näistä yli puolet, noin 130, on
lapsiperheitä.

Kaikkea tätä ajatellen ja miettien sitä, että monet opiskelijaperheet, joissa on huolletta-
via lapsia, ovat todella tiukoilla eurojensa suhteen ja toisaalta, niin kuin moneen kertaan
tässä salissa olemme todenneet, Suomessakin lapset olisi parempi hankkia aiemmin ja jo
opiskelujen kuluessa. Sen vuoksi kristillisdemokraatit esittävät ja myös vaihtoehtobudje-
tissamme olemme tuoneet sen esille, että opiskelijoille tulisi tuoda huoltajuuslisä, noin 200
euroa kuukausittain, että se toisi tasoitusta ja mahdollistaisi sekä opiskelun, ammattiin val-
mistumisen että perheenlisäyksen. Tämähän myös edesauttaisi helpompaa työhön tarttu-
mista opiskelun jälkeen.

21.35 Sari Essayah kd: Arvoisa puhemies! Todellakin tämä opiskelijoitten siirtäminen
yleisen asumistuen piiriin parantaa suurimman osan opiskelijoitten elämäntilannetta, mut-
ta niin kuin täällä edellä on tuotu esille ja valiokunnassakin on kiinnitetty huomiota, niin
nimenomaan perheellisten opiskelijoitten kohdalla tilanne huonontuu. Oli mielenkiintois-
ta huomata edellisenä viikonloppuna, kun taisi olla keskustan puoluevaltuusto koolla, että
puoluevaltuusto vaati sitä, että on tuotava tämä huoltajalisä perheellisille opiskelijoille, ja
täytyy nyt toivoa, että sen mukaisesti täällä keskustan kansanedustajat äänestävät, kun hei-
dän puoluevaltuustonsa on linjannut. Eli toivotaan, että puoluevaltuuston linjaukset täällä
salissa sitten näkyvät.

Kristillisdemokraatit on omassa vaihtoehtobudjetissaan esittänyt, niin kuin edustaja Ta-
nus totesi, tätä huoltajakorotusta, joka olisi noin 200 euroa kuukaudessa ja varmasti helpot-
taisi nimenomaan perheellisten opiskelijoitten tilannetta. Mutta ilolla pistimme huomioon,
kun meillä oli samana viikonloppuna oma puoluevaltuustomme, että todellakin tämä mei-
dän linjauksemme vaihtoehtobudjetissa sai jälleen kerran hallituspuolueen puolelta tukea,
ja täytyy toivoa, että ainakin meillä, kun puoluevaltuusto jotakin linjaa, niin se on yleensä
sellaista, joka sitten täytyy huomioida siinä eduskuntaryhmän työssä, ja siinä mielessä ilol-
la odotamme tätä äänestystä. Täällähän oli sensuuntaisia vastalauseita, joissa tämä opiske-
lijoitten huoltajakorotus oli huomioitu, ja silloin minusta tuntuu, että jos täällä kerta puo-
3



Pöytäkirjan asiakohta PTK 126/2016 vp
luevaltuuston linjauksia noudatetaan, niin silloin pitäisi kyllä äänestää näitten ponsien puo-
lesta, jotka tätä asiaa esittävät. Että näin jäämme sitten jännityksellä odottamaan tätä.

Mutta ennen kaikkea tämän asian kannalta olisi tosi tärkeätä ilman poliittista saivarte-
lua, että me saisimme perheellisten opiskelijoitten tilanteen parannettua, koska ylipäätänsä
meillä perheellisten tilannetta on hallitus monella tavalla kurittanut lapsilisien leikkauksil-
la ja vastaavilla ja turha tätä on enää opiskelijoitten puolelle laajentaa.

21.37 Toimi Kankaanniemi ps: Herra puhemies! Opiskelijoiden siirtäminen yleisen asu-
mistuen piiriin on hyvä ja positiivinen uudistus. Se vähentää byrokratiaa, selkeyttää tilan-
netta, tasa-arvoistaa ihmisiä, ja lisäksi tämä uudistus parantaa noin lähes kahden kolmas-
osan opiskelijoista taloudellista asemaa, mikä on perusteltua.

Kaikkein tärkeintä meille on kuitenkin se, että me saamme panostuksia siihen, että Suo-
messa talouskasvu lähtee vauhtiin, ja nämä säästötoimenpiteet ja uudistukset tähtäävät ni-
menomaan siihen, että talous kasvaa ja työllisyys paranee nykyisille ja tuleville opiskeli-
joille. On avainkysymys, että kun he valmistuvat opiskelunsa jälkeen, he saavat työpaikan
ja sitä kautta voivat maksaa opintolainansa ja perustaa perheensä ja elää silloin sitten tur-
vattua elämää. Nyt menneiden huonojen vuosien jälkeen ja sen tähden, että uudistuksia ei
ole saatu aikaan, tilanne ei näin ole nuorten ja opiskelijoiden osalta.

Kun talous paranee, niin kuin linja ja näkyvissä jo on, silloin myös tällaisen esimerkiksi
huoltajakorvauksen käyttöön ottaminen on yksi hyvä mahdollisuus. Meillä ei ole mitään
päätöstä siitä, joten me voimme äänestää luottaen hallituksen toimintaan ja siihen, että se
arvostaa opiskelua ja parantaa opiskelijoiden asemaa heti kun saadaan talous nousuun.

21.39 Anneli Kiljunen sd: Arvoisa herra puhemies! Kuten täällä on todettu, hallitus esit-
tää toisen ja korkea-asteen opiskelijoiden siirtämistä yleisen asumistuen piiriin. Uudistuk-
sen tavoitteena on yhdenmukaistaa asumistukijärjestelmää, mikä sinällään on hyvä ja ta-
voiteltava asia. 

Nyt kuitenkin valitettava tosiasia on myös se, että tämä asumistuen siirto rahoitetaan
yleisestä asumistuesta, mikä tulee heikentämään muiden pienituloisten asumistuen piirissä
olevien ihmisten toimeentuloa ja asumistuen tasoa, mitä me emme voi hyväksyä. 

Samalla kun hallitus keskittyy asumistuen uudistukseen, se heikentää myös opiskelijoi-
den muuta toimeentuloa. Asumistuen uudistuksen rinnalla hallitus heikentää opiskelijoi-
den toimeentuloa muun muassa leikkaamalla opintorahaa. Opintotukiuudistusta koskevan
hallituksen esityksen mukaan korkeakouluopiskelijoiden opintoraha alenee 1. elokuuta
2017 alkaen jopa 336 eurosta 250 euroon ja samalla tukiaikaa lyhennetään ja opintolaina-
painotteisuutta lisätään. Myös asumistuen menettäjistä 71 prosenttia on korkeakouluopis-
kelijoita. Elikkä tältä osin hallitus kohdentaa korkeakouluopiskelijoille monelta eri rinta-
malta muutoksia, uudistuksia ja heikennyksiä. 

Kuten täällä on todettu, näissä asumistukeen liittyvissä uudistuksissa suurimmat talou-
delliset menetykset olisivat pariskunnilla, joista toinen on saanut asumislisää. Menettäjien
joukossa olisi paljon perheellisiä opiskelijoita. Useilla lapsiperheillä asumistuki alenisi
useista kymmenistä euroista jopa yli sataan euroon kuukaudessa. Lapsiperheiden taloudel-
lista tilannetta heikennetään myös muilla toimilla: lapsilisiä leikataan, verotuksen lapsivä-
hennys poistuu vuonna 2018. Nämä toimet vaikuttavat pienituloisten lapsiperheiden toi-
meentuloon ja lasten hyvinvointiin, elikkä hallitus on tekemässä monella rintamalla lapsi-
perheille heikennyksiä.
4



Pöytäkirjan asiakohta PTK 126/2016 vp
Esityksen valmistelussa on selvitetty vaihtoehtoa, jossa opintorahaa ei huomioitaisi tu-
lona. Opintorahan katsominen etuoikeutetuksi tuloksi asumistukea määritettäessä nostaisi
opiskelijoille maksettavan asumistuen määrää ja pitäisi ennallaan jo nyt yleisen asumis-
tuen piirissä olevien opiskelijoiden eli lähinnä opiskelijalapsiperheiden tuen tason. Opin-
torahan säilyttäminen etuoikeutettuna tulona lisäisi opiskelijoiden yleiseen asumistukeen
siirtämisestä aiheutuvia kustannuksia noin 20—30 miljoonaa euroa suhteessa siihen, että
opintoraha otettaisiin tulona huomioon. Valmistelussa on katsottu, ettei tätä voi toteuttaa,
koska yleisen asumistuen säästöpaine kasvaisi huomattavasti. Katsomme, ettei tämän mit-
taluokan uudistuksessa ole tarkoituksenmukaista tavoitella kustannusneutraalia toteutusta
vaan olisi satsattava asumistukeen lisärahoitusta. 

Toinen vaihtoehto, joka kohdentuisi vain opiskeleviin lapsiperheisiin, olisi opintotuen
huoltajakorotuksen käyttöön ottaminen. Mielestämme nämä keinot on otettava käyttöön
opiskelijoiden taloudellisen tilanteen kohentamiseksi ja siten tuettava myös heidän opinto-
jensa etenemistä tavoiteajassa. 

Tämän lisäksi erilaisten asumisjärjestelyiden tulee olla helposti ilmoitettavissa Kansan-
eläkelaitokselle ilman kohtuutonta vaivaa ja tukien takaisinperintää. Kuten täällä on todet-
tu ja asiantuntijakuulemisessakin kuultiin, asumisen kimppakämpässä on oltava mahdol-
lista ilman että toisen opiskelijan tuloja otetaan huomioon asumistukea laskettaessa. Toi-
sen opiskelijan esimerkiksi kesätulot eivät saa vaikuttaa toisen opiskelijan asumistuen
määrään ja toimeentuloon. Myös erillisten vuokrasopimusten tekemisen tulee olla mahdol-
lista ja helppoa. Kimppa-asuminen on suosittua, ja sen soisi lisääntyvän yhteiskunnassa
myös esimerkiksi yksinäisten vanhusten asumismuotona, kuten on jo joillakin paikkakun-
nilla tehty.

Arvoisa puhemies! Tästä syystä me sosialidemokraatit olemme jättäneet myös sosiaali-
ja terveysvaliokunnassa vastalauseen tähän asiaan. Tässä esityksessä on monta hyvää asiaa
mutta, kuten tuossa äsken totesin, liian monta asiaa, jotka tulevat heikentämään opiskeli-
joiden kokonaistilannetta, minkä takia emme voi hyväksyä tätä esitystä.

21.44 Krista Mikkonen vihr: Arvoisa puhemies! Kuten tässä keskustelussa on jo tullut
moneen kertaan ilmi, sinänsä opiskelijoiden siirtäminen yleisen asumistuen piiriin on hyvä
asia ja myös asia, mitä opiskelijajärjestöt ovat pitkään ajaneet, mutta tähän esitykseen liit-
tyy pari ongelmaa. Keskeisimmät ongelmat ovat opiskelevien lapsiperheiden aseman heik-
keneminen ja tulkintaongelmat siinä, katsotaanko niin sanotussa kimppakämpässä asuvat
kuuluviksi samaan ruokakuntaan vai ei. Lisäksi uudistus tai siirto on siinä mielessä jäänyt
puolitiehen, että siihen ei ole varattu rahoitusta, vaan tämän yleisen asumistuen piiriin tu-
levat opiskelijat halutaan rahoittaa nyt olemassa olevasta potista, elikkä se tarkoittaa sitä,
että nyt muut asumistukea saavat joutuvat tässä maksumiehiksi.

Vähintä, mitä tässä pitäisi tehdä, on se, niin kuin täällä on moneen kertaan jo todettu, että
hallitus valmistelisi korotuksen opintotuen huoltajakorotukseen, jotta tämä uudistus ei hei-
kennä opiskelevien lapsiperheiden asemaa. Sitten täytyy myös tehdä selkeät tulkintaoh-
jeet, ettei synny tilanteita, joissa kimppakämpässä asuvat joutuvat ikään kuin toisten tulo-
jen maksumiehiksi, kun toisten tulot otetaan huomioon siinä tuessa, mikä heille kuuluu.
Tällaisia tilanteita ei pidä synnyttää, koska tiedämme, että kimppakämppä on kuitenkin hy-
vinkin suosittu asumismuoto opiskelijoiden parissa, ja toisaalta myös tiedämme, että esi-
merkiksi vanhusten kohdalla sitä voitaisiin hyvin lisätä.
5



Pöytäkirjan asiakohta PTK 126/2016 vp
21.46 Hanna Kosonen kesk: Arvoisa herra puhemies! Tässä on käytetty jo hyviä puheen-
vuoroja. En ole vielä kuullut paria positiivista kohtaa eli ensinnäkin sitä, että tämä asumis-
tukeen siirtyminenhän sitten auttaa opiskelua myös kesätaukojen aikana, koska asumistu-
kea voidaan maksaa kesän ajalta, ja silloin se myös vähentää toimeentulotuen hakuja, kos-
ka opiskelijat todella voivat sitten käyttää kesän opiskeluun. Sitten toinen tärkeä kohta on,
että tämä asumistuen piiri laajenee alle 18-vuotiaisiin itsenäisesti asuviin opiskelijoihin, jo-
ten sillä tavalla vaikkapa vähempivaraisten perheiden lapsetkin nyt pystyvät muuttamaan
vähän kauemmaksi opiskelemaan, kun se Suomessa on välttämätöntä välillä alle 18-vuoti-
aillekin. 

Täällä on otettu kantaa juuri näihin ongelmakohtiin eli perheellisten opiskelijoiden asu-
mistuen vähyyteen ja sitten myös tähän kimppakämppäasiaan. Soluasuminen todella on
kannatettavaa, kun tiedämme, että yksinäisyys on myös suomalaisten nuorten osalta varsin
suuri ongelma. Tässä ympäristövaliokunnan mietinnössä on kyllä hyvin tasapainoisesti
otettu kantaa juuri siihen, että Kansaneläkelaitoksella täytyy olla helposti ja hakijan yksi-
tyisyyttä kunnioittavalla tavalla yhtenäiset, selkeät ja sujuvat ratkaisukäytännöt tämän on-
gelman poistamiseksi, jotta soluasuminen on täysin mahdollista.

Vielä sanon sen, että tosiaan sivistysvaliokunta on tänään tehnyt sen lausuman tästä
opintotuen (Puhemies koputtaa) huoltajakorotuksesta valtioneuvostolle.

21.48 Markku Pakkanen kesk: Arvoisa herra puhemies! Tämä hallituksen esitys asu-
mistuesta annetun lain muuttamisesta kulminoituu hyvin pitkälle tähän opiskelijoitten siir-
tymiseen yleisen asumistuen piiriin. Tässä edustaja Essayah nosti keskustan puolueval-
tuuston päätöksen käsittelyyn. Itse olin siellä kokouksessa mukana ja toivonkin, että se asia
ehtii tähän käsittelyyn. Mutta jos kuitenkin toisin käy, kun tämä uusi puoluevaltuusto ko-
koontuu vasta ensi keväänä seuraavan kerran, niin saattaa olla, että tämä todellinen puolu-
een päätös siirtyy ensi vuodelle. Pidänkin tätä taitavana poliittisena vetona, koska KD piti
samana viikonloppuna omaa kokoustaan, elikkä molemmista kokouksista taisi lähteä hy-
viä uutisia maailmalle ja napattiin tähän budjettikeskusteluun tämä hyvä aloite.

21.49 Sari Tanus kd: Arvoisa herra puhemies! Halusin pyytää tämän puheenvuoron vie-
lä sen vuoksi, että muutama sana lapsista ja lasten määrästä. Niin kuin me tiedämme, syn-
tyvyys Suomessa on ollut matalammalla tasolla tai suunnilleen samalla kuin pulavuosina ja
Suomessa entistä myöhemmässä iässä hankitaan perheenlisää ja entistä suurempi ongelma
on se lapsettomuusasia, kipeä asia perheissä, mutta tulevia veronmaksajia ja veronmaksa-
jien määrää ajatellen tämä on myös asia, mikä minusta pitäisi oikeasti ottaa vakavasti tänä
päivänä: mitenkä saadaan perheet hankkimaan lapsia aiemmin ja hankkimaan enemmän?
Me puhumme paljon lapsivaikutuksista ja lapsivaikutusten arvioinnista, lasten tärkeydestä
ja niin edelleen, mutta minusta näiden puheiden tulisi siirtyä tekoihin. Toisaalta me pu-
humme opiskelun tärkeydestä, maailmalla puhutaan suomalaisen koulutuksen tasosta ja
ammattikoulutuksen hankkimisesta ja niin edelleen, ja nämä kaksi asiaa pitäisi saada yh-
teen ja nimenomaan käytännön toimiin. Sen vuoksi todella toivon, että tuo huoltajalisä —
niin kuin edustaja Kososelta oli ilo kuulla, että sivistysvaliokunnassa ollaan tämmöistä esi-
tystä tehty ja myös että siellä puoluevaltuustossa keskustassa on tätä nostettu esiin niin
kuin KD:ssä jo huomattavasti aiemmin — tuotaisiin käytäntöön, koska se merkitsee todel-
la paljon nuorten opiskelijaperheiden taloudelliseen tilanteeseen, ja tiedän, että monilla
myös se perheenlisäys on pitkälti kiinni siitä taloudellisesta tilanteesta. Myös niissä tilan-
6



Pöytäkirjan asiakohta PTK 126/2016 vp
teissa, kun ollaan yllätysraskaudessa ja opiskelijoita ja mietitään, mitä tehdään, kyllä mo-
nenlaisia tarinoita silloin kuulee, ja tiedän kyllä, että 200 euron kuukausittainen huoltaja-
lisä molemmille vanhemmille tekisi erittäin suuren vaikutuksen (Puhemies koputtaa) per-
heiden toimeentuloon. Lämpimästi odotan sitä toteutettavaksi.

21.51 Sari Essayah kd: Arvoisa puhemies! Nyt täytyy ihan tarkentaa, että oliko todella-
kin niin, että niin sanotusti lähtevä puoluevaltuusto voi antaa tällaisia kannanottoja, joista
sitten voidaan sanoa, että, no, eiväthän ne nyt sitten sidokaan sitä varsinaista ensi kesänä is-
tuvaa puoluevaltuustoa, ja sitä kautta voidaan julkisuuspisteitä nappailla ja kertoa, että kyl-
lä me kannattaisimme tätä, mutta kun nyt sitten tuleekin tämä uusi puoluevaltuusto, niin ei-
väthän sen vanhan sanomiset sitten enää olekaan sitovia. Että tämän käsityksen nyt sain
kyllä edustaja Pakkasen puheenvuorosta. Toivottavasti käsitin tämän nyt jollakin tavalla
väärin, koska kyllä tämä nyt kuulostaa aika vastuuttomalta toiminnalta, että annetaan täl-
laisia poliittisia manööverejä, joilla sitten saadaan opiskelijat innostumaan, että kerta kaik-
kiaan nyt on hallituspuolueen puoluevaltuusto linjannut tällä tavalla ja nyt tässä varmaan-
kin on odotettavissa jonkinlaista muutosta, ja sitten voidaan sanoa, että, no, tässä väki vaih-
tui välillä, että ei tämä nyt sidokaan sitten tätä tulevaa puoluevaltuustoa ja sitä kautta sitten
puoluetta. Mahtaa mennä kyllä erikoiseksi, jos me rupeamme täällä tällä tavoin sitten puo-
luevaltuuston toimikausilla kikkailemaan itse kussakin puolueessa ja antamaan tämän-
tyyppisiä lupauksia.

Nyt kaikkein tärkeintähän näitten opiskelijoitten kannalta, niitten, joilla on huollettavia
ja jotka ovat perheellisiä, olisi se, että ihan oikeasti heidän elämäntilanteensa parantuisi
eikä heikentyisi, niin kuin nyt tällä hallituksen esityksellä ikävä kyllä käy. Todellakin kuu-
lostaa kyllä, uskallan sanoa, nyt aika populistiselta. En ihan olisi keskustan suunnasta täl-
laista odottanut, jos nyt olen oikein ymmärtänyt, miten tässä puoluevaltuuston toimikausil-
la on kikkailtu ja sitten annettu tämmöisiä julkilausumia, joitten takana ei olekaan sitten
tarkoitus millään tavalla seistä.

21.53 Jari Myllykoski vas:  Arvoisa herra puhemies! Juuri varmaan on tämä ongelma,
mitä edustaja Essayahkin toi puheenvuorossaan esille, että meidän pitää pystyä paranta-
maan näitten perheellisten nuorten opiskelijoiden asemaa eikä heikentää.

En halua olla ilkeämielinen enkä kohdentaa tätä mitenkään edustaja Tanukselle, mutta
kun ajattelee, että kysymys on opiskelijaperheistä, ja kun toivoitte kovasti, että lapsia pi-
täisi hankkia vielä aiemmin, niin se nyt ei ehkä ihan tähän kyllä sovi, jos opiskelut ovat sii-
nä vaiheessa hyvin keskeneräisiä. En tiedä sitten, onko kysymys yliopisto-opiskelijoista tai
tarkoititteko ehkä aikuisopiskelijoita, mutta jos tarkoititte opiskelijoita sinällään — siinä
ikäluokassa, mitä minä ajattelen, minkä ikäisiä opiskelijat normaalisti ovat — ja että vielä
varhemmin siinäkin ryhmässä tarvitsisi hankkia lapsia, niin se pikkuisen saa minut kyllä
kysymään, että aivanko totta.

21.55 Sari Tanus kd (vastauspuheenvuoro): Arvoisa herra puhemies! Juuri aivan oikein
edustaja oli ymmärtänyt. Näin yli 25 vuotta tällä alalla työtä tehneenä sanon, että se on oi-
keasti lämpimästi tervetullutta, että perheet, myöskin opiskelijaperheet, hankkisivat ny-
kyistä aiemmin lapsia. Kysehän on siitä, että monta kertaa opiskellaan pitkään, opiskelut
ehkä venyvät, välillä tehdään töitä, ja sitten onkin jo kiire saada se työpaikka ja ruveta mak-
samaan niitä opintolainoja, kun nyt lainapainotteisuuteen enemmän ja enemmän mennään.
7



Pöytäkirjan asiakohta PTK 126/2016 vp
Kun on kiire hankkia se työpaikka ja päästä maksamaan opintolainaa, niin sitten onkin ris-
ki, että voiko tässä perhettä ruveta perustamaan, kun pitäisi päästä kiinni todella siihen työ-
hön, ja ei uskalleta sitten jäädä äitiyslomille tai isyyslomille, vanhempainvapaalle ja niin
edelleen, jolloin se pitkittyy ja pitkittyy, myöhästyy se perheenlisä ja monta kertaa se on-
kin sitten jo ongelma. Eli oikeasti siihen entiseen aikaan ja lapset aikaisemmin.

Toinen varapuhemies Arto Satonen: Paluu puhujalistaan. 

21.56 Hanna Kosonen kesk: Arvoisa herra puhemies! Ihan vastauksena edustaja Essay-
ahin epäilyyn siitä, mitä siellä keskustan puoluevaltuustossa on tapahtunut: Kyllähän meil-
lä puoluevaltuuston kausi alkoi puoluekokouksesta viime kesänä ja se jatkuu nyt seuraavat
kaksi vuotta, eli tämä parin viikon takainen puoluevaltuusto kyllä jatkaa seuraavat kaksi
vuotta. Että ei hätää, emme kikkaile näillä päätöksillä laisinkaan.

Ja kuten varsin hyvin tässä salissa tiedämme valiokuntien toiminnan ja sen, kuinka siel-
lä hallituspuolueet myös linjaavat vahvasti, niin sivistysvaliokunnan lausumalinjaus nyt
olkoon selkeä kertomus siitä, että kaikki hallituspuolueet ovat sivistysvaliokunnan osalta
tämän huoltajakorotuksen takana.

21.57 Sari Essayah kd: Arvoisa puhemies! Kiitoksia edustaja Kososelle. Tämä oli tär-
keää, että tämän nyt varmensitte, että teillä on siis todellakin tämän istuvan puoluevaltuus-
ton näkemys tähän asiaan, koska kyllä tietysti eri puolueissa on vähän erilaisia toimintata-
poja ja puoluekokousten, puoluevaltuustojen kannanotoilla ilmeisesti on sitten vähän eri-
laista painoarvoa. Mutta ainakin omassa puolueessani, jos siellä jotain linjataan, sitä kyllä
edellytetään, että niitten linjausten pohjalta myöskin toimitaan. Siinä mielessä on ihan tär-
keää kuulla ja huomata se, että tämä on todellakin nyt sitten teidän istuvan puoluevaltuus-
ton linjaus ja että se on teille ihan oikeasti tärkeä asia.

Täytyy sanoa, että tässähän on hallituskautta nytten mukavasti vielä jäljellä ja että aina-
kin kristillisdemokraatit ehdottomasti tulevat tukemaan sitä esitystä, jossa ollaan tuomassa
sitten tämä huoltajakorotus. Tähän suuntaan tätä asiaa pitäisi nyt paikata, koska muutoin-
han tämä tarkoittaa sitä, että nimenomaan niiden perheellisten opiskelijoiden tilanne, joilla
on huollettavia, nyt tällä hallituksen esityksellä heikkenee. Ilomielin sitten olemme tuke-
massa sellaista esitystä, jossa tulee sitten tämä linjaus, ja toivommekin sitä tässä pikaisesti
vielä tämän hallituskauden aikana.

Yleiskeskustelu päättyi ja asian käsittely keskeytettiin.
8


