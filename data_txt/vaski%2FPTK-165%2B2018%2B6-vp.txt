















































DEMF79.tmp.xml


Pöytäkirjan asiakohta PTK 165/2018 vp
Pöytäkirjan asiakohta 

PTK 165/2018 vp

Täysistunto

Tiistai 26.2.2019 klo 14.04—21.21

6. Hallituksen esitys eduskunnalle laiksi ulkomaalaislain muuttamisesta
Hallituksen esitys HE 273/2018 vp
Lakialoite LA 7/2015 vp
Valiokunnan mietintö HaVM 32/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 6. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

16.14 Sirpa Paatero sd: Arvoisa rouva puhemies! Viime viikolla oli yleiskeskustelu en-
simmäisen käsittelyn osalta. Totesin silloin, että tässä lakiesityksessä on useita hyviä koh-
tia ja muutamia kriittisiä kohtia, ja ne kriittiset kohdat liittyvät siihen asiaan, että kun 2016
on heikennetty oikeusturvaa turvapaikanhakijoilta, on lyhennetty valitusaikoja ja on sa-
malla heikennetty oikeusapua, niin ongelmat — monet näistä, jotka tällä hetkellä tuolla kä-
sittelyaikoja venyttävät ja uusintahakemuksia tuottavat — johtuvat näistä syistä.

Siitä syystä olemme tehneet vastalauseen numero 1, ja esitämme siinä lausumaedistyk-
sen, joka kuuluu seuraavasti: ”Eduskunta edellyttää, että hallitus tuo eduskunnan käsiteltä-
väksi esityksen, jolla peruutetaan lailla 646/2016 säädetyt rajaukset oikeusapuun turva-
paikkapuhuttelussa sekä valitusaikojen lyhentäminen kansainvälistä suojelua koskevista
päätöksistä. Mainituilla muutoksilla ei ole ollut positiivisia vaikutuksia turvapaikkaproses-
sin kestoon, mutta ne voivat vaarantaa hakijan oikeusturvaa ja ovat myös omiaan lisää-
mään uusintahakemuksia.”

16.16 Matti Semi vas: Arvoisa rouva puhemies! Tämä hallituksen esitys sisältää kuiten-
kin niin paljon näitä poikkeavia asioita, mitä esimerkiksi edustaja Paatero tuossa toi esille,
että noin varatoimenpiteenä kannatan kuitenkin edustaja Paateron esitystä joka tapaukses-
sa, mutta me olemme lähestyneet tätä asiaa niin, että tämä tilanne on niin vakava näitten
heikennyksien osalta, että me esitämme, että koko lakiehdotus hylätään. Esitän, että koko
lakiesitys hylätään.

16.16 Anders Adlercreutz r: Arvoisa puhemies! Tämä esitys on varsin ongelmallinen.
Sitä eivät tukeneet näiltä ongelmallisilta osiltaan myöskään asiantuntijoiden lausunnot.
Sitä sävyttää populismi enemmänkin kuin realiteetit, ja siksi kannatan Matti Semin hylkäy-
sehdotusta.
 Tarkistettu
4.0



Pöytäkirjan asiakohta PTK 165/2018 vp
Ärade talman! Det här är ett mycket problematiskt lagförslag som inte grundar sig i fakta,
som inte grundar sig i verkligheten och som de sakkunnigas utlåtanden inte heller stöder.
Trots att det finns somliga delar som vi nog kan understöda är det som helhet en kraftig för-
sämring, och därför stöder jag Matti Semis förslag.

Keskustelu päättyi ja asian käsittely keskeytettiin.
2


