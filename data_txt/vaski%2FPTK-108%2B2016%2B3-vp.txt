















































DEME5A3.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

3. Hallituksen esitys eduskunnalle laiksi sairausvakuutuslain muuttamisesta
Hallituksen esitys HE 199/2016 vp
Valiokunnan mietintö StVM 22/2016 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 22/2016 vp. Nyt pää-
tetään lakiehdotuksen sisällöstä.

Siirrytään yleiskeskusteluun, ensimmäisen puheenvuoron käyttää valiokunnan puheen-
johtaja edustaja Haatainen.

Keskustelu

17.01 Tuula Haatainen sd (esittelypuheenvuoro): Arvoisa rouva puhemies! Käsittelyssä
on hallituksen esitys laiksi sairausvakuutuslain muuttamisesta. Tämä esitys koskee työn-
antajien sosiaaliturvamaksujen alentamista. Vuosina 2017—2019 niitä tullaan alentamaan
noin 1 prosenttiyksiköllä kunakin vuonna. Vuonna 2020 alennus on 0,58 prosenttiyksik-
köä, ja sen suuruisena alennus jää sitten pysyväksi. Nämä alennukset eivät ole kumulatii-
visia vaan koskevat kutakin vuotta kerrallaan. Tämä on osa työmarkkinoiden keskusjärjes-
töjen solmimaa kilpailukykysopimusta.

Sairausvakuutusrahastoon syntyy vuosina 2017—2019 tämän maksun alennuksesta joh-
tuen 706—882 miljoonan suuruinen ja vuodesta 2020 alkaen 541 miljoonan euron vuosit-
tainen vaje, joka tullaan korvaamaan valtion varoista.

Valiokunta pitää kannatettavana, että hallitus esittää tämän maksurasituksen kasvun hy-
vittämistä erillisratkaisulla myös niille palkansaajille ja yrittäjille, jotka eivät maksa tulois-
taan valtion- tai kunnallisveroa eivätkä siten saa kompensaatiota verotuksen avulla. Vero-
tuksen sijasta hyvitys tehdään sairausvakuutuksen puolella siten, että alle 14 000 euroa
vuodessa ansaitsevat vapautetaan kokonaan sairausvakuutuksen päivärahamaksun maksa-
misesta. Näin työeläke- ja työttömyysvakuutusmaksujen korotukset eivät pienennä pientä
työ- ja yrittäjätuloa saavien nettotuloja. Valtion maksuosuutta sairaanhoitovakuutuksesta
kasvatetaan tämän vapautuksen johdosta esityksen mukaan 63 miljoonalla eurolla. Nyt
kuitenkin vuoden 2017 talousarvioesityksessä hyvitykseen onkin varattu vain 30 miljoo-
naa euroa, mutta valiokunnan saaman selvityksen mukaan talousarviota tullaan täydentä-
vässä hallituksessa esityksessä täydentämään ja osoittamaan lisärahoitusta 33 miljoonaa
euroa.

Valiokunta hyväksyy tämän esitetyn kompensaatiomallin, mutta samalla valiokunta
huomauttaa, että sairausvakuutuksen kautta toteutettavaan hyvitykseen sisältyy nyt ristirii-
ta maksujen ja etuuksien vastaavuutta koskevan varsinaisen vakuutusperiaatteen kanssa.
 Tarkistettu
4.0



Pöytäkirjan asiakohta PTK 108/2016 vp
Lisäksi tämä malli saattaa muodostaa kannustinloukun 14 000 euron vuositulojen kohdal-
le, mutta valiokunnan saamien lausuntojen mukaan tämän kannustinvaikutuksen arvioi-
daan kuitenkin käytännössä jäävän pieneksi.

Valiokunta myös ehdottaa, että lakiehdotuksen voimassaolosäännöksen 5 momentti
poistetaan tarpeettomana.

Tähän mietintöön sisältyy kaksi vastalausetta. Toinen on hylkäysesityksen sisältävä vas-
talause ja toinen pelkän lausuman sisältävä vastalause.

17.04 Eeva-Johanna Eloranta sd: Arvoisa puhemies! Tällä hallituksen esityksellä on
tarkoitus kompensoida pienituloisille palkansaajille noita kilpailukykysopimuksen kom-
pensaatioksi tehtyjä veronalennuksia. Alun perin tosiaan arvioitiin, että tähän riittää 30
miljoonaa, mutta lopulta kompensaatio ilmeisesti tulee nousemaan tuohon 63 miljoonaan
euroon, niin kuin valiokunnan puheenjohtaja tuossa äsken totesi. Tämä kompensaatio ei
kuitenkaan näytä riittävän, vaan alle 1 000 euron kuukausituloilla palkansaajien ostovoi-
ma tulee arvioiden mukaan laskemaan, ja vastaavasti ostovoiman kasvu on prosentuaali-
sesti suurinta silloin, kun kuukausitulot ovat yli 7 500 euroa kuukaudessa. Elikkä hyvä-
osaiset nyt tulevat hyötymään taas enemmän.

Nämä arviot perustuvat toki ennusteisiin, ja olisikin tärkeää ja oikeudenmukaista, että
vaikutuksia arvioidaan tarkemmin, kun esitetyt muutokset sairausvakuutukseen ja verotuk-
seen ovat tulleet voimaan. Olisin toivonut, että ministeri olisi ollut täällä vastaamassa sii-
hen, aiotaanko tämmöinen arvio tehdä.

Hallituspuolueet myös antoivat lähetekeskustelussa ymmärtää, että tämä paketti kohdis-
tuisi etuuksien saajiin. Näinhän ei ole, vaan päinvastoin hallitus leikkaa etuuksien saajilta
myös kansaneläkeindeksiä 0,85 prosentin verran ja itse asiassa enemmän, sillä indeksi
myös jäädytetään tälle alemmalle tasolle.

17.05 Arja Juvonen ps: Arvoisa rouva puhemies! Kilpailukykysopimuksen perusteella
työnantajien työeläke- ja työttömyysvakuutusmaksuja siirretään palkansaajien maksetta-
vaksi. Palkansaajien maksurasituksen lisääntyminen otetaan vähennyksinä huomioon ve-
rotuksessa. Verohelpotuksilla voidaan turvata palkansaajien ostovoiman ja samalla koti-
maisen kysynnän säilyminen.

Sosiaali- ja terveysvaliokunta pitää kannatettavana, että hallitus esittää maksurasituksen
kasvun hyvittämistä erillisratkaisulla myös niille palkansaajille ja yrittäjille, jotka eivät
maksa tuloistaan valtion- tai kunnallisveroa eivätkä siten saa kompensaatiota verotuksen
avulla. Verotuksen sijasta hyvitys tehdään sairausvakuutuksen puolella siten, että alle
14 000 euroa vuodessa ansaitsevat vapautetaan kokonaan sairausvakuutuksen päiväraha-
maksun maksamisesta. Näin työeläke- ja työttömyysvakuutusmaksujen korotukset eivät
pienennä pientä työ- tai yrittäjätuloa saavien nettotuloja.

Valtion maksuosuutta sairaanhoitovakuutuksesta kasvatetaan tämän vapautuksen joh-
dosta esityksen mukaan 63 miljoonaa euroa. Vuoden 2017 talousarvioesityksessä hyvityk-
seen on varattu 30 miljoonaa euroa, ja talousarviota täydentävässä hallituksen esityksessä
on tarkoitus osoittaa sairausvakuutukseen vielä lisärahoitusta 33 miljoonaa euroa.

Valiokunnan saaman selvityksen mukaan hyvityksen vaatimaa valtionosuutta ei ole tar-
koitus rahoittaa sosiaaliturvaan kohdistuvilla uusilla leikkauksilla, ja tämä on tärkeä asia
vielä edelleen tässä toistaa.
2



Pöytäkirjan asiakohta PTK 108/2016 vp
17.07 Jani Mäkelä ps: Arvoisa puhemies! Perusasiahan tässä hallituksen esityksessä on
se, että lasketaan työllistämisen sivukustannuksia. Tämä on siinä mielessä oikea suunta,
että Suomessa on kallista työllistää — ei siksi, että palkat olisivat mahdottoman suuria kan-
sainvälisesti vertaillen, vaan siksi, että työn sivukulut ovat. Pienikin muutos sivukuluihin
voi vaikuttaa positiivisesti työllisyyteen, ja erityisen toivottavaa olisi, että se vaikuttaisi
vientiteollisuuden työllisyyteen.

Valiokunta on esittänyt muutoksia ja tarkennuksia alkuperäiseen esitykseen, mikä on
hyvä asia, koska valiokunnan tehtävähän on asiantuntijoita kuultuaan tehdä asiasta lopul-
linen esitys.

Nämä kompensaatiot pienituloisille tehtäväksi ovat erityisen positiivinen merkki tässä
esityksessä.

Perusasia, josta toivottavasti eduskunta on hallituksen kanssa yksimielinen, on se, että
työllistäjiä tarvitaan tähän maahan lisää.

17.08 Anneli Kiljunen sd: Arvoisa rouva puhemies! Valiokunnan puheenjohtaja esitti
valiokunnan mietinnön asiasta, ja omalta osaltani esittelen nyt sosialidemokraattien ja vih-
reiden tekemän vastalauseen asiasta. Olemme jättäneet tästä vastalauseen lausumaehdo-
tuksen, joka sitten lopullisesti esityksenä tulee seuraavassa käsittelyssä.

Kilpailukykysopimuksella työnantajien maksurasitusta siirretään palkansaajille ja sa-
malla palkansaajien verotusta kevennetään. Koska veronkevennyksiä ei ole mahdollista
kohdentaa palkansaajille, jotka eivät maksa tuloistaan valtion- tai kunnallisveroa, hallitus
esittää pientä palkkatuloa saavien päivärahamaksuun 63 miljoonan euron kevennystä, jol-
la hyvitetään kilpailukykysopimuksen mukaista maksujen korotuksista aiheutuvaa nettotu-
lojen laskua. Hallitus esittää, että alle 14 000 euroa vuodessa ansaitsevalta ei peritä sairaus-
vakuutuksen päivärahamaksua. Arvioiden mukaan näin kompensoidaan kilpailukykysopi-
muksesta aiheutuva alle 14 000 euroa vuodessa ansaitsevien maksurasituksen nousu. Kui-
tenkaan kompensaatio ei näytä riittävän, vaan alle 1 000 euron kuukausituloilla palkansaa-
jien ostovoima tulee joidenkin arvioiden mukaan laskemaan. Vastaavasti ostovoiman kas-
vu on prosentuaalisesti suurinta, kun kuukausitulot ovat yli 7 500 euroa kuukaudessa.
Kaikki laskelmat perustuvat tässä vaiheessa ennusteisiin, joten oikeudenmukaisuuden to-
teutumiseksi vaikutuksia tulisi arvioida tarkemmin, kun kaikki esitetyt muutokset sairaus-
vakuutukseen ja verotukseen ovat tulleet voimaan.

Lausumaehdotuksemme on, että eduskunta edellyttää, että esityksen vaikutukset pieni-
tuloisten palkansaajien ostovoimaan arvioidaan uudelleen viimeistään vuoden 2017 alussa
ja tehdään tarvittavat muutokset, jotta veronalennuksia vastaava hyöty kohdentuu myös
pienituloisille palkansaajille. Tässä yhteydessä haluan myös todeta sen, että valiokunnassa
annettiin tieto siitä ja ymmärrys siitä, että tämä kompensaatio 33 miljoonaa euroa tullaan
toteuttamaan lisätalousarviossa, ja näkemyksemme mukaan, joka liittyy myös tähän vasta-
lauseeseen, on ehdottoman tärkeää, että hallitus ei tee sosiaaliturvaan liittyviä lisäleikkauk-
sia korvatakseen tämän 33 miljoonan euron lisäkustannuksen tulevassa budjetissaan.

Tämän lisäksi haluaisin myös todeta sen, että tämän asian yhteydessä on kuitenkin ollut
todella valitettavaa se, että niin ministereiden kuin hallituspuolueidenkin osalta on useissa
puheenvuoroissa annettu mielikuva siitä, että hallitus kohdentaisi 30 miljoonaa euroa kaik-
kein pienituloisimmille ihmisille, jotka ovat sosiaaliturvan varassa. Kun me olemme sitä
useissa yhteyksissä kysyneet, niin meille on annettu ympäripyöreitä vastauksia, joittenka
tulkinta on selkeästi antanut ymmärtää, että nämä kohdistuisivat sosiaaliturvan varassa ole-
3



Pöytäkirjan asiakohta PTK 108/2016 vp
viin ihmisiin, mutta nyt tämä lakiesitys osoittaa, että näin ei kuitenkaan ole vaan tämä koh-
distuu alle 14 000 euroa vuodessa ansaitseville palkansaajille ja yrittäjille. Tästä syystä
täytyy todeta, voisiko jopa todeta, että vähän harhaan tai väärinymmärrykseen on eduskun-
taa tältä osin osoitettu emmekä pidä sitä mitenkään reiluna emmekä hyväksyttävänä. Mut-
ta siltä osin tämä liittyy kiky-sopimukseen, ja hyväksymme muilta osin tämän esityksen. 

17.12 Outi Alanko-Kahiluoto vihr: Rouva puhemies! Asia on juuri näin kuin edustaja
Kiljunen tuossa sanoi. Tässä salissa on monta kertaa kuultu, että hallitus aikoo kompensoi-
da pienituloisille kilpailukykysopimuksessa syntyvät leikkaukset ja säästöt, jotka pienitu-
loisiin kohdistuvat, mutta tosiasia on se, että nyt sitten kun on tehty kilpailukykysopimuk-
sen jälkeen näitä veronkevennyksiä ja samoin tämä nyt tässä käsillä oleva sairausvakuu-
tuslain muutos, niin tässä ei kompensoida ihan kaikkein köyhimmille niitä leikkauksia, joi-
ta hallitus tekee esimerkiksi leikkaamalla ja jäädyttämällä indeksejä ja leikkaamalla esi-
merkiksi vaikka matkakuluja ja sairauskuluja ja niin poispäin. Eli ongelmaksi jää se, että
nämä kaikkein köyhimmät suomalaiset ovat kyllä nyt jääneet tässä nuolemaan näppejään.
Tämän vuoksi me vihreät olemme tehneet omassa vaihtoehtobudjetissamme semmoisen
esityksen, mikä hallituksen olisi pitänyt tuoda, huomattavasti suuremman noston tähän
kunnallisveron perusvähennyksen alarajaan, koska sen korottaminen olisi hyvä keino mei-
dän mielestämme vähentää köyhyyttä ja kaventaa tuloeroja, koska se kohdistuisi palkkatu-
lojen lisäksi etuuksiin ja eläkkeisiin.

Mutta muuten yhdyn siis tähän, mitä aikaisemmat puhujat ovat tästä sanoneet, edustaja
Kiljunen erityisesti, ja kyllä edellytän, että hallitus ei kohdista uusia leikkauksia sinne so-
siaalietuuksiin. Tästä on meille valiokunnassa jonkinlainen lupaus annettu, ja kyllä tulem-
me oppositiossa tarkkaan vahtimaan, että tästä lupauksesta pidetään kiinni, koska kaikkein
eniten ovat nyt kärsineet tällä hallituskaudella nimenomaan kaikkein pienituloisimmat.

17.15 Hannu Hoskonen kesk: Arvoisa rouva puhemies! Hallituksen esitys ottaa aivan oi-
kein sellaisen otteen, jolla pyritään työllisyyttä parantamaan aste asteelta vähitellen ja var-
moilla toimenpiteillä. Jos me lähdemme veroastetta nostamaan, se on kaikkein pahinta
myrkkyä meidän kilpailukyvyllemme, ja jos me haluamme tähän maahan aidosti oikeaa
hyvinvointia, niin meillä ei ole muuta tietä kuin saada työllisyyslukuja nousemaan sinne ta-
voitteeksi asetettuun, että työllisten määrä olisi se tavoiteltu 72 prosenttia työvoimasta. Sil-
lä tiellä ollaan parhaillaan. Kuten tiedämme, viimeiset työllisyystilastot ovat olleet rohkai-
sevia. Toki olemme sen polun alussa. On totuuden nimissä mainittava se, että muutos on
pieni, mutta kuitenkin suunta on käännetty, ja se on rohkaisevaa. Tällä tiellä pitää jatkaa.

Me saimme juuri — taisi olla eilen, vai oliko toissa päivänä — Euroopan unionin ko-
missiosta tietopyynnön siitä, miten meidän talousarviomme ottaa huomioon tämän Suo-
men kansantalouden velkaantumisen ja julkisen talouden velan yleensä. Tämä on vakava
varoitus siitä, että me olemme kaltevalla pinnalla. Meidän on pikkuhiljaa ja sitkeällä työllä
oikaistava tämän maan taloutta, saatava työllisyyttä parannettua. Työttömyyden lasku täl-
le yhteiskunnalle on enemmän kuin se 5 miljardia euroa. Se on paljon, paljon enemmän
niille ihmisille, jotka ovat työttömänä. Elikkä meidän täytyy totta kai nämä sosiaalituet ja
tällaiset pitää parhaamme mukaan voimassa, mutta se aito ja oikea tie on saada ihmisille
töitä. Siinä meillä on vielä iso pelto kynnettävänä, ja toivon, että tähän ison pellon kyntä-
miseen osallistuisi myös oppositio sillä positiivisella asenteella, että aito, ainoa tapa hoitaa
ihmisten asioita parempaan asentoon on saada ihmisille töitä. On totta kai sivistysyhteis-
4



Pöytäkirjan asiakohta PTK 108/2016 vp
kunnan ensimmäinen tunnusmerkki, että huolehdimme heikoimmista ihmisistä parhaam-
me mukaan, ja siitä pidämme tiukasti kiinni, mutta iso parannus tulee sitä kautta, että saam-
me yhä enemmän töitä ihmisille, hyvinvointia ja ennen kaikkea ihmisille sitä kautta uutta
eläketurvaa sitten aikanaan, kun eläkepäivät koittavat.

17.17 Ben Zyskowicz kok: Arvoisa rouva puhemies! Tämä nyt käsiteltävänä oleva halli-
tuksen esitys liittyy, kuten täällä on todettu, niin sanottuun kilpailukykysopimukseen ja sii-
hen liittyvään veroratkaisuun. Minua on jäänyt hieman askarruttamaan sellainen perusky-
symys, että mikä on vihreiden suhtautuminen tähän kilpailukykysopimukseen. Kyseessä
on kuitenkin yksi tämän vaalikauden talouden ja työllisyyden kannalta kaikista tärkeim-
mistä ratkaisuista, ja vihreät nyt kuitenkin ovat — ainakin gallupeissa — suurehko puolue.
Voidaan ajatella, että tällaisella suurehkolla puolueella olisi olemassa kanta tähän yhteen
meidän viime aikojen tärkeimmistä talous- ja työllisyyspoliittisista ratkaisuista. Kun olen
yrittänyt tätä kantaa etsiä, niin en ole sitä oikein löytänyt.

Sanotaan, että ei voi samanaikaisesti sekä kakkua syödä että kakkua säilyttää, mutta jo-
tenkin vain vihreille, noille median lemmikeille, onnistuu se, että samanaikaisesti voidaan
kilpailukykysopimusta vastustaa ja kilpailukykysopimusta kannattaa. En tarkoita, että jo-
kainen meistä olisi kauhean iloinen kilpailukykysopimuksen yksityiskohdista, niistähän
monikin meistä on hyvinkin kriittinen, mutta tähän peruskysymykseen, oliko parempi, että
kilpailukykysopimus syntyi, vai olisiko ollut parempi, että se ei olisi syntynyt, toivoisin
vihreiltä vastausta. Tämä asia on tullut ajankohtaiseksi sen takia, että edustaja ja vihreiden
puheenjohtaja Ville Niinistö kirjoitti kesäkuussa kilpailukykysopimusta torjuvan kolum-
nin Facebookiin tai jonnekin tuonne someen, ja kuitenkin sitten täällä salissa esimerkiksi
edustaja Järvinen kertoi, että vihreät kyllä ovat valmiit kilpailukykysopimuksen hyväksy-
mään. Nyt kysyn: kumpi on teidän kantanne?

17.19 Outi Alanko-Kahiluoto vihr: Arvoisa rouva puhemies! Edustaja Zyskowicz nyt
aika taitavasti tässä yrittää suunnata keskustelun johonkin muuhun kuin mistä tässä nyt
keskustellaan. — Elikkä on hyvä, että nyt kompensoidaan niitä leikkauksia, joita kilpailu-
kykysopimus tekee kaikkein pienituloisimmille palkkatuloja nauttiville. Mutta se, mikä
meidän valiokuntamme mielestä tässä oli ongelma, on se, että kun hallitus samaan aikaan
leikkaa esimerkiksi takuueläkeläisiltä, jotka eivät voi työllistää itseään, niin heille ei kui-
tenkaan suunnata mitään hyvityksiä, jollainen olisi ollut esimerkiksi kunnallisveron perus-
vähennyksen nosto.

Sinänsä olen Hoskosen kanssa aivan samaa mieltä siitä, että totta kai työ on parasta so-
siaaliturvaa, mutta meillä on aina joukossamme niitä, esimerkiksi jo työuran tehneitä elä-
keläisiä, jotka eivät voi itseään auttaa työllä, ja heistä meidän täytyy huolehtia.

Mutta mitä tulee sitten edustaja Zyskowiczin esittämään kysymykseen, niin me vihreät
olemme hyväksyneet kilpailukykysopimusratkaisun tilanteessa, jossa katsoimme, että se
on yhteiskunnan kannalta paras vaihtoehto: pääsemme eteenpäin vaikeassa tilanteessa, jo-
hon hallitus toimillaan oli yhteiskunnan ajanut. Mutta olemme koko ajan arvostelleet voi-
makkaasti sitä, että hallitus tämmöisellä uhkailevalla politiikalla lähti ajamaan yhteiskun-
tasopimusta ja sai aikaan sitten sellaisen lopputuloksen, niin huonon lopputuloksen esimer-
kiksi pienituloisten julkisen sektorin naistyöntekijöiden kannalta, että sellaista sopimusta
ei koskaan oltaisi tehty ilman tällaista hallituksen uhkailupolitiikkaa, jota te ajoitte. Me hy-
väksymme kilpailukykysopimuksesta seuraavia sellaisia toimenpiteitä, jotka parantavat
5



Pöytäkirjan asiakohta PTK 108/2016 vp
ihmisten asemaa, mutta suhtaudumme hallituksen työelämäpolitiikkaan kyllä hyvin kriit-
tisesti jatkossakin, ja toki saa siteerata meidän kritiikkiämme tätä hallituksen uhkailupoli-
tiikkaa vastaan. Olemme edelleen sen takana.

17.21 Heli Järvinen vihr (vastauspuheenvuoro): Arvoisa rouva puhemies! Minulla on ol-
lut ilo aiemminkin keskustella edustaja Zyskowiczin kanssa siitä, mitä mieltä olemme. Me
arvostamme kilpailukykysopimuksen sisältöä, se on ilman muuta parempi kuin hallituk-
sen aikomat pakkolait. Mutta koska hyvin moni tässä salissa, myös teidän puolueessa,
edustaja Zyskowicz, tunnustaa sen, että sen vaikutukset kohdistuvat erityisesti julkisen
alan pienituloisiin naisiin lomarahojen leikkauksen muodossa, olisimme odottaneet, että
hallitus omilla päätöksillään olisi tehnyt sellaisia ratkaisuja, jotka olisivat heidän asemaan-
sa erityisesti parantaneet. Mutta kun päinvastoin hallituksen omat toimet ovat sen suuntai-
sia, että heidän asemansa vielä lisää heikkenee, niin tätä kritisoimme ja vahvasti.

Toinen asia on se, että kukaan ei tiennyt vielä silloin, kun kilpailukykysopimus tuli voi-
maan, että hallitus aikoo tehdä näinkin suuria työttömyysturvan muutoksia, näin suuria
työllistymisen heikennyksiä, ja ilman muuta (Puhemies koputtaa) varaamme oikeuden kri-
tisoida niitä.

17.22 Ben Zyskowicz kok (vastauspuheenvuoro): Arvoisa rouva puhemies! Kilpailuky-
kysopimuksessa on paljon ongelmallisia kohtia. Esimerkiksi minä en olisi tehnyt ratkai-
sua, jossa lomarahoja leikataan vain julkiselta sektorilta, koska se usein kohdistuu näihin
matalapalkkaisiin naisiin, joista muun muassa edustaja Järvinen puhui.

Mutta olipa hyvä nyt kuulla edustaja Alanko-Kahiluodon sanovan, että vihreät hyväk-
syvät kilpailukykysopimuksen, vaikka eivät hyväksy sitä hallituksen painostusta, joka sii-
hen johti, ja vaikka näette, että siinä on paljon yksittäisiä ongelmallisia kohtia. Toivon, että
tämä edustaja Alanko-Kahiluodon vahvistama vihreiden kanta, että kilpailukykysopimus
oli parempi kuin se, että sitä ei olisi tehty, välitettäisiin myös puolueen puheenjohtaja Ville
Niinistölle, koska en ole ainakaan mistään julkisuudesta huomannut, että hän olisi missään
vaiheessa peruuttanut tätä kilpailukykysopimuksen tuomitsevaa kantaa, jonka hän on siis
julkaissut vihreiden sivuilla 4.6.2016.

Puhemies Maria Lohela: Sitten listalle.

17.24 Toimi Kankaanniemi ps: Arvoisa rouva puhemies! Hallitusohjelma sisältää kol-
me keskeistä osiota:

Ensimmäinen oli nämä säästöt, joita on nyt tehty ja joita toivon mukaan ei tarvitse enää
jatkaa. Tältä osin velkaantuminen saadaan hallintaan — ja on jo saatu hallintaan siitä, mitä
se oli viime vaalikaudella. Sehän oli tavattoman rajua, kun valtio velkaantui, kunnat vel-
kaantuivat ja valtion kassa syötiin melkein tyhjäksi. Tätä politiikkaa ei enää jatketa, (Väli-
huutoja vasemmalta) vaan taloutta on vakautettu näillä päätöksillä. Niistä monet, jopa mel-
keinpä kaikki, ovat kipeitä ja vaikeita, mutta ne ovat saaneet aikaan sen, että taloudessa on
parempi näkymä.

Työelämää uudistetaan. Se on menossa koko ajan, työelämäpaketti on täällä.
Sitten vielä sote ja muut rakenneuudistukset etenevät.
Tämä on hallitusohjelman kokonaisuus. Ja mitä on tapahtunut? Meillä on siitä, mitä oli

2012—2014, tapahtunut tavaton muutos. Silloin bruttokansantuote aleni, työttömyys pa-
6



Pöytäkirjan asiakohta PTK 108/2016 vp
heni ja investoinnit olivat jäissä ja kilpailukyky oli menetetty. Nyt nämä kaikki tekijät ovat
paremmalla mallilla. Meillä on talouskasvua — ei riittävästi, mutta on kuitenkin. Ja tämä
kokonaisuus, ja sen tärkeänä osana kilpailukykysopimus, on johtanut siihen, että meillä on
elinkeinoelämällä luottamus tähän maahan ja sitä kautta työllisyystilanne on paranemassa.
Tässä suhteessa olen ainakin henkilökohtaisesti erittäin tyytyväinen, että kilpailukykyso-
pimus saatiin aikaan. Toki olisi ollut mukavaa, jos järjestöt olisivat sopineet siitä vapaaeh-
toisesti, mutta kun näin ei meillä tapahdu, niin silloin tarvitaan hallituksen selkeitä toimen-
piteitä, ja näin on tapahtunut.

Mitä tulee sitten siihen, mitä vaikutuksia on, niin esimerkiksi tätä julkisten alojen loma-
rahojen leikkausta en minäkään olisi hyväksynyt, enkä vieläkään ymmärrä, että ammatti-
liitot ja muun muassa (Puhemies koputtaa) SAK keskusjärjestönä sen hyväksyivät.

17.26 Hannu Hoskonen kesk: Arvoisa rouva puhemies! Tämä vihreiden tiedottamislinja
kyllä on minussakin herättänyt suurta ihmetystä, ja sen ymmärtäminen on ollut vähän vai-
keata. Siihen on pitänyt vähän syventyäkin. Kuten edustaja Zyskowicz mainitsi omassa pu-
heenvuorossaan tästä kilpailukykysopimuksen asiasta vihreiden suhteen, vihreiden pu-
heenjohtaja on sen tuominnut, ja sitten täällä juuri äsken kuulimme, että vihreät hyväksy-
vät sen. Kyllä siinä ujo maalaispoika hieman ihmettelee, miten tämä homma nyt oikein me-
nee, mikä on puolueen linja.

Viittaan esimerkiksi teidän maatalouspoliittisiin kannanottoihinne. Tässä taannoin olit-
te esittämässä, että maatalouslomituksen rahat joutaa heittää pois ja maataloustukia tulee
leikata ja ohjata uusiin (Heli Järvinen: Höpö höpö!) — ne ovat teidän mielestänne tällaisia
haitallisia tukia — ja sitten kaksi viikkoa sen jälkeen allekirjoititte välikysymyksen, jossa
olitte todella huolissanne maatalouden ja maanviljelijöiden huonosta taloudellisesta tilan-
teesta, niin että kyllä siinä ainakin hieman loogista ongelmaa tulee, eikä ihan vähän tule-
kaan. Että kyllä te varmaan olette syntyneet sen onnellisen puun alle, josta rahaa tippuu nis-
kaan ja kaikki menee hyvin ja aurinko paistaa ja sähköä tulee pistorasiasta ja vettä tulee ha-
nasta ja rahaa valtion budjetista ja kaupunki tarjoaa asunnon. Silloinhan menee kaikki hy-
vin. Mutta arkielämässä tämä on vain sen verran raakaa touhua, että meidän on saatava
oma taloutemme kuntoon.

Meillähän on tästä jo referenssikohde. Silloin 90-luvun alussa, kun Suomen talous oli to-
della huonossa kunnossa, meillä oli todellinen matokuuri. Sen aikaisten devalvaatioiden,
joita oli vuonna 91 ja 92 — ensimmäinen oli devalvaatio, ja toinen oli valuutan kellutus —
yhteisvaikutus oli lähes 40 prosenttia riippuen vähän siitä, mihin valuuttaan vertaa sitä ra-
han arvon leikkaamista eli devalvaatiota. 40 prosenttia — se oli todellinen matokuuri. Täs-
sä kilpailukykysopimuksessa puhutaan yksittäisistä prosenteista. Pitää nähdä mittasuhteet,
että ymmärtää asian vakavuuden.

Arvoisat opposition edustajat, olette varmaan perehtyneetkin näihin lukuihin, mutta toi-
von, että otatte ne vakavasti, koska ei Suomen tilanne parane sillä, että me heittelemme
asioita ilmaan ja toivomme, että ne asiat muuttuvat paremmiksi. Ne muuttuvat paremmiksi
vain tekemällä, eivät suurilla puheilla.

17.28 Jani Mäkelä ps: Arvoisa puhemies! Edustaja Zyskowicz aloitti keskustelun hyvin
tärkeästä asiasta ja periaatteellisista kysymyksistä eli siitä, että tässä ja monissa muissakin
käsiteltävissä asioissa on kyse kilpailukykysopimuksen toteuttamisesta.
7



Pöytäkirjan asiakohta PTK 108/2016 vp
Edustaja Alanko-Kahiluoto arvosteli tilaa, johon hallitus on maan ajanut. Nyt kuitenkin
täytyy kysyä, mikähän hallitus maan tähän tilaan ajoi, että tällaisia yhteiskuntasopimuksia
ja kilpailukykysopimuksia täytyy käydä miettimään. Vastaan itse: se oli se edellinen halli-
tus, joka ei tehnyt näitä asioita, ja tuli uusi hallitus, jonka täytyi niitä asioita alkaa teke-
mään.

Sen lisäksi, että vihreiden kanta tähän asiaan on hyvin häilyvä, täytyy ihmetellä myös
vasemmistoliittoa, jonka kanta tuntuu olevan, että vastustetaan kaikkea liikkuvaa tämän
sopimuksen suhteen, vaikka sopimus on liittojen neuvottelema. Ettekö te luota liittojen
neuvottelemaan lopputulokseen? (Anna Kontulan välihuuto) Sosialidemokraateilla on kui-
tenkin selkärankaa kantaa vastuunsa ja yrittää tehdä pienimuotoisia muutosesityksiä vain
niihin asioihin, mihin kehtaavat, vaarantamatta koko sopimusta, koska he ymmärtävät, että
heillä voi olla hallitusvastuu edessään vuonna 2019 ja olisi hyvä, jos maassa olisi vielä joku
kivi kiven päällä. (Jari Myllykosken välihuuto) Mutta vihreille ja vasemmistoliitolle ker-
toisin, että myös te voitte olla vastuussa seuraavien vaalien jälkeen asioista ja silloin tämä
rusinoiden poimiminen pullasta kyllä tulee vastaan.

17.29 Touko Aalto vihr: Arvoisa puhemies! Jotta vihreiden kanta kiky-sopimukseen tu-
lee varmasti selkeäksi, niin toistan vielä sen, mitä kollegat Alanko-Kahiluoto ja Järvinen
toivat esiin. Kiky-sopimus on ehdottomasti parempi vaihtoehto kuin pakkolakipaketti. Jos
kahdesta vaihtoehdosta pitää valita, niin toki valitsemme siinä tilanteessa kiky-sopimuk-
sen. Mielestäni kuitenkaan se, että hallitus rakentaa koko talouspolitiikan ison linjan yh-
den kiky-kortin varaan, ei ole viisasta talouspolitiikkaa. Uskoisin, että myös iso osa kokoo-
muksen edustajista ymmärtää tämän, myös edustaja Zyskowicz, koska tämä johtaa siihen,
että hallitus sitoo käsiä tärkeiden työllisyyttä lisäävien rakenneuudistusten osalta ja jäh-
mettää Suomea, kuten eräs kokoomuksen ex-ministerikin on ihan osuvasti analyysin tuo-
nut esiin. Se, että tästä analyysistä on samaa mieltä, ei tarkoita sitä, että vaikkapa paikalli-
sen sopimisen osalta olisi kaikista keinoista samaa mieltä.

Kiky-sopimuksen vaikutukset ovat myös kohtuuttomia ennen kaikkea julkisten alojen
pienipalkkaisia ihmisiä kohtaan, ja siksi toivomme ja esitämme omassa vaihtoehtobudje-
tissammekin, että hallitus itse korjaa kiky-sopimuksen vaikutuksia sellaisilla esityksillä,
jotka vähentävät tuloeroja, vähentävät köyhyyttä ja eriarvoisuutta. Konkreettisena esityk-
senä on muun muassa tämä kunnallisveron perusvähennyksen korottaminen ja työtulovä-
hennyksen korottaminen.

Mitä tulee edustaja Hoskosen puheisiin tästä maatalouskysymyksestä ja ennen kaikkea
lomituksesta, niin edustaja Hoskonen puhui hieman vastoin parempaa tietoa, koska yksi
vihreä edustaja esitti mielipiteensä lomituksesta ja seuraavana päivänä, vai oliko se kaksi
päivää myöhemmin, viisi vihreää kansanedustajaa kertoi puolueen linjan ja sen, mitä edus-
kuntaryhmä ajattelee asiasta, emmekä kannattaneet sitä lomituksen leikkaamista.

17.31 Ben Zyskowicz kok: Arvoisa rouva puhemies! On syytä vielä jatkaa vähän tätä kes-
kustelua vihreiden suhtautumisesta tähän kilpailukykysopimukseen, koska kuten sanoin,
kyseessä on kuitenkin tämän vaalikauden yksi keskeisimmistä ratkaisuista ainakin tähän
saakka ja kyse on, kuten sanoin, vähintäänkin keskisuuresta puolueesta.

Edustaja Jani Mäkelä moitti myös vasemmistoliittoa tämmöisestä ailahtelevasta suhtau-
tumisesta. Mutta tässä suhteessa edustaja J. Mäkelä on väärässä. Vasemmistoliitto on täy-
sin yksiselitteisesti täällä salissa asettunut vastustamaan kilpailukykysopimusta. Demarit
8



Pöytäkirjan asiakohta PTK 108/2016 vp
taas ovat yksiselitteisesti asettuneet kannattamaan kilpailukykysopimusta. Ja nyt kun sa-
non "kannattamaan", en tarkoita, että pitäisivät hyvinä — niin kuin tuskin hallituspuoluei-
denkaan edustajat pitävät hyvinä — kaikkia kilpailukykysopimukseen liittyviä yksittäisiä
ratkaisuja. Esimerkiksi henkilökohtaisesti en lainkaan ymmärrä mutta en myöskään hy-
väksy sitä, että kilpailukykysopimuksessa työmarkkinaosapuolet sopivat, että nimen-
omaan ja vain julkisen sektorin työntekijöiden lomarahoja määräaikaisesti leikattiin, kun
taas muiden sektoreiden työntekijöiden lomarahat jätettiin rauhaan. (Toimi Kankaannie-
mi: Käsittämätöntä!)

Mutta mitä tulee suhtautumiseen tähän kilpailukykysopimukseen, niin vihreät kiemur-
televat kuin mato koukussa, (Heli Järvisen välihuuto) jos tällainen epäystävällinen rinnas-
tus, epäystävällinen siis eläimiä kohtaan, tässä yhteydessä sallitaan. Nimittäin kun kysyin,
pidättekö parempana, että kilpailukykysopimus syntyi, kuin että olisi ollut syntymättä, niin
edustaja Alanko-Kahiluoto sanoi, että kyllä, hyväksymme kilpailukykysopimuksen, se on
parempi kuin se, että sitä ei olisi syntynyt. Mutta kun edustaja Aalto pääsi käyttämään pu-
heenvuoron, niin hän sanoi vain, että kilpailukykysopimus on parempi kuin ne hallituksen
uhkaamat tai esittämät pakkolait. Kumpiko nyt on vihreiden vastaus? (Heli Järvisen väli-
huuto) Onko teidän niin vaikeaa ottaa tähän asiaan kantaan?

Sitten peruskysymys on kuitenkin se, että tässäkin asiassa vihreillähän on kaikille eri
kohderyhmille oma vastauksensa. Tuolla somessa levitetään tätä puheenjohtaja Niinistön
kesäkuista postausta — onkohan se oikea termi — jossa hän siis tuomitsi tämän kilpailu-
kykysopimuksen ja luetteli erikseen kaikki palkansaajaryhmät, kirjastonhoitajat, poliisit,
opettajat, sairaanhoitajat, yrittäjät ja muut, jotka tästä vain kärsivät. Sitten näköjään täällä
salissa taas, tuolta somesta kun ei tätä salia nyt niin hirveästi seurata, annetaan vaihtelevia
ja väisteleviä vastauksia samaan kysymykseen.

Jos edustaja Alanko-Kahiluodon vastaus on oikea eli pidätte parempana, että kilpailu-
kykysopimus syntyi, kuin että se ei olisi syntynyt, jos tämä on oikea vastaus, niin toivon to-
della, että tämä kerrottaisiin puheenjohtaja Niinistölle, joka ei ole paikalla. Tietysti olisi
ehkä jotenkin korrektia, kun on ilmeisesti joillakin vihreiden sivuilla somessa tämä Niinis-
tön tyrmäävä kanta julkaistu silloin kesäkuussa, reilua ja sopivaa, että tämä toinen kanta,
joka ilmeisesti tällä hetkellä on voimassa, myös kerrottaisiin. Sitähän lienee aivan turha
odottaa, että varsinainen media, jonka lellikkejä vihreät siis ovat, kiinnittäisi huomiota täl-
laisiin ristiriitaisuuksiin vihreiden päätöksenteossa. (Ozan Yanar: No huh huh!)

Kun täällä edustaja Alanko-Kahiluoto toivoi, että minä mainostaisin tätä edustaja Nii-
nistön vihreiden sivuilla julkaistua kirjoitusta, niin minä voin kyllä sitä mainostaa. Hän
muun muassa kirjoittaa näin: "Työntekijöiltä leikattiin. Yrittäjät ovat tyytymättömiä, kun
paikallinen sopiminen ei etene. Julkisen sektorin työntekijät maksavat eniten, kun menet-
tävät 150 miljoonan euron edestä lomarahojaan. Mikä lopulta on kilpailukykysopimuksen
merkitys? Onko kenelläkään syytä olla tyytyväinen?" Sitten hän vastaa: "Suurin saavutus
lienee se, että sopimus on tehty." Myöhemmin hän kirjoittaa näin: "Ei voi kieltää sitä, et-
teikö sopimus alenna kustannustasoa yrityksille ja siten paranna kustannuskilpailukykyä.
Sitä voi miettiä, kuinka oikein on sitten laittaa julkisen sektorin naisvaltaiset alat maksa-
jiksi tästä vientiteollisuudelle tärkeästä asiasta. Myös sitä voi miettiä, onko kustannuskil-
pailukyvyn parantaminen tällä tavoin Suomen tulevaisuuden kokonaisedun mukaista." Tä-
mähän on oleellinen kysymys, oliko tämä Suomen kokonaisedun mukaista. Siihen puheen-
johtaja Niinistö vastaa ilmeisesti omasta puolestaan, ei näköjään vihreiden puolesta: "Lo-
pulta sopimus on kuitenkin vanhan maailman ratkaisu." Vähän myöhemmin hän toteaa:
9



Pöytäkirjan asiakohta PTK 108/2016 vp
"Se tuntuu jäänteeltä menneestä maailmasta, jossa sekä työntekijöille että yrittäjille jää
asioita hampaankoloon." Ja täällä on sitten muutakin: "Oma arvioni on, että työmarkkinoi-
ta uudistavat vaihtoehdot olivat parempia." Hän on täällä aikaisemmin ilmaissut luotta-
mustaan siihen, että jos kilpailukykysopimusta ei olisi tehty, niin kaikkea hyvää paikallista
sopimista ja muuta täällä työmarkkinoilla olisi tapahtunut. Se on siis tämä naama, jota näy-
tetään yrittäjille. Sitten täällä on erikseen kaikille poliiseille ja sairaanhoitajille kerrottu,
että ovat vihreät kyllä ainakin heidän ystävänsä toisin kuin ilmeisesti kaikki muut puolueet.

Tällaista tämä vihreiden politiikka on, ja hyvin menee. Kaikki uskovat, vaikka aivan
väärää viestiä annetaan — anteeksi, aivan erilaista viestiä annetaan — eri suuntiin. Oman
puheenvuoroni tällainen piilotoivo, piilevä toivo, onkin siinä, että tuo perinteinenkin me-
dia joskus kiinnittäisi näihin vihreiden jatkuviin ristiriitaisuuksiin ja kaksinaamaiseen pe-
liin huomiota.

Tästä kaksinaamaisesta pelistä tuleekin mieleen se, että kun nyt on näitten varjobudjet-
tien aika, niin viime vuonna tähän aikaan, kun käsiteltiin varjobudjetteja, vihreät siinä
omassa varjobudjetissaan olivat ainoa puolue, siis ainoa puolue, joka esitti leikattavaksi
näitä yksityislääkäreiden Kela-korvauksia. No sitten kun hallitukselta tuli suunnitelma ja
aikomus, että yksityislääkäreiden Kela-korvaukset leikattaisiin, niin siinä vaiheessa vihrei-
den Emma Kari julisti — taas tuolla somessa sopivasti — että on tämä aivan hirveä nais-
vihamielinen hallitus, kun se meinaa puuttua näihin yksityislääkäreiden Kela-korvauksiin,
jotka ovat monille gynekologeilla käyville naisille tosi tärkeitä, ja kirjoitti jotenkin, että on-
pas naisvihamielinen hallitus.

Eli tällaista on tämä vihreiden politiikka, ja hyvin menee.

17.39 Heli Järvinen vihr (vastauspuheenvuoro): Arvoisa rouva puhemies! Harvoin olen
kenenkään puheenvuorosta näin lämpimästi ja positiivisesti otettu kuin edustaja Zysko-
wiczin puheesta, koska tämä osoittaa sen, että vihreät ovat todellinen haaste kokoomuksel-
le. (Ben Zyskowicz: Kyllä!) Iso kiitos tästä puheenvuorosta.

Mutta vielä palatakseni kiky-sopimukseen: Me olemme kiky-sopimuksen takana, emme
pidä sitä täydellisenä emmekä kaikilta osiltaan edes hyvänä. Aivan samaa kritiikkiä on esi-
tetty muun muassa kokoomuksesta. Mutta ennen kaikkea olisimme odottaneet, että kun so-
pimuksesta tuli se mikä tuli, niin hallitus omin toimin olisi vahvistanut pienituloisten asiaa.
Mitä on tehty? Työttömyysturvaa on leikattu, karensseja lisätty, takaisinottovelvollisuuk-
sia lyhennetään, koeaikaa pidennetään, koko järjestelmää monimutkaistetaan, ja tähän
päälle rätkäistään veroratkaisut, jotka selkeästi parantavat hyvätuloisten asemaa ja heiken-
tävät pienituloisten asemaa — eli toimitaan juuri päinvastoin kuin miten pitäisi.

17.40 Touko Aalto vihr (vastauspuheenvuoro): Arvoisa puhemies! Arvostamani kollega
Zyskowicz saivartelee. (Hannu Hoskonen: Totuuksia hän esittää!) Toki se hänelle sallitta-
koon, ja rakkaudesta se hevonenkin potkii. Olen erittäin otettu siitä, että edustaja Zysko-
wicz päivästä toiseen, istunnosta toiseen ja aiheesta toiseen puhuu vain ja ainoastaan vih-
reistä. Tervetuloa aidan vihreämmälle puolelle! (Jari Myllykoski: Kyllä te olette samassa
aitauksessa!)

Mitä tulee tähän itse kysymykseen, niin kuten edustaja Järvinen jo hyvin totesi, toki hy-
väksymme mieluummin kiky-sopimuksen kuin sen toisen vaihtoehdon, ne pakkolait. Kun
on vain kaksi vaihtoehtoa, niin toki hyväksymme sen kiky-sopimuksen. Edustaja Zysko-
wicz puhui lomarahoista, kuten myös vihreät ovat kritisoineet osia kiky-sopimuksesta.
10



Pöytäkirjan asiakohta PTK 108/2016 vp
Vihreät eivät päässeet vaikuttamaan hallituksen talouslinjaan, toisin kuin kokoomus. Siel-
lä valitsitte markkinatalouden sijaan tämän korporatismin.

17.41 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi haluan kiittää edustaja Zyskowiczia erinomaisesta puheenvuorosta.

Edustaja Järviselle kyllä totean: Aivan, te olette kyllä haaste aivan kaikille hallituspuo-
lueille, koska te teette niin populistista politiikkaa. Te ammutte haulikolla aivan kaikkea,
kaikkia hallituksen esityksiä vastaan hyökätään, ja sitten, aivan kuten edustaja Zyskowicz
todisti, toisaalla niitä kehutaan. Teillä on mielipide joka asiaan, ja ne mielipiteenne näistä
asioista ovat moninaisia. Se ei ole varsin uskottavaa — se tuntuu valitettavasti uppoavan
ihmisiin — ja näyttää siltä, että te ette itsekään tiedä, mitä te oikein haluatte. Tämä edustaja
Emma Karin esille nostaminen näiden Kela-korvausten poistosta oli erinomainen veto. It-
sekään en voi muuta kuin hämmästellä. On tällainen esitys, jota te olette itse vaatineet, ja
sen jälkeen toisaalla hyökätään, että näin ei saisi tehdä. Minä en pidä tällaisesta populisti-
sen politiikan tekemisestä.

17.42 Touko Aalto vihr (vastauspuheenvuoro): Arvoisa puhemies! Vihreät ovat esittä-
neet Kela-korvauksista luopumista, ja se on puolueen ja eduskuntaryhmän linja. Se, että
yksi edustaja pohtii sitä, mitä tapahtuu siinä vaiheessa (Naurua) — saanko puheenvuoron?
— eli mitä palveluita tämän valinnanvapauden piiriin syntyy... Se on oikeasti hyvä kysy-
mys: tuleeko joku lista tietyistä palveluista, jotka kuuluvat siihen palvelulupaukseen, ja jot-
kut palvelut ovat sen ulkopuolella. Tätä yksi edustajistamme on pohtinut ja korjannut myös
päivitystään siellä somessa. Se korjattu päivitys antaa vastauksen myös tähän, mitä edus-
taja Zyskowicz ja edustaja Kärnä toivat esiin. Eli tästä oli kysymys.

Puhdasta populismia ovat puhtaasti teidän puheenvuoronne, joissa pyritte ratsastamaan
yksittäisillä virheillä ja jollain tapaa mustaamaan koko puolueen linjaa.

17.43 Jaana Laitinen-Pesola kok (vastauspuheenvuoro): Arvoisa puhemies! Muutamia
sopimuksia itse allekirjoittaneena ja neuvotelleena — jotkut parempia ja jotkut huonompia
— totean, että kyllä onni on ollut se, että tämä kiky-sopimus on maahan saatu, vaikkakin
olen juuri sitä mieltä, että se kohtelee julkista sektoria epäoikeudenmukaisesti. Mutta ha-
luan myös todeta sen, että myös julkisen sektorin liitot ottivat tällaisen pragmaattisen kan-
nan allekirjoittaessaan tämän sopimuksen, että kuitenkin tässä tilanteessa, tässä ajassa pa-
rempia ratkaisuja saadaan aikaan sopimalla kuin sotimalla.

17.43 Heli Järvinen vihr (vastauspuheenvuoro): Arvoisa rouva puhemies! Ei liene poli-
tiikassa ainutlaatuista eikä vain vihreille sopivaa se, että puolueessa on niin monta mieltä
kuin miestä, tai jos ei nyt ihan niin paljon, niin joka tapauksessa eriäviä mielipiteitä. Ha-
luaisinkin tässä yhteydessä nyt sitten kysyä hallituspuolueilta, mitä mieltä olette esimer-
kiksi hoitajamitoituksen leikkauksista. Teillä on lähes jokaisesta puolueesta edustajia, jot-
ka ovat sanoneet, että sitä mitoitusta ei voi leikata, vaikka hallitusohjelmassa niin lukee ja
vaikka olette päättäneet tähän päätyä. (Jari Myllykosken välihuuto) Sama pätee siihen, säi-
lytetäänkö vai poistetaanko makeisvero. Hallituspuolueiden edustajien puolelta on oltu
vahvasti sitä mieltä, että makeisveroa ei saa poistaa sillä tavalla, mitä nyt suunnitellaan, ja
että se pitää korvata sokeriverolla. Hallituspuolueista ollaan oltu vahvasti sitä mieltä, että
11



Pöytäkirjan asiakohta PTK 108/2016 vp
perhevapaat kaipaavat kipeästi nopeaa uudistusta. Toisaalta tätä ei olla valmiita tekemään.
Mikä se hallituksen linja nyt oikein on? Onko myöskin tämä sitä populistista politiikkaa?

Puhemies Maria Lohela: Nyt mennään jo varsinaisesta asiasta aika kauas. Yksi vastaus-
puheenvuoro vielä edustaja Zyskowiczille, ja sitten jatketaan keskustelua tämän listan
kautta.

17.45 Ben Zyskowicz kok (vastauspuheenvuoro): Kiitos, rouva puhemies! Edustaja Jär-
viselle on pakko sanoa, että hallituksessa on kolme eri puoluetta (Heli Järvisen välihuuto)
ja niiden välillä on erilaisia näkemyksiä, ja on aivan totta, että myös hallituspuolueiden si-
sällä on erilaisia näkemyksiä. Mutta mikä tekee tämän asian erilaiseksi? Kilpailukykyso-
pimus on tämän vaalikauden tähän mennessä merkittävin talouspoliittinen ratkaisu, ja vih-
reät ovat keskisuuri puolue. Kyllä tilanne on vähän toinen, kun vihreiden puheenjohtaja,
edustaja Niinistö, ensin Facebookissa, tai jossain tuolla somessa, tuomitsee erittäin jyrkäs-
ti tämän kilpailukykysopimuksen ja antaa ymmärtää, että vihreät eivät tällaiseen ole sitou-
tuneet eivätkä tällaista hyväksyisi, koska se, kuten me kaikki tiedämme, pitää sisällään mo-
nia epäoikeudenmukaisuuksia, ja sen jälkeen täällä eduskunnassa eduskuntaryhmä nyt yh-
dessä sanoo, että kyllä oli parempi, että sopimus syntyi kuin että ei olisi syntynyt. On tämä
vähän eri asia kuin tavalliset ryhmien ja puolueiden (Puhemies koputtaa) sisäiset erimieli-
syydet.

17.46 Tarja Filatov sd: Arvoisa puhemies! Sosialidemokraattien mielestä silloin, kun
asiasta sovitaan, niistä sopimuksista pidetään kiinni. Ja jos tässä on keskusteltu siitä, mikä
on mennyttä maailmaa ja mikä nykymaailmaa, niin voisi sanoa, että kyllä se hallituksen
esittämä pakkolakipaketti oli nimenomaan mennyttä maailmaa. Siinä ei ollut sopimisen
kulttuuria (Heli Järvinen: Juuri näin!) eikä siinä ollut edes työllisyyden eväitä. Tuntuu sii-
nä mielessä aika ohuelta ja oudolta, että hallituspuolueet arvostelevat täällä lomarahaleik-
kausosuutta tässä kilpailukykypaketissa, koska te nimenomaan omassa pakkolakipaketis-
sanne, joka siis oli teidän tekemänne eikä kenenkään kanssa erikseen sovittu, esititte pa-
kolla lomarahaleikkausta julkiselle sektorille, näille samoille tahoille, joiden lomarahaleik-
kauksesta te nyt olette pahoillanne.

Mutta jos mietimme tätä asiaa, joka meillä tällä hetkellä on käsittelyssä, niin minusta oli-
si tärkeää, että nekin asiat, jotka kilpailukykypaketista erillisinä lakeina tulevat tänne sa-
liin, ansaitsisivat arvokkaan ja perusteellisen käsittelyn, ja niin tässä valiokunta on tehnyt.
Ja kun tarkoitus on ollut se, että kaikkein pienituloisimpien ostovoimaa kompensoitaisiin,
ja kun käy ilmi, että se valittu malli, jolla kompensaatio tehdään ja joka on toki osa kilpai-
lukykysopimusta, ei tuotakaan ihan sitä tulosta, mitä alun perin varmaankin on ajateltu,
niin olisi syytä seurata ja katsoa, mitä muita välineitä voidaan löytää, koska ostovoiman pa-
rantuminen oli tavoitteena. Ja nyt on käynyt ilmi, että selvästi alle 1 000 euroa ja jopa alle
500 euroa ansaitsevien ihmisten ostovoima pienenee eikä parane. Jos tällä koko kilpailu-
kykysopimuksella on haettu paitsi työllisyysvaikutuksia myös sitten sitä, että saamme val-
tiontalouteen säästöjä, niin voisi sanoa, että jos alle 500 euroa ansaitsevan tulot eivät nou-
se, niin kyllä hän sinne toimeentulotukiluukulle menee ja sieltä ne rahat hakee — silloin
toisen luukun kautta — ja itse asiassa järjestelmä tulee kalliimmaksi kuin se, että hänen os-
tovoimansa nousisi tällaisilla helpommilla ja suoremmilla välineillä.
12



Pöytäkirjan asiakohta PTK 108/2016 vp
17.48 Toimi Kankaanniemi ps: Arvoisa rouva puhemies! Suomi oli todella vakavassa ti-
lanteessa viime vuoden keväällä, kun edellinen hallitus lopetti ja tämä hallitus aloitti. Nel-
jä kertaa tämä hallitus antoi työmarkkinaosapuolille tilaa ja mahdollisuuden tehdä kilpai-
lukykysopimuksen. Se vain ei syntynyt. Kun tilanne oli niin tavattoman vaikea meidän ta-
loudessa edellisen hallituksen jäljiltä, niin hallituksella oli täysi velvollisuus panna pöy-
tään sellaiset ehdot, että tässä maassa päästään nousuun. Näin sitten tapahtui, ja lopulta jär-
jestöt tekivät sopimuksen, jossa on paljon arvosteltavaa, niin kuin tässä keskustelussa on
todettu.

Nyt nostan vielä esille tämän vihreitten epäjohdonmukaisuuden. Edustaja Aalto on niin
täällä kuin Keski-Suomessa moneen kertaan sanonut, että hallitus myi kaikki uudistukset
kilpailukykysopimuksen myötä, eli kaikki työelämän uudistukset ovat nyt jumissa sen täh-
den, että hallitus hyväksyi kilpailukykysopimuksen, jonka järjestöt tekivät. Nyt täällä
edustaja Alanko-Kahiluoto toteaa, että kun kilpailukykysopimus tehtiin, niin heti hallitus
teki työelämän uudistuksia. Te olette tässä aivan ristissä. Edustaja Aalto sanoo, että kaikki
uudistukset on poistettu pöydästä, ja edustaja Alanko-Kahiluoto sanoo, että niitä tehdään ja
tehdään väärin. Eli on kyllä ristiriitaa vihreitten puheissa.

Siitä, jäykistääkö kilpailukykysopimus jotakin: Vähän aikaa se varmasti jäykistää, mut-
ta hallitus tekee työtä koko ajan. Valitettavasti paikallinen sopiminen, jota monilla työpai-
koilla harrastetaan, harjoitetaan menestyksekkäästi, ei nyt ole edennyt.

Edustaja Aalto tietää varmaan Keski-Suomen tilanteen hyvin. Siellä työllisyys on paran-
tunut, nyt ollaan neljän vuoden tauon jälkeen päästy alle 20 000 työttömän (Puhemies ko-
puttaa) ja kehitys on hyvässä mallissa. Tulokset siis puhuvat puolestaan.

17.50 Tarja Filatov sd (vastauspuheenvuoro): Arvoisa puhemies! Haluaisin vain koros-
taa sitä, että kun edustaja Kankaanniemi sanoi, että hallituksen oli pakko tuoda pakkolaki-
paketti, jonka tarkoitus oli parantaa työllisyyttä, niin itse asiassa, kun meidän erilaiset ta-
lousinstituutiot arvioivat tuota pakettia, ne totesivat, että se ei paranna työllisyyttä vaan
päinvastoin heikentää sitä. (Toimi Kankaanniemi: Päinvastoin!)

17.51 Touko Aalto vihr (vastauspuheenvuoro): Arvoisa puhemies! Aina kun olen puhu-
nut tästä kiky-sopimuksesta ja sen vaikutuksista siihen, kuinka paljon se jähmettää taloutta
ja estää näitä rakenneuudistuksia, olen tuonut esiin sen, että eläkeuudistus on viety eteen-
päin, sote-uudistus on viety eteenpäin, liikennekaaresta olen antanut kehuja. Olen puhunut
siitä, että keskeiset työllisyyttä lisäävät uudet rakenneuudistukset ovat hyvin vaikeasti vie-
tävissä eteenpäin, kun kädet ovat sidottuja taas kiky-sopimukseen. Tämän olen tuonut joka
kerta esiin, niin että edustaja Kankaanniemi puhui taas hieman muunneltua totuutta tässä
yhteydessä.

17.51 Jari Myllykoski vas: Arvoisa puhemies! Käytän tämän vastauspuheenvuoroksi tar-
koitetun puheenvuoron nyt tämmöisenä puheenvuorona, kun en sitä tuohon hetkeen saa-
nut, kun edustaja Toimi Kankaanniemi kuvasi täällä tätä historiaa, kuinka tämä kaikki iha-
nuus on syntynyt. Pitää nyt kuitenkin muistaa, että Sipilä jo ennen hallitusneuvottelujen al-
kua toi esille tällaisen termin kuin yhteiskuntasopimus. Tästä työmarkkinajärjestöjen välil-
lä ei päästy ratkaisuun siinä mielessä, että työnantajapuoli, esimerkiksi EK erityisesti, oli
vastustamassa niitä tiettyjä sovittelevia hankkeita, joita työmarkkinajärjestöjen välillä oli-
si ollut mahdollista siinä vaiheessa sopia. Tämän jälkeen pääministeri Sipilä toi oman eh-
13



Pöytäkirjan asiakohta PTK 108/2016 vp
dotuksensa pakkolakeineen, eivät ne tulleet vasta nyt. Tämä giljotiini asetettiin työmarkki-
najärjestöjen ja ehdottomasti juuri palkansaajakeskusjärjestöjen ja -liittojen niskaan hyvin
varhaisessa vaiheessa, minkä uhan alla lähdettiin sitten loppumetreillä vielä tekemään kil-
pailukykysopimusta. Eli hallitus uhkasi jo alusta alkaen eikä tuonut vasta lopussa vastuul-
lisesti näitä hankkeita, joita täällä nyt tehdään.

En usko, että vasemmistoliitto eduskuntaryhmänä kyseenalaistaa työmarkkinajärjestö-
jen sopimusoikeutta tehdä kilpailukykysopimus, ei varmasti. Mutta vasemmistoliiton
eduskuntaryhmä pohtii sitä lainsäädäntöä, minkä hallitus tuo tänne esiteltäväksi, ja arvioi
sen vaikutuksia suomalaisen ja monesti työttömän tai ansiotyössä olevien kansalaisten nä-
kökulmasta. Tässä kohtaa pidän oikeutettuna sitä demokraattista mahdollisuutta arvostella
täällä esiteltyä lainsäädäntöä. Näin olemme tehneet, ja tästä tulemme edelleenkin pitä-
mään kiinni. Emme lähde sinne toisaalle arvostelemaan sitä, mitä on keskusjärjestöillä
mahdollisuus tässä maassa kolmikantaisesti sopia. He tekevät niitä sopimuksia, joihinka
heillä on valtuutus, ja me täällä eduskunnassa, kansanedustajat, eduskuntaryhmät, arvioim-
me kohdaltamme, onko se lainsäädäntö, mitä hallitus tänne tuo ja mitä täällä valiokunnissa
käsitellään, meidän mielestämme oikeutettua ja oikeudenmukaista suomalaisille kansalai-
sille.

17.54 Jani Mäkelä ps: Arvoisa puhemies! Tuossa aikaisemmin edustaja Zyskowicz mai-
nitsi minut nimeltä mutta on kerinnyt poistumaan vastaustani odottaessaan. En suinkaan
esittänyt, että vasemmistoliitto kannattaisi kilpailukykysopimusta, onhan se tullut selvästi
esille, ettei vasemmistoliitto sitä kannata, mutta toin juurikin esille tämän kummallisen
epäsuhdan siinä, että työntekijäpuolue vastustaisi ammattiliittojen tekemää neuvottelutu-
losta. Se on mielestäni varsin erikoinen ajatus.

Myöskin nämä vihreiden puheet ovat aika mielenkiintoisia. Edustaja Aalto sanoi tästä
maatalouslomituksen asiasta, että yksi edustaja vihreiltä vastusti lomitusta, viisi kannatti.
No, minulle ei selvinnyt, mitä loput ajattelivat tästä asiasta. Ajattelivatko, ettei koske heitä,
koska nämä maatalouslomittajat ovat pääasiassa Kehä kolmosen ulkopuolella? Ehkäpä. En
tiedä, mutta tuntuu olevan hyvin monipuolisia mielipiteitä noin niin kuin eduskuntapuo-
lueeksi.

Tämä yhteiskuntasopimus oli esillä jo alun perin, hallitusohjelmasta lähtien, jopa ennen
vaaleja. Kansa tutkimusten mukaan antoi sille tukensa, mutta yhteiskuntasopimus ei käy-
nyt näille ulkoparlamentaarisille voimille. Sen takia ollaan tässä tilanteessa, että ne neuvot-
telut kariutuivat niin monta kertaa, ja se voidaan lukea historiasta, mitä tapahtui.

Toteaisin myös sen, että kilpailukykysopimuksen luonnehan on sellainen, ettei siihen
varmaan kenenkään ole tarkoitus olla tyytyväinen. Kuka olisi tyytyväinen siihen, että lei-
kataan ja viedään pois etuuksia? Ei tietenkään, eihän siinä mitään lisätä. Sopimusta neuvo-
teltaessa ei kuunneltu tarpeeksi pienyrittäjiä. Esimerkiksi paikallisen sopimisen pois jää-
minen oli suuri virhe. Kukaan ei varmaan ole siihen kokonaan tyytyväinen, mutta se on
kuitenkin nyt parempi kuin ei mitään. Se ei myöskään ratkaise kaikkia kilpailukykymme
ongelmia, vaan se ratkaisee osan, ja nyt osia tästä epätäydellisestä kokonaisuudesta käsi-
tellään.

17.56 Jari Myllykoski vas (vastauspuheenvuoro): Arvoisa rouva puhemies! Edustaja
Mäkelä, ymmärrän kyllä intomielisyyden ottaa esille, kuinka niin sanottu työväenpuolue ei
hyväksy keskusjärjestöjen tai ammattiliittojen tekemää sopimusta. Se intomielisyys on
14



Pöytäkirjan asiakohta PTK 108/2016 vp
erittäin ymmärrettävää, kun joutuu sillä peittämään tavallaan sen, mitä omissa vaalilupauk-
sissaan ennen vaaleja on korostanut ja tuonut tärkeästi esille, kuinka olemme köyhän kan-
san puolella ja nyt ei leikata koulutuksesta ja erityisesti pitää eläkeläisten ja lasten asemaa
kehittää ja parantaa. Tottahan toki tällainen asia on hyvä täällä hyvässä innokkuudessa tuo-
da esille ja siirtää keskustelua juuri siitä omasta helmasta johonkin toisaalle. Toivoisinkin,
että meistä kukin vastaa täällä tekemisistään ja lupauksistaan.

17.57 Hannu Hoskonen kesk: Arvoisa rouva puhemies! Käsittelyssä oleva hallituksen
esitys on todellakin osa sitä ketjua, jolla Suomen kilpailukykyä laitetaan pikkuhiljaa kun-
toon. Kukaan ei tässä salissa voi väittää, että se on silmänkääntötemppu. Se on pitkä ja ki-
vinen tie, mutta se on se ainoa tie ja ainoa kestävä tie, mitä Suomessa tulee kulkea. Suomen
taloustilanne on vakava, ja se edellyttää myös vakavia toimenpiteitä, ja mitä enemmän yk-
situumaisesti ne teemme, sen paremman lopputuloksen saavutamme. Nyt kun tätä kilpai-
lukykysopimusta on tässä salissa kehuttu ja olen kuullut myös moitteen sanoja, joita kyllä
hieman ihmettelen, niin voin sanoa, että kilpailukykysopimuksen allekirjoitus kuitenkin
avasi sen tien — aivan kuten edustaja Kankaanniemi omassa puheenvuorossaan totesi Kes-
ki-Suomen tilanteesta ja myös muualta: olemme kuulleet, että Turkuun on tullut uusia lai-
vatilauksia, ja olemme kuulleet monista muista rohkaisevista tiedoista, että yritysten tilaus-
kirjat ovat pikkuhiljaa ruvenneet täyttymään. Mutta tässäkään tilanteessa meillä ei ole vie-
lä mitään syytä röyhistellä rintaamme, vaan tiellä on jatkettava, kilpailukykyä on parannet-
tava. Se on meidän ainoa keinomme.

Nämä pakkolait, joista oppositio mielellään puhuu suurilla sanoilla, olivat se toissijai-
nen vaihtoehto, koska vastuullisella hallituksella vain ei ole sitä vaihtoehtoa, että jätetään
asiat hoitamatta. Edellinen hallitus ampui alas omat lakiesityksensä vähän ennen kuin maa-
lit tulivat, ja vihreillä on vielä sellainen perinne ollut, että kun tunnelma tummuu hallituk-
sessa, lähdetään kesken pelin karkuun. Se ei vain kerta kaikkiaan sovi tässä nykyisessä
maailmanmenossa.

Me olemme toistasataa miljardia velkaa, Suomen julkisen talouden velka on toistasataa
miljardia euroa, ja se tarkoittaa sitä, että olemme velkojiemme armoilla ja kansainvälisten
luottoluokittajien armoilla. Se, minkä lausunnon he meistä antavat, olemmeko tehneet oi-
kein näitä päätöksiä taloutta tervehdyttäessämme, on juuri se viesti, joka on otettava vaka-
vasti. Jokainen prosenttiyksikkö, minkä Suomen lainojen korko nousee ylöspäin, vie mil-
jardin budjetista poispäin, pois välittömästi valtionvelan korkoihin.

Toivoisin, että esimerkiksi vihreät ja vasemmistoliitto ja yleensä oppositio ottaisivat
kantaa, mikä sitten tällä teidän vastuuttomalla politiikallanne, jossa ei ole mitään selvää
linjaa siitä, mitä tehdään, on se teidän vaihtoehtonne siinä vaiheessa, kun valtion budjetista
leikataan miljardeja pois. Se on sitten se todellinen karmea tie, jota joudutaan kulkemaan,
ja toivottavasti Suomi ei sille polulle joudu.

Me emme ole vielä sillä vahvalla pohjalla, millä meidän olla pitäisi, mutta oikean suun-
nan olemme jo ottaneet. Siitä pitää nostaa hattua hallitukselle, että on rohkeasti lähdetty
uudistamaan, ja sillä tiellä on jatkettava.

Hyvä esimerkki tästä, arvoisa rouva puhemies, miten on tehty oikeita päätöksiä, on Sak-
sa. Gerhard Schröder liittokanslerina ollessaan 2003 ja 2005 teki merkittävän Hartz-uudis-
tuksen, ja sitä tietä Saksa, joka silloin mainittiin talouspoliittisessa keskustelussa Euroo-
pan sairaaksi mieheksi, nousi erittäin, erittäin vaikeasta tilanteesta taloudelliseen nousuun,
ja kaikki tietävät, mikä on Saksan taloudellinen tilanne tänä päivänä. Se on Euroopan vah-
15



Pöytäkirjan asiakohta PTK 108/2016 vp
vin valtio, jonka talous todella toimii, ulkomaankauppa käy, ja työttömiä on vähän. Siellä
tehtiin muun muassa tämä työttömyysuudistus, jossa työttömälle ihmiselle taataan 1 000
euron kuukausiansio, ja jos hankkii välillä siinä rahaa, se vähennetään tietysti tästä avus-
tuksesta, mutta 1 000 euroa hän joka kuukausi kuitenkin saa, eli hänen elämänsä on turvat-
tu. Sekään uudistus ei syntynyt kivuitta. Schröder joutui eroamaan omasta tehtävästään eli
liittokanslerin tehtävistä. Puolue potki hänet pois, mutta kaikki häntä jälkeenpäin kiittävät.

Toivoisin, että kun Suomen asioista nyt keskustellaan, niin otetaan tässä asiassa se kan-
ta, että meidän tulee yhteisesti tämä Suomenmaa laittaa kuntoon. Me emme koskaan pääse
siihen tilanteeseen, että käännämme sormia napsauttamalla entisen huonon tilanteen hy-
väksi. Kun se ei Saksassakaan onnistunut, niin ei se onnistu meilläkään. Mutta suunnan pi-
tää olla selvä, ja sille tielle ollaan menty. Siitä olen hyvin huojentunut, että tämä oikea tie
on löytynyt. En sano, että se kivuton tie. Missään nimessä se ei ole kivuton tie. Se on täyn-
nä, kuten joku sanoi aikoinaan, verta, hikeä ja kyyneleitä, niitäkin varmaan tulee, mutta se
tie on meidän vain kuljettava ja pidettävä huoli siitä, että Suomen talous lähtee nousuun,
saadaan uusia työpaikkoja, verotulot kehittyvät ja ennen kaikkea valtionvelan kasvu saa-
daan pysähtymään ja pikkuhiljaa ruvetaan velkoja maksamaan pois. Jos emme maksa vel-
kojamme, niiden korot jonain päivänä nousevat. Sitä en tiedä, milloin korot lähtevät nou-
semaan. Mutta se on ihan varmaa, että alle viidessä vuodessa tästä päivästä eteenpäin korot
lähtevät nousemaan. 100 miljardissa jokainen tietää, mitä 1 prosentti on.

Toivon, arvoisat kansanedustajakollegat, että otatte vakavasti tämän taloushaasteen. Nyt
ei ole vastuuttomien puheiden aika, jotka sattuisi joutumaan lunastamaan sitten seuraavas-
sa hallituksessa, kun niitä isoja ääniä on tullut saatua. Mitä tehdään silloin? Silloin ei enää
naurata, kun sitten luottoluokittajat hengittävät niskaan ja valtionvelan korko nousee. Toi-
von, että tämä vastuu huomioidaan eikä puhuta ihan pehmeitä ihan mistä tahansa asiasta.

18.03 Leena Meri ps: Arvoisa herra puhemies! Minäkin vähän palaan tässä nyt hallitus-
kauden alkuun, kun siitä nyt on käyty tässä paljon keskustelua. Niin kuin me jokainen tie-
dämme, niin eihän tämä hallituskausi suinkaan alkanut tyhjästä elikkä tässä on tämä histo-
ria taustalla. Se tilanne oli tosi vaikea viime kesänä, jos miettii, miten meidän velka kasvoi
54 miljardista 95 miljardiin vuodesta 2008 viime kesään. Se on valtava määrä. Meillä oli
myöskin työttömyys kasvanut 100 000 työttömällä, ja meillä on viennin kanssa ollut todel-
la vaikeuksia. Ja jos muistelette, niin siellähän oli Euroopan unioni ja komissio myös Suo-
mea kovistelemassa. Itse olen ollut vierailulla komissiossa viime vuonna, ja siellä komis-
saari Katainen kertoi meille, että Suomi on saanut viime hallituskauden aikana useita va-
roituksia tästä talouden suunnasta, mutta silti riittäviä toimenpiteitä ei tehty. Itse en ollut
silloin eduskunnassa, mutta seurasin sitä tilannetta eduskuntavaaleja edeltävänä keväänä ja
syksynä, ja kyllä minun täytyy sanoa, että se oli aika karmaisevaa katsottavaa, kun hallitus
peruutti lakeja, sote oli ihan täysi farssi, ministereitä vaihdettiin, ihan oikeasti se näytti siel-
täpäin aika huolestuttavalta.

Tuossa Myllykoski sanoi, että pitää vastata tekemisistä ja lupauksista, kun hän arvosteli
tuota edustaja Mäkelän puhetta — Myllykoski näyttääkin lähteneen tuosta — ja on juuri
näin. Vasemmistokin oli viime kaudella hallituksessa, eli on juuri näin, että pitää vastata
niistä omista tekemisistä. Ei varmaan kukaan, joka täällä on aikaisemmin ollut, aikaisem-
milla kausilla, ole täysin vailla vastuuta tästä, missä tilassa Suomi on, kun me emme aloita
suinkaan nollasta, niin että kaikki velat ja vastuut olisi nollattu silloin, kun hallituskausi al-
16



Pöytäkirjan asiakohta PTK 108/2016 vp
kaa. Olisi todella mukavaa, kun voisi antaa kaikille vain kaikkea lisää, se olisi niin kovin
helppoa.

Sitten edustaja Järvinen toi esille sen, että hallitus ei välitä pienituloisista. En tiedä, mis-
tä olette saanut sen käsityksen, että meillä on täällä semmoisia ihmisiä, jotka eivät välitä
pienituloisista. Olemme tehneet myös sinne paljon panostuksia, sen mitä olemme pysty-
neet. Esimerkiksi Yle-veroa on alennettu, takuueläkettä on korotettu kaksi kertaa. Nämä
veroalennukset, jotka luvattiin kiky-sopimuksen kattavuuden perusteella, tulivat nyt myös
eläkeläisille. Omais- ja perhehoitoon on panostettu. Tänään on keskusteltu myös siitä, että
yrittäjille on hyvitetty 2 500 euroa raskaudesta aiheutuvia kuluja — se on hallituksella.
Yritämme monin keinoin tukea ihmisiä. Minusta on aika mielenkiintoista käyttää tämmöi-
siä termejä, että "hallitus ei välitä", niin että siinäkin mielessä... No, ymmärrän kyllä tie-
tysti, että halutaan antaa viestiä, että on mahdollisimman raflaavaa kielenkäyttöä.

Edustaja Myllykoski otti esille historiamuistelussaan myös viime kesän tilanteet, miten
ne etenivät, ja hän käytti sanaa "pakkolait", niin kuin koko oppositio silloin käytti. Se oli
opposition luoma termi. Sehän oli oikeasti kilpailukykysopimus, mistä puhuttiin. Kyllä mi-
nun mielestäni kaikki lait ovat sitovia ja velvoittavia. Ei ole ideana se, että niitä lakeja voi
noudattaa, jos huvittaa noudattaa, eivät ne yleensäkään sellaisia ole.

Se, mikä myöskin tuntui oudolta edustaja Myllykosken puheissa, oli se, että hän sanoi,
että hallitus uhkasi laeilla. Siis minä en koe uhkauksena sitä, että eduskunta, kansanedus-
tajat, ministerit kertovat, että mahdollisesti joudumme tekemään tämän ja tämän suuntai-
sia lakeja. Siis he ovat demokraattisesti valittuja henkilöitä, joilla on velvollisuus ja oikeus
tehdä lainsäädäntöä. Ei kai se nyt ole uhkaus, jos sellainen henkilö kertoo, että joudumme
ehkä tekemään näin tai näin tai näin? Sekin pitää ymmärtää, että on mandaatti ja velvolli-
suus säätää lakeja. Ei sekään ole ratkaisu, jos asiat menevät huonosti ja aina vain huonom-
paan suuntaan, että sitten seisoisi tumput suorana ja sanoisi, että emme me voi tehdä mi-
tään, jos tästä ei ole yhtenäistä konsensusta koko eduskunnassa. Se olisi aika hullua, ei
semmoista tilannetta voisi olla. Me emme voisi yhtäkään lakia säätää, jos meillä pitäisi olla
yksimielisyys aivan kaikesta. Sitä varten meillä on tällainen systeemi, että on hallitus ja op-
positio, ja teidän tehtävänne onkin näitä kritisoida ja arvostella. Mutta niin kuin Myllykos-
ki itse sanoi — ja toivon, että myös pitää tämän omalta osaltaan — muistetaan myöskin ne
omat tekemiset ja se oma hallitusvastuu.

Se, mitä ainakin itse olen pitänyt erikoisena tuossa kiky-sopimuksessa, on tuo julkisen
sektorin lomarahaleikkaus siinä mielessä, että se koskettaa vain julkisen sektorin työnteki-
jöitä. Jos miettisin, että se olisi tuotu lakipakettina tänne — ja olen itse perustuslakivalio-
kunnan jäsen — niin en usko, että se olisi yhdenvertaisuuden kannalta mennyt läpi, että se
kohdistuu vain tietyn alan elikkä julkisen puolen työntekijöihin. En usko, että olisi mennyt
perustuslakivaliokunnassa läpi — se ei täällä ole ollut — eivätkä myöskään nämä, kuten
oppositio sanoisi, pakkolait. Edustaja Filatov kertoi, että oli joitakin vaikutusarvioita ja
mitä kaikkea, että ne olivat kovin huonoja, ne kaikki lait. Hallituksen työkalupakki on ra-
jallisempi kuin ammattiyhdistyksillä, kaikki muistamme sen, mutta eiväthän ne olleet kos-
kaan hallituksen esityksinä asti samalla lailla arvioitavana kuin hallituksen esitykset, niin
että ne olisivat käyneet valiokunnassa ja meillä olisi ollut täällä laaja asiantuntijakuulemi-
nen. Se on hyvä muistaa, että ne eivät olleet valmiita esityksiä.

18.09 Touko Aalto vihr: Arvoisa puhemies! Tein kolme huomiota käydystä keskustelus-
ta, joihin tuo kaksiminuuttinen ei aivan riitä, niin että tulen tänne pönttöön kertomaan.
17



Pöytäkirjan asiakohta PTK 108/2016 vp
Ensimmäisenä: Edustaja Meri on aivan oikeassa siinä, että jokaisen puolueen pitää
muistaa se, mitä edellisellä vaalikaudella on tehty, eivätkä nämä asiat täysin tyhjiössä syn-
ny, se on aivan totta. Esimerkiksi viime vaalikauden ongelmaa voisi kuvata sanalla lutak-
ko eli ’umpeen kasvanut lampi’: koska isoja rakenneuudistuksia ei saada tehtyä, jäädään
täysin jumiin. Tavallaan se on aivan oikea analyysi, minkä voi sanoa, ja siitä myös vihreät
kantavat omalta osaltaan vastuuta, vaikka pienenä puolueena olimme mukana. Ja toki siinä
vaiheessa, kun hallitukseen mennään, on siitä tietyt keskeiset sopimukset, ja jos näistä so-
pimuksista ei pidetä kiinni — me olemme tehneet lupauksen äänestäjille viedä tiettyjä
asioita eteenpäin — ja jos on läsnä hallituksessa, josta viedään pohja pois, niin silloin jää
vain se yksi vaihtoehto eli pitää kiinni sanoistaan ja siirtyä sitten oppositioon.

Mutta mitä tulee tämän vaalikauden toimintaan, niin ehkä juuri sen takia, että viime vaa-
likausi oli kuin lutakko, tämän vaalikauden aikana on pyritty mahdollisimman dynaami-
sesti, nopeasti, viemään asioita eteenpäin, ja se on johtanut siihen, että monien lakiesitys-
ten osalta ensin päätetään, sitten pohditaan ja lopuksi perutaan, eli kolmen P-kirjaimen lin-
jaan. Se on sanottava, kun seuraa, kuinka paljon hallitus tekee esityksiä, vetää niitä pois ja
jättää tekemättä monia vaikutusarviointeja ja myöhemmin huomaa, mitä tulikaan tehtyä.
Tämä kolmen P-kirjaimen linja tapahtuu sen kautta.

Edustaja Hoskonen piti tärkeän puheenvuoron, jossa toi paljon hyviäkin näkökulmia
esiin. Mitä tulee näihin korkoihin, valtiovarainvaliokunnassa olemme saaneet Suomen
huippuekonomisteilta hyvin yksiselitteisen näkemyksen siitä, että jatkossa tulemme näke-
mään tämmöistä stagnaatiotilannetta elikkä tämmöistä pitkää nollakasvun tilannetta ja se
tulee jatkumaan jopa vuosikymmeniäkin eteenpäin, kauas horisonttiin asti — tätä korko-
riskiä ei ainakaan Suomen huippuekonomeilla ole samalla tapaa näköpiirissä. En tiedä,
mistä edustaja Hoskonen on tämän viisi vuotta napannut, mutta tämä on hyvä ja tärkeä aihe
käydä keskustelua.

Tärkeintä, mitä edustaja Hoskonen nosti kritiikissään, mitä vihreästä näkökulmasta tah-
don tuoda esiin, on se, että nyt olisi ensiarvoisen tärkeää välttää niitä hätiköityjä leikkaus-
päätöksiä, jotka vähentävät samaan aikaan myös valtion tulopohjaa ja johtavat uusiin kus-
tannuksiin, ennen kaikkea työttömyydestä aiheutuviin kustannuksiin. Jos kaikki eurot ote-
taan huomioon, puhutaan jopa 8 miljardin euron kokonaispotista työttömyydessä vuosit-
tain. Ja tämä on yksi isoimpia kysymyksiä: miten me voimme työllisyysastetta nostaa. Täl-
lä hetkellä, kun hallitus käy keskustelua tästä työllisyyspaketista eikä ole tuotu vielä päi-
vänvaloon sellaisia toimia, jotka oikeasti kunnolla purisivat, yleinen ekonomistiarvio on
se, että tähän 72 prosentin työllisyysastetavoitteeseen ei näillä toimin päästä. Ja iso ongel-
ma on siinä sitten se, kuten valtiovarainministeri Orpo on kahteen otteeseen tässä salissa
meidän kaikkien kuullen kertonut, että jos työllisyysastetavoitteeseen, 72 prosentin astee-
seen, ei päästä, niin siinä tapauksessa tulee uusi leikkauskierre. (Toimi Kankaanniemen vä-
lihuuto) — Tämän on valtiovarainministeri Orpo kahteen otteeseen tässä salissa tuonut
esiin, että joudutaan uudestaan harkitsemaan näitä leikkauksia. — Ja se on ihan selvä asia.
Minä itse asiassa pidän hieman omituisena sitä, että juuri tänä vuonna hallitus tekee ikään
kuin hieman lepsummankin budjetin ja tästä budjettikuristakin lipsuu, ja kun se lipsuu ni-
menomaan sen kautta, että se tekee mittavat veroratkaisut, joista hyötyvät kaikkein eniten
omistavat, niin nämä eurot eivät kanavoidu työllisyyteen eivätkä realisoidu siihen koti-
markkinakysyntään. Voidaan puhua ostovoimasta, mutta mikä osa ostovoimasta realisoi-
tuisi kotimarkkinakysyntään? Ne ovat kaksi tyystin eri asiaa. Homman pihvi on myös se,
että prosentuaalisesti, joo, kaikki saavat veronalennuksia tasasuuruisesti mutta euromää-
18



Pöytäkirjan asiakohta PTK 108/2016 vp
räisesti eivät, ja jos vaikka puoliväliriihessä katsotaan, että valtiontaloudessa on tapahtu-
nut sama kehitys elikkä budjettialijäämä lisääntyy, rakenteellinen alijäämä lisääntyy, val-
tion velkaantuminen lisääntyy, ja on tehty tämmöinen hieman keveämpi löysemmän fi-
nanssipolitiikan budjetti, niin johtaako se sitten siihen tilanteeseen, että nimenomaan sitten
asiakasmaksujen kautta, uusien leikkausten kautta kerätään pois ne pienet roposet niiltä
pienituloisilta ihmisiltä, jotka ovat saaneet sen pienen osuuden näistä veronkevennyksistä?
Tässä uhkaa tapahtua nimenomaan se negatiivinen kierre. Puhutaan niin sanotusta hyste-
resis-ilmiöstäkin eli siitä, että kun talouden tuotannon potentiaali laskee, niin se realisoituu
myöhemmin myös tuotannon laskuna, ja tämä on se iso ongelma tässä näin.

Mitä tulee tähän kiky-sopimukseen, niin kyllä minä sanon näin ja se on myös yleinen
ekonomiarvio, että vastuullinen hallitus ei rakenna koko talouspolitiikan linjaansa yhden
kiky-kortin varaan vaan pitäisi pystyä ennakoimaan, mitä tulee tapahtumaan. Näin nopeas-
ti muuttuvassa maailmassa näin sementoidun rakenteen luominen ei ole viisasta talouspo-
litiikkaa, koska se kaventaa niin voimakkaasti sitä muutoskykyä.

Ja viimeisenä huomiona otan esiin edustaja Mäkelän puheenvuoron monipuolisista mie-
lipiteistä. Kyllä, jokaisessa puolueessa ja eduskuntaryhmässä on monipuolisia mielipitei-
tä. Se on hyvä asia, niin pitääkin olla. Joku puheenjohtaja mainitsi ennen vaaleja hyvin voi-
masanaisesti: alle tonnin tuloja saavilta ei saa, ei pidä eikä voi leikata. Ilmeisesti koko pe-
russuomalaisten eduskuntaryhmä on eri mieltä puolueen omien vaalilupausten kanssa —
yksimielisesti.

18.16 Leena Meri ps (vastauspuheenvuoro): Arvoisa puhemies! Edustaja Aallolla oli
erittäin hyvä puhe, mutta ilmeisesti hän tarkoitti meitä, koska meillähän on se — mihin me
pyrimme edelleen, ja meidän puolueohjelmamme on edelleen voimassa — elikkä me py-
rimme tulevaisuudessa siihen, että jokainen voisi saada 1 000 euroa verottomana. Emme
ole valitettavasti ainoa puolue emmekä me ole voineet Suomen taloutta saada siihen kun-
toon, että me olisimme siihen vielä päässeet. Mutta tämä meidän puolueohjelmamme on
edelleen voimassa, ja me ryhmänä seisomme meidän puheenjohtajamme sanojen takana,
elikkä meillä ei ole kahta eri linjaa eikä julkilausumaa tässä asiassa. Pyrimme siihen edel-
leen. (Toimi Kankaanniemi: Saivatkohan vihreät kaikki tavoitteensa viime kaudella läpi?)

18.16 Heli Järvinen vihr (vastauspuheenvuoro): Arvoisa puhemies! Edustaja Meri omas-
sa puheenvuorossaan peräänkuulutti sitä, kun sanoin, että hallitus ei välitä pienituloisista.
Hän mainitsi, että Yle-veroa on alennettu, takuueläkettä on nostettu. Mutta katsotaan sitä,
mikä jää viivan alle: terveydenhuollon asiakasmaksuja on korotettu, matkakorvauksia on
leikattu, lääkekattoa on kasvatettu, kansaneläkeindeksiä on leikattu, ja kun veroratkaisut
ovat vielä suurituloisia tukevia, niin viivan alle jää se, että pienituloisten eläkeläisten osto-
voima järjestelmällisesti heikkenee — ja tämä koskee kaikkia eläkeläisiä, joiden tulot ovat
alle 2 500 euroa. Ja kun puhuitte takuueläkeläisistä, niin kaikkein surullisinta on se, että ni-
menomaan takuueläkeläisten ostovoima leikkautuu ja heikkenee kaikkein eniten. Eli kun
te vaalilupauksissanne puhutte siitä, että alle 1 000 euron tuloja ei saa leikata, te todellisuu-
dessa leikkaatte (Puhemies koputtaa) ostovoimaa kaikkein eniten heiltä.

18.18 Maria Tolppanen sd (vastauspuheenvuoro): Minä olen täysin samaa mieltä siitä,
että jos puhutaan siitä, että perussuomalaiset ovat pitäneet huolen köyhistä, niin näin ei to-
dellakaan ole ollut, se ei pidä paikkaansa. Nyt kaikkein vähäosaisimmilta viedään, viedään
19



Pöytäkirjan asiakohta PTK 108/2016 vp
myöskin tässä nyt käsiteltävänä olevassa asiassa. Nimittäin ne, jotka tienaavat kaikkein vä-
hiten, eivät saa yhtään mitään. Ja tämäkään ei tuo, eikä kiky-sopimus tuo, yhtään mitään
eläkeläisille, ei köyhille lapsiperheille, ei sairaille, ei niille, joilla ei ole tuloja. Tämä vain
jakaa keppiä sinne, ja sieltä tunnutaan ottavan, mistä ei enää pystyisi ottamaan. Jostain
syystä ne, jotka tienaavat paremmin, eivät joudu tämän kurimuksen ja kurituksen kohteek-
si. Tällä hetkellä vaikuttaa siltä, että ne, jotka tienaavat noin 7 500 euroa kuukaudessa, hyö-
tyvät näistä verohuojennuksista, mitä nyt on tullut, kaikkein eniten.

18.19 Leena Meri ps (vastauspuheenvuoro): Arvoisa puhemies! En jatka tästä enempää,
mutta on ihan pakko mainita se, että eihän kiky-sopimuksella voitaisikaan määritellä mui-
ta kuin työntekijöiden asioita, eihän siellä voi ruveta määrittelemään, minkälaisia lääke-
korvauksia (Heli Järvinen: Puhuttiinkin hallituksen ratkaisusta!) tai muuta on.

Mutta sen minä haluaisin sanoa, että puhuin siitä, että meidän puolueohjelmamme on
edelleen voimassa, me pyrimme siihen. Emme ole missään sanoneet, että kun me pääsem-
me hallitukseen, niin voimme kaikille luvata, että tämä meidän puolueohjelmamme toteu-
tuu heti ensimmäisenä vuotena ja kuin taivaasta kaikki näin tapahtuu. Haluan kysyä tässä
kaikilta muilta puolueilta: ovatko teidän kaikkien aikaisempien vuosien puolueohjelman-
ne toteutuneet? Muistaakseni esimerkiksi sosialidemokraatit lupasivat viime vaalikaudella
runsaasti lisää työpaikkoja. Eipä tainnut tulla. Mitä vastaatte?

Ensimmäinen varapuhemies Mauri Pekkarinen: Ja nyt puhujalistaan.

18.20 Maria Tolppanen sd: Arvoisa puhemies! Nythän me varsinaisesti käsittelemme
täällä hallituksen esitystä 199, jossa suunnataan pienituloisille palkansaajille kikyn kom-
pensaatioksi tehtyjä veronalennuksia. Tämä kuulostaa hyvältä ja näyttää erittäin hyvältä
paperilla. Tällä esityksellä parannetaan niiden ihmisten ostovoimaa, jotka tienaavat alle
14 000 euroa vuodessa, eli ihmisten, jotka tienaavat rapiat 1 000 euroa kuukaudessa. Heil-
tä tämä sairausvakuutusmaksu poistetaan, ja sehän on aivan loistava asia. Mutta tässä jäl-
leen kerran nähdään se, että hallitus ei katso sitä, mitä nämä päätökset todellisuudessa mer-
kitsevät. Tässä ei katsota sitä, tuleeko tästä mahdollisesti kannustinloukku, ja sehän tästä
tulee. Nimittäin jos ihminen tienaa vuodessa 13 999 euroa 99 senttiä, häneltä ei tätä mak-
sua mene, mutta jos palkka nousee sen 1 sentin eli 14 000:een, niin silloin maksu menee, ja
laskennallisesti se nousu on 160 prosenttia, se on 200 euroa. Millä tavalla tämä auttaa ih-
misiä menemään töihin ja pysymään töissä ja hankkimaan parempaa elantoa itselleen? Sitä
en ole laskenut, kuinka paljon pitää tienata, että saa sen 200 euroa kurottua umpeen, mutta
ei se ihan pienellä rahalla lähde.

Tietystihän tähän samaan liittyy myöskin tämä työnantajan sairausmaksun alennus, joka
liittyy kikyyn. Eli kyllä kiky nyt hieman koskee myöskin työnantajia, ei pelkästään työn-
tekijöitä, ja se on ehdottomasti paljon parempi asia kuin pakkolaki. Mutta sen toinen puoli
on se, että se aiheuttaa ihan ilmiselvästi loven sairausvakuutuksen rahoitukseen. Nämä uu-
distukset pienentävät työnantajien vakuutusmaksuosuutta 706 miljoonaa euroa ja pienitu-
loisten päivärahamaksuosuutta 63 miljoonaa euroa. Ja nyt kun mietitään, mistä otetaan
tämä korvaava rahamäärä, koska eivät nämä summat ole olleet tuulesta temmattuja, millä
ne korvataan, korvataanko ne kenties sosiaaliturvan pienentämisellä, niin jos näin on, se on
kyllä kaikkea muuta kuin köyhän kansan huomioimista ja köyhän kansan auttamista eteen-
päin. (Toimi Kankaanniemi: Työllisyyden parantaminen!)
20



Pöytäkirjan asiakohta PTK 108/2016 vp
Tässä esityksessä on niin, että tämä pienituloisille suunnattu kompensaatio kohdistuu
nyt palkansaajille ja yrittäjille. Se ei kohdistu, niin kuin kikyn mukaan ei tietenkään kuu-
lukaan kohdistua, eläkeläisille, joiden ostovoima heikkenee ensi vuonna, eikä se kohdistu
pienituloisille lapsiperheille, joiden ostovoima niin ikään heikkenee ensi vuonna — ja sitä
ei tietenkään tähän voi vaatia, mutta sen voisi jokainen pitää mielessään, että heilläkin pi-
täisi olla ostovoimaa. Nyt pyytäisinkin, että hallituspuolueiden edustajat veisivät viestiä
eteenpäin ja pyytäisivät, että hallitus jollakin tavalla pohtisi tätä 13 999,99 euron ja 14 000
euron rajaa. Jonkinlainen lievennys tuossa välissä täytyy olla, koska muutoin se on täysin
kohtuuton todella pienituloisille ihmisille, nimittäin eipä tämä 14 000 euroa vuodessa ihan
taida tällä hetkellä riittää edes Euroopan unionin asettamaan köyhyysrajaan.

Kyllä nyt pitää pikkuisen tarkentaa näitä asioita, ja kannattaa tehdä se vaikuttavuusarvio
siitä ja kurkistaa, mitä on sen mitalin toisella puolella, ettei tarvitse aina sanoa, että moni
kakku päältä kaunis. Paperilla tämä näyttää erittäin hyvältä, sen myönnän, mutta toivon,
että sisältö saadaan sen mukaiseksi, miltä se näyttää.

18.24 Toimi Kankaanniemi ps: Arvoisa herra puhemies! Todellakin, viime vaalikaudel-
la silloinen hallitus, tai niitä oli kaksikin, jossa vihreät olivat mukana melkein loppuun asti,
rahoitti kaikki etuudet velanotolla — velkaa otettiin valtiolle 20 miljardia, kunnille 7 mil-
jardia valtionosuusleikkauksien tähden, valtion kassaa syötiin 7 miljardia ja niin edelleen
— eli valtavalla velanotolla. Kuitenkin kävi niin, että työttömyys kasvoi 100 000:lla; kun
hallitusohjelmassa oli lupaus, että 100 000 työpaikkaa luodaan, niin 100 000 meni. Brutto-
kansantuote aleni kolmena vuonna peräkkäin.

Mikä nyt on tilanne? Hallitusohjelmassa on tavattoman paljon erilaisia asioita, toimen-
piteitä. Edellisen hallituksen ohjelmassa ei ollut juuri mitään, mikään uudistus ei toteutu-
nut. Ei ollut lupauksia, ei ollut toimenpide-ehdotuksia, ja siksi mitään ei tarvinnut perua.
Kun mitään ei yritä, niin mitään ei tarvitse myöskään perua. Nyt hallitusohjelmassa on ta-
vattoman paljon uudistuksia, ja osa on valmisteltu hallitusneuvotteluissa lyhyellä ajalla,
niin että kun niitä on tarkemmin ruvettu miettimään ja valmistelemaan lakiesitysten muo-
toon, niin on todettu, että niitä ei ole välttämättä viisasta tehdä sillä lailla kuin on silloin so-
vittu. Näin on peruttu ja tehty toinen ratkaisu. Tämä on järkevää, ja tämä on vastuullista po-
litiikkaa. Myös edellisellä kaudella olisi pitänyt olla tällaista järkevää ja vastuullista poli-
tiikkaa, mutta otetta ei ollut.

Edustaja Aalto puhui koroista. Nyt eletään negatiivisten korkojen aikaa, EKP on keinon-
sa käyttänyt talouden elvyttämiseen, ja meilläkään ei ole siihen juuri varaa. Te ottaisitte
velkaa hulvattomasti ja pitäisitte kaiken ennallaan, juuri niin kuin viime kaudella teitte, ja
se ei tuottanut tulosta. Nyt hallituksella on toinen linja, ja se tuottaa tuloksia. Komission
selvityspyyntö on, edustaja Aalto, erittäin vakava, se joka eilen tuli, mutta hallitus pystyy
siihen uskoakseni vastaamaan juuri sen tähden, että sen politiikka on vastuullista.

18.27 Touko Aalto vihr (vastauspuheenvuoro): Arvoisa puhemies! Edustaja Kankaan-
niemelle todettakoon, että viime vaalikauden aikana monista huonoista asioista huolimatta
tehtiin kuitenkin mittavat 5,5 miljardin euron menosopeutukset kokonaisuudessaan ja työt-
tömyyteen nimenomaan nämä automaattiset vakauttajat. Eli kun työttömyys lisääntyy ja
sosiaalimenot kasvavat, ne vaikuttavat, totta kai, siihen velanoton määrään. Mitä olisi ta-
pahtunut, jos sosiaalipolitiikasta ei olisi pidetty huolta? Silloin olisi huomattavasti isompi
pommi meidän kansantaloudessa. Ja kun viime vaalikauden aikaiset šokit iskevät, on aika
21



Pöytäkirjan asiakohta PTK 108/2016 vp
sama, kuka on oikeastaan valtiovarainministeri ja kuka on hallituksessa, koska jos tuli
100 000 uutta työtöntä, niin toisentyyppisillä toimilla olisi tullut helposti 200 000—
300 000 uutta työtöntä. Ehkä se selittää aika paljon sitä, mitä tehtiin ja millä tapaa tehtiin.
Aina olisi voinut parantaa juoksuaan, mutta tämä on tosiasia.

18.28 Toimi Kankaanniemi ps (vastauspuheenvuoro): Arvoisa herra puhemies! Edusta-
ja Aalto totesi, että viime vaalikaudella tehtiin 5,5 miljardin sopeutukset eli säästöt. No, ve-
rotusta kiristettiin, mikä lamautti taloutta entisestään, mutta ne säästöt olivat valtaosin, lä-
hes kaikki — tosin koulutuksesta jonkin verran — kuntien valtionosuuksien leikkauksia.
Kunnat velkaantuivat hirvittävästi, kunnat irtisanoivat väkeä, kunnat joutuivat heikentä-
mään palveluita, kriisikuntia tuli lukuisasti. Tällä hetkellä kriisikuntia ei ole tiedossa yh-
tään ja kuntatalous on vahvistumassa. Niin kuin Jyväskylänkin osalta tiedetään, budjetti on
ensi vuonna jopa tasapainossa. Se on uskomaton saavutus. Viime kaudella suunta oli aivan
toinen. Te velanotolla, joka itse asiassa oli velansiirtoa kunnille valtiolta, yrititte peittää
niitä toimettomuuksia, mitä hallituksen politiikassa oli.

18.29 Touko Aalto vihr (vastauspuheenvuoro): Arvoisa puhemies! Pakko tuoda esiin se,
että menosopeutus tarkoittaa muutakin asiaa kuin puhtaasti veron korottamista tai meno-
jen leikkaamista. Viime vaalikaudellahan tämä veronkorotusten ja menojen välinen suhde
oli 50/50. Tällä vaalikaudella muun muassa talouspolitiikan arviointineuvosto toi esiin sen
kritiikkinsä, että kokonaisveroaste ei nouse. Se on hallituksen ankkuroima tavoite, ja se
turhan paljon kaventaa sitä finanssipolitiikan liikkumavaraa, mitä voitaisiin tehdä tässä ti-
lanteessa. Se on virheellinen linjaus, ja nimenomaan Suomen talouspolitiikan kovimmat
ekonomit ovat tämän huomion teille antaneet. Toivoisin, että siitä voisi ottaa oppia jonkin
verran. On aivan selvä asia, että valtionosuuksien leikkaukset kumuloituvat kuntiin, ja ne
ovat negatiivisia asioita, mutta samalla tapaa sitten taas, kun esimerkiksi kuntien asiakas-
maksut nousevat ja sen kautta verotulot hieman vähentyvät ja talouspolitiikan tiukka kuri-
politiikka toisaalta ja toisaalta sen elvytysvaran käyttäminen tämmöisiin puhtaisiin vero-
hyötyihin kaikkein rikkaimmille, sekin kaventaa sitä talouden tilaa, ja se pahentaa kuntien
asemaa.

18.30 Tarja Filatov sd: Arvoisa puhemies! Voi olla vaikea ottaa selvää, jos ei ole pereh-
tynyt talouspolitiikan lainalaisuuksiin. Tässä keskustelussa on syytetty vihreitä siitä, että
he ovat olleet ikään kuin kahdella linjalla kulkemassa, mutta ei tarvitse kuin seurata tätä
keskustelua, onko se, että hallitus peruuttaa asioita tai eduskunta ei hyväksy hallituksen
esittämiä lakeja, synti vai siunaus. Edustaja Meren mielestä se oli synti, kun sitä teki edel-
linen hallitus, mutta edustaja Kankaanniemen mielestä se on siunaus, kun sitä tekee tämä
hallitus. Minäkin pidän sitä tämän hallituksen parhaina tekoina, nimittäin nämä peruutetut
lait ovat olleet sellaisia, että jos ne olisi säädetty, niin ne olisivat vieneet Suomea turmioon
ja kurittaneet köyhimpiä kaikkein pahimmalla tavalla.

Mutta pyysin itse asiassa tämän puheenvuoron sen vuoksi, että täällä nousi esiin Hartzin
komitea ja minijob ja sen tulokset työllisyyden näkökulmasta. Työelämä- ja tasa-arvova-
liokunta oli perehtymässä Saksan malliin, ja itse asiassa kuulimme saksalaisten tutkijoiden
tekemää arviota Hartzin komiteasta, ja heidän mielestänsä työllisyystuloksia ei suinkaan
tullut tämän minijobin ansiosta vaan sen ansiosta, että siellä ruvettiin harjoittamaan aktii-
visempaa työvoimapolitiikkaa, siellä tehtiin myös muita uudistuksia, jotka liittyivät eläk-
22



Pöytäkirjan asiakohta PTK 108/2016 vp
keisiin ja muutamiin muihin etuuksiin. Eli se, että ihmiset pistetään nälkäpalkalla teke-
mään montaa työtä, ei tuo yhteiskuntaan taloudellista hyvää vaan vasta se, että työn tuot-
tavuus saadaan nousemaan. Ja jos mietitään, mistä tuli pakkolaki-termi, niin sen antoivat
oikeusoppineet sen vuoksi, että kyse oli varsin poikkeuksellisesta lainsäädäntöpakettieh-
dotuksesta, joka siis oli hallituksen ehdotus ja oli lausuntokierroksella, ja noissa lausun-
noissa voimakkaasti kritisoitiin sitä, että se ei paranna työllisyyttä eikä tuo sitä hyvää, mitä
siltä oli odotettu. Pakkolaeiksi nimettiin ne lait, jotka kieltävät sopimasta paremmin ja jot-
ka puuttuivat niihin mekanismeihin, joita työehtosopimuksilla on normaalisti sovittu.

Ensimmäinen varapuhemies Mauri Pekkarinen: Edustaja Järvinen. [Edustaja Meri
pyytää vastauspuheenvuoroa] — No myönnän nyt vielä tämän vastauspuheenvuoron,
edustaja Meri.

18.32 Leena Meri ps (vastauspuheenvuoro): Kiitos, arvoisa puhemies! Puhuin hieman eri
asioista, kun puhuin siitä, kuinka seurasin tätä edellisen hallituskauden toimintaa, kun en
itse ollut eduskunnassa: isoja hankkeita kaatui, ja mikään ei mennyt eteenpäin, ja täällä ää-
nestetään omia hankkeita kumoon. Se on hieman eri asia kuin se, että joku asia on valmis-
telussa ja sitä pohditaan — eikä se ole täällä vielä hallituksen esityksenäkään — ja hallitus
kuulee osapuolia ja toteaa, että ei tämä ole hyvä näin. Ja me kuitenkin viemme isoja asioita
eteenpäin. Mutta toki me voimme näistä saivarrella, ja jos se nyt on ainoa asia, mistä ha-
luaa täällä pitää puheenvuoron, niin hyvä on sitten.

Kuitenkin pidän tärkeänä, että eduskunnalla on mandaatti säätää lakeja, ja minusta on
jotenkin kuitenkin outoa, että käytetään sanaa "pakkolaki". Jos sitä joku muu käyttää, niin
ei sitä ole itse pakko käyttää.

18.33 Heli Järvinen vihr: Arvoisa puhemies! Kun täällä on puhuttu paljon edellishalli-
tuksen soutamisesta ja huopaamisesta, niin täytyy sanoa, että ei ole kauhean iloista katsel-
tavaa ollut tälläkään hallituskaudella se tapa, millä erilaisia lakeja, lakiesityksiä, on tuotu
pöydälle ja millä innolla niitä on ajettu, kunnes sitten loppujen lopuksi ne on vedetty pois
käsittelystä. Otan nyt esiin vain muutaman esimerkin: Esimerkiksi katumusveroa ajettiin
kovaa vauhtia. Se lopulta onneksi kaadettiin. Päivähoitomaksuja oltiin korottamassa, ja
täällä kuultiin tulenpalavia puheenvuoroja sen puolesta, miksi se on aivan pakko tehdä,
kunnes hallitus ymmärsi, että parempi onkin taipua ja vetää korotukset pois. Sama koskee
eläkeläisten asumistuen leikkaussuunnitelmia. Nekin oli pakko tehdä, mutta kun oppositio
tarttui asiaan, niistäkin luovuttiin. Viimeisin esimerkki on invalidilisien leikkaussuunnitel-
mat, joista onneksi hallitus luopui. Eli täytyy sanoa, että kyllä näin oppositiosta katsottuna
täytyy nyt olla iloinen siitä, että hallitus on paitsi soutanut myöskin huovannut erittäin tär-
keissä asioissa.

Ja kun katsoo asioita tästä eteenpäin, niin sellaisia asioita, joissa ne airot voisi huopaus-
asentoon jälleen ottaa, on muun muassa kakkostyypin diabeetikon lääkekorvausleikkauk-
set, jotka todennäköisesti — on kuultu asiantuntijoita — tulevat kalliimmiksi kuin itse leik-
kausten sisältö. Toinen vastaava on turvapaikanhakijoille, ulkomaalaisille, suunniteltu ko-
toutumistuki, joka olisi 90 prosenttia suomalaisten perustoimeentulosta. Tälle on vaikea
löytää perusteluja. Se tuottaa enemmän kuluja kuin säästöjä. Toivottavasti ne airot ovat
huopausasennossa tässäkin kohtaa.
23



Pöytäkirjan asiakohta PTK 108/2016 vp
18.35 Jani Mäkelä ps: Arvoisa puhemies! Kun nimeni useaan kertaan mainittiin, palaan
vielä muutamiin keskustelussa esille tulleisiin asioihin.

Ensinnäkin edustaja Kankaanniemi toi hyvin esille edellisen hallituksen linjan siirtää
päätöstensä hinnan kunnille kuntien valtionosuuksia leikkaamalla ja velvoitteita lisäämäl-
lä. Kunnat lopulta tuottavat palvelumme. Jos kunnat tukahdutetaan, niitä palveluita ei voi-
da käytännössä tuottaa kuntalaisille. Tämä hallitus ei kunnilla asioita maksata, paitsi ehkä
yhden pienen asian: Hallitushan alentaa pienituloisten päivähoitomaksuja, kuten alun pe-
rin oli suunniteltu. Sen joutuvat monet kunnat kaivamaan budjetistaan, mutta mielellään se
kunnissa kaivetaan, koska asia on tärkeä.

Mitä tulee vihreiden kritiikkiin perussuomalaisten tavoitteita kohtaan, tarkistin juuri,
että vihreät on puolueena perustettu vuonna 1987. Ilmastonmuutos on oikeastaan vasta
keksitty sen jälkeen. Ilmastonmuutos on käynyt kiihtymään sen jälkeen. Onko nyt niin, että
vihreät kannattavat ilmastonmuutosta, vai eivätkö he halua tai voi tehdä asialle mitään?
Tämä logiikka on suurin piirtein samanlainen.

Kilpailukykysopimus tuo meille työpaikkoja, työpaikat tuovat verotuloja, ja verotuloil-
la voidaan huolehtia niistä, jotka eivät voi huolehtia itsestään. Jos valtio menisi verotulo-
jen puutteen vuoksi konkurssiin, kansainvälisen rahoituksen ohjaukseen, niin siinä tilan-
teessa pienituloiset vasta kärsisivätkin. Jos ette usko, niin kysykää Kreikasta.

18.37 Toimi Kankaanniemi ps: Herra puhemies! Tässä on käyty todella monipuolinen
keskustelu sairausvakuutuslain muuttamisen ympärillä, mutta kun se on osa kiky-sopimus-
ta ja sitten toisaalta kiky-sopimus on tärkeä osa hallituksen politiikkaa, jolla Suomi on saa-
tu nousuun, niin on aihetta tätä keskustelua käydä.

Arvoisa puhemies! Edustaja Aallolta vielä olisin toivonut kommenttia tähän EU-komis-
sion selvityspyyntöön. Te esitätte, että nyt otetaan velkaa ja annetaan kaikkien tai ainakin
suurimman osan menoista olla ja kulua eli otetaan velkaa juokseviin kulutusmenoihin.
Mitä te vastaatte tämän politiikan osalta EU-komissiolle, kun se selvitystä pyytää Suomen
tilanteesta? Minusta tämä on sen verran vakava kysymys, että siihen on syytä pysähtyä het-
keksi.

Mitä tulee sitten maahanmuuton kustannuksiin, joihin edustaja Järvinen viimeksi puut-
tui, niin miltei miljardi euroa menee tänä vuonna 40 000 maahantulijan kustannuksiin, by-
rokratiaan ja ylläpitoon. Se on valtava summa. Ja te haluatte, että se edelleen kasvaa ja ra-
jat ovat auki ja etuudet ovat mahdollisimman hyvät. On hienoa, että toisaalta on näin, mut-
ta tämä raha on kyllä kohtuuttoman suuri. Sillä voitaisiin auttaa, sanotaan, puolella siitä
voitaisiin auttaa, miljoonia ihmisiä, jotka ovat todella hädässä siellä pakolaisleireissä, lap-
sia, vanhuksia, sairaita, naisia, jotka kärsivät todella paljon. Täällähän tilanne on aivan toi-
nen. Eli näitä pohdintoja pitää käydä. Tämä miljardi esimerkiksi pakolais-, maahanmuut-
tomenoihin kasvattaa valtionvelkaa siihen nähden, mitä oli toissa vuonna, teidän kaudel-
lanne. Te velkaannutitte valtion (Puhemies koputtaa) aivan holtittomasti.

18.39 Heli Järvinen vihr: Arvoisa puhemies! On tämä sali mielenkiintoinen paikka. Kun
täällä käyttää puheenvuoron siitä, että hallituksen suunnittelema kotoutumistuki, joka on
90 prosenttia suomalaisesta perusturvasta, lisäisi meidän kulujamme sen sijaan että vähen-
täisi niitä, niin sen perusteella voidaan vetää johtopäätös, että haluan laittaa rajat auki ja
saattaa Suomeen rajattoman määrän turvapaikanhakijoita ja muita ulkomaalaisia. Todella
mielenkiintoinen tulkinta.
24



Pöytäkirjan asiakohta PTK 108/2016 vp
Mutta mitä tulee tähän itse kotoutumistukeen: Jos se menee läpi — mikä tuntuu kyllä
tässä kohtaa hyvin omituiselta — se tarkoittaa sitä, että yhä suurempi joukko ajautuu toi-
meentulotukiluukulle, ja se tarkoittaa sitä, että tämän porukan ei kannata ottaa pienintä-
kään työtehtävää vastaan, koska heitä ei suojaa silloin 300 euron suojaosa, kuten suojaa
työmarkkinatuen varassa olevia. Heitä se ei suojaa. Eli jos he ottavat pienenkin työtehtä-
vän vastaan, he menettävät toimeentulotukea vastaavan määrän, ja tämän takia suunniteltu
kotoutumistuki, paitsi että se toivon mukaan on perustuslain vastainen, myös toimii it-
seään vastaan.

Mitä tulee vielä kuntien valtionosuuksiin: Hienoa, jos niitä ei leikata. Kannattaa muistaa
kuitenkin, että kunnan tuloihin vaikuttaa myös se, kuinka paljon sen asukkaat tienaavat, ja
kun pienituloisilta leikataan eniten, se on vahvaa aluepolitiikkaa, mitä tämä hallitus tekee.
Ja se aluepolitiikka on Itä- ja Pohjois-Suomen kannalta kohtuullisen karmaisevaa, kun
muistetaan, että meillä asuu siellä paljon suurempi osuus niistä pienituloisista. 

Te sanotte, että ette välitä kuluja kunnille. Kuitenkin kun esimerkiksi (Puhemies koput-
taa) subjektiivista päivähoito-oikeutta leikattiin, se tarkoittaa kunnille lisää menoja, koska
kunnat joutuvat tekemään sen työn, mitä tämän asian suhteen tehdään (Puhemies koput-
taa) ja kuinka porukkaa valikoidaan.

18.41 Touko Aalto vihr: Arvoisa herra puhemies! Vastaan edustaja Kankaanniemelle:
Vihreitten vaihtoehtobudjettihan lähtee siitä perusprinsiipistä, että pysyvien menojen ja tu-
lojen välinen tasapaino on sama, tismalleen sama. Ja se, mikä erottaa näitten raamien sisäl-
lä vihreät hallituksesta: Me käytämme rahaa kohdasta A kohtaan B, ja se meidän ideamme
on nimenomaan se, että nyt pitäisi viedä voimakkaasti eteenpäin isoja, työllisyyttä edistä-
viä rakenneuudistuksia, joita vauhdittamaan voidaan ottaa julkisia investointeja. Tämä on
muun muassa Danske Bankin pääekonomistin Kuoppamäen linja, tämä on myös Etlan kes-
keinen linja. Voi miettiä, mikä on parempi aika tehdä joka tapauksessa myöhemmin tehtä-
viä investointeja kuin se hetki, jolloin meillä on jopa miinuskorot ja pitkäaikaisissa lainois-
sa nollakorot ja samaan aikaan meillä on massatyöttömyys. Sitä sopii pohtia. Tämän linjan
minä toisin esiin myös komissiolle, koska kaikkein keskeisintä on katsoa sitä keskipitkän
aikavälin ja pitkän aikavälin talouden tuottavuuskehitystä, katsoa, mikä vaikuttaa tuotta-
vuuteen kaikkein eniten: se on koulutus, tutkimus ja tiede. Näistä me emme leikkaa. Em-
mekä me leikkaa kotimaisesta ostovoimasta sen takia, että tämänhetkinen pieni talouskas-
vun vire syntyy nimenomaan rakentamisesta ja kotimaisesta kulutuksesta. Jos siitä leika-
taan liikaa, se pieni kipinä, joka tuo kansantalouden kamiinaan lämpöä, sammuu. Sen takia
pitää miettiä, miten vaikutukset vaikuttavat pidemmällä aikajänteellä, ei vuosineljännek-
sellä vaan vuosisataneljänneksellä.

18.43 Jani Mäkelä ps: Arvoisa puhemies! Ensin kävin miettimään, miksi nyt vihreät tä-
män maahanmuuton tähän keskusteluun toivat mukaan, kun puhutaan sairausvakuutuslain
muuttamisesta, mutta onhan näillä tietenkin se yhteys, että jollei sitä miljardia sinne maa-
hanmuuton kustannuksiin tarvitsisi laittaa, niin myöskään kilpailukykysopimukseen ja
muihin säästötoimiin ei olisi niin suurta painetta.

Nyt kun te tässä paikalla olette, niin voisin esittää teille saman kysymyksen, jonka olen
esittänyt niin monta kertaa aikaisemmin vihreille mutta jäänyt ilman vastausta. Te olette
sitä mieltä, että maahan tarvitaan lisää maahanmuuttoa. Kuinka paljon? Miten monta maa-
hanmuuttajaa te Suomeen haluatte? Kuinka monta turvapaikanhakijaa te Suomeen haluat-
25



Pöytäkirjan asiakohta PTK 108/2016 vp
te? Kertokaa joku määrä. Me voimme laskea sille hinnan. Sen jälkeen voidaan keskustella
teidän talouspoliittisen linjanne viisaudesta ja maahanmuuttopolitiikkanne viisaudesta.

18.44 Heli Järvinen vihr: Arvoisa puhemies! Edustaja Mäkelälle: Ei kukaan, ei kukaan
ihminen tässä maassa, pysty antamaan vastausta tuohon kysymykseen, kuinka paljon maa-
hanmuuttajia, turvapaikanhakijoita me tarvitsemme. Sen näyttää tulevaisuus. Mutta ilman
muuta selvää on se, että jos syntyvyys on kovin alhaisella tasolla ja menee edelleenkin
alaspäin kuin lehmän häntä, tulemme jatkossa tarvitsemaan enemmän maahantulijoita kuin
mitä olemme aiemmin tarvinneet. Tämä vastaus on juuri prikulleen niin selkeä kuin tähän
kysymykseen voi antaa. On mielenkiintoista, että me puhumme sairausvakuutuslain... (Pu-
hemies koputtaa) 

Ensimmäinen varapuhemies Mauri Pekkarinen: Arvoisa edustaja, kiinnitän nyt huo-
miota siihen, että tässä on pitkän aikaa käyty keskustelua maahanmuuttopolitiikasta, ja sil-
lä en näe nyt olevan tässä päiväjärjestyksen kohdassa olevan asian kanssa oikeastaan min-
käänlaista tekemistä. Pyydän tästä lähtien siirtymään asiaan, käymään keskustelua siitä,
mitä päiväjärjestyksessä sanotaan.

Kiitos, olen, arvoisa puhemies, kanssanne prikulleen samaa mieltä ja olin juuri sanomas-
sa, että luulin keskustelevani sairausvakuutuslain muuttamisesta. Mutta halusin vastata
vain edustajan kysymykseen, kun se suorasti meille esitettiin.

18.45 Leena Meri ps: Arvoisa puhemies! Pyysin tämän puheenvuoron oikeastaan tuohon
edelliseen keskusteluun, mutta kun puhemies ei...

Ensimmäinen varapuhemies Mauri Pekkarinen: Minä en myönnä tästä asiasta puheen-
vuoroja. 

Siis en aiokaan puhua. Sanon vain sen, että sehän tuli puheeksi sen vuoksi, että vihreät
siitä itse alkoivat puhua. Mutta keskustellaan siitä toisella kertaa. Linja on epäselvä heillä.

18.45 Toimi Kankaanniemi ps: Arvoisa puhemies! Anteeksi, että puhuin maahanmuu-
tosta, mutta edustaja Järvinen taisi siitä vähän niin kuin avata.

Edustaja Aalto ei kyllä vastannut vielä. Kun tässä sairausvakuutuslaissa, niin kuin mo-
nessa muussakin, te vaaditte lisää menoja, miten te vastaatte komission selvityspyyntöön
Suomen talouden tilanteesta? Tämä jäi vastausta vaille. Kunnat voittavat tämän budjetin
mukaan 39 miljoonaa, tämä vahvistaa kuntataloutta. Se on historiallista. Liikenneinfraan
pannaan rahaa enemmän kuin koskaan, mutta te haluatte, edustaja Aalto, ottaa velkaa vielä
lisää.

18.46 Touko Aalto vihr: Arvoisa puhemies! Pidän tämänkin keskustelun hyvin lyhyenä,
koska tämä ei aivan suoranaisesti liity enää tähän käsiteltävään päiväjärjestyksen mukai-
seen asiaan, ja totean edustaja Kankaanniemelle, että lukekaa vihreiden vaihtoehtobudjet-
ti. Totean siitä vain yhden asian: pysyvien menojen ja pysyvien tulojen välinen tasapaino
on prikulleen sama. Budjetin sisällä, kehyksen sisällä on arvovalinta, mihin rahaa käyte-
tään. Ylen ekonomisti arvioi jälleen kerran muun muassa Ylen tutkimuksissa ja uutisoin-
26



Pöytäkirjan asiakohta PTK 108/2016 vp
nissa vihreitten vaihtoehtobudjetista seuraavaa: On kaksi tapaa tehdä asioita. Ekonomisti-
kunta ei osannut sanoa, kumpi on parempi tai huonompi, mutta selvää on erilainen arvova-
linta — erilainen arvovalinta vihreitten vaihtoehtobudjetissa ja hallituksen linjassa. Sama
euromäärä voidaan käyttää eri tavoin. Miten se käytetään, se on jälleen kerran poliittinen
arvovalinta.

Yleiskeskustelu päättyi ja asian käsittely keskeytettiin.
27


