















































DEMA2DA.tmpSave.xml


Pöytäkirjan asiakohta PTK 77/2015 vp
Pöytäkirjan asiakohta 

PTK 77/2015 vp

Täysistunto

Tiistai 8.12.2015 klo 14.00—4.12

15. Hallituksen esitys eduskunnalle laeiksi vieraslajeista  aiheutuvien riskien hallinnasta 
sekä luonnonsuojelulain ja metsästyslain muuttamisesta 

Hallituksen esitys HE 82/2015 vp
Valiokunnan mietintö MmVM 8/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 15. asia.
Käsittelyn pohjana on maa- ja metsätalousvaliokunnan mietintö MmVM 8/2015 vp. Nyt
päätetään lakiehdotusten sisällöstä.

Keskustelu

1.06 Jari Leppä kesk (esittelypuheenvuoro): Arvoisa rouva puhemies! Näköjään nämä
yksimieliset mietinnöt lisääntyvät, mitä pidemmälle ilta menee — hyvä niin. Tässä on siis,
rouva puhemies, käsittelyssä vieraslajeista aiheutuvien riskien hallinnasta annettava laki.
Se pohjautuu EU-säädöksiin, ja samalla myös muutetaan luonnonsuojelulakia ja metsäs-
tyslakia muutamien pykälien osalta.

Valiokunta myös esittää tässä mietinnössään pykälätarkennuksia. Niistä on osa teknisiä,
ja osa liittyy niihin painotuksiin, joita valiokunta on halunnut esille tuoda ja tekee niistä eh-
dotuksen. Vieraslajilaki on tärkeä laki: sillä ylläpidetään meidän eläinten terveyttä, kasvi-
terveyttä, ruokaturvallisuutta, ja vieraslajit, niin kuin hyvin tiedetään, aiheuttavat myöskin
erittäin merkittävää taloudellista haittaa, taloudellista vahinkoa, jopa kiinteistöjen arvon
alentumista. Vieraslajit ovat myöskin erittäin suuri ja merkittävä tekijä alkuperäislajien su-
kupuuttoa aiheuttavana tekijänä.

Suomessa on tällä hetkellä vieraslajistrategia, joka on laadittu vuonna 2012. Vierasla-
jistrategian mukaan on 157 haittaa aiheuttavaa ja 123 tarkkailua vaativaa tai paikallisesti
haitallista lajia, elikkä kysymyksessä on melko laaja lajikirjo. Valiokunta katsoo, että jo
laajalle levinneiden haitallisten lajien haittojen vähentäminen on jälkikäteen yleensä vai-
keaa tai mahdotonta ja se on myös kallista, ja siksi on oleellisen tärkeää, että ollaan ennak-
koon liikkeellä, jotta näiltä haitoilta voidaan välttyä.

Valiokunta pitää tarpeellisena myöskin sitä, että me kansallisesti pystymme täydentä-
mään tuota vieraslajiluetteloa, ja 11 §:ään sisältyy mahdollisuus valtioneuvoston asetuk-
sella tätä luetteloa päivittää. Myöskin se mahdollisuus tänne sisältyy, että pystytään teke-
mään sitä lajiryhmätasolla. Valiokunta pitää välttämättömänä esimerkiksi sitä, että koi-
rasuden, minkin ja supikoiran osalta selvitetään edellytykset määritellä lajit valtioneuvos-
ton asetuksella kansallisesti merkityksellisiksi haittaa aiheuttaviksi vieraslajeiksi, koska
näiden lajien aiheuttamat vahingot monimuotoisuudelle voivat Suomessa olla suuria.
 Tarkistettu
4.0



Pöytäkirjan asiakohta PTK 77/2015 vp
Valiokunta korostaa sitä, että kansallisesti erityisen haitallisten lajien osalta tulee laji-
kohtaisesti kyetä estämään haittoja kustannustehokkaalla tavalla, ja myöskin sitä koroste-
taan, että sen toimintamallin pitää olla juoheva ja sellainen, että viranomaisten välillä ei ai-
heudu tarpeetonta lausuntojen pyytämistä vaan viranomaiset keskenään sopivat asioista,
jotta on mahdollisimman pitkälle yhtenäinen näkemys. Se on sitä tapaa, jota myöskin ha-
lutaan korostaa näiden säädösten yksinkertaistamisessa ja niin, että niissä on mahdollisim-
man vähän hallinnollista taakkaa.

Valiokunta myös haluaa erilaisia keinoja käyttää, myöskin sellaisia poikkeuksellisia
keinoja, joilla näitä vieraslajeja torjutaan: valonlähteitä, valaisimia, peilejä, häikäiseviä
laitteita ja ääntä synnyttäviä laitteita ja niin edelleen, jotta tuo pyynti on mahdollisimman
tehokasta. Samassa yhteydessä valiokunta pitää myös tärkeänä, että luonnonsuojelulain
seuraavan uudistuksen yhteydessä saavutetaan tilanne, jossa haitallisten vieraslajien pyyn-
ti olisi aina sallittua uusilla luonnonsuojelualueilla ilman lupabyrokratiaa ja poistopyynti
voitaisiin kieltää vain niissä poikkeustapauksissa, joissa alueen suojelutarve sitä erityisesti
edellyttää.

Puhemies! Tämä mietintö on myöskin yksimielinen.

1.10 Anne Kalmari kesk: Arvoisa rouva puhemies! Edustaja Leppä tuossa käytti hyvän
esittelypuheenvuoron. On tosiasia, että kun globalisaatio lisääntyy, tavaroiden ja ihmisten
liikkuminen lisääntyy, niin vieraslajien maahantulo vääjäämättä helpottuu, ja siitä on tul-
lut ikään kuin muoti-ilmiökin monien lajien kohdalla. Muuten, kun tässä joku takapenkistä
sanoi, että siellä taitavat monenlaiset vieraslajit pitää puheenvuoroja, niin totean, että jätti-
läiskalmari ei ole vieraslajien listalla, (Naurua) ja aika pienikin tässä vielä ollaan, että ei sii-
näkään mielessä mitään vaaraa. (Naurua)

Olemme sen sijaan tyytyväisiä siihen, että kansallisesti merkittävien haitallisten vieras-
lajien listaan nyt sitten koirasusi nostettiin — tai haluamme, että se asetuksella siihen nos-
tetaan. Koko valiokunta oli tästä yksimielinen, sillä se on tärkeä asia sekä geneettisesti
puhtaan susikannan kannalta että maaseudun asukkaiden kannalta siinä mielessä, että koi-
rasusi ei pääsisi luontoon leviämään. Oli yllätys valiokunnalle kuulla, että Suomessa on
hybridisusia, koirasusia, jo 1 000 kappaletta. Niistä tietenkin kasvatuksessa ja tarhoissa on
valtaosa, mutta kun niitä on tällainen määrä, luontoon pääsyn riski on melkoisen suuri, ja
itse asiassa myöskin tästä on tullut tällainen aivan vääränsuuntainen ilmiö, että aivan kuin
ylpeillään ja kerskutaan sillä ja otetaan videokuvaa, miten niitä koirasusia sinne luontoon
päästetään. Tämä ei ole tervettä käyttäytymistä, ja olen erittäin mielissäni siitä, että esimer-
kiksi filmiyhtiöt siirtyvät huskyjen käyttöön, pois koirasusista, ihan sen takia, että saamme
tämän geneettisesti puhtaan susikannan sitten säilymään. Ja on tärkeää vielä huolehtia sii-
tä, että...

Puhemies Maria Lohela: Aika on nyt täynnä.

 ...dna-tutkimuksilla ja geneettisen kannan avoimuudella (Puhemies koputtaa) saadaan
selville, mitkä ovat oikeita susia.

1.12 Jari Myllykoski vas: Arvoisa rouva puhemies! Jatkan siitä, mihinkä edustaja Kal-
mari ajan loppumisen vuoksi koetti nopeasti kiteyttää. On tosi tärkeätä, että meillä on mah-
dollisuus geneettinen pohja arvioida, niin että jos me olemme susikannasta huolissamme,
2



Pöytäkirjan asiakohta PTK 77/2015 vp
niin meidän pitää olla ensinnäkin huolissamme siitä, että se on susikanta. Eli tämä geneet-
tinen puhtaus tulee pystyä turvaamaan tiukemmalla otteella niin, että meillä voidaan tehok-
kaammin ja oikeammin toteuttaa tätä vieraslajien, voisiko sanoa, ketjusta poistamista, kos-
ka kyllä se on ainakin minulle henkilökohtaisesti huomattavan tärkeä asia, että minä voin
olla tietoinen siitä, että meillä on elinvoimainen susikanta, joka soveltuu suomalaiseen
luontoon ja on osa tätä yhteiskuntaa. Se on yksi osa meidän luontoamme, ja sen pitää olla
etunenässä.

Edustaja Leppä valiokunnan puheenjohtajana käytti erittäin hyvän puheenvuoron siitä,
että meidän pitää uskaltaa katsoa tulevassa kansallispuistojen osalta sitä, että on mahdolli-
suus kieltää vieraslajien, voisiko sanoa, poistometsästys niiltä alueilta. Mutta tärkeintä on
se, että meillä ei ole turhia esteitä turvata se, että kansallispuistoissa se meidän luonnolli-
nen eläimistömme, joka kuuluu suomalaiseen luontoon, ei tulisi uhatuksi sen takia, että
meillä on joku vieras nisäkäslaji, joka haittaa meidän lintujemme ja muitten nisäkkäitten
olemassaoloa. Minun mielestäni parasta luonnonsuojelua on se, että me osaamme ja uskal-
lamme olla kansallisesti siitä itsekkäitä, että meidän monimuotoinen luontomme ja luonto-
elementit eivät tule uhatuiksi vieraslajien toimesta.

1.14 Johanna Karimäki vihr: Arvoisa rouva puhemies! Tämä esitys on todella hyvä. On
tärkeää torjua vieraslajeja ja edistää luonnon monimuotoisuutta. Nämä tulokaslajit, vieras-
lajit, syrjäyttävät alkuperäislajeja, ajavat ne jopa sukupuuttoon. Kurtturuusu esimerkiksi
tukahduttaa saariston herkkää kasvillisuutta. Meillä on jättiputki, espanjansiruetana, pal-
jon haitallisia lajeja, ja tuholaiset voivat hävittää metsiä. Myös Itämeren eliöstöä uhkaavat
laivojen mukana ajautuvat vieraslajit.

Kun ympäristöjärjestöt ovat pitkään edellyttäneet vieraslajien tehokkaampaa torjuntaa,
niin tämä lakiesitys on erittäin tervetullut. On tärkeää tehostaa ja parantaa vieraslajien tor-
juntaa, kuten tässä lakimuutoksessa ehdotetaan. Haluan myös muistuttaa eduskuntaa siitä,
että luonnon monimuotoisuutta turvataan turvaamalla riittävät määrärahat luonnonsuoje-
lualueiden hankintaan, jotta me saamme riittävän laajat suojelualueet, jotta ei synny eris-
täytyneitä mikropopulaatioita ja jotta lajien perimä pysyy hyvänä.

Muun muassa edustaja Myllykoski puhui susista, ja susi on todellakin osa Suomen luon-
toa. Suden hyvään perimään vaikuttaa myös se, että meillä on riittävän vahva ja eläväinen
kanta, jotta syntyy elinkelpoisia, terveitä jälkeläisiä. Tässä kohtaa haluan muistuttaa myös
siitä, että hallituksen myöntämät sudenkaatoluvat ovat aivan liikaa suden hyvän perimän
jatkuvuuden ja lajin turvaamisen kannalta.

1.16 Eeva-Maria Maijala kesk: Arvoisa puhemies! Edellisen puheenvuoron pitäjän
kanssa voisimme varmasti keskustella pitkäänkin näistä susiasioista tai petoasioista yleen-
sä, mutta jos nyt keskitytään ihan tähän kyseiseen esitykseen näistä vieraslajeista. Elikkä
olen erittäin tyytyväinen siitä, että maa- ja metsätalousvaliokunta otti tässä esille tämän
koirasusiasian. Se on nyt todellakin virallisesti tunnistettu Suomessa haitalliseksi vierasla-
jiksi. Mutta tänä vuonna tehdyssä Suomen susikannan hoitosuunnitelmassa on todettu, että
koirasusien maahantuontia ja kasvatusta varten luodaan uutta lainsäädäntöä. On hyvä, että
toimitaan nyt sitten tämän hoitosuunnitelman mukaisesti.

Maaseudun asukkailla on ihan tarpeeksi tekemistä ja kärsimystä nykyisten suurpetojen
kanssa, myös susien. Uusien ja suomalaiselle luonnolle vieraitten lajien maahantuloa ei
tarvitse sietää enää yhtään enempää, koirasusi kun ei edes pelkää ihmistä samalla tavalla
3



Pöytäkirjan asiakohta PTK 77/2015 vp
kuin normaali susi luonnollisessa ympäristössään pelkää. Kyse on myös geneettiseltä pe-
rimältään puhtaan suomalaisen susikannan vaalimisesta. Huomaattehan, minä puhun suo-
malaisen suden puolesta: siitä, että on hyvä, että meillä on puhtaita suomalaisia susia. Mut-
ta se siitä sitten, minun puheessani suomalaisten susien puolesta. (Naurua) Ehkä toisen ker-
ran jatkamme sitten enemmän tästä petokeskustelusta.

1.18 Eerikki Viljanen kesk: Arvoisa puhemies! Kannatan vahvasti tätä maa- ja metsäta-
lousvaliokunnan yksimielistä mietintöä, siis yksimielistä mietintöä. Siinä todetaan muun
muassa, että voimassa oleva lainsäädäntö on vieraslajien osalta hajanainen ja sisältää eri-
tyisesti riskinhallinnan suhteen selviä puutteita. Osa vieraslajeista menestyy niin hyvin uu-
dessa ympäristössään, että ne aiheuttavat vakavia vahinkoja alkuperäislajeille, kuten tässä
keskustelussa on todettu — ekosysteemeille, viljelykasveille ja metsätaloudelle — ja täten
myös merkittävää taloudellista vahinkoa.

Valiokunta katsoi myös aivan oikein, että laajalle levinneiden haitallisten vieraslajien
haittojen vähentäminen jälkikäteen on usein vaikeaa tai mahdotonta tai ainakin sen toimin-
nan kustannukset nousevat erittäin korkeiksi. Pidämme välttämättömänä, että esimerkiksi
koirasuden, minkin ja supikoiran osalta selvitetään edellytykset määritellä lajit valtioneu-
voston asetuksella kansallisesti merkityksellisiksi haittaa aiheuttaviksi vieraslajeiksi. Mie-
tinnössä myös linjataan, että metsästyslakia tulisi muuttaa niin, että Suomen riistakeskuk-
sella olisi jatkossa selkeä toimivalta myöntää lupa koiran ja suden risteymien luonnosta
poistamiseen.

Tärkeä on myös valiokunnan linjaus supikoiran tehokkaan metsästyksen jatkamisen
puolesta niin, että metsästyksessä voitaisiin käyttää apuna myös apuvälineitä, kuten valio-
kunnan puheenjohtaja omassa puheenvuorossaan totesi, esimerkiksi kohteita valaisevia
laitteita. Myös valiokunnan esille nostama asia, vieraslajien torjunnan perustuminen pit-
kälti vapaaehtoistyölle ja arvonanto tälle vapaaehtoistyölle, on erittäin arvokas asia tuossa
valiokunnan mietinnössä, ja sitä on syytä korostaa.

1.20 Mikko Kärnä kesk: Arvoisa rouva puhemies! Edustaja Viljanen tässä edellä lähes-
tulkoon vei sanat suustani. Olisin halunnut nostaa esille nimenomaan näitä metsästäjänä-
kökulmia tästä valiokunnan erinomaisesta mietinnöstä. On äärettömän tärkeää nyt ottaa
huomioon se, mitä edustaja Viljanenkin puheenvuorossaan totesi, että metsästämällä tor-
jutaan näitä haitallisia vieraslajeja vapaaehtoistoimin, ja on erittäin tärkeää, että tätä toi-
mintaa nyt kehitetään ja pidetään yllä metsästäjien motivaatiota toteuttaa tätä työtä. Ja nyt
kun lähdetään sitten lakia ja tulevia asetuksia täytäntöön panemaan, niin täytyy huolehtia
siitä, että meillä on riittävät resurssit siihen, että metsästäjien motivaatio tähän työhön säi-
lyy nyt ja tulevaisuudessa.

Äärettömän tärkeä on myös se valiokunnan toteamus täällä mietinnössä, että minkki on
nyt lisättävä sitten kansalliseen vieraslajiluetteloon. Ja myös tämä edeltävän puhujan esille
nostama keinovalojen ja teknisten apuvälineiden käyttö on äärettömän tärkeä ja merkittä-
vä parannus tähän nykytilaan, joka maassamme on vallinnut.

1.21 Reijo Hongisto ps: Arvoisa rouva puhemies! Haitalliset vieraslajit voivat aiheuttaa
huomattavaa taloudellista haittaa esimerkiksi vaikuttamalla ihmisten, eläinten tai kasvien
terveyteen. Vieraslajit ovat myös suurin alkuperäislajien sukupuuttoa aiheuttava tekijä —
tämä on syytä pitää mielessä. Käsiteltävänä olevan lakiehdotuksen 11 §:n mukaan valtio-
4



Pöytäkirjan asiakohta PTK 77/2015 vp
neuvoston asetuksella voidaan säätää muista kuin EU-luetteloon sisältyvistä kansallisesti
merkittävistä vieraslajeista, joista Suomen oloissa saattaa aiheutua haittaa luonnon moni-
muotoisuudelle tai muuta vahinkoa luonnonvaraiselle eliöstölle taikka terveydelle taikka
turvallisuudelle. Tätä vahinkoa saattaa syntyä, jos vieraslaji luontoon päästessään kykenee
risteytymään Suomessa luonnonvaraisena esiintyvän lajin kanssa.

Esimerkki tällaisesta Suomen luonnossa olevasta vieraslajista on suden ja koiran ristey-
mä, hybridi. Tämä laji kykenee lisääntymään suden ja koiran kanssa, ja selvää on, että su-
den kanssa risteytyessään hybridi periyttää osan itsestään suden jälkeläisiin. Näin luonnos-
sa ollut puhdas susi synnyttää pentuja, jotka eivät enää ole puhtaita susia. Näin suteen on
sekoittunut osa koiraa. Aidon, puhtaan suden säilyttäminen Suomen luonnossa edellyttää,
että suden geeniperimää sekoittavia koiran geenejä omaavia eläimiä ei luonnossa esiinny.
Tämän takia on erittäin tärkeää, että koirasudet poistetaan luonnostamme mahdollisimman
tehokkaasti ja nopeasti, jotta minimoidaan niin sanotun ristisiitoksen mahdollisuus aitojen
susien kanssa ja näin estetään vieraslajien leviäminen.

Arvoisa rouva puhemies! On ensiarvoisen tärkeää, että koirasusi otetaan valtioneuvos-
ton asetukseen haitallisena vieraslajina. — Kiitoksia.

1.23 Pirkko Mattila ps: Arvoisa rouva puhemies! Niin, tässäkin on todellakin maa- ja
metsätalousvaliokunnan yksimielinen mietintö, jonka puheenjohtaja ansiokkaasti esitteli.
Olen tyytyväinen siitä, että tässä valiokunta jämerän lausunnon laati ja teki päätöksen
11 §:stä, jossa sitten nostettiin näitä asetuksenantovaltuuksia ja tuotiin se, että luetteloitten
täydentäminen on kansallisesti mahdollista. Mutta tässä mietinnössä erittäin upeasti on kir-
joitettu se, että viranomaiset sopivat keskenään asioista. Eli tässä on kyllä niin hyvin au-
kaistu se, mitä hallitusohjelmassakin on kirjoitettu, että sovimme asioista. Pääsemme sopi-
malla eteenpäin ilman valitusteitä, ja olen aivan varma, että tästä tulee uutta potentiaalia
kaikenlaiseen yhteiskunnalliseen toimintaan, viranomaistoimintaan, joka vaikuttaa sitten
elinkeinoelämään. Tässä tapauksessa nyt on nostettu esiin myös metsästäjät, jotka vapaa-
ehtoistoimin sitten myös näitä kantoja hoitavat.

Salissa on sitten keskusteltu myös luonnon monimuotoisuuden vaalimisesta ja myös
luonnonpuistoista kannettu huolta. Hallitusohjelmaanhan on kirjattu, että Suomeen perus-
tetaan kansallispuisto vuonna 2017, kun Suomi täyttää 100 vuotta. Se on hienoa se.

No mitä tähän susikantaan tulee, niin tulee tämmöinen kysymys mieleen, että olisiko-
han meillä Suomessa susikantaa ilman Venäjää.

1.25 Hanna Halmeenpää vihr: Arvoisa rouva puhemies! Tämähän onneksi tässä vai-
heessa iltaa on täysin yksimielinen esitys, mistä täällä nyt keskustelemme. Itsekin valio-
kunnan jäsenenä olen täysin tämän yksimielisen esityksen takana, totta kai. 

Haluan kuitenkin tuoda esille sen, mistä tässä lainsäädännössä oikeastaan on kyse ja
mikä on se keskeisin ongelma. Se keskeisin asia ei kuitenkaan valiokunnankaan mielestä
eikä asiantuntijakuulemisten perusteella ole hybridi, josta kyllä suden ja koiran risteymää
enemmän tulee mieleen auto, joka käyttää sekä sähköä että bensiiniä vuorotellen. (Naurua)
Alkuperäinen lain tarkoitus ja valiokunnankin mietinnön tarkoitus on kai se, että nämä vie-
raslajit, joista luonnon monimuotoisuudelle haitallisimpia ovat esimerkiksi minkki ja supi-
koira ja kasvillisuuden puolelta vaikkapa lupiini ja vesirutto ja jättipalsami ja kurtturuusu,
ovat ne, jotka luonnon monimuotoisuutta uhkaavat kuitenkin tätä suden ja koiran ristey-
mää enemmän tällä hetkellä.
5



Pöytäkirjan asiakohta PTK 77/2015 vp
Hyvä puoli asiassa on se, että se menee niin, että tätä kansallista lajilistaahan voidaan
vaikka täydentääkin aina tarpeen tullen. En kuitenkaan usko, että jättikalmaria sinne tarvit-
see lisätä. (Eduskunnasta: Vielä!) Se ei ainakaan toistaiseksi ole luonnon monimuotoisuu-
delle uhkaksi osoittautunut. (Naurua) Mutta minkki, supikoira ja tietyt kasvilajit, jotka ovat
hyvin laajalti levinneitä ja joiden poistaminen on melkeinpä mahdotonta, sitä monimuotoi-
suutta siellä uhkaavat.

1.26 Anne Kalmari kesk: Arvoisa rouva puhemies! Todellakin, kun vieraslajien torjunta
on paljon helpompaa ja kustannustehokkaampaa silloin, kun niitä on tulossa, niin täytyy
kiinnittää huomiota juuri siihen vaiheeseen. Siksi 11 §:ssä, mistä valiokunnan puheenjoh-
taja Leppä jo muutenkin mainitsi, on tosiaan näitä rajoitteita, miten voidaan kieltää, ettei
saisi tarkoituksellisesti maahantuoda, pitää hallussa, kasvattaa, kuljettaa, saattaa markki-
noille, välittää tai myydä tai muuten luovuttaa. Nimenomaan tässä on hyvin usein kyse
myös esimerkiksi kasvien luvattomasta maahantuonnista.

Mutta sitten palaan vielä tähän koirasusiasiaan siltä osin, että olen mielissäni myös siitä
asiasta, että valiokunnan mietinnössä toteamme, että säännöllinen ja kattava dna-näyttei-
den keruu ja nimenomaan verrokkikannan julkisuus, susikannan koon luotettava arviointi
ja tutkimus ovat edellytyksiä sille, että ongelmat todetaan nopeasti, mikä siis mahdollistaa
kustannustehokkaan reagoinnin. Nimenomaan tämä verrokkikannan julkisuus on asia,
joka pitäisi nyt viedä maaliin asti. On tärkeää, että on vertaisarvion kohteena se verrokki-
kanta, mihin koirasusikantaa tai aitoa susikantaa verrataan, niin että turhat epäilykset siitä,
mikä tämä alkuperäinen verrokkikanta on, häviävät. Normaali käytäntö tieteessä on se, että
tiede on avointa ja uudestaan toistettavissa, ja en näe mitään syytä salailuun tai kähmintään
tässä asiassa.

1.28 Ari Torniainen kesk: Arvoisa rouva puhemies! Tässä on käytetty hyviä puheenvuo-
roja nimenomaan koirasusista, supikoirasta ja minkistä, ja näiden kantaa ei saakaan pääs-
tää kasvamaan todellakaan. Supikoirakannan tehokas rajoittaminen on erityisen tärkeätä
esimerkiksi vaikkapa vesilintujen ja metsäkanalintujen tulevaisuuden kannalta. Myöskin
erilaisten tautien leviämisen estämiseksi metsästäminen on todella tärkeää ja sitä tulee te-
hokkaasti toteuttaa.

Sitten haluaisin kiinnittää huomioita vielä yhteen asiaan, mitä täällä ei ole tullut keskus-
telussa esille. Se on se, että maa- ja metsätalousvaliokunta on kiinnittänyt huomiota siihen,
että esimerkiksi laivaliikenteen kautta merikuljetuksissa erilaisia vieraslajeja voi levitä esi-
merkiksi laivojen painolastivesissä tai runkoon kiinnittymisen kautta merialueelta toiselle
ja jopa tuonne meidän sisävesistöihimmekin. Siihen tulee kiinnittää huomiota, ja tähän
asiaan on jo tulossa hallituksen esitys, joka on jo myöskin valiokuntakäsittelyssä. Se on
erittäin hyvä asia, ja siihen tulee kiinnittää huomiota.

Yleiskeskustelu päättyi.

Eduskunta hyväksyi hallituksen esitykseen HE 82/2015 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


