















































DEMF0FA.tmpSave.xml


Pöytäkirjan asiakohta PTK 16/2016 vp
Pöytäkirjan asiakohta 

PTK 16/2016 vp

Täysistunto

Tiistai 1.3.2016 klo 13.59—20.51

4. Hallituksen esitys eduskunnalle laiksi ampuma-aselain muuttamisesta
Hallituksen esitys HE 11/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

17.35 Lea Mäkipää ps: Arvoisa puhemies! Lähetekeskustelussa on esitys eduskunnalle
laiksi ampuma-aselain muuttamisesta. Kun tutkin tätä, niin ajattelin ensinnä, että onko täs-
sä mitään yhteyttä tähän paljon puhuttuun ampuma-asedirektiiviin, mutta sillä ei ole mi-
tään tekemistä, vaan tämä esitys on ainoastaan tekninen muutos, jossa ampuma-aselakiin
tehdään kolmeen pykälään viittaus EU:n deaktivointiasetukseen. En tiedä, olenko kaikilta
osin oikeassa tässä esityksessä, mutta on täällä sitten muita, jotka tässä lähetekeskustelussa
korjaavat näitä näkemyksiä.

Lakimuutos vahvistaa yhtenäistä linjaa Euroopassa ja ehkäisee osaltaan laitonta ase-
kauppaa. Deaktivointiasetuksen mukaan deaktivoituja ampuma-aseita saa siirtää toiseen
jäsenvaltioon ainoastaan, jos ne on varustettu yhteisellä yksilöivällä merkinnällä ja niiden
mukana on asetuksen mukainen deaktivointitodistus. Näin ollen voidaan varmistaa, että
deaktivoinnin eli aseen pysyvästi ampumakelvottomaksi on tehnyt vain ase-elinkeinonhar-
joittaja, jolla on siihen lupa ja jonka on annettava deaktivoinnista todistus.

Lisäksi esityksessä ehdotetaan, että pysyvästi ampumakelvottomaksi tehtyjen ampuma-
aseiden tai pysyvästi toimintakelvottomaksi tehtyjen aseen osien esittäminen olisi mahdol-
lista myös muulle poliisilaitokselle kuin luvan haltijan kotikunnan tai kotipaikan poliisilai-
tokselle. Kotipaikkasidonnaisuuden poistaminen deaktivoitujen aseiden ja aseen osien
esittämisen osalta joustavoittaisi menettelyä. Mahdollisuus, että Poliisihallitus tarkastaa
esimerkiksi deaktivoidut sarjatuliaseet, parantaisi aseturvallisuutta.

Deaktivointitoimet, jotka on suoritettava ampuma-aseiden tekemiseksi pysyvästi ampu-
makelvottomaksi, määritetään kolmen taulukon perusteella. Taulukossa 1 luetellaan am-
puma-aseiden eri tyypit. Taulukossa 2 kuvataan toimenpiteet, jotka on suoritettava ampu-
ma-aseiden kunkin olennaisen osan tekemiseksi pysyvästi ampumakelvottomaksi. Ja tau-
lukossa 3 esitetään eri ampuma-asetyyppien osalta toteutettavat deaktivointitoimet. Ampu-
ma-aseiden ja deaktivointitoimien teknisen kehityksen huomioon ottamiseksi näitä tekni-
siä eritelmiä tarkastellaan uudelleen ja päivitetään säännöllisesti vähintään kahden vuoden
välein. Jotta voidaan varmistaa ampuma-aseiden deaktivointitoimien virheetön ja yhden-
mukainen soveltaminen, komissio laatii määritelmiä yhteistyössä jäsenvaltioiden kanssa.
 Tarkistettu
4.0



Pöytäkirjan asiakohta PTK 16/2016 vp
Deaktivointiasetus on pitkälti yhteneväinen Poliisihallituksen deaktivointia koskevan
ohjeen kanssa, mutta joitakin eroavaisuuksia esimerkiksi deaktivoinnin teknisissä eritel-
missä on. Jatkossa deaktivoinnin tarkastavan viranomaisen eli Poliisihallituksen tai polii-
silaitoksen on myös annettava deaktivointitodistus ja pidettävä deaktivoiduista ampuma-
aseista rekisteriä. Poliisihallitus kumoaa deaktivointia koskevan kansallisen ohjeen, kun
komission deaktivointiasetuksen soveltaminen alkaa huhtikuun alussa 2016, koska ohje on
osittain päällekkäinen ja ristiriitainen deaktivointiasetuksen kanssa.

Yksinkertaisesti sanottuna muutoksilla estetään mahdollisuus muuttaa deaktivoitu ase
takaisin ampumakelpoiseksi.

Arvoisa puhemies! Lopuksi esityksen vaikutuksista: Kun luin täältä hallituksen esityk-
sestä, niin mainitaan, että muutoksilla ei ole taloudellisia vaikutuksia. Mutta deaktivointi-
asetuksella on taloudellisia vaikutuksia aseharrastajiin ja ase-elinkeinonharjoittajiin. Tä-
hän pyytäisinkin jonkun viisaamman vastausta, kun en ymmärtänyt enkä osannut tutkia,
minkälaisia kustannuksia tähän mahdollisesti tulee näille asianomaisille tahoille.

17.40 Mikko Kärnä kesk: Arvoisa rouva puhemies! Kiitoksia edustaja Mäkipäälle erin-
omaisesta lakiesityksen esittelystä.

Pidän tätä esitystä erittäin positiivisena ja myös normienpurun kannalta. Tässähän nyt
todetaan, että jatkossa tällaisen ampumakelvottomaksi tehdyn deaktivoidun aseen esittä-
minen olisi mahdollista myös muulle kuin sille kotikunnan omalle poliisilaitokselle, ja täl-
lä tavalla joustavoitetaan ja tehostetaan näitä menettelyitä. Esityksellä ei ole näitä taloudel-
lisia vaikutuksia — itse asiassa tämä lukee hyvin selvästi tässä — mutta sen sijaan tässä di-
rektiivissä, mistä edustaja Mäkipääkin kysyi, vaaditaan se, että ase todella on tehty toimin-
takelvottomaksi. Meillä on tällä hetkellä tässä maassa deaktivoituja aseita, jotka voidaan
muuttaa hyvinkin yksinkertaisesti ampumakelpoisiksi, ja nyt tällä direktiivillä sitten puu-
tutaan siihen, että ne aseet aidosti ovat sitten sellaisia, että niitä ei kyetä enää ampumahar-
rastuksessa hyödyntämään.

Nostan tässä myös esille edustaja Mäkipäänkin mainitseman EU:n ampuma-asedirektii-
vin, joka on herättänyt meillä paljon keskustelua tässä maassa. On tietysti selvää, että on
syytä olla huolissaan suomalaisten reserviläisten, ampumaharrastajien sekä metsästäjien
puolesta, mutta ilokseni olen huomannut, että olemme saaneet myös ystäviä muista EU-
maista ja tämä asedirektiivi ei varmastikaan sellaisenaan ole nyt etenemässä läpi vaan useat
maat ovat esittämässä siihen sitten varaumia. Suomi on toiminut tässä näkemykseni mu-
kaan erinomaisesti, siitä kiitos asiasta neuvotelleille ministereille.

Metsästys- ja ampumaurheilu sekä reserviläistoiminta ovat meillä perinteistä harrasta-
mista, ja myös tähän ampuma-aselainsäädäntöön tätä tulee peilata tämän normien purka-
misen kautta. Meillä on nykyisellään aselait, jotka ovat äärimmäisen tiukkoja. Meillä sää-
dellään tiukasti tätä harrastustoimintaa, ja näen, että siinä voitaisiin jollakin tavalla myös
keventää. Ei nimittäin ole mitään järkeä siinä, että sellainen henkilö, jolla on jo omistuk-
sessaan useita ampuma-aseita, erityyppisiä ampuma-aseita, joutuu käymään läpi sen täs-
mälleen saman prosessin joka kerta, kun hän käy hakemassa uuden luvan ampuma-aseen
hankkimiseksi. Olisi varmasti paikallaan pohtia, voitaisiinko meillä siirtyä tällaiseen am-
puma-asekorttiin, jossa kerran selvitettäisiin erittäin perusteellisesti henkilön edellytykset
omistaa ja hallinnoida ampuma-asetta, ja mikäli todetaan, että hän on kelpoinen näitä asei-
ta hallussa pitämään, hänelle voitaisiin myöntää oikeus esimerkiksi 10 tai 15 ampuma-
2



Pöytäkirjan asiakohta PTK 16/2016 vp
aseen hallinnointiin sitten yhdellä kortilla. Totta kai nämä aseet sitten rekisteröitäisiin
myös poliisille.

Meillä vaaditaan ampuma-aseharrastajilta paljon ja viime vuosina esimerkiksi käsiaset-
ta hankkiessa on vaadittu turvallisen ampujan kurssin suorittamista, mutta jollakin tavalla
tässä on menty jo kohtuuttomuuksiin saakka. Olen itse esimerkiksi taustaltani evp-upseeri,
ja minulla on oikeus ampua ja ammuttaa kaikilla Suomen jalkaväen aseilla pistoolista
panssarintorjuntaohjukseen, mutta tästäkin huolimatta, kun edellisen kerran revolverille
hain hankkimislupaa, minulle sanottiin, että muuten voitaisiin helposti myöntää mutta teil-
lä ei ole tätä turvallisen ampujan kurssia suoritettuna, jolloin kyllä sitten onneksi kysyin,
että mitä olisi ylikomisario mieltä, riittäisikö turvallisen ampujan kurssiksi se, että todella
on oikeus ampua ja ammuttaa kaikilla tällaisilla aseilla, ja onneksi se minun tapauksessani
sitten riitti.

Mutta normien purkamisen kautta turvalliseen ampuma-ase- ja metsästysharrastukseen,
ja myös kiitokset vielä tästä lakiesityksestä, joka osaltaan keventää ampuma-aseisiin koh-
distuvaa byrokratiaa.

17.44 Kari Kulmala ps: Arvoisa rouva puhemies! En puhu edustaja Kärnän tavoin tule-
vista, vaan tästä käsiteltävästä esityksestä. Hallituksen esityksessä ehdotetaan muutetta-
vaksi ampuma-aselakia lisäämällä siihen viittaus Euroopan komission antamaan ampuma-
aseiden deaktivointistandardeja ja -tekniikoita koskevaan asetukseen. Pysyvästi ampuma-
kelvottomaksi tehty ampuma-ase ja pysyvästi toimintakelvottomaksi tehty aseen osa olisi
mahdollista esittää myös Poliisihallitukselle tai muulle kuin luvanhaltijan kotikunnan tai
kotipaikan poliisilaitokselle. Esityksen mukaisesti ampuma-aseen tai aseen osan hallussa-
pitoon oikeuttavan luvan haltijan on 30 päivän kuluessa ampuma-aseen deaktivoinnista
esitettävä ase tai aseen osa poliisilaitokselle tai Poliisihallitukselle. Poliisilaitos voisi olla
muu kuin luvanhaltijan kotikunnan tai kotipaikan poliisilaitos. Tämä joustavoittaa esittä-
mistä ja on aseharrastajan etu. Mielestäni myös deaktivoidut sarjatuliaseet voidaan tarkas-
taa poliisilaitoksella, missä on ihan hyvin riittävä asiantuntemus.

Ampuma-aseen deaktivoinnista ja aseen osan pysyvästi toimintakelvottomaksi tekemi-
sestä on annettu Suomessa 14. päivänä tammikuuta 2010 Poliisihallituksen ohje. Ohje kos-
kee aseen deaktivoinnin ja aseen osan toimintakelvottomaksi tekemisen suorittamista ja
deaktivoinnin ja toimintakelvottomaksi tekemisen toteamista poliisilaitoksella. Mielestäni
ohjeet ovat selvät ja riittävät eikä tulkinnanvaraisuuksia ole. Osassa EU-maita deaktivoin-
tiohjeet ovat vielä lapsenkengissä, mistä kärsivät kaikki aseharrastajat myös muualla
EU:ssa ja myös Suomessa. 

Asedirektiivin mukaan ampuma-aseena ei saa pitää esineitä, jotka vastaavat ampuma-
aseen määritelmää mutta jotka on tehty pysyvästi ampumakelvottomiksi deaktivoimalla.
Asetuksen mukaan ampuma-aseiden deaktivoinnin suorittavat julkiset tai yksityiset yksi-
köt tai ne henkilöt, joilla on kansallisen lainsäädännön mukainen lupa siihen. Mielestäni on
hyvä, ettei deaktivointia voi tehdä kuin se, jolle on lupa myönnetty. Tällä taataan deakti-
vointien yhdenmukaisuus ohjeiden mukaisesti. Toivoa sopii, että asedirektiivi otetaan to-
sissaan myös muissa EU-maissa.

Mitä sitten on aseen tai aseen osan deaktivointi? Deaktivoinnissa varmistetaan, että
kaikki ampuma-aseen toiminnan kannalta olennaiset osat on tehty pysyvästi toimintakel-
vottomiksi siten, ettei niitä voida poistaa, asentaa uudelleen tai muuttaa tarkoituksena teh-
dä ampuma-aseesta uudelleen ampumakelpoinen. Tämän jälkeen toimivaltainen viran-
3



Pöytäkirjan asiakohta PTK 16/2016 vp
omainen tarkastaa deaktivointitoimenpiteet, millä varmistetaan, että ampuma-aseelle suo-
ritetut muutokset tekevät sen pysyvästi ampumakelvottomaksi. Deaktivoidun ampuma-
aseen omistaja saa tästä todistuksen tai asiakirjan, joka osoittaa ampuma-aseen deaktivoin-
nin suoritetuksi. Myös aseeseen tai sen osaan voidaan tehdä merkintä deaktivoinnin suo-
rittamisesta. Deaktivoidun ampuma-aseen omistajan on pidettävä deaktivointitodistus py-
syvästi saatavilla, ja jos deaktivoitu ampuma-ase saatetaan markkinoille, deaktivointitodis-
tus on liitettävä siihen. Deaktivointitodistus on siis tämän kaltainen A4-paperi. [Puhuja
näytti paperia kädessään.] 

Deaktivoituja ampuma-aseita voi viedä toiseen jäsenvaltioon vain, jos ne on varustettu
yhteisellä yksilöivällä merkinnällä ja niiden mukana on asetuksen mukainen deaktivointi-
todistus. Suomen erittäin tiukka ampuma-aselaki ja ampuma-aseasetus eivät ole ristiriidas-
sa tämän deaktivointiasetuksen kanssa. Deaktivointiasetusta sovelletaan myös niihin am-
puma-aseisiin ja aseen osiin, jotka on deaktivoitu ennen asetuksen soveltamisen alkamista,
jos nämä deaktivoidut aseet tai niiden osat siirretään toiseen jäsenvaltioon tai saatetaan
markkinoille.

17.49 Mika Kari sd: Arvoisa puheenjohtaja! Itse ehdin jo olla hieman siinä käsityksessä,
että tämä deaktivointiasia ampuma-aselain sisälle tulisi vasta siinä vaiheessa, kun EU:ssa
on käsitelty tämä ampuma-asedirektiivi ja se kokonaisuus, mutta käyhän se tietenkin näin-
kin paloittain.

Kun edustaja Kulmala tässä jo varsin hyvin kuvasi tätä nykytilaa, niin haluan tuoda
myös esiin tässä vaiheessa jo jatkokeskusteluun ja valiokuntatyöhön sen näkemyksen, niin
kuin edustaja Kulmalakin, että meillä Suomessa poliisi on säädellyt tätä deaktivointitoi-
mintaa huomattavasti tarkemmin, niin kuin myös meidän kansallinen lainsäädäntö huo-
mattavasti tarkemmin, kuin Euroopassa noin keskimäärin asianlaita on. Sen takia onkin
hyvin tärkeätä, että myös meidän parlamentista menee viesti Eurooppaan siitä, että euroop-
palaisilla jäsenmailla on myös kehittämisen varaa tässä deaktivoinnissa, ettei näitä deakti-
voituja aseita tai aseen osia voitaisi uudelleen ottaa käyttöön muun muassa rikolliseen tar-
koitukseen.

Ja vielä liittäen vähän tulevaankin: siinä vaiheessa, kun tämä ampuma-asedirektiivi ete-
nee EU:ssa — niin kuin toivon, että se etenee — toivon, että se etenisi myös siinä puolus-
tusvaliokunnan esittämässä hengessä, että reserviläistoimintaan tarvittavat aseet olisivat
jatkossakin myös reserviläisten käytössä. Tätä toivoo koko puolustusvaliokunta yksimieli-
sesti.

Keskustelu päättyi.

Asia lähetettiin hallintovaliokuntaan.
4


