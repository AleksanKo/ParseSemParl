















































DEMB2E1.tmpSave.xml


Pöytäkirjan asiakohta PTK 29/2015 vp
Pöytäkirjan asiakohta 

PTK 29/2015 vp

Täysistunto

Tiistai 8.9.2015 klo 14.03—16.20

3. Hallituksen esitys eduskunnalle työeläkejärjestelmää koskevan lainsäädännön muutta-
miseksi ja eräiksi siihen liittyviksi laeiksi

Hallituksen esitys HE 16/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Keskustelu

14.06 Sosiaali- ja terveysministeri Hanna Mäntylä (esittelypuheenvuoro): Arvoisa pu-
hemies! Tässä hallituksen esityksessä ehdotetaan toteutettavaksi työeläkeuudistusta koske-
vat lainmuutokset. Hallituksen esityksen keskeisenä tavoitteena on pidentää suomalaisten
työuria. Samalla tavoitteena on vähentää julkisen talouden kestävyysvajetta. Työurien pi-
dentymisen kautta edistetään työllisyyttä ja kasvatetaan talouden yhteenlaskettuja työtulo-
ja. Kestävyysvajetta supistaa myös eläkkeiden maksuun tarvittavien menojen pienentämi-
nen. 

Esityksen tavoitteena on myös turvata työeläkejärjestelmän rahoituksellinen kestävyys.
Työurien pidentyessä työtulosumma kasvaa, mikä tukee myös eläkkeiden rahoituspohjaa.
Rahoituspohjan kasvaminen hillitsee työeläkemaksun nousupaineita. Ehdotettujen muu-
tosten johdosta työeläkemaksun taso voidaan vakiinnuttaa seuraaviksi vuosikymmeniksi.

Esityksessä ehdotetaan eläkeiän nostamista asteittain. Vanhuuseläkeiän alarajaa ehdote-
taan nostettavaksi vuonna 1955 syntyneistä alkaen 3 kuukautta jokaista ikäluokkaa kohti
65 vuoteen asti. Myöhemmin vanhuuseläkeikä työeläkejärjestelmässä sekä kansaneläke-
järjestelmässä ehdotetaan sidottavaksi eliniänodotteeseen. Tarkoituksena on, että osa odo-
tettavissa olevasta eliniän pitenemisestä käytettäisiin jatkossa työssäoloon. Eläkeikä nou-
sisi kaikilla työssä olevilla työskentelyalasta riippumatta.

Eläkkeen karttuminen muutettaisiin kaikenikäisille samanlaiseksi. Eläkkeen karttumi-
nen alkaisi nykyistä aikaisemmin, jo 17 vuoden iässä, ja karttuma olisi 1,5 prosenttia
työansioista. Vanhemmille ikäluokille muutosta kuitenkin pehmennettäisiin erityisellä
siirtymäajan karttumalla.

Uusina eläkemuotoina otettaisiin käyttöön osittainen varhennettu vanhuuseläke ja työ-
uraeläke. Osittainen varhennettu vanhuuseläke korvaisi nykyisen osa-aikaeläkkeen. Työ-
uraeläke mahdollistaisi eläkkeelle siirtymisen hieman alinta vanhuuseläkeikää aikaisem-
massa vaiheessa niille, jotka ovat tehneet pitkän työuran rasittuneisuutta ja kuluneisuutta
aiheuttavassa työssä ja joiden mahdollisuudet jatkaa työssä ovat heikentyneet. Se, minkä-
 Tarkistettu
4.0



Pöytäkirjan asiakohta PTK 29/2015 vp
laista työtä pidettäisiin eläkkeeseen edellyttävällä tavalla rasittavana ja kuluttavana, on tar-
koin määritelty lakiehdotuksessa.

Uudistuksella pyritään turvaamaan kaikille ikäluokille riittävät eläketasot ja varmista-
maan sukupolvien välinen oikeudenmukaisuus. Nykyistä pidemmät työurat johtaisivat pa-
rempiin eläkkeisiin, koska eläkettä ehtii karttua pidemmältä ajalta. Ehdotettu muutos eläk-
keen karttumisen alarajan laskemisesta sekä se, että luovutaan työeläkevakuutusmaksun
vähentämisestä eläkkeen perusteena olevista työansioista, parantaa eläketasoa erityisesti
nuorten osalta. Nuorten kannalta olennaista on myös, että eläkemaksun nostopaineita voi-
taisiin hillitä nyt ehdotettavilla muutoksilla. Sukupolvien ja eri sosioekonomisten ryhmien
välistä oikeudenmukaisuutta tukisi karttumissäännösten yhdenmukaistaminen. Jo eläk-
keellä olevia nyt ehdotettavat muutokset eivät koske.

Ehdotettavien muutosten pohjana on työmarkkinakeskusjärjestöjen viime syksynä teke-
mä sopimus ehdotuksesta työeläkeuudistukseksi. Valmistelua on jatkettu tämän jälkeen
sosiaali- ja terveysministeriössä yhteistyössä työmarkkinakeskusjärjestöjen ja eläkelain-
säädännön toimeenpanijoiden kanssa. 

Eläkejärjestelmän muutokset ovat yksi niistä rakenteellisista uudistuksista, joita Suomi
tarvitsee tässä vaativassa taloudellisessa tilanteessa. Eläkeuudistus myös merkittävällä ta-
valla hillitsee työnantajamaksujen nousua. Ilman nyt ehdotettavia muutoksia työntekijän
eläkelain mukaista maksua olisi nostettava yli prosenttiyksiköllä vuoteen 2025 mennessä. 

Vuonna 2009 silloinen hallitus ja työmarkkinakeskusjärjestöt asettivat tavoitteeksi, että
25 vuotta täyttäneen eläkkeellesiirtymisiän odote nousisi vähintään 62 vuoteen ja 4 kuu-
kauteen vuoteen 2025 mennessä. Nyt ehdotettavien muutosten on valmisteluvaiheessa ar-
vioitu johtavan tavoiteltuun lopputulokseen jo hieman tätä aiemmin.

14.11 Tuula Haatainen sd:  Arvoisa rouva puhemies! Käsittelyssä on nyt yksi tämän
eduskuntakauden tärkeimmistä uudistuksista. Tämän valmisteluhan tapahtui jo viime kau-
della, kun työmarkkinaosapuolet pääsivät noin vuosi sitten sopimukseen työeläkejärjestel-
män uudistamisesta.

Työeläkkeet kertyvät työstä, ja siksi työllisyyspolitiikka on rahoituksen kestävyyden
kannalta aivan keskeistä. Yksilön työssäjaksamisen kannalta taas olennaista on vahvistaa
nimenomaan työelämän laatua ja työssä jaksamista. Tähän toivonkin hallitukselta kiristys-
ten sijaan aktiivisempaa otetta. Valtiovalta voi monin keinoin tukea ja edistää työurien pi-
dentämistä. Tästä maassamme on hyviä kokemuksia muun muassa 2000-luvun alusta.

Työelämän murros on todellista. Entistä useampi työntekijä vaihtaa työpaikkaa moneen
otteeseen uransa aikana, pätkä- ja silpputyöt ovat todellisuutta, ja vain harva työntekijä saa-
vuttaa parhaat ansionsa työuran loppuvuosina. Tämä esitys on pyrkinyt ottamaan nämä
muutokset huomioon. Eläkekarttumat paranevat kaikilla työntekijöillä, eikä sillä ole mer-
kitystä, missä elämänvaiheessa työ on tehty. Lisäksi työuraa pitkään jatkavilla säilyy mer-
kittävä kannuste lykkäyskorotuksen avulla.

Tämä työmarkkinaosapuolten saavuttama sopu tavoittelee riittävää eläketurvaa jokai-
selle, sukupolvien välisen oikeudenmukaisuuden varmistamista sekä koko työeläkejärjes-
telmän rahoituspohjan turvaamista. Esityksen arvioidaan vähentävän eläkemenoja ja lisää-
vän työllisyyttä niin, että kestävyysvaje pienenisi 1 prosenttiyksiköllä. Myös eläkevarojen
sijoitussääntöjä muutetaan, jotta sijoitustuotot paranevat. Näillä esitetyillä muutoksilla
voidaan vahvistaa rahoituksen kestävyyttä niin, että maksutasoksi riittäisi 24,4 prosenttia
jatkossa.
2



Pöytäkirjan asiakohta PTK 29/2015 vp
Arvoisa puhemies! Suomen talouden tilanne on vakava. Eläkeuudistus onkin ainoa
konkreettinen uudistus, jolla on todellista vaikutusta kestävyysvajeeseen ja joka on aidosti
yhdessä sopien saatu aikaan. Tällaista sopimisen kulttuuria tarvitaan jatkossakin, ja halli-
tuksella on siinä nyt näytön paikka.

Nykyistä pidemmät työurat tuottavat paremman eläketason. Tämä edellyttää kuitenkin,
että työtä on tarjolla ja työtä voi jatkaa eläkeikään saakka. Siksi sekä työllisyyden vahvis-
taminen että työelämän kehittäminen ovat aivan olennaisia.

Tässä uudistuksessa eläkkeiden karttumissääntöjen muutokset lisäävät myös järjestel-
män oikeudenmukaisuutta. Jatkossahan eläke karttuu jo 17-vuotiaasta alkaen ja koko palk-
ka on eläkekarttuman perustana, ja on hyvä asia, että niin sanottu piiloleikkuri nyt sitten
poistettiin. Lisäksi kertymä pysyy samansuuruisena koko työuran ajan. Nämä muutokset
parantavat erityisesti nuorten ihmisten tulevaa eläkettä.

Lisäksi käyttöön otetaan uusi työuraeläke ja osittainen varhennettu vanhuuseläke, jotka
lisäävät työntekijän ja yrittäjän mahdollisuuksia joustavaan eläköitymiseen. Suunnitelmal-
lista eläkkeelle siirtymistä tukee myös tavoite-eläkeikä, jonka työntekijä saa tietoonsa 5
vuotta ennen alinta eläkeikäänsä ja näin voi sitten arvioida tulevaa tasoa eläkkeessään. Sik-
si onkin hyvin tärkeää, että työntekijät ja yrittäjät saavat ajoissa informaatiota siitä, mitä
eläkeuudistus tarkoittaa ja miten se omalla kohdalla vaikuttaa.

Arvoisa puhemies! Vielä muutama sana tasa-arvosta: Naisten eläkkeet ovat keskimää-
rin miesten eläkkeitä matalampia, ja erothan johtuvat matalammasta palkkatasosta sekä ly-
hyemmistä työurista. Näihin ei suoraan voida eläkejärjestelmän kautta vaikuttaa, mutta
hallitus voi omilla toimillaan parantaa naisten asemaa työelämässä. Eläkkeiden tasoon vai-
kuttavat myös perhevapaat, joita naisilla on enemmän kuin miehillä. Voimassa olevan lain-
säädännön mukaanhan eläkettä karttuu myös vanhempainraha-ajoilta sekä alle 3-vuotiaan
lapsen hoitamisesta kotona, kuten myös opiskelustakin. Tässä laskennallinen pohjapalkka
on nyt 707 euroa. Tämä periaate tulee säilymään jatkossakin, ja se on hyvä asia.

Haluan kuitenkin, arvoisa puhemies, kirittää hallitusta helpottamaan työn ja perheen yh-
teensovittamista ja parantamaan naisten työllisyysastetta. Nimittäin naisten vahva työ-
markkina-asema näkyy sitten palkoissa, työurassa ja sitä kautta myöhemmin eläkkeissä.

14.16 Anna Kontula vas: Arvoisa rouva puhemies! Esitys työeläkejärjestelmää koske-
van lainsäädännön muuttamiseksi on puhdas esimerkki tilanteesta, jossa muodollisesti yh-
täläinen säännös johtaa tosiasialliseen eriarvoisuuteen. Tällä viittaan etenkin eläkeiän sito-
miseen elinajanodotteeseen. 

Esityksen mukaan eläkeikää nostettaisiin asteittain 65 vuoteen, minkä jälkeen se sidot-
taisiin keskimääräiseen elinajanodotteeseen. Tarkoituksena on säilyttää saavutettu eläke-
ajan ja työssäoloajan välinen suhde myös siinä tapauksessa, että ihmiset tulevaisuudessa
eläisivät entistä vanhemmiksi. Uudistus ei huomioi, että erot väestöryhmien elinajanodot-
teissa ovat hyvin suuria. Tällä hetkellä hyvätuloinen 35-vuotias mies voi odottaa elävänsä
82-vuotiaaksi, kun taas pienituloisen miehen elinajanodote on 69,5 vuotta.

Tuloluokkien väliset erot ovat kasvaneet yhtä jalkaa tuloerojen kasvun kanssa 1990-lu-
vun taitteesta lähtien. Koska tuloerot jatkavat kasvuaan, ei ole mitään syytä olettaa elinai-
kaerojen tasaantuvan lähitulevaisuudessa. Käytännössä tämä tarkoittaa, että varsinkin duu-
narimiehet saavat heittää hyvästit eläkepäiville. Otan tässä esimerkiksi rakennusalan, jolta
nykyisinkin eläköidytään varhain, keskimäärin noin 58-vuotiaana. Harva yli kuusikymp-
pinen jaksaa kiipeillä telineillä sateessa tai päällystää moottoritietä helteessä. Rakentajat
3



Pöytäkirjan asiakohta PTK 29/2015 vp
myös kuolevat varhain, sillä alalla on paljon juuri niitä pienituloisia miehiä, joiden keski-
määräinen elinajanodote jää uudistuksen laskukaavalla alle vanhuuseläkkeen alarajan.

Arvoisa rouva puhemies! Vaikka tulevaisuudessa hyvin harva rakentaja ehtii vanhuus-
eläkkeelle, maksajiksi he kyllä kelpaavat. Koska rakentajien työurat usein alkavat viimeis-
tään parikymppisenä, saattaa eläkemaksuvuosia kertyä hyvinkin saman verran kuin kor-
keakoulutetulla, joka jaksaa töissä vanhuuseläkeikään saakka tai ylikin. Niin sanotun työn-
sankarieläkkeen tuominen lakiin ei muuta tätä kokonaiskuvaa, sillä sen tiukkoihin ehtoi-
hin mahtuvat äärimmäisen harvat, joidenkin arvioiden mukaan noin parituhatta henkilöä
kustakin ikäluokasta, raksoilta tuskin kukaan. Työuraeläkkeen saamiseen vaaditaan kuta-
kuinkin yhtäjaksoista virallisista rekistereistä todennettavaa työuraa, jollaista kausi- ja suh-
danneherkällä rakennusalalla on tuskin kenelläkään.

Rouva puhemies! Kyllä minä tiedän, että kolmikannassa sovittu on tässä maassa niin py-
hää ja koskematonta, että sitä ei järkipuheilla kaadeta. Aina kannattaa silti yrittää. Mekaa-
nisen elinajanodotekytköksen ongelmia olisi nimittäin varsin helppo lieventää esimerkiksi
huomioimalla alakohtaisia eroja. Jos näin ei tehdä, se on sitten puhtaasti ideologinen valin-
ta. Itse en aio kannattaa uudistusta, jossa eläkemaksut kuuluvat kaikille mutta eläkkeet vain
valituille. 

Arvoisa puhemies! Aikasuosituksen vuoksi käsittelen eläkeuudistuksen taustaoletuk-
siin liittyviä yleisempiä haasteita myöhemmin toisessa puheenvuorossa.

14.20 Jari Myllykoski vas: Arvoisa rouva puhemies! Käsiteltävänä oleva esitys on esi-
merkki siitä, kuinka nykyhallituksen pitäisi myös rakentaa yhteiskunnassa tekemistä ja so-
pimista. Edellisen hallituksen aikana liikkeelle laitettu eläkeuudistus on juuri se esimerkki,
kuinka kolmikannassa voidaan sopia isoista, meitä eteenpäin vievistä asioista. Yhdessä
harmonisesti työmarkkinajärjestöjen kanssa tehty ratkaisu on nyt täällä käsittelyssä, ja
kaikki taputtavat. Nykyhallituksen pääministerikin antaa tälle aplodit, koska toteaa, että
tämä on erinomaista ja hyvin valmisteltua työtä. (Toimi Kankaanniemi: Kontula ei!) Työ-
markkinajärjestöt antavat sille aplodeita. — On säröjä, joita edustaja Kontula tässä aiem-
min toi esille. Sopimus on aina sopimus, tavoitteita paremmasta on toki meillä työnantaja-
ja työntekijäpuolten edustajilla jokaisella. Mutta kun tehdään yhteinen ratkaisu, se tarkoit-
taa sitä, että kaikki olemme kutakuinkin tyytyväisiä.

On pakko sanoa — vaikka ei tähän aivan liity, mutta signaalina siihen, kuinka tästä sit-
ten tiedotetaan jatkossa — että olen hirvittävän pettynyt siihen, että esimerkiksi Telan osal-
ta on eläketiedottamisessa tehty radikaaleja muutoksia. Tämä uudistus ei tule läpäisemään
omalta sisällöltään niin, että eläkkeensaajat tämän ehdotuksen perusteella saisivat sen kai-
ken tiedon, mitä kuuluisi saada. Meillä jää puutteelliseksi yrittäjätahojen, meillä jää puut-
teelliseksi myös työntekijätahojen saama tieto, mitenkä tämä vaikuttaa siihen, mitä me
voimme itsessämme tehdä.

Olisin toki toivonut, että tässä uudistuksessa oltaisiin voitu käsitellä meillä viime edus-
kuntakaudella ollutta eläkkeiden katto -keskustelua ehkä vähän toisella tavoin kuin että
leikkaamme vain sitä, mitä työllä on ansaittu. Kun meidän järjestelmä kuitenkin tarjoaa
mahdollisuuden noin 60 prosentin ansioon siitä, mitä on oman työhistoriansa aikana an-
sainnut, niin olisiko ollut hyvä avata tämä keskustelu niin, että se keskimääräinen palkka-
tulo, josta eläke muodostuu, olisi se 60 prosenttia, etteivät ne ihmiset, jotka jatkavat eläk-
keelle siirryttyään työuraansa, olisi välttämättä olleet oikeutettuja kartuttamaan sen 60 pro-
4



Pöytäkirjan asiakohta PTK 29/2015 vp
sentin päälle enää eläkettä? Oltaisiin otettu sellainen asetelma, että voit ottaa eläkettä ja
työhistoriasi voi jatkua. Olisi kunnioitettavaa, että työllä voidaan tulla edelleen toimeen.

Uudistus kuitenkin sisältää mielestäni sellaisia elementtejä, jotka paitsi sukupolvien
myös sukupuolten välistä tasa-arvoa edistävät. Alle 3-vuotiaitten lasten vanhempien osal-
ta, näiden jäädessä kotiin hoitamaan lapsia, tässä on uudistus, joka edesauttaa tätä tasa-ar-
von toteutumista.

Mutta en voi olla viittaamatta edustaja Kontulan käyttämään puheenvuoroon — kuinka
niin onkin? Maksajiksi me kyllä kelpaamme, mutta nauttijoita emme pysty olemaan. On
todellakin varteen otettava ja nähtävä asia, kun näitä tietyissä työurissa, tietyissä työkoko-
naisuuksissa olevia hankkeita lähdetään arvioimaan — että koska ja mikä on se raskas työ
— että hallitus lähtee työmarkkinaosapuolten kanssa valmistelemaan jo nyt tässä vaihees-
sa sitä, mitkä ovat ne alat, mitkä ovat ne ammatit, jolloin kun ruvetaan pohtimaan sitä, onko
tällä henkilöllä täyttynyt se pitkän työuran ja raskaan työn tekemisen raja, niin ei kävisi
niin kuin tällä hetkellä käy aina ensimmäisenä niin sanotun työkyvyttömyyseläkkeen osal-
ta, että tulee se kielteinen päätös ja sen jälkeen vasta ruvetaan käsittelemään tosissaan, vaan
nyt luotaisiin jo se pohja. Ruvetaan jo nyt pohtimaan niitä aloja, että kun se vakuutusyh-
tiön, työeläkeyhtiön lääkäri saa ne paperit käteensä, niin tietää, että täällä on se pohja jo
saavutettu, sitä kohden meidän pitää edetä.

Lopuksi haluan sanoa, arvoisa puhemies, vielä kerran: tästä on hyvä tämänkin hallituk-
sen ottaa mallia, kuinka työmarkkinajärjestöjen kanssa asioita hoidetaan.

14.25 Sari Sarkomaa kok: Arvoisa puhemies! On ryhdikästä aloittaa syysistuntokausi
mittavalla rakenneuudistuksella, joka toivottavasti saa koko eduskunnan tuen.

Käsittelyssä olevan eläkeuudistuksen keskeinen tavoite on todellakin pidentää työuria
vanhuuseläkeikää asteittain nostamalla. Uudistuksella parannetaan julkisen talouden kes-
tävyyttä noin prosenttiyksiköllä ja turvataan eläkejärjestelmämme rahoituksellista kestä-
vyyttä. Tämä esitys on välttämätön osoitus siitä, että me Suomessa kannamme vastuuta ja
kykenemme tekemään rakenteellisia uudistuksia emmekä anna Suomen ajautua Kreikan
tielle. Mikä olennaista, uudistuksella halutaan myös turvata kaikille ikäluokille riittävät
eläketasot ja varmistaa sukupolvien välinen oikeudenmukaisuus. 

On hyvin tärkeää, että eläkeuudistuksesta keskustellaan laajasti. Eduskunta käy tämän
esityksen läpi, ja on tärkeää sanoa ääneen, mihin tällä eläkeuudistuksella pyritään. Todel-
lakin pyritään turvaamaan riittävät eläkkeet: eläkkeet pienenisivät voimakkaasti elinaika-
kertoimen takia, elleivät työurat pitenisi. Siksi tarvitsemme eläkeuudistuksen. Toinen tär-
keä asia on kestävä rahoitus: kun me elämme pidempään, pitäisi eläkemaksuja nostaa, kun
eläkemenot nousevat, ja kestävämpi ratkaisu on todellakin se, että lisäämme työntekoa.
Kolmantena: Työurien pidentäminen. Eläkejärjestelmältä odotetaan ja saadaan tukea myös
työllisyyden parantamiseen ja julkisen talouden ongelmien ratkaisemiseen. Siksi eläkeuu-
distus.

Täällä on todettu, että tämä esitys perustuu työmarkkinakeskusjärjestöjen kompromis-
sisopimukseen, joka todellakin täyttää edellisen hallituksen rakennepaketin tavoitteet. Ko-
koomuksen eduskuntaryhmä on tälle eläkeratkaisulle antanut tukensa, mutta nostan esille
muutamia asioita, joita valiokuntakäsittelyssä on hyvä käydä läpi, joita on arvioitava ja tar-
kasteltava.

On todettava, että eläkeuudistus ei ole työurauudistus, koska se ei sisällä työelämän ke-
hittämiselementtejä tai ennen kaikkea työnantajalle taloudellisia insentiivejä pidentää
5



Pöytäkirjan asiakohta PTK 29/2015 vp
työuria, ja siksi työelämää pitää kehittää, niin kuin täällä erityisesti sosiaali- ja terveysva-
liokunnan puheenjohtaja totesi.

On myös todettava, että kannusteet jatkaa työuraa vanhuuseläkeikää lähestyttäessä jää-
vät tässä ratkaisussa laihoiksi, kun korotettu karttuma poistuu. Ja on tärkeää myöskin kat-
soa, millä tavalla tämä uudistus kannustaa korkeaan koulutukseen ja työurien jatkamiseen.

Esitykseen sisältyvä niin kutsuttu työuraeläke luo uusia valinnanmahdollisuuksia eläk-
keelle jäämisen ja työssä jatkamisen välille, mutta se ei täysimääräisesti toteuta eläkeuu-
distuksen perustavoitetta eläkkeellejäämisiän myöhentämisestä.

Mutta nämä ovat asioita, joita valiokuntakäsittelyssä on katsottava.
Arvoisa puhemies! Esitys turvannee 10—20 vuodeksi työeläkkeiden rahoituksen, ja se

on erittäin tärkeää. Mutta todellakin totean, että eduskuntaryhmämme antaa tuen tälle laki-
esitykselle. Ja on aivan erinomaista, että tässä esityksessä on joustavia elementtejä, eli työ-
eläketurvassa on jatkossakin joustavia elementtejä: joustava vanhuuseläkeikä säilyy, osit-
tainen varhennettu vanhuuseläke osa-aikaeläkkeen sijaan. Ja juuri nämä joustavat elemen-
tit ovat työntekijöille tärkeitä asioita, ne lisäävät työelämän laatua.

On sukupolvinäkökulmasta oikeudenmukaista, että vanhuuseläkeikä alkaa nousta jo
1955 syntyneillä. On myös tärkeää alleviivata ja sanoa ääneen, kun tämä lakiesitys on lä-
hetekeskustelussa, että työkyvyttömyyseläkkeen tason korottaminen lieventää eläkeläis-
köyhyyttä ja työeläkemaksun eläkevähenteisyyden poistaminen parantaa eläkkeiden tasoa.

On selvää, että kun lakia käsitellään, niin saamme myöskin pohtia ja vastata kysymyk-
siin ammatillisesta eläkeikäasiasta.

Aivan lopuksi haluan nostaa vielä tasa-arvonäkökulman, joka tässä on tullutkin jo esil-
le. Eli me tiedämme, että miesten korkeammat eläkkeet naisiin verrattuna johtuvat keski-
määrin kaksi vuotta pidemmistä työurista ja korkeammasta palkkatasosta. Lähetän tässä
kyllä hallitukselle terveiset siitä, että todella tärkeää on, että tasa-arvotoimia tehdään. On
hyvin tärkeää myöskin, että naisten työmarkkina-asemaa ja epätasa-arvoon johtavia raken-
teita poistetaan, ja yksi on vanhemmuudesta työnantajalle aiheutuvat kustannukset. On tär-
keää, että tässä asiassa edetään niin, että tuo työelämän häpeätahra ja yrittäjyyden jarru saa-
taisiin poistettua. Että budjettiriiheen tästä lähetän vielä terveiset.

Mutta aivan lopuksi, arvoisa puhemies, totean, että lakiesitys on kannatettava. Uudistus
perustuu viisauteen. Kun saamme lisää vuosia elämään, on elämää ja aktiivisuutta saatava
noihin vuosiin. Eli kun ihmisen elinikä pidentyy, niin osa noista lisävuosista tulee käyttää
työntekoon. Sille viisaalle ajatukselle tämä lakiesitys perustuu.

14.31 Antti Lindtman sd (vastauspuheenvuoro): Arvoisa puhemies! Tässä esityksessä on
paljon hyviä elementtejä: Kestävyysvaje pienenee yli prosenttiyksiköllä. Karttumaratkai-
susta on saatu oikeudenmukainen myös niille duunareille, jotka tekevät pitkän työuran ta-
saisella palkalla. Karttuma alkaa jo 17 vuodesta, ja pitkän työuran raskaissa töissä tehneil-
le mahdollistetaan työuraeläke.

Mutta ehkä merkittävintä nyt kuitenkin, kun tämä eläkeratkaisu on nyt tullut eduskun-
taan, on kiinnittää huomiota siihen, miten tämä prosessi syntyi, miten tämä ratkaisu saatiin
aikaan. On semmoinen sanonta, että siellä missä voima ei riitä, tarvitaan viisautta. Ja täs-
sähän on taustalla aikoinaan 2007—2011 Vanhasen porvarihallituksen yritys sanella —
siitä ei tullut mitään. Edellinen hallitus teki hyvää yhteistyötä työmarkkinajärjestöjen kans-
sa — päästiin ratkaisuun, joka on julkisen talouden kannalta ja myös työntekijöiden kan-
nalta oikeudenmukainen. Ja nyt näyttää siltä, että jälleen kerran ollaan palaamassa sanelun
6



Pöytäkirjan asiakohta PTK 29/2015 vp
aikaan. Kysyn: onko mitään järkeä heittää sopimusyhteiskunta roskakoriin? Sopimusyh-
teiskunnan kautta, sen tuloksena me olemme nyt saaneet tämän lakiesityksen tänne edus-
kuntaan, jossa se voidaan viedä läpi.

Puhemies Maria Lohela: Debattimahdollisuus on nyt avattu. Pyydän ilmoittautumaan.

14.32 Eero Heinäluoma sd (vastauspuheenvuoro):  Arvoisa puhemies! Tämä on, niin
kuin täällä on tullut ilmi, todella kannatettava uudistus ja miljardiluokan reformi, joka on
tapahtunut hyvän valmistelun jälkeen, ja on syytä kiinnittää huomio siihen, että tämä rat-
kaisuhan perusteiltaan syntyi edellisen hallituksen aikana, että kun Kataisen hallitusta on
niin monesta moitittu ja usein vielä oikeutetustikin, niin täytyy sanoa, että tässä on esi-
merkki Kataisen hallituksen hyvästä kylvöstä, joka nyt tuottaa tulosta tälle eduskunnalle.

Kun nyt kolmelta on alkamassa tiedotustilaisuus, jossa hallitus kertoo omasta yhteiskun-
tasopimusmallistaan, niin on aihetta kiinnittää huomiota tähän menettelytapaan, johon
edustaja Lindtman tuossa edellä jo puuttui. Se, että meillä on täällä erittäin laaja uudistus,
on tulos siitä, että on halu käydä vuoropuhelua ja kuunnella yhteiskunnan muita osapuolia
ja ottaa myös työmarkkinaosapuolten mielipide vakavasti. Ainahan se on kompromissi
eikä täydellinen, mutta tämä on hyvä sellainen.

Huolestunut olen vasemmistoliiton linjasta: jos vasemmistoliitto todella irrottautuu kol-
mikannasta, niin kuin edustaja Kontula sanoi, niin on aikoihin eletty.

14.34 Matti Vanhanen kesk (vastauspuheenvuoro):  Arvoisa puhemies! Joo, tämä tie on
ollut pitkä, mutta tärkeintä on lopputulos. Tämähän lähti liikkeelle siitä, että hallitus työ-
markkinajärjestöjen kanssa oli laatimassa niin sanottua sosiaalitupoa työurien pidentämi-
seksi. Näytti siltä, että sen ehdotukset eivät tule olemaan riittäviä, ja hallitus moneen ker-
taan vetosi, että näitä pitää terästää, mutta siinä ei silloin onnistuttu, ja sen jälkeen sitten
hallitus katsoi, että pitää asettaa seuraava rima. Määritimme tavoitteeksi 63:sta 65 vuoteen
ja niin, että se toteutetaan siirtymäajalla siten että 2 kuukautta vuodessa. Nyt lopputulos on
tismalleen sama. Vain sen takia, että tämä lykkääntyi, tämä siirtymäaika tulee olemaan no-
peampi: 3 kuukautta vuodessa. 

Mutta niin kuin sanoin: hyvä, että tämä tulee, ja erinomaista, että tämä toivottavasti yk-
simielisesti hyväksytään, tunnustetaan tämän positiivinen vaikutus kestävyysvajeen ka-
ventamiseen.

14.35 Hannakaisa Heikkinen kesk (vastauspuheenvuoro):  Arvoisa puhemies! Työurat
eivät pitene kestävästi tällä eläkeuudistuksellakaan, vaan sillä, että ihmiset pysyvät tervei-
nä, työkykyisinä ja työhaluisina mahdollisimman pitkään. No, tämä eläkeuudistus on val-
tiontaloudellisesti ennen kaikkea todella tärkeä, mutta on paljon uudistuksia ja kehittämis-
kohteita, joilla on paljon merkitystä tuleville työurille. Näitä uudistuksia ovat muun muas-
sa tämä sosiaali- ja terveydenhuollon suuri uudistus sote, panostukset nuorten ja lasten liik-
kumiseen ja ylipäätänsä elintapoihin ja ennen kaikkea panostukset siihen, että ihmiset viih-
tyvät ja jaksavat työssä.

Arvoisa puhemies! Edustaja Myllykoski peräsi näitä aloja, joilla pitäisi olla jo ennalta
määrättynä mahdollisuus työuraeläkkeeseen kaikille. Tämä keskustelu on tärkeää ja hy-
vää, meillä on eriarvoisuutta työelämässä, raskautta löytyy toisilla aloilla enemmän kuin
7



Pöytäkirjan asiakohta PTK 29/2015 vp
toisilla, mutta yksilölliset erot ovat suuria ihmisten ja tehtävien välillä, ja sen takia minä nä-
kisin tässä, että paljon tärkeämpää on se, että katsotaan sitä yksilöä eikä järjestelmää.

14.36 Kalle Jokinen kok (vastauspuheenvuoro): Arvoisa puhemies! On tärkeää, että täs-
sä työeläkejärjestelmää koskevassa asiassa nyt on saatu esitys aikaiseksi, ja nimenomaan
se, että se on tehty yhteistyössä ja sopimalla, on erittäin hyvä, ja onnittelen siitä hallitusta.

Mutta nostan tässä esille erään toisen asian tähän liittyen: Ammatillisesta eläkeiästä so-
vittiin, että siitä luovutaan vuonna 89 heinäkuussa, ja tuolloin tehtävissä toimineet saivat
valita tietyin ehdoin, käyttävätkö ammatillista eläkeikää aikanaan. Nuo ehdot olivat esi-
merkiksi, että menetti oikeuden varhaiseläkkeen käyttöön ja sitoutui olemaan työnantajan
palveluksessa vuodesta 89 eläkeikäänsä asti. Nämä ihmiset ovat nyt 26 vuotta täyttäneet tä-
män oman osuutensa tästä sopimuksesta, ja nyt kuitenkin kuuluu sosiaali- ja terveysminis-
teriöstä, että siellä valmistellaan lakiesitystä, jolla valtio irtisanoutuisi tästä sopimuksesta,
ja haluankin ministeriltä nyt kysyä: voitteko vahvistaa näille poliiseille, pelastusalalla toi-
miville, hoitajille, opettajille, jotka ovat aikoinaan tehneet sen sopimuksen ja oman osuu-
tensa täyttäneet, että valtio pitää kiinni tästä ammatillisen eläkeiän sopimuksesta ja tästä
valinnasta?

14.37 Outi Alanko-Kahiluoto vihr (vastauspuheenvuoro): Arvoisa puhemies! On hyvä,
että tämä eläkepaketti on nyt tässä. Me kaikki tiedämme, miten hankalaa isoista asioista so-
piminen oli viime eduskuntakaudella. Keskustelu kolmikannan tulevaisuudesta on kyllä
hyvin aiheellinen tästäkin näkökulmasta. 

Sipilän hallitusohjelmaa on kritisoitu siitä, että siitä puuttuu monia sellaisia tasa-arvota-
voitteita, joita perinteisesti on edistetty tämmöisissä kolmikantaisissa pöydissä, esimerkik-
si samapalkkaisuustavoite, tasa-arvosuunnitelma ja niin edelleen. Edustaja Sarkomaa toi
esille sen tosiasian, että eläkkeellä olevien naisten köyhyys on yleisempää kuin eläkkeellä
olevien miesten köyhyys. Taustalla on nimenomaan työelämän epätasa-arvo ja vanhem-
painvapaiden jakamisen epätasa-arvo. Tänään saimme kuulla STM:n tasa-arvoseminaaris-
sa, että hallitus ei ole tekemässä sukupuolivaikutusten arviointia budjettiin, josta se antaa
esityksen tällä viikolla. (Puhemies koputtaa) Olisin kysynyt ministeri Mäntylältä: miten te
suhtaudutte siihen, että hallitus nyt mitä ilmeisimmin edelleen syventää (Puhemies koput-
taa) eläkkeellä olevien naisten köyhyyttä niillä toimenpiteillä, jotka budjetissa kohdistuvat
nimenomaan naisiin ja erityisesti eläkkeensaajiin? 

14.39 Aino-Kaisa Pekonen vas (vastauspuheenvuoro):  Arvoisa puhemies! Todellakin
tässä on nyt yhdessä sopimalla päästy eteenpäin vaikeassa asiassa, ja pidän erittäin tärkeä-
nä, että yhdessä sovimme myös jatkossa kolmikannassa näistä asioista. 

Tätä eläkeuudistusta on syytä arvioida isona kokonaisuutena. Erityisen hyvää on se, että
tämän uudistuksen myötä voidaan turvata työntekijöiden eläkkeet myös tulevaisuudessa,
ja nuorten kannalta se, että eläkkeet turvataan ylipäätänsä ja eläketasotkin nousevat. Elä-
keikä ei kuitenkaan ole sama kuin eläköitymisikä. Itse asiassa viime vuonna keskimääräi-
nen eläköitymisikä oli 61,2 vuotta. Suuri ongelma onkin se, että fyysisesti raskaissa amma-
teissa työskentelevät eivät saavuta koskaan eläkeikää, kuten edustaja Kontula totesi. Van-
huuseläkeikärajoja nostettaessa onkin välttämätöntä huolehtia työntekijöiden työkyvystä
entistä paremmin.
8



Pöytäkirjan asiakohta PTK 29/2015 vp
14.40 Anna-Maja Henriksson r (vastauspuheenvuoro): Arvoisa puhemies! Tämä uudis-
tus on yksi niitä tärkeimpiä uudistuksia, mitä nyt tehdään työurien pidentämisen kannalta
ja siten myös kestävyysvajeen umpeen kuromisessa. On sinänsä hyvä, että saatiin tulos ai-
kaan, mutta näen kuitenkin ongelmallisena sen, että Akava, joka edustaa 600 000:ta kor-
keakoulutettua henkilöä, ei voinut asettua tämän eläkesopimuksen taakse. Varsinkin uudis-
tuksen suurimpia häviäjiä ovat hyvin koulutetut naiset. Esitetyssä mallissa naiset eivät uran
loppupäässä voi nykymallin tavoin nostaa eläkettään ja siten kompensoida vuosia työelä-
män ulkopuolella, jotka usein syntyvät äitiyslomien ja vanhempainvapaiden myötä, ja us-
kaltaisin melkein sanoa, että tässä on nyt kyse tietystä tulonsiirrosta myös, jossa maksajina
ovat erityisesti nuoret, koulutetut naiset ja saajapuolella ovat sitten miehet.

Juuri sen takia, kun me tiedämme, että meillä on tietty epätasa-arvo edelleen meidän työ-
elämässä, haluaisin myös peräänkuuluttaa: miten asiasta vastaava ministeri näkee tilan-
teen (Puhemies koputtaa) perhevapaitten osalta, onko hallitus nyt tekemässä sille asialle jo-
tain, niin että perhevapaat uudistettaisiin tasa-arvoisempaan suuntaan?

14.41 Maria Tolppanen ps (vastauspuheenvuoro):  Arvoisa rouva puhemies! Tämä nyt
saavutettu asia on tietysti kompromissitulos. On harmittavaa vain, että sinne jäi joitakin
kauneusvirheitä: 

Esimerkiksi se, että työuraeläkkeen myöntämisen edellytyksenä on 38 vuotta työtä ra-
sittuneisuutta ja kuluneisuutta aiheuttavassa työssä. Tämä on liian pitkä aika silloin, jos työ
on sellaista, mistä tulevat kulumat ja rasitukset. Ne tulevat kyllä näkyviin aikaisemmin.
Esimerkiksi savusukeltajat, sukeltajat, hoitajat etenkin vanhustyössä ovat niitä, joilla näitä
kulumia tulee, koska he joutuvat nostelemaan ihmisiä eivät vain päivittäin vaan ihan tun-
neittain, kun ovat työelämässä. Heidän kohdallaan vaade 38 vuodesta raskaassa ja kulutta-
vassa työssä on liikaa.

Toinen, mikä tähän jäi, on se, että tällä pakkonostetaan työuria, kun pitäisi ennemmin-
kin kannustaa ihmisiä tekemään työtä. Onneksi tässä on se, että jos itse vapaaehtoisesti te-
kee (Puhemies koputtaa) lisäkuukausia, niin silloin se kompensoidaan siinä tulevassa eläk-
keessä.

14.42 Sari Essayah kd (vastauspuheenvuoro):  Arvoisa puhemies! Työeläkejärjestelmän
kestävyys ja toisaalta maksukorotuspaineen hillitseminen ovat tämän työeläkejärjestel-
män uudistuksen keskeiset tavoitteet, ja sinällään tämä on rakenneuudistuksena tarpeelli-
nen. 

Kuitenkin, niin kuin täällä puheenvuoroissa on tullut ilmi, tämänkin rakenneuudistuk-
sen onnistuminen riippuu siitä, miten työkykyyn ja työssäjaksamiseen pystytään panosta-
maan ja toisaalta onko kaikilla mahdollisuus osallistua työelämään. 

Osatyökykyisten työllistymismahdollisuuksien parantaminen on keskeinen keino pi-
dentää työuria, ja porras työelämään on edelleenkin aivan liian korkea heidän kohdallaan.
Lisäksi joka arkipäivä keskimäärin kymmenen alle 30-vuotiasta jää työkyvyttömyyseläk-
keelle, kolme neljäsosaa heistä mielenterveysongelmien takia. Verotulojen menetyksenä
tämä tarkoittaa noin 1,2 miljardia euroa vuodessa. Mitä hallitus aikoo tehdä nuorten ikä-
luokkien työkyvyn lisäämiseksi?

14.44 Anneli Kiljunen sd (vastauspuheenvuoro): Arvoisa herra puhemies! Työurien pi-
dentäminen on varmasti kaikkien meidän yhteinen tavoite. Se ei kuitenkaan onnistu me-
9



Pöytäkirjan asiakohta PTK 29/2015 vp
kaanisella eläkeiän nostamisella eikä pakottamisella. Tavoitteena on oltava koko elämän-
uraan liittyvä parannus, ja siltä osin tilanne näyttää huolestuttavalta, koska työttömyys ja
varsinkin nuorten ja ikääntyneiden sekä pitkäaikaistyöttömien määrä kasvaa eikä hallitus
ole puuttunut tähän. Työura ei pitene vaan päinvastoin.

On myös ehdottoman tärkeää, että varmistamme, että ihmisillä on todellinen mahdolli-
suus saada omaan hyvinvointiinsa ja terveytensä parantamiseen sekä osaamiseen riittävät
palvelut. Tällä hetkellä työttömille tämä tilanne on vaikea. Hallituksen toimet ovat siltä
osin hyvin ristiriitaisia. Kysyisinkin ministeri Mäntylältä: miten hallitus aikoo todellisuu-
dessa nostaa eläkeikää ja parantaa työuraa, koska samalla te leikkaatte koulutus- ja työlli-
syysmäärärahoja, (Puhemies koputtaa) nostatte terveyspalveluiden asiakasmaksuja sekä
lääkkeiden (Puhemies koputtaa) omavastuuta, ja kuntoutuksenkin tulevaisuus näyttää ole-
van vielä hyvin epäselvä? Arvoisa ministeri, miten parannatte ihmisten työuraa, jotta hei-
dän eläketasonsa olisi nykyistä parempi?

14.45 Heli Järvinen vihr (vastauspuheenvuoro): Arvoisa puhemies! On helppo ymmär-
tää, että kun elämään tulee lisää vuosia, siihen tulee tulla lisää myöskin työtä. Yhtä helppo
on ymmärtää, että todellista eläköitymisikää ei alarajan nostolla saada nostettua. Kolmi-
vuorotyötä tekevän sairaanhoitajan tai raskaita savusukelluksia tekevän palomiehen työ-
ura ei pitene siitä, mikä on se toivelukema, millä hän eläkkeelle pääsee, jos työ on vain liian
raskasta.

Toivoisin, että ministeriössä mietittäisiin nyt aktiivisesti, miten työuria voitaisiin piden-
tää muulla tavalla. Tästä muutamia faktoja: Sosiaali- ja terveysministeriön mukaan työura
pitenisi 6 kuukaudella, jos mielenterveydestä aiheutuvat työkyvyttömyyseläkkeet puolit-
tuisivat nykyisestä. Työura pitenisi peräti kahdella kolmella vuodella, jos sairauspoissa-
olot vähenisivät 11:stä 4 päivään. Ja ihan pienistä summista ei ole puhe, kun mietitään kus-
tannusvaikutuksia, sillä esimerkiksi (Puhemies koputtaa) sairauspoissaoloista aiheutuu
vuosittain Suomelle 3,4 miljardin euron lasku. Mitä toimia ministeriössä aiotaan tehdä?

14.46 Sari Sarkomaa kok (vastauspuheenvuoro): Arvoisa puhemies! Todellakin työelä-
keuudistus on vain yksi osa siinä työssä, mitä teemme työurien pidentämisessä. Työtä on
jatkettava hallituksen, työmarkkinajärjestöjen, yritysten ja julkisen sektorin, ja mielestäni
on erinomaista, että hallituksen kärkihankkeissa on aivan keskeisiä toimia: on osatyöky-
kyisten hanke, on Kansanterveys 2.0 -kärkihanke, jossa erityisesti mielenterveysasioihin
kiinnitetään huomioita ja tehdään mielenterveysohjelma. Eli täällä on tulossa toimenpitei-
tä. Nämä eivät tietenkään ole riittäviä, mutta niiden kanssa täytyy työtä tehdä.

Hyvä tässä on sanoa ääneen, että todellakin, kun sitä lakisääteistä alaikärajaa nostetaan,
sehän ei tietenkään tarkoita sitä, että se automaattisesti nostaisi, mutta se on yksi osa tätä
kokonaisuutta, ja on hyvä, että kun me elämme pidempään, kehitämme hyvinvointiyhteis-
kuntaa, niin osa niistä lisätyövuosista käytetään aktiivisesti työelämässä. Se on myöntei-
nen asia.

14.47 Kari Uotila vas (vastauspuheenvuoro): Arvoisa puhemies! On tietysti vähän risti-
riitaista, kun täällä kovasti kehutaan kolmikantaista valmistelua siinä vaiheessa, kun halli-
tuspuolueiden taholta, pikkasen mediankin, luodaan sellaista kuvaa, että työmarkkinaosa-
puolet liikaa sotkeutuvat politiikan tekoon ja pitäisi olla puhtaampaa parlamentarismia,
mutta silti kannatan kovasti tätä kolmikantaista valmistelua.
10



Pöytäkirjan asiakohta PTK 29/2015 vp
Oikeudenmukainen eläkejärjestelmähän olisi niin, että työtehtävästä, ammatista, työ-
urasta riippumatta kaikilla olisi yhtä monta vuotta oikeutta nauttia terveitä eläkepäiviä, ja
nyt tämä oikeudenmukaisuus ei toteudu. Raskaissa töissä olevat, niin kuin edustaja Kontu-
la totesi, maksavat kyllä koko ikänsä työeläkemaksuja, mutta moni uupuu jo ennen eläke-
ikää tai välittömästi eläkkeelle siirtymisen jälkeen. Voin sanoa, että jos olisin jatkanut run-
kolevyseppänä telakalla nämä vuosikymmenet enkä olisi päässyt tänne "herrojen hom-
miin", niin en ainakaan tässä kunnossa olisi tässä puhumassa.

Elikkä kyllä esimerkiksi tämä työuraeläke ja sen problematiikka on haastava, ja sitä pi-
tää valiokunnassa tarkoin pohdiskella, että oikeudenmukaisuus eläkkeelle pääsyssä ja
eläkkeen maksamisessa toteutuisi paremmin.

14.49 Annika Saarikko kesk (vastauspuheenvuoro): Arvoisa puhemies! Minusta on hy-
vä, että täällä on yli puoluerajojen koettu ja käsitelty huolta niistä ihmisistä, joiden työura
on fyysisesti raskaampaa.

Kuitenkin tätä järjestelmää on pohdittu monin tavoin ja päädytty tällaiseen yhteisym-
märryksessä toteutettuun kokonaisuudistukseen. Se tarkoittaa, että paljon vastuuta jää nyt
myös työpaikoille, parempaan johtamiseen, töiden uudelleenorganisointiin siinä vaihees-
sa, kun työura häämöttää loppusuoralla.

On myös hyvä huomioida, että tässä yt-neuvottelujen Suomessa yli 55-vuotiaiden työ-
markkina-asema, erityisesti naisten, on varsin kehno, ja tässä kaivattaisiin isoa asennemuu-
tosta.

Ei tee heikkoakaan sanoa kiitokset viime kauden hallitukselle, että tämä esitys on nyt
eduskunnassa käsittelyssä. Se on sisältänyt hyvää valmistelua. Sen sijaan en aivan ymmär-
rä sitä, että sosialidemokraatit täällä maalailevat jo harmeja seinille tänään esiteltävästä
työelämäkokonaisuudesta. Maltetaan nyt odottaa sen sisältö kuitenkin ensin.

Puhemies Maria Lohela: Ministeri Mäntylä, 3 minuuttia sieltä paikalta.

14.50 Sosiaali- ja terveysministeri Hanna Mäntylä:  Arvoisa puhemies! On oikeastaan
ollut ihan ilahduttavaa tätä keskustelua tässä kuunnella ja sitä, miten tässä tuodaan esiin
niitä epäkohtia, joita meillä on edelleenkin paljon ratkaistavana. Ja tosiaan tästä täytyy an-
taa itsekin kiitosta, totta kai, edelliselle hallitukselle ja kaikille osapuolille, jotka ovat tätä
olleet edistämässä viime kaudella, siitä, että tämä esitys nyt täällä eduskunnassa on käsi-
teltävänä. Tämä on yksi iso osa isoa kokonaisuutta.

Mutta se on aivan totta, mitä tässä on tuotu nyt esiin, että meillä työmarkkinat ovat isos-
sa murroksessa ja meillä on monenlaisia haasteita siellä ratkaistavana. Ja tässä nyt useam-
massakin puheenvuorossa tuli esiin se yhteinen huoli työssäjaksamisesta ja työn hyvin-
voinnista, miten me voimme sitä edistää. Se on meidän kaikkien yhteinen asia. Se ei ole
tämmöinen hallitus—oppositio-asia, vaan se on meidän kaikkien. Se vaatii laajaa yhteis-
kunnallista keskustelua eri toimijoiden välillä ja kanssa. Ja kyllä on juuri näin, että vaikka
meillä on nyt tässä hyvä esitys, jota tietysti on ilo viedä eteenpäin — ja toivon totta kai, että
siihen eduskunnan tuki tulee — meillä on paljon tilanteita, joissa ihmiset eivät yksinkertai-
sesti työelämässä jaksa, he eivät siellä jaksa, ja silloin se eläkeikä, vaikka me sitä nyt tässä
nostamme, on mekaaninen luku, silloin jos ihmiset eivät siihen saakka kykene työssä ole-
maan. Tämä on mitä suurimmissa määrin nimenomaan sosiaali- ja terveyspoliittinen kysy-
mys, mutta se on myöskin vahvasti talouspoliittinen kysymys. Tämä on tietysti semmoi-
11



Pöytäkirjan asiakohta PTK 29/2015 vp
nen asia, mistä toivon, että eduskunnassakin voidaan käydä keskustelua, koska selkeästi tä-
män asian ja huolen yhdessä jaamme.

Tietysti toinen asia on tämä sukupuolten välinen tasa-arvo ja toisaalta myöskin tämä,
miten työtä ja perhe-elämää voidaan paremmin yhteensovittaa. Kyllä, meillä on siinäkin
vielä paljon tekemistä. Ja varmasti kaikki tiedämme, että eivät ne ole mitään yksinkertaisia
ratkaisuja, vaan myöskin ne tarvitsevat niitä keskusteluja ja sitä, että niihin voimme sitten
yhteisesti kaikki osapuolet sitoutua.

Tästä tosiaan tuli erään edustajan puheenvuorossa, ja menen vielä esimerkiksi näihin
sairauspoissaoloihin ja siihen, minkälainen lasku sieltä yhteiskunnalle tulee: Jos me läh-
demme pohtimaan aidosti niitä syitä, mitkä johtavat siihen, että ihmiset eivät työelämässä
jaksa, ja mikä aiheuttaa esimerkiksi sitä, että yhä useampi siirtyy mielenterveyssyistä sai-
rauslomalle ja sieltä työkyvyttömyyseläkkeelle, niin ne ovat asioita, joihin me voimme teh-
dä paljonkin parannuksia.

Ja vielä oikeastaan pikaisesti — jos puhemies sallii — tähän, kun edustaja Essayah nosti
tämän nuorten ikäluokan aseman tässä työelämässä: Se on erittäin tärkeää, koska meillä on
tällä hetkellä käsissämme kasvava ongelma ja suorastaan todella iso aikapommi kytemäs-
sä siinä, että meillä on nuorisotyöttömyys kasvanut aivan käsittämättömiin lukemiin. Meil-
lä on paljon halukkaita nuoria, jotka haluaisivat työelämään — he eivät koskaan sinne pää-
se ja mitä pidempään he joutuvat olemaan työelämän ulkopuolella, sitä suuremmaksi ne
kaikki ongelmat kasvavat, ja siinä tulee väistämättä eteen myös se, että he eivät koe enää
kohta mielekkäänä edes siirtyä sinne työelämään. Nämä ovat isoja kysymyksiä, ja tietysti
näistä olemme varmasti kaikki yhtä huolissamme.

14.54 Tytti Tuppurainen sd (vastauspuheenvuoro):  Arvoisa puhemies! Kysymyksessä
on todella mittava huomenlahja, jonka nykyinen hallitus peri edelliseltä vaalikaudelta.
Tämä eläkepaketti on aivan omassa mittaluokassaan niitten ratkaisujen joukossa, joilla me
pyrimme tulevaa kestävyysvajetta umpeen kuromaan.

Oleellista on myös se prosessi, mihin täällä on jo viitattu, miten tämä syntyi. Tämä syn-
tyi yhdessä sopien, ei kenenkään tahon ulkopuolelta, ylhäältäpäin määräten, vaan työmark-
kinajärjestöjen hyvässä yhteistyössä, jota hallitus itse omalla aktiivisella toiminnallaan
edesauttoi. Minä haluan uskoa tähän sopimusyhteiskuntaan, ja haluan uskoa kolmikantai-
seen kykyyn tehdä ne isot, mittavat ratkaisut, joilla hyvinvointiyhteiskunnan turvaamista
tulevillekin sukupolville ylläpidetään.

Hallituksella on tässä nyt iso, mittava vastuu harteillaan: miten te vaalitte tätä yhteistyö-
tä ja sopimusyhteiskuntaa?

14.55 Timo Heinonen kok (vastauspuheenvuoro): Arvoisa puhemies! Uudistuksella ha-
lutaan turvata kaikille ikäluokille riittävät eläketasot ja varmistaa sukupolvien välinen oi-
keudenmukaisuus. Tämä on tärkeätä, mutta oleellista on ennen muuta pienentää työkyvyt-
tömyyseläkkeelle joutuvien määrää. Toivon, että ministeri ja hallitus ovat tässä määrätie-
toisia, nimenomaan työssäjaksamisessa ja siinä, että aidosti pystytään olemaan töissä en-
tistä pidempään.

Mikä kauneusvirhe tähän sitten sisältyy — ehkä se on se, että tämä ei välttämättä kan-
nusta opiskelemaan, jatkamaan kouluttautumista. Tämä on ehkä se kauneusvirhe, mikä täs-
sä on.
12



Pöytäkirjan asiakohta PTK 29/2015 vp
Toinen, josta mielelläni ministeriltä kuulisin, on sotilaiden eläkeiän korottaminen. Se on
ongelmainen, ei välttämättä työn raskauden näkökulmasta vaan ennen muuta järjestelmän
näkökulmasta. Kuulisin mielelläni ministeri Mäntylältä, onko nämä vaikutukset arvioitu
tätä uudistusta nyt eteenpäin vietäessä.

14.56 Eero Heinäluoma sd (vastauspuheenvuoro): Arvoisa puhemies! Yhdyn Heinosen
esille ottamaan kysymykseen siitä, että on hyvä eduskunnalle selvittää tätä sotilaiden elä-
köitymisikäasiaa. Sillä on myös maanpuolustuksellisia vaikutuksia ennen muuta sitä kaut-
ta, kuinka iso reservi meillä on käytössä ja millä tavalla maata pystytään vaikeissa oloissa
puolustamaan. Tässä joukossa, joka aktiivipalveluksen jälkeen jatkaa tärkeissä tehtävissä
reservissä, kantajoukko tietenkin on upseerikoulutuksen saaneet henkilöt, ja olisi hyvä ker-
toa tästä asiasta. Uskon, että myös puolustusvaliokunta on tästä kiinnostunut.

Sitten toinen kommentti. Kyllä, ajattelen etensäkin niin, että ehkä tämän eläkejärjestel-
män tehtävä nyt ei ole kannustaa erityisesti opiskelemiseen. Eikö eläkejärjestelmän tehtä-
vä ole kannustaa siihen, että ihmiset mahdollisimman myöhään pystyisivät olemaan töis-
sä? Se on sen varsinainen tehtävä, ja opiskelukannustimet tulevat sitten siitä, että saa hy-
vän työn ja sitä kautta hyvän palkan ja sitä kautta hyvän eläkkeen.

14.57 Jaana Pelkonen kok (vastauspuheenvuoro):  Arvoisa rouva puhemies! Edustajat
Heinonen ja Heinäluoma kiinnittivät huomiota tärkeään asiaan eli sotilaseläkejärjestelmän
erityispiirteisiin. Tuntuu, ettei lainvalmistelussa ole huomioitu sotilaseläkejärjestelmän
puolustuspoliittisia perusteita lainkaan. Muun muassa puolustusministeriö, Pääesikunta ja
Rajavartiolaitos ovat esittäneet vahvan, selkeän vastustuksensa ja huolensa tähän muutok-
seen liittyen. Puolustusministeriön sosiaali- ja terveysministeriölle antaman lausunnon
mukaan esitetty eläkeiän nosto kahdella vuodella pienentäisi ammattilaissotilasreserviä 40
prosentilla ja tämä puolestaan vaikuttaisi merkittävästi muun muassa valmiuteen, jota mo-
nissa muissa maissa tällä hetkellä kehitetään. Eli toivoisin itsekin, että tähän tärkeään
asiaan kiinnitettäisiin huomiota, ja toivottavasti asia saataisiin puolustusvaliokuntaan lau-
sunnolle.

14.58 Annika Saarikko kesk (vastauspuheenvuoro): Arvoisa puhemies! Täällä virisi mi-
nusta hyvä keskustelu siitä, mikä eläkejärjestelmän tarkoitus on. Minä näen, että yksi kes-
keinen osa, että tämä saatiin nyt valmiiksi, on myös iso luottamuskysymys, että tulevilla
sukupolvilla, niillä, jotka ovat astumassa tai juuri astuneet työelämään, on mahdollisuus
tehdä työtä sillä samalla olettamalla ja luottamuksella, millä edeltävillä sukupolvilla on ol-
lut mahdollista tehdä, siis sillä ajatuksella, että kun teen työni ja jaksan työssä, eläkeikä mi-
nua odottaa.

Tämän järjestelmän kestävyys tulevien sukupolvien oikeudenmukaisuuden nimissä,
niin kuin ministeri Mäntyläkin esittelypuheenvuorossaan totesi, on tosi arvokas asia. Siksi
haluan todeta, että kun täällä on kiitelty tätä prosessia — ja ilomielin niihin kiitoksiin yh-
dyn — niin totean, että kuitenkin se hetki, jolloin tämä saatiin eduskuntaan, alkaa olla vii-
meisiä hetkiä, jolloin tämän uudistuksen piti tulla, kun on sellainen onnellinen asia käsis-
sämme, että eliniänodote Suomessa onneksi pitenee jatkuvasti, mikä on edellisten sukupol-
vien hyvän yhteiskuntapolitiikan ansiota.
13



Pöytäkirjan asiakohta PTK 29/2015 vp
14.59 Tuula Haatainen sd (vastauspuheenvuoro): Arvoisa puhemies! Ministeri puheen-
vuorossaan jakoi hyvin laajasti tämän huolen, mitä esitettiin täällä siitä, että työssäjaksa-
minen on aivan keskeistä ja olennaista ja työn tekeminen. Samoin jaoitte tämän huolen,
jota nostimme esiin työn ja perheen yhteensovittamisen merkityksestä ja muusta. Mutta en
kuullut mitään konkreettista esitystä siitä, mitä hallitus aikoo näille tehdä.

Tämä esitys on ollut valmis jo edellisen hallituksen aikana, ja on ollut tiedossa hallitus-
ohjelmaneuvotteluissa, että tämä on tulossa. Jos työeläkeikää nostetaan ja tavoitteena on
työurien pidentäminen, niin olisin kaivannut siinä hallitusohjelmassa konkreettisia askel-
merkkejä siitä, miten oikein aidosti työuria pidennetään siten, että myös se tosiasiallinen
eläkkeellesiirtymisikä nousee. Siitä syystä minusta on viimeiset hetket, että hallitus tekee
nämä linjaukset vielä. Budjettiriihi on huomenna alkamassa, ja toivoisin, että tähän kyl-
keen rakennettaisiin nyt sellainen paketti, että se todella tukee sitä, että tämä eläkeuudistus
toteutuu (Puhemies koputtaa) niin kuin sille on tavoitteet asetettu.

15.00 Outi Alanko-Kahiluoto vihr (vastauspuheenvuoro):  Arvoisa puhemies! Edustaja
Haataisen kysymys oli hyvin aiheellinen. On arvioitu, että itse asiassa tämän työeläkejär-
jestelmän, jota tämä lakiesitys koskee, rahoitus ei ole pitkällä tähtäimellä kovin kestävällä
pohjalla vaan edellyttää esimerkiksi työllisyysasteen roimaa kasvattamista. Jos niin ei ta-
pahdu, niin maksuja joudutaan aika paljon korottamaan, elikkä ne nyt itse asiassa ovat liian
alhaisella tasolla.

Edustaja Saarikko puhui kauniisti luottamuksesta. Tosiasia on se, että Suomen kansa-
laisten luottamus eläketurvaan on viime vuosina romahtanut ja vain 29 prosenttia suoma-
laisista kokee, että järjestelmä on oikeudenmukainen. Esimerkiksi itsensätyöllistäjät, mik-
royrittäjät, nuoret sukupolvet, jotka tekevät yhä enemmän silpputöitä, ovat esimerkkejä
semmoisista ryhmistä, jotka kyllä maksavat näitä työeläkemaksuja erilaisissa työn pätkis-
sä ja työllistäessään itsensä yrittäjän kaltaisesti, (Puhemies koputtaa) mutta heidän eläk-
keensä ei kerry sillä tavalla, että he pääsisivät useinkaan edes takuueläkkeen tasolle. (Pu-
hemies koputtaa) Kuitenkin he osallistuvat eläkkeenmaksuun. Toinen ongelma on se, että
työkyvyttömyyseläkkeet (Puhemies: Aika on täynnä!) jäävät nyt alle EU:n määrittelemän
köyhyysrajan. Mitä mieltä ministeri on siitä, että miten näihin epäkohtiin voitaisiin puut-
tua?

15.02 Kimmo Kivelä ps (vastauspuheenvuoro): Arvoisa puhemies! Usein puhutaan eläk-
keestä myöhennettynä palkkana, mutta niin kuin tässä on jo eräissä puheenvuoroissa tullut
ilmi, niin meillä on yhä kasvava joukko erilaisia ihmisryhmiä, joille sitä myöhennettyä
palkkaa ei yksinkertaisesti kerry. On periytyvää työttömyyttä, on juuri pakkoyrittäjiä, eri-
laisissa vapaissa ammateissa työskenteleviä ihmisiä ja niin edelleen, joilla yksinkertaisesti
ei kerry sellaista summaa. Tämä pitkittyessään johtaa siihen, että tästä tulee tikittävä ai-
kapommi, meillä kasvaa joukko, joka on entistä riippuvaisempi sosiaalihuollon toimeentu-
lotuen palveluksista. Yhtä lailla puhutaan aivan oikein, että työhyvinvointiin pitää panos-
taa lisää, mutta yhtä lailla on luotava mekanismeja, jotta työkyvyttömyyseläkkeeltä voitai-
siin edes osa-aikaisesti (Puhemies koputtaa) palata työelämään.

15.03 Anna Kontula vas (vastauspuheenvuoro): Rouva puhemies! Kansantalouden kan-
naltahan merkitystä on eläköitymisiällä, ei virallisella eläkeiällä. Jos me katsomme todel-
lista eläköitymisikää vuodesta 96 vuoteen 14, me olemme nousseet 57,2:sta 61,2:een. Sa-
14



Pöytäkirjan asiakohta PTK 29/2015 vp
massa ajassa keskimääräinen elinajanodote on noussut 76,85:stä 80,86:een, eli keskimää-
räinen elinajanodote on noussut vain 0,2 vuotta enemmän kuin tosiasiallinen eläköitymis-
ikä.

Meillä on aika paljon olemassa tutkimuksellista näyttöä siitä, että niin sanotuilla peh-
meillä keinoilla meillä olisi vähintään yhtä hyvät ellei paremmatkin mahdollisuudet kuin
virallista eläkeikää korottamalla nostaa tätä eläköitymisikää. Meillä ei myöskään näiden
tietojen valossa ole merkittävää huolta siitä, että kestävyysvaje tulisi vastaan liian äkkiä.

Tästä syystä minä en näe tätä uudistusta (Puhemies koputtaa) kaikkine haittavaikutuksi-
neen mitenkään tärkeänä, niin kuin monet muut täällä, pikemminkin näen sen harmillisena.

15.04 Sari Sarkomaa kok (vastauspuheenvuoro):  Arvoisa puhemies! Tämä esitys on
osoitus siitä, että Sipilän hallitus tuo ripeästi esityksiä eduskuntaan. Se prosessi, millä tämä
lakiesitys saatiin aikaiseksi, oli erinomainen, mutta erinomaista on myöskin, että tämä la-
kiesitys tuli nyt eduskuntaan, ja toivon, että sama ripeä tahti jatkuu. Toivon, että koko edus-
kunta antaa tälle lakiesitykselle tukensa, ja kysynkin: onko vasemmistoliiton eduskunta-
ryhmä tämän lakiesityksen takana vai onko niin, että ette ole tässä sovussa mukana?

15.05 Anna Kontula vas (vastauspuheenvuoro): Kommentoin tässä nyt vain omasta puo-
lestani näissä puheenvuoroissa, joita olen tässä käyttänyt. Ryhmä ei ole tehnyt päätöstä sii-
tä, mitä mieltä he tästä eläkeuudistuksesta ovat.

15.05 Anna-Maja Henriksson r (vastauspuheenvuoro):  Arvoisa puhemies! Voimme
varmasti kaikki olla yhtä mieltä siitä, että työelämässä jaksaminen on avainasemassa, kun
puhutaan työurien pidentämisestä. Minäkin yhdyn niihin puheenvuoroihin, joissa perään-
kuulutetaan nyt sitä konkretiaa hallitukselta, millä konkreettisilla toimenpiteillä pystytään
parantamaan sitä jaksamista työelämässä. 

Ainakaan minun ja ruotsalaisen eduskuntaryhmän tähän valikoimaan ei mahdu se, että
lakkautetaan kuntoutusjärjestelmä, joka on toiminut hyvin. TYK- ja Aslak-kuntoutus oli
tarkoitus vaihtaa ja muuttaa Aslak-kuntoutukseen, ja se, mitä hallitus nyt tekee, on, että
hallitus vetää kaikki nämä määrärahat Aslak-kuntoutuksesta pois. Ainakaan sillä toimen-
piteellä ei edistetä sitä työssäjaksamista, vai ajatteleeko tässä hallitus toisella tavalla? Ha-
luaisin kuulla, mitä kuntoutusjärjestelmään nyt kuuluu ja minkälaisia ajatuksia ylipäänsä
hallituksella on, kun on kyse (Puhemies koputtaa) työssä käyvien kuntoutuksesta tulevai-
suudessa.

15.06 Antero Laukkanen kd (vastauspuheenvuoro): Arvoisa rouva puhemies! On äärim-
mäisen tärkeää, että suomalaiset voivat luottaa valtiovaltaan. Luottamuksen ylläpito vaatii
muun muassa sitä, että pidetyistä sopimuksista pidetään kiinni. Tässä hallituksen esityk-
sessä nyt työeläkejärjestelmää muutetaan siten, että ammatillista eläkeikää nostetaan as-
teittain. Se on ongelmallista nimenomaan sen vuoksi, että nämä ihmiset ovat tehneet eri-
tyisen yksilöllisen ja sitovan sopimuksen eläkeiästään. Näistä sopimuksista nyt ollaan kui-
tenkin sanoutumassa irti. 

Ammatillisen eläkeiän nosto koskisi sellaisia ammatteja ja aloja, joilla työssäjaksami-
nen työuran loppuun asti on jo nyt vaikeaa. Palomiehet, poliisit, opettajat, kaikki nämä yh-
dessä muodostavat ryhmän, joka on meille kaikille tärkeä. Käytännössä tämä johtaa sii-
hen, että näihin raskastyöammatteihin (Puhemies koputtaa) ei hakeuduta enää riittävällä ta-
15



Pöytäkirjan asiakohta PTK 29/2015 vp
valla, ja tämä on huonoa kehitystä. Kristillisdemokraatit toivovat, että valiokunnassa tähän
asiaan kiinnitetään erityistä huomiota.

15.08 Hannakaisa Heikkinen kesk (vastauspuheenvuoro):  Arvoisa puhemies! Kuten
täällä on monta kertaa todettu, todellinen eläköitymisikä on paljon tärkeämpi asia kaiken
kaikkiaan meidän valtiontaloudenkin kannalta kuin tämä työeläkeuudistus sinänsä. Täällä
on puhuttu myös työelämän hyvinvoinnista, johtamisen taidoista, ja olen samaa mieltä. Lä-
hiesimiestaidoilla on ratkaiseva merkitys isolle joukolle meidän työelämässä olevia, mutta
haluaisin korostaa myös kaiken kaikkiaan työelämätaitoja. Työelämässä ja työpaikoilla
viihtyminen on kaikkien asia, myös työntekijöiden.

Kaiken kaikkiaan suomalaisten eliniänodotteen nousu on tiedetty jo vuosikymmeniä.
Kuitenkin me pystymme tähän työeläkeuudistukseen vasta nyt. Me olisimme voineet teh-
dä tämän uudistuksen 15 vuotta sitten paljon paremmin ja paljon vähemmällä kivulla, ja
sama tilanne taitaa olla tuon sote-uudistuksen kanssa. Olisiko tässä meillä jotakin opitta-
vaa, ja voisimmeko miettiä, mikä (Puhemies koputtaa) tässä meillä yhteiskunnassa jarrut-
taa oikea-aikaista päätöksentekoa näin isoissa ja tärkeissä asioissa?

15.09 Eero Suutari kok (vastauspuheenvuoro): Arvoisa puhemies! Tämä on hyvä esitys,
ja siitä kiitos työmarkkinajärjestöille, jotka valmistelivat tämän, ja voittajanahan tässä on
suomalainen työ. Tämä osaltaan pienentää sitä aiemmin uhannutta työeläkkeitten maksu-
jen korotusta, ja sen tuloksena yritykset uskovat paremmin tulevaisuuteen. Voisi sanoa,
että vientiteollisuus varsinkin tarvitsee kaikkia prosentteja, mitkä vähentävät kustannuksia. 

15.10 Jari Myllykoski vas (vastauspuheenvuoro):  Arvoisa rouva puhemies! Sosialide-
mokraateille ja erityisesti edustaja Heinäluomalle tämmöisenä tiedotusluontoisena asiana,
että vasemmistoliitto ei todellakaan ole tehnyt ennakolta mitään päätöstä, koska tämä on
aivan itsestäänselvää, että olemme tässä takana. Näin ihan markkinamielessä täytyy sanoa,
että jos eduskuntaryhmäni tekee jonkunlaisen toisenmoisen päätöksen, niin voisiko sanoa,
että laitan sitten erokirjeen heilille.

Edustaja Haatainen toi erittäin hyvin esille sen, että ministeri omassa puheenvuorossaan
loi laveasti odotuksia siitä, että meillä yhteiskunta tavallaan edesauttaa tämän eläköitymis-
iän osalta omilla toimillaan. Mutta olisinkin perännyt: mitä itse asiassa hallitus nyt haluaa
tehdä, kun se pidentää työuria ja sitä kautta tuo erilaisia elementtejä niin, että eläkeikään
pääseminen rapautuu ja tulee vähemmän mahdolliseksi?

15.11 Touko Aalto vihr (vastauspuheenvuoro):  Arvoisa rouva puhemies! Tänään tässä
keskustelussa on aivan oikein kiinnitetty huomiota työuraeläkkeeseen. Kysynkin asian-
omaiselta ministeriltä: Oletteko te tähän uuteen työnsankarieläkkeeseen, niin sanottuun
Stahanov-eläkkeeseen, liittyvää juridista soppaa pohtineet ministeriössä? Sitä vaihetta —
kun tähän työuraeläkkeeseen harvat ja valikoidut ihmiset pääsevät — kun yksi sen saa, ta-
pahtuu ennakkotapaus, ja sen jälkeen mietitään, saako joku toinen ihminen tämän vastaa-
van eläkkeen. Tähän liittyvät juridiset riidat ovat varmasti tuleva iso ongelma. Miten te
olette tästä asiasta keskustelleet ministeriössä? Miten olette siihen valmistautuneet?

15.11 Tarja Filatov sd (vastauspuheenvuoro):  Arvoisa puhemies! Tämä on kokonaisuu-
dessansa hyvä paketti ja kannustaa ihmisiä jatkamaan työelämässä pidempään, ja se kertoo
16



Pöytäkirjan asiakohta PTK 29/2015 vp
suomalaisen sopimisen mallista, varsinkin tuo pitkän työuran paketti. Viittaisin myös nii-
hin käytännön ongelmiin, joita siitä varmasti seuraa, eli sen toimeenpanon kanssa pitää olla
tarkkana.

Mutta jos tätä katsoo työttömän näkökulmasta ja tässä rinnalla katsoo niitä ratkaisuita,
joita hallitus on tehnyt muun muassa leikatessansa voimakkaasti työllistämismäärärahoja,
kuntoutusrahoja ja monia sellaisia rahoja, jotka ovat auttamassa työtöntä takaisin työelä-
mään, niin käy niin, että kauas pilvet karkaavat työttömän ihmisen elämässä. Siksi toivoi-
sin, että hallitus pohtisi sitä, miten käytännössä esimerkiksi viime kaudella ikääntyneiden
ihmisten pysyvän työllistämistuen käy tässä tilanteessa, kun työllistämisrahat vähenevät.
Siitä tulee herkästi kuollut kirjain, ja kuitenkin se on monelle ikääntyneelle se ainoa keino,
jolla pääsee mukaan työelämään. Eikö nyt olisi aika miettiä myös niin sanottua Taipaleen
mallia, joka kertaluonteisesti päästäisi eläkkeelle hyvin pitkään työttömänä olleet ikäänty-
neet ihmiset, koska näillä resursseilla, joita työhallinnossa on, he eivät saa palvelua eivätkä
tukea.

15.13 Pia Viitanen sd (vastauspuheenvuoro): Arvoisa rouva puhemies! Kyllähän tässä on
kysymys nimenomaan sopimusyhteiskunnan voimasta, sen yhteiskunnan voimasta, jonka
edellinen porvarihallitus heitti romukoppaan. Onneksi viime kaudella saatiin pohjaa tälle
sopimukselle. Tietenkin täytyy sanoa, että aika hämmentävää on se, että nyt tämä tämän-
hetkinen porvarihallitus näyttää jälleen kerran unohtaneen sopimusyhteiskunnan jalot pe-
riaatteet, kun samaan aikaan tämä yhteiskuntasopimusyritys kompuroi näine yksipuolisine
kiristysruuveineen.

Mutta, arvoisa puhemies, kun tässä on puhuttu eläkkeensaajista ja heidän toimeentulos-
taan tulevaisuudessa, haluan kyllä ajankohtaisen kysymyksen näin budjettiriihen kynnyk-
sellä eläkkeensaajan toimeentulosta tässä ja nyt kysyä ministeriltä, kun hän on täällä pai-
kalla. Nimittäin minulla on tässä kädessäni adressi, joka on tänään luovutettu, ja tässä to-
detaan, että erilaiset eläkkeensaajiin kohdistuvat asumistuen leikkaukset, maksujen koro-
tukset, indeksin jäädytykset aiheuttavat sen, että noin 100 000 pienituloiselta eläkkeensaa-
jalta tulot tulevat tippumaan 50—200 euroa kuukaudessa. Tämähän on aivan kestämätön
tilanne, ja kyllä minä tiedän monia tämän adressin allekirjoittajia, jotka ovat kertoneet ää-
nestäneensä perussuomalaisia. Haluaisin nyt perussuomalaiselta ministeriltä ihan todella
käsi sydämellä kysyä: eikö ole aika nyt tämä perua? Tämä ei vastaa niitä lupauksia, joita te
annoitte ennen vaaleja kansalaisille, jotka ovat huolissaan toimeentulostaan.

15.14 Kalle Jokinen kok (vastauspuheenvuoro):  Arvoisa rouva puhemies! Työelämän
laatu ja työssäjaksaminen ja hyvä johtaminen vaikuttavat työurien pituuteen merkittäväs-
tä, ja niihin on syytä kiinnittää huomiota nyt, kun työeläkeikää nostetaan.

Aiemmin kysyin ministeriltä liittyen näihin vuonna 1989 tehtyihin valintoihin ammatil-
lisesta eläkeiästä, ja sehän koskee muutamia tuhansia turvallisuus-, pelastus-, hoito- ja ope-
tusalalla olevia ihmisiä edelleen. Se ei ole valtiolle niinkään fiskaalinen vaan tämmöinen
periaatteellinen sopimuskysymys, ja voitteko nyt vastata tähän kysymykseen: aikooko val-
tio pitää kiinni tästä sopimuksesta, jonka vuonna 89 nämä ihmiset ovat valtion kanssa teh-
neet?

Puhemies Maria Lohela: Puheenvuorot on vielä edustajille Kiljunen, Tuppurainen, Sar-
komaa, Kopra, Meri, ja sitten siirrytään puhujalistaan.
17



Pöytäkirjan asiakohta PTK 29/2015 vp
15.15 Anneli Kiljunen sd (vastauspuheenvuoro): Arvoisa rouva puhemies! Olisin uudis-
tanut edellisen kysymyksen, koska ei ole vastausta tullut. 

Mutta kysyn toisen kysymyksen, joka liittyy nimenomaan tähän työuraeläkkeeseen: Uu-
dessa esityksessä on haluttu huomioida ihmisiä, jotka ovat tehneet pitkän työuran, vähin-
tään 38 vuotta, ja lisäksi heidän osaltaan todetaan, että työ on ollut hyvin rasittavaa ja ku-
luttavaa. He voivat jäädä eläkkeelle 63-vuotiaana. Nyt, arvoisa ministeri, miten te erotatte
tämän työkyvyttömyyseläkkeestä, joka jää edelleen voimaan, koska nämä perustelut voi-
vat olla hyvin samantyyppisiä? Tullaanko tähän tuomaan tarkat, selkeät kriteerit, missä ti-
lanteessa niin sanotusti tämän rasittuneisuuden ja pitkän uran takia voi jäädä eläkkeelle ai-
kaisemmin ja missä tilanteessa ihminen sitten jää työkyvyttömyyseläkkeelle? Mitkä ovat
nämä kriteerierot, joilla nämä erotetaan toisistaan?

15.16 Tytti Tuppurainen sd (vastauspuheenvuoro):  Arvoisa puhemies! Ensinnäkin ha-
luan lämpimästi kannattaa edustaja Filatovin täällä esille nostamaa niin sanottua Taipale-
mallia. Se olisi reilu teko päästää ne tosiasiallisesti työkykynsä menettäneet henkilöt eläk-
keelle työttömyysturvan varassa roikkumisen sijaan. Tämä toimi pitäisi nyt määräaikaises-
ti suorittaa ja päästää ne ihmiset kunniallisesti eläkkeelle. 

Haluan kiinnittää, puhemies, huomiota vielä tähän sukupuolten tasa-arvoon: Naisten ja
miesten eläketulo on erilainen. Naisten eläke jää huomattavasti miesten eläkettä pienem-
mäksi, mikä johtuu tietysti työmarkkinoilla edelleen olevasta palkkaerosta ja naisten pie-
nemmistä työurista. Te, ministeri Mäntylä, sanoitte tuossa äsken sinänsä rohkaisevasti, että
meillä on tekemistä työmarkkinoitten tasa-arvossa, mutta mitä te aiotte tehdä? Me tiedäm-
me, että katse pitäisi kohdistaa naisten työuriin, naisten työllisyysasteeseen, ja avainasia
tässä on perhevapaitten uudistaminen, hoivavastuun jakaminen tasaisemmin sukupuolten
kesken. Mitä te aiotte tehdä, mihin te viittaatte, kun te sanotte, että meillä on paljon teke-
mistä?

15.17 Sari Sarkomaa kok (vastauspuheenvuoro):  Arvoisa puhemies! Todellakin työelä-
män kehittäminen on tärkeää. Hyvän työelämän pitää olla joka naisen, joka miehen oikeus
ja kaikenikäisten oikeus, ja erityisen tärkeää tässä on vähentää työkyvyttömyyseläkkeelle
jäävien määrää. Me tiedämme, että päivittäin noin 7—8 nuorta aikuista jää työkyvyttö-
myyseläkkeelle. Tähän on pureuduttava aivan erityisesti. 

On todella tärkeää, että Suomessa on sopimusyhteiskunta, ja sitä on modernisoitava,
mutta viime kädessä parlamentarismissa aina hallitus kantaa päävastuun. Hivenen kum-
mallista on se, että kun nyt työmarkkinajärjestöt ovat saaneet sovun ja eläkeuudistus on
täällä hallituksen esityksenä, niin on epäselvää sitten, että onko vasemmisto tämän takana
vai ei. Samaan aikaan te sitten moititte hallitusta kovin sanakääntein, kun ei tietyistä asiois-
ta saatu sopimusta ja hallitus kantaa vastuunsa ja tekee esityksiä. Ei tässä nyt ole päätä eikä
häntää. Olisi ihan hyvä vasemmistossa selkeyttää, että missä tässä mennään.

15.18 Jari Myllykoski vas (vastauspuheenvuoro):  Arvoisa rouva puhemies! Täytyy nyt
sitten selkeyttää, että kyllä me täällä vasemmistossa erityisesti kannatamme kolmikantayh-
teistyötä ja siihen perustuvaa sopimista. Täytyy sanoa, että tässä hetkessä — jos nyt itseäni
vähättelemättä, olenhan kansanedustaja täällä lainsäädäntöä tekemässä — nyt on kuiten-
kin semmoinen tilanne, että hallituksen on nyt tehtävä nämä päätökset ja eduskunnan tämä
laki siunattava, koska maksajat päättävät. Tässä on kaksi osapuolta, jotka kantavat vastuun
18



Pöytäkirjan asiakohta PTK 29/2015 vp
tästä eläkejärjestelmästä juuri työeläkkeitten puolella yksityisellä puolella, ja on aivan
luonnollista, että me täällä vasemmistossa ja vasemmistoliitossa kannatamme tätä sopi-
musjärjestelmää, jossa työmarkkinaosapuolet sopivat, ja me tuemme sitä aivan varmasti.

15.19 Jukka Kopra kok (vastauspuheenvuoro): Arvoisa rouva puhemies! Täällä on use-
assa puheenvuorossa yli puoluerajojen nostettu esiin tämä sotilaiden eläkkeelle jääminen
ja siihen liittyviin muutoksiin liittyvä huoli, ja osaltani yhdyn tähän huoleen. Eläkkeelle
jäävät sotilaat muodostavat sodanajan johtamisjärjestelmän rungon ja toimivat johtamisre-
servinä sodanajan joukoille ja ovat näin ollen elintärkeä osa maamme puolustusta. Näin ol-
len lainsäätäjän on mielestäni syytä tiedostaa, että sen säätäessä tältä osin tätä uudistusta, ei
kyse ole pelkästään sosiaalipolitiikasta vaan myös puolustuspoliittisesta linjauksesta, ja
toivonkin, että eduskuntakäsittelyssä sotilaiden eläkkeellejääntijärjestelyihin liittyvä huoli
huomioitaisiin ja pohdittaisiin, miten se tehtäisiin puolustuskykymme uskottavuutta vaa-
rantamatta.

15.20 Leena Meri ps (vastauspuheenvuoro): Arvoisa puhemies! Täällä on ollut hyviä pu-
heenvuoroja työuran jatkamisesta ja muusta. Haluaisin tuoda muutaman seikan esille. 

Täällä on ehkä aika vähän puhuttu työllisyydestä, ja ymmärrän, että hallitus onkin tällä
hetkellä panostamassa siihen erityisesti, koska pitää olla työpaikka, josta jäädä eläkkeelle.
Että se työssäjaksaminen ei ole se ainoa mutta kuitenkin erittäin tärkeä asia.

Olisin muutamia kommentteja, kysymyksiäkin tuonut: 
Onko hallitus kiinnittämässä huomiota esimerkiksi siihen, että tosiaan pääsee eläkkeel-

le sitten kun haluaa? Nythän eläkelaitokset ja vakuutusoikeus hyvin pitkälle yhden lääkä-
rin lausunnon periaatteella tekevät näitä ratkaisuja tapaamatta henkilöä. Tämä on ollut hy-
vinkin pitkään erilaisissa sosiaalisissa medioissa keskustelussa, ja tähän olisi hyvä kiinnit-
tää huomiota, ettei se ole sitten ikuisuustaistelu siellä paikan päällä.

Sitten täällä puhuttiin naisten ja miesten välisestä tasa-arvosta, joka on minustakin huo-
lestuttavaa. On totta, että esimerkiksi jos mies saa 1 500 euroa eläkettä, niin nainen saa rei-
lut 400 euroa vähemmän. Mutta tähänhän voisi puuttua verotuksen avulla, ainakin pienem-
missä tuloluokissa, koska nyt nämä tulevaisuuden toimet perheasioissa eivät kompensoi
esimerkiksi minun ikäiseni naisen — minähän en enää lapsia tee — eläkettä. Minä en
omastani huolehdi mutta vastaavassa iässä olevien naisten. 

Nuorten osalta toteaisin vielä: Nyt koulutukseen pitäisi saada enemmän työssäoppimis-
ta, jotta me saamme tekijöitä sinne työpaikoille, koska työssäoppimista on — ainakin olen
kuullut — liian vähän monilla käsityöaloilla, esimerkiksi metallialalla. (Puhemies koput-
taa) Tullaan koulusta eikä osata tehdä konkreettisesti sitä työtä ja siten ei työllistytä.

Puhemies Maria Lohela: Puhujalistaan.

15.22 Veera Ruoho ps:  Arvoisa puhemies! Hyvät edustajat! Ministeri! Eläkeiän nosto,
toisin sanoen työurien pidentäminen, on tarpeen, jotta voidaan vastata yhteiskuntapoliitti-
siin haasteisiin, joita muun muassa Suomen väestörakenne ja väestön elinajanodotteen pi-
teneminen väistämättä aiheuttavat.

Työurien pidentäminen edistää työllisyyttä ja talouden työtuloja. Tavoitteenammehan
on pyrkiä julkisen talouden kestävyysvajeen poistamiseen, ja tämä on yksi tapa ja keino
vaikuttaa siihen. Näen siis hallituksen esityksen nykytilanteeseen vastaavana.
19



Pöytäkirjan asiakohta PTK 29/2015 vp
Nämä aikamme tosiasiat, eliniän piteneminen ja raskas huoltosuhde, ovat faktoja, joihin
on vain pakko reagoida. Hallituksen esitys ottaa huomioon työn laatua, josta jo ministeri
Mäntyläkin puhui. Esityksessä sanotaan: "Raskasta työtä tehneille eläkemuotona olisi
työuraeläke, jossa tarjotaan mahdollisuus raskasta työtä tehneille ja yrittäjille siirtyä eläk-
keelle ennen vanhuuseläkeikää tietyin edellytyksin."

Poliisina olen huolissani kollegoideni kyvystä ja jaksamisesta pitempään eläkeikään.
Kuten tuossa jo kollegani edustaja Jokinen kysyi ministeriltä ja kun kollegani edustaja Kul-
mala jo valmistautuu puheenvuoroonsa ja viittaa myös monien kollegoidemme vuonna 89
valtion kanssa tekemään sopimukseen, haluan myös kysyä ministeri Mäntylältä: pitääkö
tämä sopimus edelleen paikkansa?

Muutoin annan tukeni tälle lakiesitykselle. Aihehan on äärimmäisen tärkeä ja ajankoh-
tainen. Olen tätä aihetta sivuaineena opiskellut tuolla Helsingin yliopistossa professori
Antti Kariston johdolla vanhenemisen tutkimusta lukiessani. — Kiitos.

15.25 Kari Kulmala ps: Arvoisa puhemies! Tässä on tänään kuultu varsin hyviä puheen-
vuoroja, ja haluan vielä lisätä omani erityisesti poliisien ja sotilaiden eläkeikäuudistuk-
seen, josta on jo tänään keskusteltu.

Vuonna 1989 eläkeuudistus tehtiin muun muassa valtiolla. Tällöin työntekijällä, esimer-
kiksi poliisilla, oli valintaoikeus, mikäli hän oli tiettynä päivänä eli 1.7.89 jatkuvassa pal-
velussuhteessa ja työskenteli ammatissa, jolle oli määrätty alempi eläkeikä. Samalla hänel-
le säädettiin siirtymäaika, jonka kuluessa ammatilliseen eläkeikään oikeutetun työntekijän
tuli tehdä valinta ammatillisen eläkeiän ja varhennettujen eläkejärjestelmien välillä. Tä-
män sopimuksen tekivät muun muassa hyvin monet poliisit, minä mukaan lukien. Mieles-
täni tämä sopimus on minulla edelleen voimassa ja sillä on jopa perustuslaillinen suoja.
Tämä eläkeuudistusesitys on siten perustuslain vastainen. Valinnan tehneet työntekijät
luottavat edelleen tämän sopimuksen pysyvyyteen, ja näin tulee olla jatkossakin, sopimus-
ta ei saa rikkoa. Mikäli muutosta ollaan nyt tekemässä yksipuolisesti, niin näen tärkeänä,
että lakimuutos lähetetään vielä perustuslakivaliokunnan arvioitavaksi.

Esityksen mukaan myös sotilaseläkejärjestelmään kuuluvien henkilöiden vanhuuselä-
keiät nousisivat samassa suhteessa kuin muillakin palkansaajilla. Pidän ratkaisua huonona
Suomen puolustuskyvylle sekä myös taloudelle. Nykyinen eroamisikäjärjestelmä on toi-
mivin ja kustannustehokkain tapa ylläpitää uskottavaa puolustusjärjestelmää. Mikäli jär-
jestelmää muutettaisiin, olisi myös puolustusjärjestelmän perusteita tarkasteltava uudel-
leen. Nykymallissa sotilaan jäädessä eläkkeelle hänelle määrätään sijoituspaikka sodan-
ajan operatiivisesta johtajistosta. Nämä tehtävät ovat sellaisia, joita ei voi muulla tavoin
hoitaa kuin ammattireservillä. Osaaminen näihin tehtäviin ei tule hetkessä vaan vuosien
kokemuksella, ja ammattisotilaiden korvaaminen olisi erittäin haastavaa.

Mikäli eläkeikää nostetaan esityksen mukaisesti kahdella vuodella, tulisi perustaa arvi-
on mukaan noin kuusisataa uutta virkaa. Tästä tulisi lisäkustannuksia noin 40 miljoonaa
euroa joka vuosi, ja tähän meillä ei yksinkertaisesti ole varaa nykyaikana — varsinkaan
juuri nyt, kun kaikesta pitäisi säästää.

Esityksessä ei ole otettu riittävästi huomioon myöskään sitä työnantajien ja sotilasjärjes-
töjen esittämää näkökohtaa, että esitetty eläkeiän nosto heikentää Suomen puolustuskykyä.

Pidän eläkeuudistusta näillä perusteilla myös sotilaiden osalta huonosti valmisteltuna.
20



Pöytäkirjan asiakohta PTK 29/2015 vp
15.28 Lea Mäkipää ps: Arvoisa puhemies! Näin syysistuntokauden alussa haluan varsin-
kin antaa kiitokset puhemiehelle ja puhemiesneuvostolle, että tämä puhujapönttö on saa-
tettu tähän asialliseen kohtaan, eli puhemiehistö näkee meidät edustajat ja päinvastoin.

Mutta asiaan. Eläkepolitiikan tavoitteita mittareiden valossa ovat muun muassa työ-
urien pituus, eläkkeiden taso ja eläkkeiden rahoitus. Täällä on hyvin jo pitkälti puhuttu täs-
tä asiasta.

Hallituksen esityksessä on tärkeimpänä työeläkejärjestelmää koskeva lakimuutos, mut-
ta tässä samassa lakipaketissa on 37 lakia ja osin niihin vain tehdään niin sanottuja teknisiä
muutoksia. Uudistuksella halutaan pidentää työuria ja vähentää julkisen talouden kestä-
vyysvajetta. Kun ihmisten elinaika on koko ajan kasvanut ja ennustekin on samansuuntai-
nen, osa lisävuosista tulisi käyttää työhön, silloin kun se on mahdollista. Ja toivottavasti
sitä työtä löytyy jokaiselle. Vain näin voidaan turvata tulevillekin polville riittävä ja oikeu-
denmukainen eläketaso.

On ymmärrettävää, että eläkeiän nosto on kansalaisia kaikkein eniten huolestuttanut
asia. Tässä esityksessä on joitakin tätä huolta helpottavia asioita, kuten työuraeläke, joka
mahdollistaisi pitkän työuran rasittuneisuutta ja kuluneisuutta aiheuttavassa työssä teh-
neelle henkilölle eläkkeelle jäämisen ennen alinta vanhuuseläkeikää. Esityksessä ehdote-
taan myös, että osa-aikaeläke eläkemuotona lakkautettaisiin ja korvattaisiin osittaisella
varhennetulla vanhuuseläkkeellä. Toivottavasti silloin, kun ihminen todella ei enää jaksa
tai terveys ei kestä, hänen olisi nykyistä helpompi saada joko tätä osittaista eläkettä tai työ-
kyvyttömyyseläkettä. Paljon kuulee sitä, että eläkeyhtiössä lääkäri toteaa ihmisen työkun-
toiseksi vaikkei hän sitä olisikaan. Näin ei pitäisi olla.

Yksi esitetty uudistus on eläkkeen karttumisen siirtymäaika, jolloin korkeampi karttu-
ma on ikään kuin kannustimena työuran pidentämiseksi. On hyödyksi ihmiselle itselleen
saada lisää terveitä työvuosia, mutta yhteiskunnan tulee näin edellyttäessään kantaa vas-
tuuta myös työkyvyn ja hyvinvoinnin säilyttämisestä. Työsuhteessa olevien työhyvinvoin-
nin lisäksi olisi tarpeen säätää myös yrittäjien työhyvinvoinnin mahdollisuuksista. Usein
yksinyrittäjän ja maatalousyrittäjän jaksaminen on todella haasteellista.

Arvoisa puhemies! Tässä esitetään myös työeläkelakien mukaista vakuuttamisvelvolli-
suuden alaikärajaa laskettavaksi työntekijöillä 17 vuoden ikään. On hyvä saada eläkettä
karttumaan jo aiemmin, ehkä se voisi karttua vieläkin aiemmin, kesätöissä ja opiskelun
ohessa työskennellessä. Varsinkin naisilla karttuminen voi katketa pitkiksikin ajoiksi, kun
aletaan suunnittelemaan perhettä, joten kaikki lyhyemmätkin jaksot varhemmin ovat tar-
peen. On tärkeää, että nuorilla on luottamus eläkejärjestelmään ja siihen, että heidänkin tu-
levaisuudessaan eläkkeiden maksutaso on turvattu, ja niin näitä viilaushommia varmaan
tehdään sitten aikanaan valiokunnassa.

15.33 Jari Ronkainen ps: Arvoisa rouva puhemies! On erinomaista, että työeläkejärjes-
telmän kestävyyttä on tarkasteltu ja saatu aikaiseksi selkeitä muutoksia. Ymmärrettävä on,
että vaikka kipukohtia saadaan paikattua, niin jotain voi aina jäädä jäljelle. Onkin tärkeää,
että työeläkejärjestelmää tarkastellaan määräajoin ja huomioidaan muun muassa väestöra-
kenteessa tapahtuvat muutokset.

Tavallisen ihmisen kannalta katson erinomaiseksi, että esityksessä on huomioitu myös
ne raskasta työtä tekevät kansalaisemme, ne, jotka puurtavat yhteiskuntamme eteen huoli-
matta siitä, että jatkuva raskas työ vaikuttaa ajan myötä työkykyyn ja ennen kaikkea omaan
terveyteen hyvin merkittävästi. On täysin ymmärrettävää, että työeläkejärjestelmämme on
21



Pöytäkirjan asiakohta PTK 29/2015 vp
huomioitava tämä, sillä sama eläkeikä ei kaikille sovi. Aina voi pohtia, onko kompensaatio
riittävä, mutta pääasia on, että tämä viimeinkin huomioidaan.

Arvoisa rouva puhemies! Nykyinen eläkejärjestelmämme ei ole kestävällä pohjalla. Hy-
vää kuitenkin on se, että keskimääräinen eläkkeellesiirtymisikä on siirtynyt oikealle kym-
menluvulle, mutta matkaa vielä on. Nykytilanteessa järjestelmä ei yksiselitteisesti kestä tai
ei ainakaan pysy sellaisena kuin sen on tarkoitettu olevan. Ei ole oikein, että nuoremmat
sukupolvet joutuisivat liiallisen maksurasituksen alle, sillä on huomioitava, että nykyinen
järjestelmä vaikuttaa myös moneen muuhun asiaan, kuten esimerkiksi talouden kasvuun ja
työllisyyteen. Esimerkiksi TyEL-maksun prosenttiosuus ei nykyisessä järjestelmässä voi
mitenkään pysyä nykyisellä tasolla vaan nousisi uhkaavasti, ja sillä on takuulla omat vai-
kutuksensa työllisyyteen. Hallituksen esitys ottaa kuitenkin tämän huomioon. Hallituksen
esityksessä todetaan, että eläkeuudistus parantaa erityisesti nuorempien sukupolvien elä-
ketasoa. Aseman paraneminen ei johdu pelkästään työuran pidentymisestä vaan myös sii-
tä, että elinaikakerroin lieventyy. Oikeudenmukaisuus näkyy myös nuorten kannalta, vaik-
ka nuorille eläke onkin hyvin kaukainen asia.

Vaikka kokonaisuus on hyvä, niin ei kuitenkaan ole selvää, että ihmiset jaksavat työs-
sään eläkeikään saakka. Keskimääräinen eläkkeellesiirtymisikä tai keskimääräinen eliniän
kasvu ei kerro koko totuutta. Eläkejärjestelmän uudistamisen lisäksi on tehtävä määrätie-
toista työtä työssäjaksamisen parissa ja kannustamista tarvitaan. Uskon vahvasti, että tä-
män hallituksen toimilla pystymme myös parantamaan edellytyksiä työssäjaksamiseen.
Suunta on siis nyt oikea.

Puhemies Maria Lohela: Sitten ministeri Mäntylä, 3 minuuttia.

15.36 Sosiaali- ja terveysministeri Hanna Mäntylä: Arvoisa puhemies! Tosiaan pahoit-
telen, jos tuli mielikuva, että en näihin debattikysymyksiin ole vastaamassa. Kyllä olen
vastaamassa, ja todella kuvittelin ja ajattelin, että nämä kysyjät nyt sitten olisivat näitä pu-
heenvuoroja jääneet kuuntelemaan. Mutta yritän tässä nyt niin moneen kysymykseen vas-
tata kuin tässä lyhyessä ajassa ehdin.

Tästä sotilaiden eläkeiästähän tässä tuli useampikin kysymys. Sotilaillahan tosiaan on
oikeus eläkkeeseen pääsääntöisesti 55-vuotiaana, ja koska tämä ikä on ollut huomattavasti
alempi kuin yleinen eläkeikä, niin nyt sitä on sitten tarkoitus nostaa samojen periaatteiden
mukaisesti, ihan kuten muidenkin eläkeikää, ja siis enintään nyt kahdella vuodella tämä
eläkeikä on nousemassa. Tosiaan tässä on se ajatus, että sitä nostetaan samassa suhteessa
kuin nyt sitten muutenkin tässä eläkeuudistuksessa.

Sitten oli kysymys näistä vuonna 89 tehdyistä päätöksistä. Tässä hallituksen eläkeuudis-
tusesityksessä on nyt lähdetty siitä, että näitä samoja periaatteita nyt noudatetaan sitten
koko tämän uudistuksen läpi.

No sitten kysyttiin näitä konkreettisia toimenpiteitä siihen, miten tätä työssäjaksamista
nyt hallitus aikoo sitten edistää. Itse olen käynyt nyt aika laajojakin keskusteluja tähän
mennessä eri toimijoiden kanssa siitä, miten näihin jo tiedossa oleviin ongelmiin voidaan
nyt sitten käytännössä lähteä puuttumaan. Kyllä tiedetään, minkälaisia syitä siellä työelä-
mässä on siihen, että ihmiset eivät työelämässä meinaa jaksaa, mutta kun ne ovat valitetta-
vasti aika usein jääneet puheiden tasolle, niin nyt nimenomaan on lähdetty tekemään sitten
neuvotteluja ja pohdintoja eri toimijoiden kanssa siitä, mitä sitten ovat ne konkreettiset
asiat, joiden kautta voidaan muun muassa työsuojelua eri muodoissa kehittää ja viedä
22



Pöytäkirjan asiakohta PTK 29/2015 vp
eteenpäin ja nimenomaan esimerkiksi tähän työpaikkakiusaamiseen puuttua riittävällä vo-
lyymilla, koska tiedetään hyvin, että se on yksi isoimmista syistä, minkä vuoksi ihmiset
näille pitkille sairauslomille joutuvat, ja se sitten pahimmillaan aiheuttaa myöskin ennen-
aikaista eläköitymistä ja kuormittaa meidän järjestelmää totta kai ja ennen kaikkea inhimil-
lisellä tasolla ihmistä itseään.

Sitten pyydän myöskin huomioimaan, että hallituksellahan on kärkihankkeena tämä
osatyökykyisten aseman parantaminen. Kyllä minä näen, että siellä on nyt monia semmoi-
sia asioita, joilla myöskin voidaan parantaa osatyökykyisten mahdollisuuksia olla osa täs-
sä meidän työjärjestelmässä. Ja näen, että se on yksi niitä asioita, että osoitetaan myöskin
se asenne, että vaikka ihmisen työkyky syystä tai toisesta heikentyy, niin yhteiskunta ei sil-
ti pudota häntä pois tästä järjestelmästä, vaan päinvastoin tehdään aktiivisesti toimenpitei-
tä, että hän kokee olevansa edelleenkin yhteiskunnan täysivaltainen jäsen.

No, vielä yksi asia liittyen tähän kuntoutukseen: Tätä kuntoutuksen kokonaisuudistusta-
han ollaan nyt tekemässä, ja varmasti siellä tullaan nyt tekemään hyvinkin tarkkaa ja täs-
mällistä pohdintaa ja selvityksiä siitä, minkä tyyppisiä ne tämän päivän haasteet ovat, ni-
menomaan myöskin siellä työelämässä, ja mitä ne kohdennetut yksilölliset toimenpiteet,
jotka aidosti tuovat sitä tehokkuutta, voisivat olla. Eli omalla tavallaan meillähän on erit-
täin hyvä ja vahva kuntoutusjärjestelmä ollut, mutta nyt me olemme myöskin hyvin uuden-
laisessa tilanteessa, sillä myöskin ihmisten syyt, miksi he tarvitsevat erityyppistä kuntou-
tusta, ovat työelämän muutosten takia muuttuneet. Ja myöskin nämä ovat niitä asioita, joi-
hin meidän järjestelmän täytyy tulevaisuudessa pystyä vastaamaan.

Puhemies Maria Lohela: Seuraavaksi sitten puhujalistaan.

15.41 Jani Mäkelä ps: Arvoisa puhemies! Haluan kiinnittää huomiota eläkejärjestelmää
kohtaan tunnettuun luottamukseen ja eläkejärjestelmän tasapuolisuuteen eri väestöryhmiä
ja ikäluokkia kohtaan. Eläketurvakeskuksen tutkimuksen mukaan se ei ole kehuttava: vain
noin puolet uskoo yleensäkään eläkkeen takaavan kohtuullisen toimeentulon erityistilan-
teissa, kuten työkyvyttömyyden koittaessa — eläketurvan riittävyyteen uskoo vielä har-
vempi. Luvut ovat olleet huomattavassa laskussa aivan viime vuosina, uskottavasti joh-
tuen huonoista ajoista ja tulevaisuudennäkymien puutteesta. Osansa tässä on varmaankin
elinkustannusten ja hintojen nousulla; eläkkeiden ei uskota nousevan suhteessa niihin riit-
tävästi. Erityisen lohduttoman kuvan saa siitä, moniko yleisesti ottaen luottaa, että luvatut
eläkkeet voidaan maksaa: alle kolmannes. Täytyy kysyä, johtuuko tämä luottamuspula sii-
tä, että kansalaiset ovat ymmärtäneet eläkejärjestelmän tulevaisuuden väärin, vai siitä, että
ovat ymmärtäneet oikein.

Se on ainakin selvää, että pätkätöiden ja työttömyyden kanssa painivat nuoret ikäluokat
kokevat oikeutetusti joutuvansa eläkejärjestelmän maksumiehiksi. Eläkemaksuja palkois-
ta korotetaan ja tulossa olevaa, sitä luvattua, eläkettä leikataan yksipuolisesti elinaikaker-
toimen kautta. Suuria ikäluokkia tämä ei koske, eikä eläkekattoa näy. Tätä ei kolmikanta
katsonut tarpeelliseksi huomioida, eikä sitäkään — täällä monessa puheenvuorossa puhu-
taan tasa-arvosta — että naiset elävät keskimäärin huomattavasti miehiä pidempään ja sitä
kautta myös nostavat eläkettä pidempään.

Arvoisa puhemies! Täytyy todeta, että meillä todellakin on töitä jatkossa eläkejärjestel-
män oikeudenmukaisuuden turvaamisessa sekä sitä kohtaan tunnetun luottamuksen palaut-
23



Pöytäkirjan asiakohta PTK 29/2015 vp
tamisessa. Nyt ehdotetut muutokset eläkkeen karttumiseen ovat hyvä alku. Tämä lainsää-
däntö on vasta välietappi pitkässä ja vaikeassa urakassa.

15.43 Anders Adlercreutz r: Värderade talman! En pensionsreform är ingen oviktig sak.
Det är ingenting man kan ta lättvindigt eller något man kan utackordera åt någon annan att
sköta. Det är i allra högsta grad en strategisk fråga som har ett stort inflytande på vårt ar-
betsliv och vår konkurrenskraft. Därför måste man ta reformen på allvar, man måste våga
leda. Den reform som nu presenteras för oss i fel riktning. Den stöder inte utbildning, den
stöder inte jämställdhet, den stöder inte vår konkurrenskraft. 

Eläkeuudistusta ei voi ulkoistaa, koska se on liian tärkeä asia. Se on tärkeä kilpailukyvyl-
lemme ja tulevaisuuden työelämän rakenteelle. Se on jopa tasa-arvokysymys.

Nyt esitetty uudistus helpottaa kestävyysvajetta ja pidentää työuria. Nämä ovat kiistatta
hyviä asioita. Mutta siihen ne hyvät asiat loppuvatkin.

Mitä tämä malli kertoo nuorelle, joka haluaa nostaa osaamistaan? Houkutteleeko se
opiskelemaan? Mitä se kertoo vanhemmalle, joka päättää jäädä kotiin hoitamaan lastaan?
Voiko hän luottaa siihen, että menetetty eläke on kurottavissa kiinni? Ei. Tämä uudistus ei
tue osaamista, eikä se tue tasa-arvoa. Ellei tähän yhdistetä vanhempainvapaan uudistusta
— ja jotenkin minusta tuntuu, että se uudistus ei ole tämän hallituksen agendalla — niin
tämä muutos siirtää kelloa useita vuosikymmeniä taaksepäin.

Arvoisa puhemies! Tämä uudistus rakentuu työelämämallille, joka ei ole tätä päivää. Se
kehottaa menemään koulun penkiltä suoraan työelämään. Meidän ei tule sementoida van-
hoja, väistyviä rakenteita vaan miettiä tulevaisuuden vaatimuksia, ja sitä tämä malli ei tee. 

Vi ska inte cementera gamla strukturer utan våga tänka framåt. Pensionsreformen bör stö-
da utbildning och jämställdhet, för de är basen för vår konkurrenskraft. Tänk om regering-
en, tänk om.

15.46 Anna-Maja Henriksson r: Värderade fru talman! Pensionsreformen som vi nu be-
handlar är en av de viktigaste reformer för att förlänga arbetskarriärerna och därmed också
för att minska hållbarhetsgapet. Det är i sig bra att man i förhandlingarna nådde resultat,
men jag ser det ändå som problematiskt att Akava, som representerar 600 000 högt skolade
personer i vårt land, inte kunde ställa sig bakom den här pensionsuppgörelsen. 

Pensionsreformens bästa sida är att den tryggar finansieringen av arbetspensionsskyd-
det, och det är också bra att de unga inte blir de som ska stå för kalaset, utan att de beaktas
genast från början av sin arbetskarriär. Inte som när jag var ung, när det stod på papperet då
jag började jobba att du får sedan pensionsrätt efter att du har fyllt 23, men det har ingen be-
tydelse mera. 

Men sedan så behöver det sägas högt att pensionsuppgörelsen hade kunnat vara betyd-
ligt bättre. Den här reformens största problem är att den inte uppmuntrar till längre arbets-
karriärer, den är problematisk ur en jämställdhetssynvinkel när det gäller män och kvinnor,
och man har inte satsat tillräckligt på att befrämja orken i arbetslivet.

Arvoisa puhemies! Tämä eläkeuudistus on yksi tärkeimpiä uudistuksia työurien pidentä-
misen kannalta ja sitä kautta myös kestävyysvajeen umpeen kuromisessa. On sinänsä hy-
vä, että tästä asiasta saatiin neuvoteltua ratkaisu, mutta näen sen ongelmallisena, että Aka-
24



Pöytäkirjan asiakohta PTK 29/2015 vp
va, joka edustaa 600 000:ta korkeakoulutettua henkilöä, ei voinut asettua tämän eläkesopi-
muksen taakse.

On syytä sanoa ääneen, että tämä olisi voinut olla huomattavasti parempikin. Tämän uu-
distuksen ongelmakohtia ovat se, että se ei kannusta pidempiin työuriin, se, että se on mies-
ten ja naisten välisen tasa-arvon kannalta ongelmallinen, ja se, että uudistuksessa ei ole tar-
peeksi panostettu työelämässä jaksamisen edistämiseen. Eli eläkeuudistus ei sisällä riittä-
viä kannustimia jatkaa työelämässä vanhuuseläkeikään asti. Eläkettä ehdotetaan karttuvak-
si koko työuran ajan 1,5 prosentilla vuodessa, ja tämä ehdotettu malli ei siksi kannusta pal-
kansaajia pidentämään työuriaan niin kuin voimassa olevassa mallissa, jossa korotettu
karttuma kannustaa ihmisiä jäämään työelämään. Sen takia tätä ei voida pitää onnistunee-
na ratkaisuna, kun uudistuksen ideana juuri pitäisi olla kannustaa ihmisiä jatkamaan työ-
elämässä pidempään. En myöskään näe hyvänä, että mahdollisuus niin sanottuun eläkeput-
keen jätetään auki.

Värderade fru talman! Man har också i den här reformen glömt jämställdhetsperspektivet,
och de största förlorarna i reformen är faktiskt de välutbildade kvinnorna. I den här före-
slagna modellen kan kvinnorna inte som i nuläget höja sin pension och den vägen kompen-
sera de år de har varit utanför arbetsmarknaden, där ju ofta orsaken är att man är moder-
skaps- eller föräldraledig. Det vill säga, kvinnorna bestraffas för att de har fött barn till värl-
den och varit hemma under barnets första levnadsår. Och jag vågar nästan säga att det fak-
tiskt handlar om en inkomstöverföring där betalarna är speciellt unga välutbildade kvinnor
och på den vinnande sidan finns männen.

Men det är också viktigt att komma ihåg att enbart en formell höjning av pensionsål-
derns nedre gräns ju inte hjälper oss att höja den faktiska pensionsåldern, ifall arbetstaga-
ren inte av orsak eller annan orkar jobba längre. Därför så borde den här uppgörelsen också
ha innehållit åtgärder som uppmuntrar arbetsgivarna att vara måna om sina arbetstagare
och deras välmående, och tyvärr lyser de här åtgärderna med sin frånvaro.

Och det som bekymrar mig oerhört mycket är det att regeringen också i samma veva har
tänkt avsluta den rehabilitering som personer i arbetsför ålder i dag har kunnat få och som
har hjälpt människor att orka länge. Jag hoppas att regeringen i sin budgetria skulle ändra
på det här beslutet.

Ihan lopuksi, rouva puhemies, toivon, että hallitus vielä budjettiriihessä miettisi, onko oi-
kea toimenpide lakkauttaa Aslak-kuntoutus tässä vaiheessa, kun tiedämme, että meidän pi-
täisi panostaa työssäjaksamiseen. Meidän mielestämme, ruotsalaisessa eduskuntaryhmäs-
sä, se ei ole oikea tapa toimia, kun pitäisi edistää työssäjaksamista, että kuntoutusta lakkau-
tetaan. Mutta toivon, että ministeri Mäntylä ja ministeri Rehula tässä etsivät hyviä, konk-
reettisia tapoja sitten korvata tämä Aslak-kuntoutusohjelma, että ihmiset eivät jää ihan tyh-
jän päälle.

15.51 Anneli Kiljunen sd: Arvoisa rouva puhemies! Olemme tilanteessa, jossa eläkejär-
jestelmän uudistaminen on paitsi tarpeellista myös kiireellistä. Samalla kun Suomen väes-
tö vanhenee ja eläkeläisten määrä kasvaa, suomalaiset myös elävät entistä pidempään. Nyt
eläkeikää tullaan nostamaan portaittain ja elinaikakerroin tulee edelleen leikkaamaan kuu-
kausieläkkeitä sitä mukaa kuin elinajanodote kasvaa. Näillä keinoilla on tarkoitus pidentää
työuria, edistää työllisyyttä ja parantaa julkisen talouden ja eläkejärjestelmän kestävyyttä.
25



Pöytäkirjan asiakohta PTK 29/2015 vp
Eläkeuudistuksesta neuvoteltiin viime vuonna hyvin perusteellisesti, ja sopimukseen
päästiin työmarkkinakeskusjärjestöjen kesken viime syksynä. Sopimus onkin erinomainen
esimerkki siitä, miten kolmikantaisella neuvottelulla voidaan edelleenkin saavuttaa yhteis-
kunnallisesti merkittäviä tuloksia myös ja varsinkin sellaisissa asioissa, jotka heikentävät
tiettyjen ryhmien asemaa aikaisempaan nähden. Eläkesopu syntyi ilman voimakasta val-
tiovallan painostusta tai uhkailua. 

Eläkeiän nostaminen on tarpeen työurien pidentämiseksi loppupäästä, mutta se ei yksi-
nään tule riittämään. Liian moni ei nytkään jaksa työelämässä edes 63 vuoteen saakka. Vä-
hintään yhtä tärkeää olisi saada työuria pidennettyä keskeltä. Tämä edellyttää investointeja
esimerkiksi työelämän laatuun, työhyvinvointiin, koulutukseen, kuntoutukseen ja työ- ja
perhe-elämän yhteensovittamiseen, ja hallituksen tulisikin arvioida työelämään ja ihmis-
ten hyvinvointiin liittyvien leikkausten vaikuttavuus myös työelämäuraa silmällä pitäen.

Nyt hallitus kuitenkin tuottavuuden parantamisen nimissä aikoo heikentää työntekijöi-
den asemaa. Samalla kun hallitus pyrkii pidentämään työaikoja ja vähentämään lomapäi-
viä, se haluaa säästää kuntoutuksesta ja tehdä ensimmäisestä sairauspäivästä palkattoman.
Moni asiantuntija voi sairastuessaan tehdä töitä kotonakin, mutta kuka hyötyy siitä, että
sairaanhoitajat, lastentarhanopettajat ja rakennustyöntekijät tulevat palkan menettämisen
pelossa sairaana töihin? Oma lukunsa ovat ne 230 000 työtöntä, joilla ei ole mahdollisuut-
ta työterveydenhuoltoon. Tiedämme, että mitä pidempään työttömyys kestää, sitä vai-
keammaksi työllistyminen usein muuttuu. Jos haluamme parantaa työllisyyttä ja nostaa to-
dellista eläkkeellejäämisikää, olisikin ensiarvoisen tärkeää pitää hyvää huolta tästä työvoi-
mareservistä.

Kuitenkin hallitus on systemaattisesti nyt heikentämässä pienituloisten ja työttömien
mahdollisuutta pitää huolta omasta terveydestään ja hyvinvoinnistaan. Esimerkiksi sosiaa-
li- ja terveyspalvelujen asiakasmaksuja ollaan nostamassa, lääke- ja matkakorvauksia tul-
laan edelleen leikkaamaan, etuuksien indeksikorotuksia jäädytetään, ja työttömyysturvaan
tullaan tekemään leikkauksia. Miten tässä tilanteessa voidaan turvata kaikkien kansalais-
ten yhdenvertaisuus huolehtia omasta hyvinvoinnistaan ja terveydestään?

Arvoisa rouva puhemies! Hallitukselta on perätty koko sen olemassaoloajan parempaa
sopimisen tapaa ja sopimuskulttuuria. Tämä on pääsääntöisesti onnistunutkin nyt tässä
laissa, mutta ei kaikilta osin. Kuten täällä on useaan otteeseen jo tänään aikaisemmin to-
dettu, meillä on Suomessa reilut 10 000 työntekijää, jotka ovat aikoinaan tehneet valinnan
ammatillisen eläkeiän ja uuden eläkejärjestelmän välillä. He ovat muun muassa sairaanhoi-
tajia, peruskoulunopettajia, poliiseja, vartijoita, palomiehiä. He ovat ihmisiä, jotka ovat
tänä päivänä meille monella tapaa erittäin tärkeä työvoima.

Eläkeuudistuksen yhteydessä vuonna 1989 heille annettiin mahdollisuus valita, minkä
eläkkeen he tulevaisuudessaan itselleen ottavat, ja sen mukaisesti jos he valitsisivat amma-
tillisen eläkkeen, he joutuisivat luopumaan erilaisista oikeuksistaan, joita muille tarjottiin.
Näin he myös toimivat: he luopuivat muun muassa oikeudesta osa-aikaeläkkeeseen. Nyt
vuosien päästä hallitus yksipuolisesti muuttaa ja sanelee uudet ehdot arvostamatta aikai-
semmin tehtyjä sopimuksia.

Arvoisa rouva puhemies! Tämä on eettisesti suuri kysymys. Eivätkö kansalaiset voi
enää luottaa valtion kanssa tehtyihin sopimuksiin? Miten hallitus perustelee toimintata-
paansa? Miten hallitus hakee luottamusta kansalaisille? Miten hallitus selvittää tämän näil-
le ihmisille, jotka ovat aikoinaan valinneet ammatillisen eläkejärjestelmän ja sitä kautta
26



Pöytäkirjan asiakohta PTK 29/2015 vp
heikentäneet omaa elämäntilannettansa suhteessa muihin kollegoihin? Kysyn tätä ministe-
ri Mäntylältä.

15.57 Ilkka Kantola sd: Arvoisa rouva puhemies! Juha Sipilän hallitus on edennyt eläke-
uudistusasiassa kiitettävällä vauhdilla. Esityksen valmistelua ministeriössä on helpottanut
viime kaudella tehty laaja työ. Ratkaisevaa on tietysti työmarkkinajärjestöjen panos elä-
kesopimuksen aikaansaamisessa. Jyrki Kataisen hallituksen viisas päätös oli antaa työrau-
ha järjestöille.

Kokemukset sitä edeltävältä hallituskaudelta osoittivat, että eläkekysymykset koskevat
niin laajoja intressiryhmiä, ettei asiassa ole mielekästä yrittää edetä maan hallituksen yksi-
puolisin toimin, vaikka talouslaskelmat sinänsä osoittaisivatkin uudistuksen tarpeen. Kan-
salaiset, palkansaajat, työnantajat ja palkanmaksajat etujärjestöineen ovat kova realiteetti
siinä, missä Excel-taulukkoon piirretyt numerotkin ovat kova realiteetti — numerot, jotka
kertovat väestörakenteen kehityksen, työllisyysennusteet ja työuran laskennalliset pituus-
arviot.

Nyt palkitaan viime vaalikauden kärsivällinen työ, jota ratkaisun eteen tehtiin järjestöis-
sä. Joku voi tuskailla aikaa, joka kului ratkaisua haettaessa. Tärkeätä on se oppi, joka tästä
saadaan: Vaikeatkin asiat etenevät ratkaisuun, kun edetään avoimin kortein ja yhteisesti so-
pien. Sanelemalla syntyy vain lukkoja, joiden avaamiseen kuluu paljon aikaa. Luottamuk-
sen menettäminen käy helposti, mutta sen palauttaminen on vaivalloista ja aikaa vievää.

Esitys työeläkejärjestelmän uudistamisesta on käsittelyssä nyt, kun on kulunut 10 vuot-
ta edellisestä merkittävästä uudistuksesta. Vuoden 2005 eläkeuudistuksen tavoitteet ovat
jossain määrin alkaneet toteutua, siitä on näyttöä. Valinnainen eläkeikä, 63—68 vuotta,
karttumineen on alkanut nostaa eläkkeellesiirtymisikää. Panostukset työterveyshuollon ja
työolojen kehittämiseen ovat vaikuttaneet siellä täällä samaan suuntaan.

Muutos on kuitenkin arvioitu liian hitaaksi. Yleinen elintason nousu ja onnistuminen
kansanterveystyössä ovat johtaneet keskimääräisen eliniän pidentymiseen. Eliniän kasvu
tuo lisää vuosia eläkkeelläoloaikaan. Viimeaikaisilla eläkeuudistuksilla ja myös tällä uu-
distuksella pyritäänkin siihen, että osa näistä lisävuosista, joita tavoittelemme, siirtyisi
työssäolovuosiksi. Tämä parantaisi huoltosuhdetta ja vahvistaisi eläkkeiden rahoitusta ja
eläkekertymää.

Työurien pidentämisellä turvataan osaltaan työeläkkeiden rahoitusta. Tällä on vaikutuk-
sensa eläkemaksujen suuruuteen, joka taasen on yksi osa palkkakustannuksien syntymises-
sä. On helppo ymmärtää, että eläkeratkaisuilla on merkitystä paitsi kestävyysvajeen um-
peenkuromisessa myös vientialojen kustannuksissa ja kansainvälisessä kilpailukyvyssä
sitä kautta.

Työeläkejärjestelmän muutosta voi liioittelematta pitää olennaisena kansantaloutemme
näkökulmasta. Uudistus pidentää työuria ja lisää työllisyyttä. Se parantaa huoltosuhdetta ja
kasvattaa bruttokansantuotetta. Se varmistaa työeläkejärjestelmän kestävyyden ja vähen-
tää painetta eläkemaksujen korotuksiin. Se toteuttaa sukupolvien välistä oikeudenmukai-
suutta.

Vanhuuseläkeikä nousee asteittain niin, että tänä vuonna 60 vuotta täyttävien eläkeikä
nousee 3 kuukaudella, ensi vuonna 60 täyttävien 6 kuukaudella ja sitä seuraavana vuonna
60 täyttävien eläkeikä nousee 9 kuukaudella, minun eläkeikäni. Vuonna 1962 syntyneiden
eläkeikä tulee olemaan 65 vuotta. Vuonna 1965 syntyneiden vanhuuseläkeikä sidotaan
elinajanodotteen muutoksiin — joita emme tiedä vielä tietenkään — siten, että työssäolo-
27



Pöytäkirjan asiakohta PTK 29/2015 vp
ajan ja eläkkeelläoloajan suhde pysyy samalla tasolla kuin se on vuonna 2025. Mekanis-
milla toisin sanoen otetaan osa lisääntyvistä elinvuosista työelämäksi, toteutetaan sitä ta-
voitetta, joka tässä on ollut pitkän aikaa pöydällä.

Arvoisa puhemies! Uudistuksen toimeenpanossa tärkeätä on muistaa, ettei vanhuuselä-
keiän alarajan nosto suoraviivaisesti näy eläkkeellesiirtymisiän nostona. Mitään sellaista
automatiikkaa ei ole. Osa ihmisistä päätyy jatkossakin työkyvyttömyyseläkkeelle ennen
eläkeikäänsä. Työurien pidentäminen vaatii myös muita toimia kuin tätä lakiuudistusta.
Yleistä kansanterveystyötä, samoin kuin työsuojelua ja työterveyshuoltoa, on edelleen voi-
maperäisesti kehitettävä. Kuntoutukseen on edelleen panostettava ja parannettava kuntou-
tuksen vaikuttavuutta.

Työssäjaksamista on edistettävä myös organisaatioita ja johtamiskulttuureja paranta-
malla. Tiedämme, että aloilla, joilla työntekijöillä on suuret mahdollisuudet oman työnsä
kehittämiseen, työssäviihtyvyys on korkealla tasolla ja työurat pitkiä. Uudistuksen tarkoi-
tuksena ei ole lisätä työkyvyttömyyseläkeläisten määrää vaan nostaa keskimääräistä eläk-
keellesiirtymisikää.

16.02 Ritva Elomaa ps: Arvoisa puhemies! Menneinä vuosina töihin mentiin hyvin nuo-
rina, eli työvuosia ehti kertyä useita ennen kuin eläke alkoi karttua. Työeläkejärjestelmän
uudistus on tehty yhteisymmärryksessä kaikkien osapuolten kesken. Hienoa! On hyvä, että
nyt jo 17-vuotiaana eläkettä alkaa kertyä. 

Tämän eläkeuudistuksen hyviä puolia on myös joustavuus, mutta on tietysti myös on-
gelmia eri ammattikunnissa, kuten edustajat Kulmala, Ruoho, Mäkipää ja Kiljunen ovat ot-
taneet esille tänään. Ihmisen elinajan pitenemisen myötä työvuodet lisääntyvät. Joidenkin
ammattien kohdalla fyysinen haaste on vaativampi, kun ikää tulee lisää. Hyvin moni tekee
pitkän työuran ja eläkkeelle päästyään on väsynyt fyysisesti ja henkisesti. Tarkoitus on,
että eläkkeelle siirryttäessä on mahdollisuus myös nauttia eläkevuosista, koska vihdoin on
sitä aikaa. Siksi kokonaisvaltainen terveyshyvinvointi pitäisi olla mahdollista jokaisen
kohdalla jo työikäisenä. Ennalta ehkäisevä toiminta terveyden edistämiseksi on tärkeäm-
pää kuin koskaan automaation lisääntyessä, nyt kun on siirrytty digiaikaan. Riittävä liikun-
ta ja terveellinen ravinto eivät ole vain kliseitä. Ne ovat lääkkeitä, joiden myötä elämänlaa-
tu paranee.

Muutamia huomioita debattipuheista tänään:
Sairauspoissaolot nousivat debatissa keskusteluun. Yksi mahdollisuus poissaolojen vä-

hentämiseen on esittämäni ennalta ehkäisevä toiminta.
 Miesten ja naisten välinen tasa-arvo eläkkeissä sekä perheen ja työn yhteensovittami-

nen ovat haasteellisia, ja sen eteen pitää tehdä töitä ja löytää hyväksyttävät ratkaisut. 
Moni eläkkeellä oleva joutuu todella laskemaan tarkkaan, mihin rahat riittävät. Täytyy

sanoa, että valtavasti on tullut yhteydenottoja eläkeläisten asumistuen leikkauksesta, ihan
valtava määrä. Uskon, että hallituksemme löytää ratkaisun siihen, ettei kenenkään tarvitse
muuttaa kotoaan pois tämän takia, kotoa, jossa on vuosikaudet asunut, sillä eläkeläisten on
vaikea löytää enää lisää ansioita. Uskon, että ministeri Mäntylä myös tekee valtavasti tä-
män asian eteen töitä.

Toivoisin, ettei esimerkiksi vasemmistoliitto keräisi pisteitä nyt vaalipuheillaan täällä.
Vaalit eivät ole tänä vuonna eivätkä ensi vuonnakaan. Nimittäin tämä talouskriisi ei ole
syntynyt nyt sadan päivän aikana, kun hallitus on ollut. Se on syntynyt jo aikaisemmin, jol-
28



Pöytäkirjan asiakohta PTK 29/2015 vp
loin myös vasemmistoliitto on hallituksessa ollut. Nyt me tarvitsemme ratkaisuja talous-
kriisiin, emme vaalipuheita emmekä arvostelua pelkästään. — Kiitos.

16.06 Anna Kontula vas: Rouva puhemies! Alkuun toteaisin edustaja Elomaalle, että va-
semmistoliitto pyrkii puhumaan samalla tavalla vaalien alla ja vaalien välilläkin. Ajatus
siitä, että vaalien alla sitten puhuttaisiin eri puheet, tuntuu meistä hassulta, vaikka ilmeises-
ti perussuomalaiset ottavat sen itsestäänselvyytenä.

Sitten itse asiaan. Eläketurvakeskuksen Luottamus eläketurvaan -aineistojen mukaan
luottamus eläkejärjestelmään horjuu vakavasti. Alle puolet uskoo, että luvatut eläkkeet
pystytään maksamaan. Alle neljännes katsoo, että päättäjät tekevät hänen etujensa mukai-
sia päätöksiä. Vain joka kolmannen mielestä eläkejärjestelmä on oikeudenmukainen. Ei
ole yllättävää, että myönteisimmin eläkeuudistuksen periaatteisiin suhtautuvat korkea-
koulutetut hyvätuloiset johtajat ja asiantuntijat. Hehän tässä vetävät pisimmän korren, jäl-
leen kerran. 

Tässä eläkeuudistuksessa ikäluokat jakautuvat hyötyjiin, joita ovat lähinnä pian eläköi-
tyvät, ja maksajiin, joita ovat 60- ja 70-luvuilla syntyneet, ynnä nuoriin, jotka jälleen hyö-
tyvät eläkejärjestelmästä, jos me oletamme järjestelmän pysyvän muuttumattomana seu-
raavat 40 vuotta, mikä tosin tähänastisen maailman eläkejärjestelmien historian varassa on
täysin epärealistista.

Hallituksen tavoitteena esityksen mukaan ja kolmikannan tavoitteena sitä valmistelles-
saan on ollut työurien pidentäminen. Tähän tavoitteeseen pyritään pääsemään eläköitymis-
iän myöhentämisellä 62,4 vuoteen. Onko tähän tavoitteeseen olemassa muita keinoja kuin
yleinen eläkeiän nosto? On. Me tiedämme, että suomalaisten toimintakyky on sekä subjek-
tiivisten että objektiivisten mittarien mukaan keskimäärin parantunut merkittävästi vii-
meisten vuosien aikana. Itse asiassa, jos joku vielä jaksaa penkoa internetin kätköistä van-
hoja kestävyyslaskelmia 10 vuoden takaa, niin meidän tämänhetkinen eläköitymisikämme
on huomattavasti korkeampi kuin mitä noissa papereissa pidettiin tavoitteellisena eläköi-
tymisikänä, jotta kestävyysvaje voitaisiin ratkaista. Näiden laskelmien valossa meillä ei pi-
täisi olla erityisen suurta huolta, ja tästä syystä monet tutkijat ovatkin tämän eläkeratkaisun
taustaoletuksia kritisoineet voimakkaasti.

No, onko tavoite siitä, että työuria tulisi pidentää, ylipäätään järkevä, ja kannattaako se
toteuttaa eläköitymisiän kautta? No ei. Ajatus työurien pidentymisestä on sellaista vanhaa
ajattelua, jossa oletetaan, että meillä on selkeät kategoriat työssä käyvien ja sitten johonkin
muuhun kuuluvien välillä ja että meillä on selkeä elämänkaari, jonka aikana ihminen on
ensin lapsi, sitten opiskelija, sitten töissä ja sitten eläkeläinen. Todellisuudessahan me
elämme jo nyt sellaisessa maailmassa, jossa näiden kategorioiden väliset rajat ovat merkit-
tävästi hämärtyneet. Sekä se, mihinkä maailma näyttää olevan menossa, että minun mie-
lestäni myös se, mihinkä sitä on järkevää poliittisilla päätöksillä johdatella, on pikemmin-
kin suunta, jossa hämärtymistä jatketaan entisestään. Tarjotaan eläkeläisille mahdollisuuk-
sia sivuansioihin ja osallistua työelämään vielä silloinkin, kun he ovat jo täysipäiväisen
palkkatyön ulkopuolella. Tarjotaan ihmisille työuran aikana opiskelumahdollisuuksia, tas-
kuja, joissa voi kehittää omaa osaamistaan. Näinhän tosiasiassa jo tapahtuu. Eihän tällaisia
selkeitä työuria ole olemassa missään muualla kuin poliittisten päättäjien papereissa.

Jos me ajattelemme niitä tulevaisuuden trendejä, joista meillä tällä hetkellä on tietoa,
niin siellä on käynnissä ainakin merkittävä elinkeinorakenteen muutos, mikä tarkoittaa
isoa siirtymää tyypillisistä teollisuuden työpaikoista tyypillisiin palvelusektorin työpaik-
29



Pöytäkirjan asiakohta PTK 29/2015 vp
koihin, mikä puolestaan tarkoittaa työpaikkakoon pienentymistä, työsuhteiden pirstaloitu-
mista, yrittäjyyden ja palkansaajuuden kategorioiden hämärtymistä ja ylipäätään ihan eri-
laista liikkuvuutta työmarkkinoille kuin mitä vielä tässä lakiesityksessä oletetaan. Siellä
odottaa meitä myös jakamistalous, robotisaatio ja monta muuta semmoista isoa trendiä,
jotka tulevat jo seuraavien 20—40 vuoden aikana — eli aikana, jolloinka tämän järjestel-
män pitäisi taata meidän eläkkeemme — merkittävällä tavalla muuttamaan sekä työmark-
kinoita että laajemmin suomalaista yhteiskuntaa.

Se, että tässä päätöksessä ei ole millään lailla huomioitu näitä työmarkkinoiden ja suo-
malaisen yhteiskunnan muutostrendejä, osoittaa minusta hankalimman asian kolmikantai-
sessa valmistelussa: Siellä istuvat ihmiset, jotka ovat ympäröineet itsensä kaikkein vanha-
kantaisimmalla osalla tätä yhteiskuntaa ja jotka viimeisenä heräävät muutokseen, silloin
kun muutos on jo ajat sitten tapahtunut. Tästä syystä, vaikka kolmikannassa on Suomessa
tehty merkittäviä asioita, minun mielestäni semmoinen kolmikantaan ripustautuminen,
jossa mikään järkipuhe, jossa mikään argumentaatio, mikään tutkimus, mikään yleisesti
tunnustettu epäkohta ei riitä murtamaan kolmikantaa, on tuhoon tuomittua ja se on järje-
töntä poliittista päätöksentekoa. — Kiitos.

16.13 Hannu Hoskonen kesk: Arvoisa rouva puhemies! Nyt käsillä oleva työeläkejärjes-
telmän kokonaisuudistus on mielestäni erittäin tärkeä, ja omasta puolestani haluan kiittää
niitä ihmisiä, jotka ovat tämän merkittävän lakipaketin eteen työtä tehneet. Valmistelu on
ollut varmaan pitkää, ja se on sisältänyt erittäin vaikeitakin neuvotteluja, ja lopputulos,
mikä on nyt käsillä, on mielestäni hyvä.

Tämä eläkeuudistus ihan selkeästi ottaa ajan henkeen tiukan otteen. Meillä on maailma
muuttunut viimeisten vuosikymmenten aikana todella valtavasti ja ihmisten elinikä jatku-
nut meidän hyvän terveydenhuoltomme ansiosta hyvin merkittävästi. On huomioitava
myös se, että eläkerahastojen riittävyys turvataan, koska ne rahastot, mitä me keräämme ja
joista eläkkeet maksetaan, eivät ole mitään sampoja, joista rahaa riittää loputtomiin, vaan
ne rahat on sinne kerättävä työnantajien ja työntekijöiden yhteisellä ponnistuksella ja yh-
teisesti sovittujen sääntöjen puitteissa.

Eläkeikä nousee siis nyt 65 vuoteen asteittain — on hyvä, että tämä on porrastettu, että
muutos ei ole niin nopea vaan siihen voimme mukautua pikkuhiljaa — niin että vuonna 62
syntyneet on ensimmäinen ikäluokka, jolla vanhuuseläkeikä on kokonaisuudessaan tuo
mainittu 65 vuotta. Jo vuoden 1965 jälkeen syntyneille tämä eläkeikä kaiken lisäksi sopeu-
tetaan elinikäodotteeseen, mikä sinänsä on tietenkin viisasta, koska pitää muistaa, että
meillähän tänä päivänä on tilanne, jossa naisten keskimääräinen elinikä on suurin piirtein
83 vuotta ja miehilläkin lähentelee 77:ää vuotta. Jos nyt oikein muistan erään tilaston, niin
siinä sanottiin, että tänä päivänä, näinä aikoina, syntyvistä tyttölapsista lähes puolet näkee
100-vuotissyntymäpäivänsä. Elikkä tämä saavutettu elinikä, mikä nyt meillä keskimäärin
suomalaisilla on, ei ole mikään pysyvä olotila, vaan ihmiset elävät pitempään terveempää
elämää, kun pitävät itsestään hyvän huolen.

On tärkeää, että tämä eläkeuudistus nyt tehtiin ja saatiin aikaiseksi, ja on tärkeää, että
suomalaisten hyvinvointi jatkuu tämänkin lainsäädännön ansiosta. Pidän erittäin arvokkaa-
na asiana tämän lakipaketin kokonaisuudessa sitä, että koko työhistorian ajan tämä eläke-
karttuma on 1,5 prosenttia ja sitä aletaan kasata 17 vuoden iässä aina sinne alimpaan elä-
keikään asti. Aikanaan, kun itse aloitin työelämän, niin silloin muistamani mukaan vasta
23-vuotiaana ensimmäiset eläkemarkat silloisen järjestelmän mukaan karttuivat, elikkä tuli
30



Pöytäkirjan asiakohta PTK 29/2015 vp
tehtyä muutamia vuosia työtä yhteisen hyvän eteen ilman että siitä omaa eläketurvaa kart-
tui. Mutta se oli sitä aikaa, ja nyt elämme tätä aikaa.

Tämä lakiuudistus turvaa eläkejärjestelmän toimivuuden pitkälle tulevaisuuteen, kuten
on moni puhuja jo tässä salissa sanonut. Alimman eläkeiän kytkeminen eliniänodotteeseen
on minun mielestäni erittäin hyvä asia. Tähän kyseiseen totuuteen sisältyy myös se, että
elinaikakerrointa lievennetään. Elinaikakerroinhan oli se kerroin, jolla eläkkeitä hieman
leikattiin sen takia kun suomalaiset elävät pitempään. No, tämäkin asia on tässä lakiuudis-
tuksessa huomioitu, hyvä näin.

Työeläkejärjestelmän kannalta yhtä tärkeää asiaa ei koskaan ole liiaksi korostettu, ja se
on se, että työllisyyden hyvä taso on meidän toimivan eläkejärjestelmän kannalta välttä-
mättömyys. Esimerkiksi Juha Sipilän hallitus tekee sen eteen töitä, että työllisyys olisi täs-
sä maassa vähintään 72 prosenttia. Meidän on pidettävä näillä eri lainsäädäntöuudistuksil-
la tässä talossa huoli siitä, että tähän tavoitteeseen päästään. Jos meillä työllisyys ei toimi,
eläkekarttumat eivät kerry ja koko järjestelmä on silloin uhattuna. Toivon, että Suomen
eduskunta tässä asiassa kantaa yhteisen vastuun, että pystymme tätä työllisyysastetta nos-
tamaan ja työttömyyttä alentamaan. Se on meidän kansantaloutemme yhteinen etu.

Lopuksi, arvoisa rouva puhemies, yksi huomio vielä uudistuksesta. Toivon, että tämä
tässäkin salissa keskusteluun noussut sotilaseläkejärjestelmää koskeva muutos saisi nyt
hieman syvällisemmän käsittelyn ja se lähtisi lausunnolle ja kuultaisiin esimerkiksi puo-
lustusvaliokuntaa, tietenkin, ja sitten Puolustusvoimia, Pääesikuntaa, Rajavartiolaitosta
sekä puolustusministeriötä. Sotilaseläkejärjestelmään liittyy Suomen toimivan puolustuk-
sen ja toimivan reservin kannalta niin monta tekijää, että se ansaitsee ehdottomasti erikoi-
sen huomion tämän lain käsittelyssä ja niin, että nämä Suomen puolustuksen kannalta tär-
keät asiat huomioidaan nyt tässä lakiuudistuksessa täysimääräisinä, ettemme ikään kuin
vahingossa heikennä Puolustusvoimien ja koko Suomen kannalta erittäin tärkeän reservin
toimivuutta.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
31


