















































DEMB5C5.tmp.xml


Pöytäkirjan asiakohta PTK 83/2019 vp
Pöytäkirjan asiakohta 

PTK 83/2019 vp

Täysistunto

Maanantai 16.12.2019 klo 12.01—19.54

8. Hallituksen esitys eduskunnalle laeiksi lastensuojelulain ja lastensuojelulain muuttami-
sesta annetun lain voimaantulosäännöksen muuttamisesta

Hallituksen esitys HE 71/2019 vp
Valiokunnan mietintö StVM 18/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

19.44 Kim Berg sd: Arvoisa puhemies! Tämän hallituksen esityksen tavoitteena on korja-
ta lastensuojelulain säännöksiä ajantasaiseksi vastaamaan eduskunnassa jo hyväksyttyjä
lainmuutoksia. Koska muutoksenhaku korkeimpaan hallinto-oikeuteen ja jälkihuollon ikä-
rajan nostaminen 25 ikävuoteen aiheuttivat selkeästi eniten pohdintaa asian valiokuntakä-
sittelyissä, keskityn puheenvuorossani lähinnä näihin kahteen asiaan.

Arvoisa puhemies! Hallintoprosessilain ensi vuoden alussa tapahtuvan voimaantulon
jälkeen kaikissa lastensuojelulain 92 §:n tarkoittamissa asioissa edellytetään valituslupa
korkeimpaan hallinto-oikeuteen. Asianosaisilla ja viranomaisilla säilyy kuitenkin valitus-
lupamenettelyssä edelleen mahdollisuus hakea muutosta hallinto-oikeuden antamaan pää-
tökseen, mikäli korkein hallinto-oikeus myöntää asiassa valitusluvan. Lastensuojelulain
mukaan hallinto-oikeus on ensiasteen päätöksentekijänä huostaanotosta ja siihen liittyväs-
tä sijaishuollosta päätettäessä, jos huoltaja tai 12 vuotta täyttänyt lapsi vastustaa huostaan-
ottoa tai siihen liittyvää sijaishuoltoon sijoittamista. Hallinto-oikeus toimii ensiasteen pää-
töksentekijänä myös lasten tutkimista lastensuojelun tarpeen selvittämiseksi koskevassa
asiassa. Muissa lapsi- ja perhekohtaista lastensuojelua koskevissa asioissa ensivaiheen
päätökset tehdään edelleen kunnassa viranhaltijatasolla ja muutoksenhakuasteena toimii
hallinto-oikeus ja viime kädessä korkein hallinto-oikeus.

Sosiaali- ja terveysvaliokunnan asiantuntijakuulemisissa nousi monesti esille, että var-
sinkin huostaanottoa ja sijaishuoltoa koskevissa asioissa on lapsen etuun liittyviä asiasisäl-
töisiä menettelyllisiä erityispiirteitä, jotka puoltavat asian joutuisaa käsittelyä ja huostaan-
ottoja koskevien asioiden lainvoimaiseksi tulemisen nopeutta.

Perustuslakivaliokunnan lausunnon mukaan keskeistä oikeusturvan saatavuuden kan-
nalta on kuitenkin, että valituksen luvanvaraisuus ei saa merkitä valituskieltoa ja että kor-
keimman hallinto-oikeuden on lain mukaan myönnettävä valituslupa, jos käsillä on jokin
valitusluvan myöntämisen perusteista, kuten asian erityisen suuri merkitys valittajan oi-
keusturvan kannalta. Huostaanottoon ja sijaishuoltoon määräämistä koskevilla asioilla on
 Tarkistettu
4.0



Pöytäkirjan asiakohta PTK 83/2019 vp
valiokunnan mukaan lähtökohtaisesti tällainen merkitys lapselle ja hänen perheelleen. Pe-
rustuslakivaliokunta edellyttikin lausunnossa, että sääntely on laadittava siten, että vain il-
meisen perusteettomat ja siihen kynnykseltään rinnastuvat muutoksenhaut ratkaistaan va-
lituslupahakemus hyläten, jotta lakiehdotus voidaan käsitellä tavallisen lain säätämisjärjes-
tyksessä.

Arvoisa puhemies! Sosiaali- ja terveysvaliokunnan saaman selvityksen mukaan toistai-
seksi ei ole annettu säännöksiä, joissa yleisiä valitusluvan myöntämisedellytyksiä olisi väl-
jennetty. Lisäksi valitusluvan myöntämisen yleiset perusteet on kirjoitettu positiiviseen
muotoon edellytyksiksi, joista yhdenkin täyttyminen johtaa valitusluvan myöntämiseen.
Muutoshakujärjestelmän kokonaisuuden kannalta on kuitenkin perusteltua, että perustus-
lakivaliokunnan lausunnossa edellytetty valitusluvan myöntämiskynnyksen alentaminen
huostaanottoa ja sijaishuoltoa koskevissa asioissa arvioidaan huolellisesti, ja mikäli tarvet-
ta on, eduskunnalle annetaan asiasta uusi hallituksen esitys. Valiokunta päätyi täten ehdot-
tomaan, että lastensuojelulain 98 § muutetaan tässä yhteydessä siten, että valitusoikeus
huostaanottoja ja sijaishuoltoa koskevissa asioissa säilyy toistaiseksi ennallaan eikä vali-
tuslupaa edellytetä näissä asioissa, joissa korkein hallinto-oikeus toimii ensimmäisenä
muutoksenhakuasteena. Valituslupaa edellytettäisiin jatkossa kuitenkin muissa lakiehdo-
tuksen 92 §:n 1 momentissa tarkoitetuissa asioissa.

Arvoisa puhemies! Eduskunnan hyväksymään lakialoitteeseen sisältyneen lakiehdotuk-
sen johdosta jälkihuollon ikäraja nousee vuodenvaihteessa 25 ikävuoteen. Ikärajan nosta-
misen vuoksi esityksessä ehdotetaan muutoksia lastensuojelulain nuoren määritelmään, it-
senäistymisvaroja koskevaan sääntelyyn ja jälkihuollon ikärajan siirtymäsäännökseen.

Sosiaali- ja terveysvaliokunta piti mietinnössään tarkoituksenmukaisena lastensuojelu-
lain 77 §:n 3 momentin tarkistamista siten, että sosiaalihuollosta vastaavalla toimielimellä
olisi velvollisuus maksaa itsenäistymisvarat nuorelle jälkihuollon päättyessä eli viimeis-
tään hänen täyttäessään 25 vuotta. Valiokunta kuitenkin kiinnitti huomiota kunnan lasten-
suojeluviranomaisen laajaan harkintavaltaan itsenäistymisvarojen maksamisajankohdan
suhteen. Jälkihuollossa olevien nuorten tilanteet vaihtelevat huomattavasti, jolloin myös
tarkoituksenmukainen itsenäistymisvarojen maksamisajankohta vaihtelee perustellusti.
Valiokunta painotti mietinnössään, että itsenäistymisvarojen maksamisajankohdassa tulee
myös jatkossa aina ottaa huomioon nuoren yksilölliset tarpeet ja tilanne sekä täysi-ikäisty-
misen vaikutus oikeuteen hallinnoida omia varoja.

Perustuslakivaliokunta kiinnitti lausunnossaan huomiota siihen, että siirtymäsäännök-
sen myötä jälkioikeuden laajennus ei koskisi niitä nuoria, joiden oikeus jälkihuoltoon on
päättynyt ennen lain voimaantuloa 1.1.2020. Valiokunnan mielestä voimassa olevan sään-
telyn ja ehdotetun sääntelyn kokonaisuus eivät sinänsä muodostu sisällöltään oikeasuhtai-
suusvaatimuksen vastaiseksi, mutta on pitänyt perustuslain 6 §:n kanssa paremmin sopu-
soinnussa sääntelyratkaisua, joka ei perustuisi näin ehdottomaan ja tarkkaan määräpäivään
perustuvaan ikäryhmien poissuljentaan.

Arvoisa puhemies! Sosiaali- ja terveysvaliokunnan mukaan esityksessä ehdotetun siir-
tymäsäännöksen rajaus ei perustu lapsen tai nuoren ikään vaan tämän jälkihuolto-oikeu-
teen ja sen voimassaoloon. Siirtymäsäännöksen johdosta jälkihuolto-oikeus ei takautuvas-
ti laajene koskemaan niitä lapsia ja nuoria, joiden oikeus jälkihuoltoon on jo päättynyt en-
nen lain voimaantuloa ja jotka ovat jo siirtyneet pois lastensuojelun vastuulta. On hyvä
huomioida, että tähän ryhmään kuuluu nuoria aikuisia, joilla on käytettävissään kaikki
2



Pöytäkirjan asiakohta PTK 83/2019 vp
kunnan sosiaali- ja terveydenhuollon toimeentuloon, turvaan, asumiseen, tukeen, koulu-
tukseen ja työllistymiseen liittyvät palvelut ja tukijärjestelmät.

Valiokunta ei pitänyt perusteltuna, että lastensuojelun vastuulta siirtyneet muiden pal-
veluiden piiriin tällä hetkellä jo kuuluvat nuoret aikuiset siirretään jälkihuollon ikärajan
laajentamisen myötä takaisin lastensuojelun vastuulle. Valiokunta kuitenkin painotti, että
kunnan on jatkossakin tuettava lasta ja nuorta itsenäistymisessä, vaikka hänellä ei ole sub-
jektiivista oikeutta jälkihuoltoon. On myös ehdottoman tärkeää, että jälkihuollon piiriin
kuulumattomien nuorten aikuisten palvelut resursoidaan asianmukaisesti ja että jälkihuol-
toa kehitetään sisällöllisesti niin, että se ehkäisee nykyistä tehokkaammin syrjäytymistä ja
tukee nuorten koulutus- ja opiskelumahdollisuuksia sekä kiinnittymistä työmarkkinoihin.

19.52 Heidi Viljanen sd: Arvoisa puhemies! Edustaja Bergin varsin kattavan selvityksen
ja puheenvuoron jälkeen haluan vielä muutaman sanan mainita tästä hallituksen esitykses-
tä lähinnä lastensuojelun jälkihuollon näkökulmasta — asioita, joita myös sosiaali- ja ter-
veysvaliokunta on mietinnössään painottanut.

On oikein, että eduskunta on jo aiemmin hyväksynyt jälkihuollon ikärajan nostamisen
21 ikävuodesta 25 ikävuoteen vuoden 2020 alusta. Se oli hyvä päätös. Tästä johtuen nyt kä-
sittelyssä olevassa hallituksen esityksessä ehdotetaan muutoksia lastensuojelulain nuoren
määritelmään, itsenäistymisvaroja koskevaan sääntelyyn ja jälkihuollon ikärajan siirtymä-
säännökseen. Kuten sosiaali- ja terveysvaliokunta on mietinnössään todennut, on tärkeää,
että kunnan lastensuojeluviranomaisella on jatkossakin laaja harkintavalta itsenäistymis-
varojen maksamisajankohdan suhteen. Jokainen nuori on yksilö, ja heidän tilanteensa
vaihtelevat. On tarkoituksenmukaista, että myös itsenäistymisvarojen maksuajankohta voi
vaihdella nuoren yksilöllisen tilanteen ja tarpeen mukaan.

On myös tärkeää huomioida ne nuoret, joiden oikeus jälkihuoltoon on päättynyt ennen
lain voimaantuloa. Heidän osaltaan käytössä ovat kaikki kunnan sosiaali- ja terveyden-
huollon, toimeentulon turvaan, asumisen tukeen, koulutukseen ja työllistymiseen liittyvät
palvelut ja tukijärjestelmät. Oleellisen tärkeää on, että kunnan on jatkossakin tuettava lasta
ja nuorta itsenäistymisessä, vaikka hänellä ei ole subjektiivista oikeutta jälkihuoltoon.
Myös näiden nuorten riittävistä palveluista ja tuesta on siis ehdottomasti pidettävä huolta.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 71/2019 vp sisältyvät 1. ja 2. lakiehdotuksen. Lakiehdotusten toinen käsittely
päättyi. Eduskunta hyväksyi mietintöön sisältyvän lausumaehdotuksen. Asian käsittely
päättyi.
3


