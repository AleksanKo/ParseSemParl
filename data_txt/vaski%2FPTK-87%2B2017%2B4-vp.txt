















































DEM2895.tmp.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

4. Lakialoite laiksi rikoslain 17 luvun muuttamisesta
Lakialoite LA 31/2017 vp Mikko Kärnä kesk ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään lakivaliokuntaan.

Keskustelu

17.23 Mikko Kärnä kesk (esittelypuheenvuoro): Arvoisa herra puhemies! Esittelen nyt
eduskunnalle lakialoitteeni laiksi rikoslain 17 luvun muuttamisesta.

Lakialoite käsittelee organisoidun kerjäämisen kieltämistä. Kuten kaikki tiedämme,
yleisen järjestyksen ja turvallisuuden ylläpitämiseen kuuluu kaikki sellainen viranomais-
toiminta, jonka tarkoituksena on luoda ja ylläpitää turvallista elin- ja toimintaympäristöä
yhteiskunnan jäsenille, torjua ja estää ennakolta oikeudenloukkauksia ja häiriöitä, poistaa
tapahtuneet häiriöt sekä selvittää tapahtuneet oikeudenloukkaukset. Yksi Suomeen vii-
meisten kymmenen vuoden aikana rantautunut häiriöitä aiheuttava ilmiö on organisoitu
kerjääminen. Viranomaisarvioiden mukaan Suomessa on vuosittain, erityisesti kesäai-
kaan, satoja kerjäläisiä. Ilmiö on viime vuosina laajentunut paikallisesta pääkaupunkiseu-
dun ilmiöstä lähes koko maahan, myös kotimaakuntaani Lappiin.

On todettu, että Suomen perustuslaki takaa jokaiselle oikeuden kerjätä ja tähän oikeu-
teen ei voida puuttua. Sen sijaan viranomaiset ovat saaneet viime vuosina viitteitä siitä, että
osa maassa tapahtuvasta kerjäämisestä on järjestäytyneen rikollisuuden organisoimaa. Täl-
laiseen ilmiöön puolestaan voidaan puuttua, mikäli siinä havaitaan ihmiskaupalle tyypilli-
siä piirteitä, mutta muuten rikoslainsäädäntömme ei kriminalisoi taloudellisessa hyötymis-
tarkoituksessa toteutettua kerjäämistä.

Kerjäläiset lähtevät usein pakoon kotimaansa huonoja elinolosuhteita, mutta joukossa
on sellaisia, jotka lähtevät kerjäämään ammattimaisesti ja organisoidusti. Parhaiten kerjä-
läisongelmaan puututaan parantamalla elinolosuhteita kerjäläisten kotimaassa, mutta orga-
nisoidun kerjäämisen kieltäminen veisi toiminnasta pois ammattimaisuuden ja siihen liit-
tyvän hyväksikäytön. Se ei edelleenkään estäisi kenenkään perustuslailliseksi todettua oi-
keutta kerjätä. Se puuttuisi ainoastaan toimintaan, jossa joku yrittää hyötyä hädänalaisen
ihmisen tilanteesta.

Arvoisa herra puhemies! Puuttumalla organisoituun kerjäämiseen varmistaisimme, että
toiminta ei ole järjestäytyneen rikollisuuden käsissä, ja antaisimme selkeän signaalin siitä,
että Suomeen emme tällaista halua. Tämä kaikki voisi vähentää Suomeen saapuvien am-
mattimaisten kerjäläisten määrää. Samalla estettäisiin osaltaan ilmiön takana olevaa järjes-
täytynyttä rikollisuutta ja poistettaisiin siltä ansaintamahdollisuudet. Kerjäämisen organi-
 Tarkistettu
4.2



Pöytäkirjan asiakohta PTK 87/2017 vp
soinnin kriminalisointia puoltaa se, että tätä toimintaa voidaan hyvillä perusteilla verrata
paritukseen.

Haluan lopuksi vielä kiittää kaikkia niitä yli 80:tä kansanedustajaa kaikista puolueista,
RKP:tä lukuun ottamatta, jotka ovat tämän lakialoitteeni allekirjoittaneet.

17.27 Timo Heinonen kok: Arvoisa puhemies! Hyvät edustajakollegat ja muut paikalla
olijat! Itse olen kannattanut kerjäämisen kieltämistä aiemminkin ja kannatan sitä edelleen,
mutta kannatan myös tätä edustaja Kärnän tekemää lakialoitetta rikoslain 17 luvun muut-
tamiseksi, olen yksi lakialoitteen allekirjoittajista. On ihan perusteltua tehdä tämä korjaus
rikoslakiin organisoidun kerjäämisen kriminalisoimiseksi, eli estetään yksi kerjäämisen
ongelmista eli rikollinen toiminta, mitä sen taustalla on.

Tässä lakialoitteessa todetaan, että Suomen perustuslaki takaisi jokaiselle oikeuden ker-
jätä ja olisi myös todettu, että tähän oikeuteen ei voitaisi puuttua. Itse en tällä tavalla ole ti-
lannetta kyllä tulkinnut enkä ymmärtänyt, eikä perustuslakivaliokunta minun tietojeni mu-
kaan ole ottanut tällaista kantaa, että kerjäämistä ei voitaisi kieltää ja että se olisi perustus-
lain vastaista. Tämä kerjäämisen kieltäminen siis pitää edelleen pitää keskustelussa muka-
na, vaikka tämä Kärnän esitys etenisikin, ja toivottavasti etenee.

Kerjäämisen kiellon perustuslaillisia ongelmia ovat tietääkseni esille nostaneet ainoas-
taan muutamat perustuslakiasiantuntijat. Helsingin Sanomissahan — kun tätä asiaa on jul-
kisuudessa käsitelty — kaksi asiantuntijaa tähän puuttui ja totesi, Martin Scheinin muun
muassa, että on hyvin vaikea nähdä, että lopputuloksena voisi olla muuta kuin romaneja
syrjivä lainsäädäntö, ja professori Tuomas Ojanen jatkoi, että tosiasiassa laki syrjisi ker-
jääviä romaneja. Jos tämä on tulkinta siihen, että kerjäämisen kieltäminen olisi perustus-
lain vastaista, niin hämmästelen sitä, sillä kerjääminenhän kiellettäisiin kaikilta tämän lain
myötä, mitä hallituskin on aiemmin esittänyt. Ja professori Tuomas Ojanen toteaa, että Eu-
roopan ihmisoikeussopimuksessa syrjinnän kielto on niin ehdoton, että siitä ei voi poiketa
edes poikkeusoloissa, kuten sodan aikana ja näin poispäin. Sen takia kysyisinkin siitä ja ih-
mettelen, että kuitenkin aika monessa muussa Euroopan maassa kerjääminen on voitu kiel-
tää. Esimerkiksi Norjassa vuonna 2014 suurkäräjät hyväksyi lain, joka antaa kunnille mah-
dollisuuden kieltää kerjäys alueellaan. Tanskassa, joka oli edellisen hallituksen esityksen
pohjana, kerjääminen on rikoslailla kielletty koko maassa. Myös Hollannissa kunta voi
kieltää kerjäämisen alueellaan, Isossa-Britanniassa kerjääminen on koko maassa lailla
kielletty, Espanjassa on kieltoja kerjäämiseen. Itävallassa säädökset on tehty osavaltiota-
solla ja organisoitu kerjääminen on kielletty, ja myös Sveitsissä päätösvalta on paikallis-
hallinnolla ja kerjääminen on kielletty useilla alueilla. Sen takia ihmettelen sitä, että ker-
jäämisen kieltäminen olisi siis Euroopan ihmisoikeussopimuksen vastaista, jos nämä val-
tiot ovat kuitenkin näitä toimia voineet tehdä.

Arvoisa puhemies! Miksi itse sitten kannatan kerjäämisen kieltämistä laajemmin kuin
pelkästään tämän organisoinnin kriminalisoinnin osalta, mikä tässä lakiesityksessä esille
tuodaan? Minulle ne lähtökohdat löytyvät siitä, että meillä on Suomessa hyvinvointiyhteis-
kunta, missä ei pidä kenenkään joutua elääkseen kerjäämään. Se on yksi lähtökohta. Toi-
sena sitten on tämä, mihin edustaja Kärnän lakialoite pureutuu, eli tämä rikollisuus, joka on
tässä ympärillä. Siinä on jo kaksi sellaista vahvaa perustetta sille, että mielestäni kerjäämi-
nen pitäisi kieltää. Kerjääminen julkisilla paikoilla ei ole ihmisarvoinen tapa hankkia elan-
toa, ja siinä vielä vaikkapa kolmas syy siihen, miksi kerjääminen pitäisi kriminalisoida.
2



Pöytäkirjan asiakohta PTK 87/2017 vp
Hallituksen esitys 330/2010 vp lähti siitä, että meillä kriminalisoitaisiin kerjääminen. En
ole ymmärtänyt niin, että tämä hallituksen esitys olisi perustuslain vastaiseksi ainakaan
toistaiseksi todettu, vaan tämä hallituksen esitys raukesi sen takia, että tämä annettiin niin
lähellä vaaleja. Tämä olisi itse asiassa suoraan valmista lainsäädäntöä, mikä kannattaisi ot-
taa käyttöön, mikä auttaa näitä ihmisiä, jotka tällä hetkelläkin kerjäävät tuolla toisten pa-
kottamina.

17.33 Anna Kontula vas:  Arvoisa puhemies! Puheenvuoroni jakautuu kahteen osaan,
joista ensimmäisessä koetan hiukan tarkentaa ja kyseenalaistaa aloitteeseen liittyviä fakta-
tieto-ongelmia ja toisessa osassa puhun erityisesti parituslainsäädäntöön liittyvistä ongel-
mista, koska malli tähän lakiesitykseen on otettu parituslainsäädännön puolelta ja siihen
liittyy isoja heikkouksia.

Ensinnäkin aloitteessa todetaan, että Suomeen on viimeisen kymmenen vuoden aikana
rantautunut häiriötä aiheuttava ilmiö, organisoitu kerjääminen. Tässä ei tarkemmin määri-
tellä, mitä tämä pelottavalta kuulostava organisoitu kerjääminen on, mutta käytännössä-
hän kysymys on siitä, että kerjäämään tulevat henkilöt tulevat maahan usein perheyhteisöi-
nä, kuten esimerkiksi tutkija Jenni Lehtonen vuodelta 2016 toteaa. Kysymys ei ole suin-
kaan laajasta kansainvälisen rikollisuuden organisoimasta toiminnasta vaan hyvin tyypil-
lisesti tämäntyyppisissä kulttuureissa esiintyvästä perheen sisäisestä ja perheiden välisestä
yhteistyöstä. Jos lakialoitteen tekijällä on jotakin muuta tietoa tästä organisoinnista kuin se
tieto, mitä julkisuudessa on ollut saatavilla, niin kovasti haluaisin tietää muutakin kuin epä-
määräiset viittaukset joihinkin viranomaistietoihin.

Tässä esitetään myös määräarvio, että Suomessa erityisesti kesäaikaan olisi satoja ker-
jäläisiä. Nyt jos ollaan tarkkoja, niin on hyvä kuitenkin huomata, että meillähän ei ole sa-
toja kerjäläisiä. Meillä on satoja Bulgariasta ja Romaniasta tulevia henkilöitä, joiden jou-
kosta eräät kerjäävät. Muut tekevät sitten muita asioita, myyvät sitä Isoa Numeroa tuolla
kaduilla, myyvät kukkia, keräävät pulloja, tekevät myös pieniä rikoksia, mitä kukin tekee,
mutta kerjäläisiä meillä ei ole Suomessa satoja. Tästä muistuttaa muun muassa Olli Salin,
kerjäläistyöryhmän puheenjohtaja, haastattelussaan.

Edelleen kun tämä perheyhteisöjen yhteistoiminta nyt sitten kiellettäisiin, niin aloittees-
sa sanotaan, että tämä ei edelleenkään estäisi yksittäisten ihmisten kerjäämistä. Kyllä es-
täisi. Nimittäin jos tehtäisiin niin tiukka organisoinnin kielto kuin laissa esitetään, näillä ih-
misillä ei olisi mahdollisuutta tulla Suomeen. Suomeen he pääsevät nimenomaan sen ta-
kia, että he liikkuvat perheyhteisöinä autot täyteen lastattuina ja saavat sitä kautta matka-
kustannukset painettua niin alas, että he ylipäätään pääsevät matkustamaan niin kauas ko-
toa. Käytännössä siis toimiva organisoinnin kielto johtaisi siihen, että kerjääminen, aina-
kin muualta tänne tulevien ihmisten kerjääminen, kiellettäisiin. [Timo Heinonen: No tämä
lakihan on sitten vielä parempi!]

Edelleen aloitteessa todetaan, että viranomaiset ovat saaneet viime vuosina viitteitä, että
osa maassa tapahtuvasta kerjäämisestä on järjestäytyneen rikollisuuden organisoimaa. No,
ne tiedot, mitä olen itse saanut käsiini — olen koettanut tätä lähipäivinä selvittää sekä tie-
topalvelun kautta että sitten itse lehdistä ja tutkimuksia lukemalla — eivät kyllä kerro näin.
Minä en löytänyt yhtään viitettä siitä, että Suomessa oltaisiin havaittu taustalla järjestäyty-
nyttä rikollisuutta nimenomaan kerjäämisessä. Todella haluaisin siihen lähteeseen tutus-
tua, jos sellainen on olemassa, ellei se nyt ole kovin salainen, jos kerran tietopalvelukaan ei
sitä onnistu minulle löytämään.
3



Pöytäkirjan asiakohta PTK 87/2017 vp
Edelleen täällä todetaan, että tällä nimenomaan pyritään estämään ammattimaista ker-
jäämistä. Minä haluaisin tietää, miten jako ammattimaiseen ja amatöörikerjäämiseen — tai
mitä tämä muu kerjääminen nyt sitten olisikaan — tehdään ja miksi ja millaisessa tilantees-
sa kerjääminen muuttuu sillä lailla ammattimaiseksi, että se on yhteiskunnan kannalta epä-
toivottava ilmiö.

No niin, nämä siis käytännön ongelmista liittyen tähän perusteluosan argumentointipoh-
jaan. Sitten tästä parituksesta: Meillähän on ollut nyt muutaman vuoden tarkistettu pari-
tuslaki, ja sen isoin ongelma on, että se on edelleen niin epäselvä, että edes oikeuskäytän-
nön kautta ja sen jälkeen me emme vieläkään tiedä, mikä oikeastaan on Suomessa sitä pa-
ritusta, joka laissa on määritelty. Sen merkitys on niin lavea ja kattaa niin suuren osan eri-
laisia toimintoja, että tässä edelleen on ikään kuin semmoinen epäselvä oikeustila, että odo-
tellaan, että eiköhän se siitä ajan myötä sitten selkiä. Ja kun oikeustila on epäselvä, niin se
johtaa siihen, että välttääkseen syyllistymästä paritukseen ihmiset toimivat ennalta eh-
käisevästi. Silloin, kun tämä uusi parituslaki astui voimaan, venäläiset naiset eivät saaneet
vuokra-asuntoja Suomessa vuokrattua sen takia, että vuokranantajat pelkäsivät, että he
syyllistyvät paritukseen jo pelkästään sillä, että potentiaalisesti seksin myyjäksi kuvittele-
malleen henkilölle ovat vuokranneet asunnon. Eli epäselvästä lainsäädännöstä ei ole hait-
taa pelkästään niille ihmisille, joihin se suoraan kohdistuu, vaan myös ihmisille, joilla ei
ole välttämättä yhtään mitään tekemistä sen lain kanssa.

Edelleen laki johtaa siihen, että meillä on Suomessa oikeuskäytännössä tapauksia, jois-
sa sentyyppinen toiminta, jossa ei voida nähdä mitään riistoa ja hyväksikäyttöä, on tuomit-
tu verraten ankarasti, esimerkiksi keissi siitä, kun kaksi thaimaalaista ystävätärtä tuomit-
tiin toistensa parituksesta, koska he olivat yhteistoiminnassa pyörittäneet seksibisnestä.
Siinä ei tietenkään ollut kysymys sentyyppisestä hyväksikäyttö- tai riistosuhteesta, joka
lainsäätäjällä todennäköisesti oli ollut mielessään silloin, kun hän oli parituslainsäädäntöä
säätänyt.

Edelleen meidän parituslainsäädännön ongelma on se, että se on johtanut siihen, että
seksikaupan piirissä tavattua ihmiskauppaa on tuomittu lievemmillä rikosnimikkeillä kuin
työperäistä ihmiskauppaa, minkä jatkoseuraus on ollut se, että seksityöntekijän asema on
heikompi ihmiskaupan uhrina kuin silloin, jos hän on joutunut ihmiskaupatuksi vaikkapa
ravintolatyöhön. Edelleen parituspykälän ongelmana on, että se on niin sanottu uhriton ri-
kos. Se ei anna seksityöntekijälle sellaista uhrin asemaa, jossa hän voisi olla varma saavan-
sa oikeusapua tai jossa hän voisi hakea korvauksia häneltä mahdollisesti viedystä omaisuu-
desta.

Eli tässä esitetään nyt tehtäväksi lakia kerjäämiseen erittäin ongelmallisen parituspykä-
län pohjalta. Tämä rinnastus, joka itsessään on hankala, perustellaan yksinkertaisesti tote-
amalla, että toimintaa voidaan hyvillä perustein verrata paritukseen, ilman että sanallakaan
kerrotaan, mitä ne hyvät perusteet ovat. Minä en näe mitään muuta kuin huonoja perusteita.

17.41 Ben Zyskowicz kok:  Arvoisa herra puhemies! Arvoisat kollegat! Edustaja Kärnä
on tehnyt aloitteen tärkeästä asiasta, ja tässä aloitteessa on hyvä tarkoitus. Itse en kuiten-
kaan voinut aloitetta allekirjoittaa sen vuoksi, että aloitteen perusteluissa kerrotaan: "Suo-
men perustuslaki takaa jokaiselle oikeuden kerjätä, ja on todettu, että tähän oikeuteen ei
voida puuttua." Itse en löydä, ja olen perustuslakia lukuisia kertoja lukenut, sieltä säädöstä,
joka kieltäisi kerjäämisen kieltämisen, enkä tiedä, missä olisi todettu, että tähän oikeuteen
4



Pöytäkirjan asiakohta PTK 87/2017 vp
ei voida puuttua, ei ainakaan eduskunnan perustuslakivaliokunnassa. Palaan tähän juridi-
seen valtiosääntöiseen puoleen kohta. Sitä ennen totean pari asiaa.

Ensinnäkin totean edustaja Kontulan ansiokkaan puheenvuoron johdosta, että ilmeisesti
tämä edustaja Kärnän tässä tavoittelema rajankäynti kerjäämisen kieltämisen ja sitten täl-
laisen organisoidun kerjäämisen kieltämisen välillä ja siihen liittyvät ongelmat ovat par-
haiten ratkaistavissa siten, että lakivaliokunta käsitellessään tätä aloitetta päätyy kerjäämi-
sen kokonaiskieltämiseen, jolloin näitä edustaja Kontulan mainitsemia rajankäyntiongel-
mia ei olisi.

Mutta, herra puhemies, sitä ennen: miksi itse kannatan kerjäämisen kieltämistä? Aika
paljon samoilla perusteilla kuin mitä edustaja Heinonen täällä toi esiin. Ensinnäkin kerjää-
minen ei ole ihmisarvoinen tapa elättää itsensä. Se, että istutaan tai puoliksi maataan jäi-
sellä kadulla ja pyydetään ohikulkijoilta rahaa, ei ole ihmisarvoinen tapa elättää itsensä. Ja
tähän on turha vastata, että eipä se näiden kerjääjien elämä siellä Romaniassa tai Bulgarias-
sa sorrettuna, syrjittynä, romanivähemmistöön kuuluvina ihmisinäkään ole niin kovin ih-
misarvoista. Valitettavasti tämä on totta, mutta se, että se elämä ei sielläkään ole kovin ih-
misarvoista, ei ole peruste, että sallisimme tämmöisen ihmisarvonvastaisen itsensä elättä-
misen Suomessa. Aivan, ehkä monen mielestä brutaalina rinnastuksena haluan kuitenkin
sanoa, että lehtitietojen mukaan Pietarin alueella on alaikäisiä lapsia, jotka myyvät itseään
kadulla. No, se ei ole mikään peruste, että me Helsingissä sallisimme sieltä tulleiden ala-
ikäisten lasten myydä itseään kadulla perustellen sitä sillä, että ei se niiden elämä siellä Pie-
tarissakaan ole sen parempaa. 

Toinen syy, miksi haluan kieltää kerjäämisen, on aika periaatteellinen. Suomessa on teh-
ty vuosikymmeniä töitä, tässä salissa meidän edeltäjämme ovat tehneet vuosikymmeniä
töitä, että Suomesta tulisi sellainen hyvinvointiyhteiskunta, jossa kenenkään ei tarvitse ker-
jätä elääkseen. Ja tähän olemme päässeet. Olemme päässeet tilanteeseen, jossa Suomessa
kenenkään ei tarvitse kerjätä elääkseen. Ja kun tähän olemme päässeet, olisi mielestäni to-
della epätarkoituksenmukaista — ja on epätarkoituksenmukaista — että me toivotamme
muista maista, Euroopasta tai maailmalta, ihmisiä tervetulleiksi Suomeen kerjäämään.

Kolmas syy on se, että tähän ilmiöön Suomessa liittyy myös näiden kerjäävien ihmisten
hyväksikäyttöä, ja neljäs syy on se, että usein tällaiseen ilmiöön liittyy myös erilaista pie-
nempää tai joskus isompaa oheisrikollisuutta. Tähän usein vastataan, kun haluan kieltää
kerjäämisen, että ei kerjäämisen kieltäminen ratkaise itse ongelmia, joita ovat siis syrjintä
ja lohduton köyhyys siellä lähtömaissa. No, ei tietystikään kerjäämisen kieltäminen Suo-
messa ratkaise näitä ongelmia, mutta ratkaiseeko näitä ongelmia sitten kerjäämisen salli-
minen Suomessa? Ei todellakaan, päinvastoin. Jos Suomessa ja muissa maissa sallitaan
kerjääminen, sitä innokkaammin Bulgarian ja Romanian ja muiden maiden hallitukset voi-
vat häätää nämä ihmiset sieltä omasta maastaan hakemaan muista maista toimeentulonsa
kerjäämisellä.

Ratkaisu itse ongelmaan on tietysti juurisyissä ja siinä, että on häpeällistä, että meillä on
Euroopan unionissa jäsenmaita, kuten juuri Bulgaria ja Romania, jotka eivät kohtele omaa
romaniväestöään ihmisoikeuksia ja ihmisarvoa kunnioittavalla tavalla. Siihen pitäisi saada
ratkaisu EU:n painostuksella ja muutoin. Se on ratkaisu tähän ongelmaan.

No, mitä sitten tulee tähän perustuslakitulkintaan, niin mistä edustaja Kärnä on saanut
sen käsityksen, että perustuslaki takaa jokaiselle oikeuden kerjätä ja että näin olisi todettu,
että siihen oikeuteen ei voida puuttua? Luulen, että taustalla voi olla aikanaan julkisuudes-
sa käyty keskustelu, johon edustaja Heinonen jo viittasikin. Eli Helsingin Sanomissa hei-
5



Pöytäkirjan asiakohta PTK 87/2017 vp
näkuussa 2010 pari eturivin valtiosääntöasiantuntijaa, Martin Scheinin ja Tuomas Ojanen,
yksiselitteisesti, näin voi sanoa, lähtivät siitä, että Suomen perustuslaki ja Euroopan ihmis-
oikeussopimus estävät kerjäämisen kieltämisen, koska tällainen kieltäminen olisi syrjin-
tää. Se ajattelu lähti siitä, että vaikka muodollisesti kerjäämisen kieltäminen koskee jokais-
ta — millä edustaja Heinonen äsken argumentoi — niin tosiasiallisesti se kohdistuu lähin-
nä Bulgarian ja Romanian romaneihin, ja siinä mielessä se on syrjivä lainsäädäntö. No,
tämä perustelu on aivan järjetön. Minulle tulee heti mieleen useita lainsäädännössä kiellet-
tyjä asioita tai keskustelun kohteena olevia asioita, joissa säädös muodollisesti koskee
kaikkia Suomessa mutta tosiasiallisesti kohdistuu joihinkin vähemmistöihin.

Aivan viime viikkoina on keskusteltu esimerkiksi siitä, että tyttöjen sukuelinten silpo-
minen pitäisi kriminalisoida erillisellä lailla — nythän se on kriminalisoitu yleisen pahoin-
pitelylainsäädännön pohjalta — siis kriminalisoida erillisellä lailla tyttöjen sukuelinten sil-
pominen. Tätä on vaatinut muun muassa lapsiasiavaltuutettu, ja sen selvittämistä on kan-
nattanut ainakin sosiaali- ja terveysministeri. Kehenkäs tällainen laki kohdistuu? Periaat-
teessa kehen tahansa, jonka sukuelimiä silvotaan, mutta käytännössä niihin Suomessa ole-
viin vähemmistöihin, joiden ikivanhassa kulttuurissa on ollut tällainen, meidän mielestäm-
me ihmisarvoa ja ihmisoikeuksia loukkaava tapa, eli käytännössä kai lähinnä Itä-Afrikasta
tulleisiin maahanmuuttajataustaisiin suomalaisiin.

Sitten meillä on kriminalisoitu yleisellä huumausainelainsäädännöllä esimerkiksi kat-
huumeen pureskelu. Se on rikollista. No, kehenkäs se kohdistuu? No, vaikka se muodolli-
sesti kohdistuukin kaikkiin, niin eikö se käytännössä kohdistu niihin, jotka tulevat lähinnä
itäisestä Afrikasta, missä kathuumetta yleisesti käytetään?

Otanpa vielä esimerkin. Suomalaisessa eläinsuojelukeskustelussa on vaadittu juutalai-
sen teurastustavan ja islamilaisen teurastustavan kieltämistä. Sitä ovat vaatineet muistaak-
seni perussuomalaiset ja ainakin eräät eläinsuojelupiirit. Minä olen siis sitä mieltä, että jos
Suomen lainsäädäntö haluaa kieltää islamilaisen ja/tai juutalaisen teurastustavan, se voi
toki sen tehdä. Mutta jos se tehtäisiin ja jos noudatettaisiin tätä Scheininin ja Ojasen logiik-
kaa, niin sekin kohdistuisi kaikkiin meihin Suomessa oleviin. Mutta eikö se käytännössä
kohdistuisi niihin täällä oleviin juutalaisiin ja islaminuskoisiin, jotka haluavat syödä oman
kulttuurinsa ja uskontonsa mukaisesti teurastettua lihaa?

Eli tämä Scheininin ja Ojasen argumentointi on mielestäni täysin kestämätöntä, ja edus-
taja Heinonen täällä luettelikin lukuisia maita, jotka ovat sitoutuneet Euroopan ihmisoi-
keussopimukseen ja joissa kerjääminen on kielletty, joko suoraan lailla tai lain nojalla alu-
eellisilla säädöksillä. No, onko niin, että näissä maissa — Norjassa, Tanskassa, Hollannis-
sa, Englannissa, Espanjassa ja niin edelleen — on kyvyttömämmät ihmisoikeus- ja perus-
tuslakiasiantuntijat kuin Suomessa, vähemmän valppaat professorit kuin Suomessa? Vai
ovatko he peräti tyhmempiä kuin nämä meidän scheininit ja ojaset? [Anna Kontula: Siellä
on eri perustuslaki!] — Ei kun puhe on Euroopan ihmisoikeussopimuksesta, joihin nämä
maat kuuluvat, ja Scheinin ja Ojanen ovat olleet sitä mieltä, että se olisi vastoin Euroopan
ihmisoikeussopimustakin, tämä kieltäminen. 

Minun mielestäni se, että edustaja Kärnä on ottanut totena sen, että meidän perustusla-
kimme kieltää kerjäämisen kieltämisen, kertoo siitä, että Suomessa on korkealla profiililla
julkisuudessa esiintyviä valtiosääntöasiantuntijoita, jotka ottavat perustuslaillisissa kysy-
myksissä tiukkoja kantoja, joita sitten yleisesti yhteiskunnassa ja näköjään eduskunnassa
uskotaan ilman, että näistä asioista on minkäänlaista perustuslakivaliokunnan tulkintakäy-
täntöä.
6



Pöytäkirjan asiakohta PTK 87/2017 vp
17.51 Rami Lehto ps: Arvoisa puhemies! Allekirjoittanut yhdessä muiden perussuoma-
laisten edustajien ja muutaman muunkin edustajan kanssa jätti viime vuonna lakialoitteen,
jossa olisi kaikennäköinen kerjääminen kielletty yleisillä paikoilla, mutta eipä menestynyt
sekään lakialoite.

Nykyinen vuonna 2003 voimaan tullut järjestyslaki sallii vain häiritsevään kerjäämi-
seen puuttumisen. Aikaisemmissa kuntakohtaisissa järjestyssäännöissä kerjääminen pys-
tyttiin kuitenkin kieltämään. Kerjäläisten määrä Suomessa on lisääntynyt merkittävästi vii-
me vuosien aikana, ja määrä tulee todennäköisesti kasvamaan jatkossakin, mikä näkyy ka-
tukuvassa etenkin pääkaupunkiseudulla, mutta myös muualla Suomessa.

Kerjääminen on organisoitua toimintaa, ja siihen liittyy olennaisesti ihmiskauppaa, las-
ten hyväksikäyttöä, prostituutiota ja muita järjestäytyneen rikollisuuden piirteitä. Rikollis-
organisaatiot lainaavat esimerkiksi Romanian romaneille korkeakorkoista matkarahaa,
mikä pakottaa heidät Suomessa muun muassa kerjäläisiksi, katusoittajiksi, huumekaup-
piaiksi ja jopa prostituoiduiksi. Sisäasiainministeriön mukaan tällä tavoin saadut rahat me-
nevät suurilta osin järjestäytyneille rikollisjärjestöille. Kerjäämisen salliminen Suomessa
ei vähennä ulkomailta tulleiden kerjäläisten ongelmia, köyhyyttä ja syrjintää lähtömaissa,
vaan se pikemminkin lisää niitä altistamalla tulijat monenlaiselle hyväksikäytölle.

Kerjäläisistä suurin osa koostuu Bulgarian ja Romanian romanivähemmistöön kuuluvis-
ta henkilöistä. Romanian ja Bulgarian velvollisuus onkin itse huolehtia omista kansalaisis-
taan, ei suomalaisten. Kyseisten maiden kansalaisten oleskelu Suomessa jättää nämä ihmi-
set kaikkien maiden viranomaisjärjestelmien ulkopuolelle ja vapauttaa lähtömaiden kan-
salliset hallinnot vastuistaan.

17.53 Mikko Kärnä kesk: Arvoisa herra puhemies! Aivan ensimmäiseksi kiitoksia kai-
kille kollegoille hyvistä näkemyksistä tässä keskustelussa.

Edustaja Kontulalle toteaisin, miten itse heräsin tähän ilmiöön ja minkä takia halusin tä-
män lakialoitteen laatia: Syynä oli lakivaliokunnan vierailu Romaniaan. Siellä keskuste-
limme paikallisten viranomaisten kanssa, keskustelimme suurlähetystöväen kanssa, kes-
kustelimme myös paikallisten ihmisoikeusjärjestöjen kanssa, ja siellä kaikkialla tunnistet-
tiin, että tämä kerjääminen, mitä myös Suomessa tapahtuu, on organisoitua hyvin suurelta
osaltaan ja paljon niitä tuottoja näiltä hädänalaisilta ihmisiltä valuu organisoidun rikolli-
suuden käsiin lähtömaihin. Siellä monet ihmiset elävät tälläkin hetkellä leveästi hyötyen
toisten ihmisten hädästä. Tämän takia halusin tuoda tämän lakialoitteen eduskunnan käsi-
teltäväksi.

Edustajille Heinonen ja Zyskowicz: Kiitän teitäkin myös näistä näkemyksistä. Olen it-
sekin kyllä valmis menemään tämän asian suhteen pidemmälle, mikäli todella todetaan
niin, että se on perustuslakimme mukaan mahdollista. Edustaja Zyskowicz on aivan oi-
keassa siinä, että perustin tämän arvioni juurikin perustuslakiasiantuntijoiden Ojasen ja
Scheininin näkemyksiin, jotka olivat vahvasti esillä tästä asiasta käydyssä julkisessa kes-
kustelussa. Myönnän kuitenkin myös sen, että aloitteen muotoilu oli nyt sellainen ja pyrin
siinä sellaiseen, että voisimme mahdollisimman laajasti yli puoluerajojen sen allekirjoittaa
riippumatta siitä, pidämmekö Ojasen ja Scheininin arviota oikeana.

17.55 Anna Kontula vas: Arvoisa puhemies! Omassa faktantarkistuslistassani en puuttu-
nut perustuslakiin siksi, että minun nähdäkseni tilanne on avoin. On totta, että mikään au-
toritatiivinen taho Suomessa ei ole ottanut kantaa siihen, olisiko kerjäämisen kriminali-
7



Pöytäkirjan asiakohta PTK 87/2017 vp
sointi perustuslain vastaista vai ei, mutta ei myöskään ole niin, että Zyskowiczin argumen-
tointi itsessään riittäisi kumoamaan jonkun toisen argumentoinnin tässä asiassa. Itse kehot-
taisin niitä, jotka tätä haluavat pohtia ja tuumailla eteenpäin, tutustumaan Haaste-lehteen 3
vuodelta 2011, Ari Hirvosen kirjoitukseen siellä. Siinä on aika hyvin tiivistetty niitä argu-
mentteja, minkä takia hän on sitä mieltä, että Suomessa ei ole ilman perustuslakimuutosta
mahdollista toteuttaa kerjäämisen kieltoa. Itse pidän tätä kysymystä tällä hetkellä vähän
toissijaisena sen takia, että meillä on niin paljon muita syitä, minkä takia sitä kerjäämisen
kieltoa ei tule toteuttaa.

Mennäänpä näihin muihin syihin:
Täällä on esitetty, että kerjääminen pitäisi kieltää, koska kerjääminen ei ole ihmisarvois-

ta. No, tämä on asia, josta ainakin kaikki minun tuntemani kerjäläiset ovat edustaja Zysko-
wiczin kanssa aika lailla samaa mieltä. Myös he ovat sitä mieltä, että maassa, sateessa ja
loskassa istuminen päivät pitkät alle 20 euron päiväansioilla ei ole ihmisarvoista puuhaa.
Ongelma on siinä, että heillä ei ole parempaa vaihtoehtoa; se on paras vaihtoehto, mikä
heille on tarjolla. Jos me otamme heiltä parhaan vaihtoehdon pois tai teemme siitä parhaas-
ta vaihtoehdosta vielä vähän epämiellyttävämmän, mitä se on sen jälkeen, kun he joutuvat
pelkäämään vielä poliisiakin ja maksamaan sakkoja sitten osalla näistä tuotoistaan? Ei se
ainakaan heidän elämästään yhtään ihmisarvoisempaa tee.

Toinen asia, vetoaminen siihen, että Suomessa on kovasti tehty töitä sen eteen, että tässä
maassa ei tarvitsisi kerjätä: Aivan totta, se on kunniakas historia, yksi tämän maan suurista
saavutuksista, mutta sitähän ei saavutettu kielloilla. Meillä oli vuosisatojen ajan kerjäämi-
sen kieltoja ja samaan aikaan valtavia kerjääjien joukkoja. Emme me päässeet eroon ker-
jäämisestä sitä kautta, että kerjäläisiä rangaistiin, vaan sitä kautta, että ihmisillä oli niitä
muita vaihtoehtoja, parempia vaihtoehtoja kuin istua siellä rännässä alle 20 euron päiväan-
sioilla.

Mitä tulee oheisrikollisuuteen, niin tämä edellyttää kyllä sitten jo, että puhutaan laajem-
min joistakin ryhmistä, joissa kerjäläiset ehkä tuntevat ihmisiä, jotka ehkä harrastavat pik-
kurikollisuutta. Poliisin mukaan kerjäläiset itse eivät syyllisty rikoksiin.

Minä olen yhtä mieltä siitä, että kerjääminen sinällään ei ratkaise näiden ihmisten elä-
mää, ehkä jonkin talven yli selviämisen jonkun yksittäisen henkilön kohdalla mutta ei var-
mastikaan niitä juurisyitä, joiden takia ihmiset kerjäävät. Mutta toisaalta kerjäämisen kiel-
täminen pahentaisi niitä ongelmia, heikentäisi entisestään niitä muutenkin vähäisiä peli-
merkkejä, joita näillä ihmisillä on käytettävissään. Kyllä minä henkilökohtaisesti ihmette-
len, mitenkä vuosisadasta toiseen porvarit jaksavat kiusata niitä, jotka ovat kaikkein hei-
koimpia ja pienimpiä ja joilla muutenkin menee kaikkein huonoimmin. Eikö yhtään isom-
paa vastusta löytyisi?

Nämä väitteet, mitä perussuomalaisten puheenvuorossa tuli esille merkittävistä hyö-
dyistä lähtömaissa, merkittävästä rikollisesta toiminnasta kerjäämisen yhteydessä: Kun nyt
muistetaan, mitkä ne kerjäämisen tuotot Suomessa ovat, niin ei sillä kovinkaan kummoista
taloa rakenneta yhtään missään päin maailmaa. Jos itse ajattelee henkilökohtaisesti, että pi-
täisi maksaa ne bensat tänne Suomeen ja sen jälkeen vielä ostaa jotain ruokaakin ihan joka
päivä, että täällä pysyy hengissä, niin vaikka nyt onnistuisikin hyvänä päivänä sen 20 eu-
roa saamaan, niin poliisi perustaa arvionsa siitä, että kysymys ei ole järjestäytyneen rikol-
lisuuden tänne organisoimista ihmisistä, nimenomaan siihen, että se matematiikka ei toi-
mi. Ei siitä jää niin paljon rahaa, että se toiminta olisi kannattavaa. Tämä on yksi syy, min-
8



Pöytäkirjan asiakohta PTK 87/2017 vp
kä takia rinnastus paritukseen ontuu. Seksityöntekijä saa puolessa tunnissa kasaan sen,
mitä kerjäläinen viikossa.

18.01 Ben Zyskowicz kok:  Arvoisa herra puhemies! Arvoisat kollegat! Lyhyesti pyrin
vastaamaan muutamiin edustaja Kontulan esittämiin näkökohtiin.

Mitä tulee tähän perustuslailliseen puoleen, edustaja Kontula, jos oikein kuulin, jo väli-
huudossaan sanoi, että näissä muissa maissa — siinä oli Norjaa ja Tanskaa ja Englantia ja
Espanjaa ja niin edelleen — on erilainen perustuslaki. Luulen, että jos sanasta sanaan ver-
rataan, niin varmasti näin on, mutta itse ajattelen ja vähän tiedänkin, että kaikissa niissä
maissa, joissa kuulutaan Euroopan neuvostoon, kuulutaan Euroopan unioniin tai ollaan
muuten eurooppalaisia sivistysvaltioita, kaikissa niissä maissa on syrjintä kiellettyä. Luu-
len, että kaikissa näissä maissa on perustuslaissa säädöksiä, jotka vastaavat meidän perus-
tuslakimme 6 §:n 1 ja 2 momenttia, joissa siis on kysymys yhdenvertaisuudesta ja syrjin-
nän kiellosta. Jos väittää, että meidän perustuslakimme estää kerjäämisen kieltämisen Suo-
messa, niin kyllä todistustaakka, edustaja Kontula, on niillä, jotka näin väittävät, koska en
minä ainakaan meidän perustuslaistamme pysty löytämään yhtään kohtaa, joka jollain ta-
voin antaisi aihetta päätellä, että me, Suomen kansan valitsema eduskunta, jolle lain säätä-
minen Suomessa kuuluu, emme voisi säätää lakia, jolla kiellämme Suomessa kerjäämisen.

Mitä sitten tulee näihin kieltämisen perusteisiin ja siinä esitettyihin argumentteihin, niin
edustaja Kontula oli samaa mieltä, että kerjääminen kadulla istuen ei ole ihmisarvoinen
tapa hankkia elantonsa, mutta hänen vasta-argumenttinsa oli se, että se on paras vaihtoeh-
to, mikä heillä on. Meillä, kuten jo puheenvuorossani sanoin, voisi kuvitella tilanteen, että
tänne tulee katulapsia Pietarista ja heidän paras vaihtoehtonsa hankkia elantonsa on se, että
he myyvät itseään Helsingin kaduilla, niin kuin ovat tottuneet tekemään Pietarin kaduilla
— siis tästä joskus vuosia sitten luin lehdistä. Ei silloin voida sanoa, että "kyllä meidän on
sallittava se Helsingin kaduilla tapahtuva alaikäisten itsensä myyminen, koska se on paras
vaihtoehto, mikä heillä on, että heidän elämänsä Suomessa ja Helsingissä näissäkin oloissa
on parempaa kuin mikä heidän elämänsä olisi siellä metrotunneleissa ja muissa paikoissa
Pietarissa". Eli jos me ajattelemme suomalaista yhteiskuntaa ja ajattelemme tähän suhtau-
tumista, silloin meidän pitää arvioida, onko se sellaista toimintaa, sellaista ihmisarvoista
toimintaa, jonka me haluamme Suomessa sallia.

Mitä sitten tulee siihen, että se on paras vaihtoehto, mikä heillä on, se voi olla totta, mut-
ta siinä tullaankin näihin juurisyihin. Minä uskon, että se, että Romaniasta ja Bulgariasta
lähtee, en tiedä, tuhansittain ehkä, ihmisiä eri puolille Eurooppaa kerjäämään, vähentää
painetta sikäläisissä yhteiskunnissa korjata siellä olevia ongelmia. Jos nämä ihmiset eivät
voisi lähteä muihin maihin kerjäämään, niin uskon, että se lisäisi painetta näissä yhteiskun-
nissa korjata näitä ongelmia, minkä lisäksi — siitä olemme varmasti edustaja Kontulan
kanssa samaa mieltä — Euroopan unionin ja Euroopan unionin jäsenmaiden pitäisi paljon
nykyistä tarmokkaammin sekä painostaa että tukea näitä maita ja näiden maiden vähem-
mistöjä, jotta näissä maissa vähemmistöjen, esimerkiksi romanivähemmistön, kohtelu oli-
si ihmisarvoista ja ihmisoikeuksia kunnioittavaa.

Edustaja Kontula ohimennen mainitsi sakkojen maksamisen. On ihan selvää, että ei tar-
koitus ole, että näitä rutiköyhiä ihmisiä sakotetaan, vaan tarkoitus on, jos kerjääminen on
Suomessa kielletty, se, että nämä ihmiset eivät tule Suomeen kerjäämään, koska jos istuu-
tuvat kadulle Suomessa kerjäämään, ei mene kauankaan, kun tulee poliisi, joka käskee hei-
tä siirtymään, nousemaan ylös ja siirtymään, koska kerjääminen on Suomessa kiellettyä.
9



Pöytäkirjan asiakohta PTK 87/2017 vp
Eli, edustaja Kontula, ei tarkoitus ole, että ihmisiä sakotetaan, vaan tarkoitus on, että ker-
jäämistä sillä tavoin estetään ja häiritään, että he eivät saavu Suomeen kerjäämään, koska
täällä kerjääminen on hankalaa, kun poliisi tulee komentamaan heti pois kerjäämästä.

Puhemies! Lopuksi vielä tämä argumentti, että me emme ole suomalaista yhteiskuntaa
tehneet sellaiseksi, jossa ei tarvitse kerjätä, kieltämällä kerjäämisen. Ei niin, ja tästäkin me
olemme edustaja Kontulan kanssa samaa mieltä. Suomalainen yhteiskunta on tehty sellai-
seksi, että täällä ei tarvitse kerjätä, rakentamalla sellainen suomalainen hyvinvointiyhteis-
kunta, sellaiset palvelut, sellaiset tulonsiirrot, sellainen elämä Suomessa, että kenenkään ei
tarvitse Suomessa kerjätä pysyäkseen elossa. Me olemme, tai meidän edeltäjämme ovat,
rakentaneet sellaisen suomalaisen yhteiskunnan, ja minun mielestäni se on huikea saavu-
tus, kuten edustaja Kontulakin totesi. Ja kun me olemme tämän hienon saavutuksen saa-
vuttaneet, niin minä vain pidän aivan järjettömänä, että me sitten sallimme muista maista
ihmisten tulevan tänne kerjäämään, kun me olemme onnistuneet tekemään sellaisen yhteis-
kunnan, missä kenenkään ei tarvitse kerjätä ja alentua tämmöiseen ihmisarvon vastaiseen
elannon hankkimiseen.

Herra puhemies! Näistä juurisyistä olemme samaa mieltä varmasti kaikki Suomen edus-
kunnassa, ja toivon, että unioni ja unionin jäsenmaat pystyisivät painostamaan ja autta-
maan Romaniaa ja Bulgariaa siten, että siellä romanivähemmistön kohtelu olisi ihmisar-
voa kunnioittavaa ja näitä ihmisiä siellä omassa maassaan auttavaa.

18.07 Anna Kontula vas: Arvoisa puhemies! Suomi rakensi hyvinvointivaltion, jossa ke-
nenkään ei tarvitse kerjätä. Sitten tuli 1990-luku, tuli lama, tuli EU-jäsenyys, tuli globali-
saatio, tuli maailma, jossa ihmiset liikkuvat ja pääomat liikkuvat. Tosiasia on, että me
emme enää elä sellaisessa maailmassa, sellaisessa Suomessa, jossa kenenkään ei tarvitse
kerjätä, ja tämä tosiasia ei häviä mihinkään sillä, että me sen kieltäisimme.

Minä olen hämmentynyt, että joku ylipäätään positiivisessa sävyssä puhuu siitä, että me
tarvitsemme poliisin häiritsemään köyhiä ihmisiä, mutta siitähän ei tietenkään ole kysy-
mys. Näissä lakiesityksissä, mitä kerjäämisen kieltämiseksi tai tänään on tehty, ei ole ky-
symys vain siitä, että poliisi kehottaa ystävällisesti siirtymään, vaan on kysymys myös sii-
tä, että toteutetaan rangaistuksia, jos näin ei toimita. Ne rangaistukset ovat todennäköisesti
ensisijaisesti sakkoja — mikä tarkoittaa, että täytyy kerjätä vielä vähän enemmän, että sel-
viää sakoista, tai vaihtoehtoisesti jättää ne maksamatta — tai sitten toissijaisesti vankeutta,
jota esimerkiksi Tanskassa saatetaan tänä päivänä jo käyttää. Ne ovat niitä toimia, joita itse
asiassa Suomessakin paljon käytettiin keskiajalla. Sitten huomattiin, että köyhyydestä ran-
kaiseminen ei ole hyvä juttu, että kokeillaan mieluummin tätä hyvinvointivaltioreittiä, joka
yllättäen toimikin siellä, missä kielto ei ollut toiminut.

Katulapsista Pietarissa: Ensinnäkin sanoisin, että itsensä myymisestä puhuminen seksi-
kaupan yhteydessä on kieltä, jota minä en toivoisi tässä salissa kuulevani. Se heijastuu suo-
raan vanhaan ajatukseen naisen itseyden tiivistymisestä hänen sukuelimiinsä ja neitsyy-
teensä ja sitä kauemmas menneisyyteen, aikaan jolloinka naisia tuomittiin noitina. Se ety-
mologinen tausta on tämä. Poliitikosta voidaan sanoa, että hän myy itsensä, mutta sellaisen
kielen käyttäminen seksikaupan yhteydessä on erittäin ongelmallista. Mutta jos tänne nyt
sitten tulisi lapsia esimerkiksi Pietarista myymään seksiä, niin todennäköisesti suomalai-
sessa järjestelmässä lastensuojelu puuttuisi asiaan. Näille lapsille pyrittäisiin järjestämään
sellaiset olosuhteet, että he eivät myisi seksiä meidän kaduilla, ja ne, keitä siitä rangaistai-
10



Pöytäkirjan asiakohta PTK 87/2017 vp
siin, keille ne sakot määrättäisiin, eivät suinkaan olisi ne pietarilaiset lapset, vaan ne hen-
kilöt, jotka tätä seksiä ovat ostaneet, mahdollisesti sitä välittäneet.

Minäkin olen sitä mieltä, että on tärkeää lisätä painetta sellaisiin maihin, jotka eivät kun-
nioita ihmisoikeuksia ja jotka asettavat omaa väestöään kurjaan asemaan, mutta minun
mielestäni on kohtuutonta, että sitä painetta asetetaan heikentämällä entisestään sellaisten
ihmisten asemaa, joiden asema, joiden paras vaihtoehto tänä päivänä on istua siellä kadul-
la sateessa. Eikö meiltä todella tästä EU-yhteisöstä löydy keitään, yhtään vahvempia har-
tioita, jotka voisivat sen paineen välittäjinä toimia? Onko niin, että se paine on toteutettava
niiden kärsimyksen kautta, joilla muutenkin tässä elämässä on ihan riittävästi selviämisen
kanssa tekemistä?

Loppuun vielä tästä perustuslakikysymyksestä: Kuten jo edellisessä puheenvuorossa sa-
noin, minä en ota kantaa siihen, onko perustuslain vastaista vai perustuslain puitteissa mah-
dollista kerjäämistä kriminalisoida, mutta aika lailla selvää on, että perustuslait ovat maa-
kohtaisia, toki perustuvat kansainvälisiin sopimuksiin, ja niitä siten tulee tarkastella maa-
kohtaisesti. Nimenomaan tässä kysymyksessä argumentaatio minun ymmärtääkseni on
mennyt sitä kautta, että koska käytännössä meillä kerjäävät tietyn ryhmän jäsenet, niin se
aiheuttaa sen syrjintäelementin. Jos jossakin toisessa yhteiskunnassa kerjäläisiä tulee
useista eri ihmisryhmistä, ehkä silloin kysymys asettuu toisella tavalla, en tiedä. Mutta kun
ei meillä noin yleensäkään perustuslakia arvioida sen perusteella, mitenkä Hollannissa tai
Tanskassa tehdään, niin miksi se tulisi tehdä tällä kohtaa — varsinkin, kun meidän perus-
tuslakimme on paljon edistyksellisempi kuin noissa maissa.

18.12 Ben Zyskowicz kok: Arvoisa herra puhemies! Vielä muutama vasta-argumentti:
Että emme elä sellaisessa Suomessa enää: Kyllä me, edustaja Kontula, elämme sellai-

sessa Suomessa, jossa kenenkään ei tarvitse kerjätä elantonsa hankkimiseksi. Ja kerjäämi-
sen kieltäminen tällaisessa tilanteessa on hyvin perusteltua, koska kerjääminen, kuten olen
todennut, ei mielestäni ole ihmisarvoinen tapa hankkia elanto.

Mitä tulee tähän poliisiin ja sakottamiseen, niin luulen ja näin lonkalta muistelen, että jo
jossain poliisilaissa tai muualla on säädöksiä siitä, että poliisin tulee ensin neuvoin ja ke-
hotuksin pyrkiä tilanne ratkaisemaan eikä mennä suoraan sakottamaan — voi olla, että au-
toilijoilla on vähän toisia kokemuksia — eli kyllä tässä käytännössä olisi tarkoitus nimen-
omaan se, että siihen puututtaisiin, jolloinka viidakkorumpu kertoo, ettei Suomeen aina-
kaan kannata mennä kerjäämään, koska siellä ei saa rauhassa kerjätä.

Mitä tulee tähän itsensä myymiseen, niin otin tämän terminologian jostakin mediasta.
Nämä alaikäiset lapset ovat usein myös poikia, eli en ole ihan varma, että tämä tiivistyy jo-
honkin noitien ja naisten sukuelimiin, mutta jos se käsite ja terminologia on tällä tavoin
huonoa, on ihan hyvä luopua sellaisen terminologian käyttämisestä.

No, sitten mitä tulee siihen, että tämä on paras vaihtoehto, mikä heillä on: paras vaihto-
ehto on se, että siellä lähtömaassa näihin juurisyihin puututtaisiin, ja sitä enemmän ja vält-
tämättömämmin niihin on puututtava, mitä vähemmän nämä ihmiset voivat lähteä muualle
kerjäämään.

Ja sitten tähän syrjivään lainsäädäntöön: Kyllä me, edustaja Kontula, katsomme myös
muiden maiden ja Euroopan ihmisoikeustuomioistuimen ratkaisuja. Ja argumentointi siitä,
että tämä on syrjivää, koska se käytännössä kohdistuu lähinnä romaneihin — puheenvuo-
rossani mielestäni osoitin, että on lukuisia tilanteita, joissa lainsäädäntö käytännössä koh-
distuu joihinkin, eikä se kuitenkaan siksi ole syrjivää.
11



Pöytäkirjan asiakohta PTK 87/2017 vp
18.14 Anna Kontula vas: Arvoisa puhemies! Toteaisin vain, että ajatus siitä, että jokin
kerjäämisen kaltainen ilmiö häviää kieltämällä, ei yksinkertaisesti kestä minkäännäköistä
totuustestiä. Ei niistä maista, joissa kerjääminen on kielletty, kerjääminen ole hävinnyt mi-
hinkään. Ei se hävinnyt Suomesta, ei se ole hävinnyt Isosta-Britanniasta, ei se ole hävinnyt
Tanskasta, jossa sentään voidaan jopa pistää vankeuteen ihmisiä. Kerjääminen ei häviä
kieltämällä. Jos tämä toimisi, niin asia olisi ratkaistu jo satoja vuosia sitten. Kerjääminen
ollaan saatu paikoitellen häviämään tietyissä yhteiskunnissa, mutta silloin keinot ovat ol-
leet ihan muita kuin kiellot. Oikeastaan ainoa yhteiskunta, josta minä tiedän, että kielloilla
on kerjääminen saatu kuriin, on ollut 1930-luvun Saksa, mutta ne keinot olivat sitten sel-
laisia, että niihin meistä tuskin kukaan haluaa mennä.

18.16 Ben Zyskowicz kok: Arvoisa herra puhemies! Mikä merkitys olisi sillä, jos kerjää-
minen Suomessa kiellettäisiin, tämän ilmiön kannalta? Kyllä minä pidän henkilökohtaises-
ti aivan varmana, että jos Suomessa olisi kerjääminen kiellettyä, niin ei tuolla Helsingin
ydinkeskustassa vähän joka kadunkulmassa olisi ihmisiä maassa kerjäämässä, koska se
viesti siitä, että Suomessa poliisi tulee häätämään pois ihmiset, jotka istuvat maassa kerjää-
mässä, menisi sinne lähtömaihin. Silloin nämä ihmiset hakeutuisivat mieluummin, ymmär-
tääkseni, sellaisiin maihin ja sellaisiin paikkoihin, joissa kerjääminen on sallittua ilman,
että viranomaiset sitä pyrkivät häiritsemään tai estämään.

Voi olla, että edustaja Kontula on siinä oikeassa, että kokonaan tästä ilmiöstä ei päästäi-
si tällaisella kieltämisellä eroon, mutta itse uskon, että tämä kieltäminen merkittävällä ta-
valla ainakin vähentäisi Suomessa tapahtuvaa kerjäämistä. Siitä olemme samaa mieltä, että
suomalaisesta yhteiskunnasta on tullut sellainen, että kenenkään ei täällä tarvitse kerjätä
hankkiakseen elantonsa. Suomalaisesta yhteiskunnasta on tullut sellainen nimenomaan sen
ansiosta, että on rakennettu sellaiset sosiaaliset turvaverkot ja sellainen hyvinvointiyhteis-
kunta, että ne takaavat ihmisille elannon, siis hengissä pysymisen, kerjäämättäkin. Tämä
itse asiassa pitää paikkansa myös näiden muualta Euroopasta tulleiden kerjääjien kohdalla.
Hehän olisivat oikeutettuja Suomessa turvautumaan tietynasteiseen vähimmäissosiaalitur-
vaan, mutta he eivät sitä tee, koska siitä jatkuvasta turvautumisesta Suomessa sosiaalitur-
vaan tulisi peruste, millä heidät voitaisiin käännyttää maasta.

18.18 Anna Kontula vas: Niin, se on totta, että eivät kerjäläiset sen jälkeen istuisi meidän
katukuvassamme, kun kerjääminen olisi kielletty edustaja Zyskowiczin kuvaamalla taval-
la. He seisoisivat, koska seisoen pääsee nopeammin karkuun, kun se poliisi ilmestyy pai-
kalle. Niissä maissa, joissa näin on toimittu, se systeemi toimii niin, että ne paraatikadut,
joita pitkin esimerkiksi edustaja Zyskowicz todennäköisesti kävelee töihin, pidetään puh-
taina kerjäläisistä ja muista epätoivotuista ihmisryhmistä poliisin voimin, mutta koska po-
liisi ei voi olla joka paikassa ja poliisin on joskus keskitettävä voimiaan myös vakavaan, oi-
keaan rikollisuuteen, poliisi ei voi olla kaikkialla. Silloin kerjääminen siirtyy alueille ja
paikkoihin, joita ei katsota kaupungin maineen taikka päättäjien kulkureittien perusteella
niin merkityksellisiksi, että niitä halutaan erikseen suojata. Näin se on käynyt kaikkialla
muualla maailmassa, ja nyt tarvittaisiin enemmän kuin lujaa uskoa todisteeksi siitä, miksi
Suomi olisi näissä yleisissä lainalaisuuksissa jonkinnäköinen poikkeus. 

Siellä, missä poliisin häirintää ja näitä kieltoja on pitempään ollut voimassa, kerjäläiset
ja muut vastaavat ryhmät ovat kehittäneet erilaisia hälytysjärjestelmiä, joilla erikseen pi-
detään huolta siitä, että sekä poliisi että poliisin kanssa vastakkain olevat ihmisryhmät
12



Pöytäkirjan asiakohta PTK 87/2017 vp
mahtuvat samaan tilaan. Monissa maissa poliisin häirintäoikeus on johtanut myös poliisin
korruptioon ja on olemassa pahoja poliiseja ja pahoja ongelmia johtuen näistä oikeuksista.
Toivottavasti näitä me emme ikinä näe samassa laajuudessa Suomessa. Mutta missään ei
ole tapahtunut sellainen kehityskulku, [Puhemies koputtaa] mitä edustaja Zyskowicz olet-
taa Suomeen.

Keskustelu päättyi.

Asia lähetettiin lakivaliokuntaan.
13


