















































DEM2B4.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

4.1. Suullinen kysymys tulonjakopolitiikasta (Suna Kymäläinen sd)
Suullinen kysymys SKT 207/2018 vp

Suullinen kyselytunti

Puhemies Paula Risikko: Sosiaalidemokraattinen eduskuntaryhmä, edustaja Kymäläi-
nen, olkaa hyvä.

Keskustelu

16.02 Suna Kymäläinen sd: Arvoisa rouva puhemies! Sain eilen viestin huolestuneelta
isoäidiltä. Hän kertoi minulle, kuinka koko heidän perheen joulutunnelma hävisi. Hänen
poikansa toimeentulohakemus viivästyi ja pysähtyi Kelan ja työvoimatoimiston rattaisiin.
Kerro siinä sitten lapsille, että joulupukki tulee vasta ensi vuonna, isoäiti sanoi.

Niin, Suomessa on tällä hallituskaudella lähdetty kulkemaan huolestuttavaa polkua.
Juuri julkaistun Tilastokeskuksen tulonjakotilaston mukaan suomalaisten eriarvoisuus
kasvaa tuloerojen myötä. Tämä kehitys osuu erityisen kipeästi juuri lapsiperheisiin ja yk-
sin asuviin. Tällä hallituskaudella on tehty paljon ihmisten perusturvaa heikentäviä päätök-
siä. Viimeksi viime viikolla indeksijäädytyksiä päätettiin pitää voimassa. 

Arvoisa pääministeri, havahduttaako tämä kiistaton tulonjakotilasto miettimään tällä
hallituskaudella harjoitettua politiikkaa? 

16.03 Pääministeri Juha Sipilä (vastauspuheenvuoro): Arvoisa rouva puhemies! Sitä
meistä ei kukaan voi kiistää, etteikö Suomessa olisi niitä ihmisiä, joilla ei mene hyvin. Se
on ihan selvä asia. Se, mikä tuossa tulonjakoselvityksessä ilahduttaa, on se, että toiseksi
eniten ovat nousseet niitten ihmisten tulot, jotka ovat siellä kaikkein pienimmässä tuloluo-
kassa. Eniten ovat nousseet niitten, jotka ovat siellä suurituloisimpien joukossa, ja se joh-
tuu siitä, että yrityksillä menee nyt hyvin, vienti vetää ja pääomatulot ovat kasvaneet. Se on
selvä asia, että tällaisessa suhdannetilanteessa näin tulee käymään. 

Erityisen iloinen olen siitä, että toiseksi eniten ja enemmän kuin keskimäärin, kasvoivat
kaikkein köyhimpien ihmisten tulot Suomessa. Toiseksi olen iloinen siitä, että 120 000 ih-
mistä on tämän vaalikauden aikana saanut töitä. Niitten perheiden tulotaso on noussut noin
1 000 eurolla kuukaudessa. 

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan. 

16.04 Suna Kymäläinen sd (vastauspuheenvuoro): Arvoisa rouva puhemies! Liian mo-
nessa lapsiperheessä jännitetään tänäkin jouluna pukin saapumisen sijaan, riittävätkö per-
 Tarkistettu
4.0



Pöytäkirjan asiakohta PTK 135/2018 vp
heen rahat vuokraan, laskuihin, lasten päivähoito- ja harrastemaksuihin. Sitten pitäisi vielä
hankkia lahjat, jouluherkut ja matkarahat sukulaisten luo. Yhtälö on monessa perheessä
mahdoton.

Tieto perheiden taloudellisesta ahdingosta ei ole uusi. Tasan vuosi sitten teimme väliky-
symyksen eriarvoistumiskehityksestä. Politiikan linja ei ole kuitenkaan muuttunut. 

SDP julkaisi viime vuonna oman toimenpideohjelmansa lapsiperheköyhyyden selättä-
miseksi. Esitimme muun muassa panostuksia maksuttomaan varhaiskasvatukseen, mak-
suttomaan toiseen asteeseen, velkaneuvotteluun ja nuorisotakuun toteuttamiseen. Tässä
olisi sellaisia kovia joululahjapaketteja, joita monissa perheissä toivottaisiin. 

Ministeri Saarikko, onko SDP:n lapsiperheköyhyyden vähentämisohjelma teille tuttu?
Olisiko nyt jo aika ottaa esittämämme keinot käyttöön? Esimerkiksi huomenna salissa ää-
nestetään lapsilisien sitomisesta indeksiin. Oletteko valmiit tukemaan tätä esitystä?

16.05 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On tuttu, koska se kuulostaa aivan samalta kuin hallituksen toimien lista. 

Arvoisa puhemies! Ensinnäkin varhaiskasvatus. Jaan siis huolen, edustaja, kanssanne
lapsiperheköyhyydestä, joka on pitkittynyt ongelma Suomessa ja aivan liian iso kysymys
useamman hallituskauden ajalta. 

Mutta mainitsemistanne esimerkeistä: Tämä hallitus on satsannut ennätyksellisen pal-
jon alentamiseen päivähoitomaksujen ja varhaiskasvatusmaksujen osalta kaikkein pienitu-
loisimpien perheiden osalta. Tässä maassa on 7 000 uutta perhettä, joiden varhaiskasvatus
on maksutonta. 

Toinen seikka. Ensi vuoden alusta me korotamme kaikkein pienimpiä äitiys-, isyys- ja
vanhempainpäivärahoja, toisin kuin edellinen hallitus, se sama hallitus, jossa teidän puo-
lueenne istui, joka itse asiassa leikkasi lapsilisiä suoranaisena tasomääränä, ei vain suhtees-
sa indekseihin. Puhutte alle euron summasta, jota en väheksy, mutta haluan tuoda tähän
keskusteluun mittakaavan. 

Aiemmassa keskustelussa esiin noussut toimeentulotuki ja viimesijaisen tuen tarve:
Kela-siirto myös nosti ihmisiä näkyväksi pienituloisuudessa siten, että toimeentulotuen
määrä on kasvanut niille ihmisille, jotka ovat siihen aidosti oikeutettuja. 

16.07 Kristiina Salonen sd (vastauspuheenvuoro): Arvoisa puhemies! En näin joulun
alla haluaisi mennä tähän juupas—eipäs-keskusteluun, mutta pitää todeta, että viime kau-
della nimenomaan kaikkein heikkotuloisimpien sosiaaliturvaa nostettiin sadalla eurolla.
[Välihuutoja] Se on merkittävä summa.

Mutta sellaiset maat, joissa ihmiset jaetaan voittajiin ja häviäjiin, eivät ole onnellisten
kansojen maita. Sosiaalibarometrin mukaan eriarvoisuuden kasvu näkyy nyt selvästi eri-
tyisesti sosiaalityötä tekevien joukossa, ja tämä on huolestuttava piirre. Arvojen kovene-
minen ja tuloerojen kasvu ovat yksi keskeisiä syitä, jotka johtavat varhaisvaiheen syrjäy-
tymiseen. Vetoan teihin, hallitus: ei jaeta suomalaisia lapsia ja nuoria voittajiin ja häviä-
jiin. Ministeri Saarikko, miten voisimme huolehtia siitä, että Suomessa ei näin käy?

16.08 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tiedän, että, edustaja Salonen, teillä on pitkä kokemus ja osaaminen sosiaa-
lityöstä, ja ilahdun, että nostatte taloudellisen toimeentulemisen rinnalle tähän keskuste-
luun lapsiperheiden hyvinvoinnin, jossa pelkästään eurot eivät ratkaise. On muitakin on-
2



Pöytäkirjan asiakohta PTK 135/2018 vp
gelmia, joiden kanssa perheet painivat. Siksi tämä hallitus valitsi lapsiperhepolitiikan ydin-
painopisteeksi palveluiden parantamisen niin, että apua saisi ajoissa, matalammalla kyn-
nyksellä ja vähemmällä byrokratialla ja että palvelut tekisivät työtä yhdessä samaan suun-
taan. 

On aivan oleellista yhtyä tuohon arvioon, että lapsuudessa ei olisi voittajia ja häviäjiä.
Siihen vaikuttavat myös palvelut — koulut, päiväkodit, neuvolat — ja kaikki muukin kuin
perheen toimeentulo. Me tiedämme, että köyhyys on yksi riskitekijä mutta ei suinkaan ai-
nut, ja siksi olen ilahtunut, että tässä salissa on keskusteltu vaikkapa myös mielenterveys-
kysymyksiin liittyvistä aiheista perheiden huolena. Ja ehkä kuitenkin oleellisinta on tode-
ta: työllisyys, työpaikka [Puhemies koputtaa] on myös tae monesta muusta onnesta, kuten
taloudellisesta toimeentulosta ja perheen kokonaishyvinvoinnista.

16.09 Ilmari Nurminen sd (vastauspuheenvuoro): Arvoisa rouva puhemies! Eriarvoista-
va politiikka on äärettömän huolestuttavaa, ja varsinkin näin joulun alla meidän täytyy
muistaa, että 150 000 lasta elää köyhyydessä. Se on äärettömän iso määrä, ja äärettömän
huolestuttavaa on tämä lasten välinen eriarvoisuus.

Viime viikolla hallitus leikkasi indeksejä, minkä johdosta 5 000 eläkeläistä tippui jäl-
leen alle köyhyysrajan. Täällä salissa on keskusteltu aktiivimallista, joka on koetellut eten-
kin yli 55-vuotiaita pitkäaikaistyöttömiä ja tiputtanut heitä uusiin tuloloukkuihin. Tämä on
omiaan lisäämään osattomuutta, yksinäisyyttä ja syrjäytymistä yhteiskunnassa, ja tämä on
varsinkin näin joulun alla hyvä muistaa.

Minulle jäi vahvasti mieleen viime viikolla, kun näitä indeksejä leikattiin, että näiden
kaikkien leikkausten jälkeen te, ministeri Mattila, toivotitte hyvää joulua, mikä tietysti on
tärkeätä, mutta itse toivoisin nyt joulupöytiin vahvempaa viestiä, mitä konkreettisia tekoja
te tulette esittämään eriarvoistumisen ehkäisemiseksi.

16.10 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Jos tarkoitatte, että jouluntoivotukseni on loukannut, pyydän sitä anteeksi.
Mutta siitä, mitä on köyhyys Suomessa. Perustulo, perusturva, koostuu, niin kuin ministeri
Saarikko totesi, siis peruspalveluista myös ja etuusjärjestelmästä. Ja kehysriihtä ja sen pää-
töksiä voi lukea myös niin, että olemme nostaneet takuueläkettä enemmän kuin sen, mitä
indeksijäädytyksessä on tapahtunut. Samoiten nuoren kuntoutusrahaa on nostettu ja sitä
kuntoutusetuutta pidennetty sitä vastaavaksi, että nuori saa rauhoittua kuntoutumiseensa.
Vähimmäispäivärahoja on myös nostettu, ja samoiten muun muassa SATA-komitea on jo
vuosia, vuosia sitten esittänyt, että 55 päivän omavastuu poistetaan. Näin on nyt tehty. Sa-
moiten pienituloisten verotusta on kevennetty, mikä nimenomaan vaikuttaa siellä päässä,
missä tulot ovat pienet, kuten myös esimerkiksi Yle-vero [Puhemies koputtaa] on poistettu
kaikkein pienituloisimmilta.

16.11 Arja Juvonen ps (vastauspuheenvuoro): Arvoisa rouva puhemies! Ei tarvitse olla
edes joulu, kun ihmisten tarvitsee lak,sea niitä kolikoita ja pennosiaan, ja erityisesti tämä
koskettaa ikääntyneitä pieneläkeläisiä, pienituloisia naisia, niitä, jotka ovat tehneet ras-
kaan päivätyön mutta joiden eläke on liian pieni. Kysyisin teiltä, hyvä hallitus: Miten te
suhtaudutte tähän tilanteeseen? Se eläkehän on puhdasta matematiikkaa: mitä isompi työ-
tulo, sitä suurempi eläke. Ja niitä suuren eläkkeen ihmisiä meillä Suomessa kyllä riittää.
Mitä mieltä te olette sanasta ”eläkekatto”? Tulisiko Suomessa olla sellainen? Ehkäpä jo tu-
3



Pöytäkirjan asiakohta PTK 135/2018 vp
levaisuutta, ensi vuotta, ajatellen — vaalit tulevat — voisi antaa uudelle hallitukselle eväs-
tyksiä. Meillä on olemassa maita, joissa on eläkekatto. Miksi ihmeessä se ei olisi Suomes-
sa mahdollista? Millaisia terveisiä lähetätte niille eläkeläisille, joiden eläketulo huolimatta
pitkästä työurasta on jopa pienempi kuin takuueläke? Mitä ihmettä tämä tarkoittaa? Tämä
on [Puhemies koputtaa] törkeää. 

16.12 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Palkoista ei hallitus päätä, ja jos mietitään, että työeläke on palkkasidonnainen,
niin siitä en voi vastata.

Mutta totean kuitenkin näin, että ei se eläkekatto, sen asettaminen, tai ylipäätään indek-
sikeskustelu vaikuta niihin pienimpiin eläkkeisiin, kansaneläkkeisiin, takuueläkkeisiin,
joita kuitenkin tällä kaudella on jo nostettu. 

16.13 Outi Alanko-Kahiluoto vihr (vastauspuheenvuoro): Arvoisa rouva puhemies!
Lapsena koetulla köyhyydellä on pitkät varjot. Se voi traumatisoida monella tavalla, se al-
tistaa mielenterveyden häiriöille, masennukselle. Tästä syystä lapsiperheiden köyhyyttä on
vähennettävä kaikin tavoin, ja on erityisen hälyttävä nyt se suunta, joka Suomessa on otet-
tu, elikkä lapsiperheiden köyhyys on ohittanut koko väestön köyhyysasteen — tästä tuli ei-
len THL:n tuoreet luvut nähtäväksemme. Olisin kysynyt hallitukselta: mitä aiotte nyt teh-
dä tämän tutkimuksen valossa? Pääministeri Sipilä sanoi vaalikauden alussa, että hallitus
päättää ensin ja tutkii vasta sitten, mitä päätöksistä seuraa, mutta eikö tästä nyt pitäisi pää-
tellä, että tärkeää on tehdä tulonjakovaikutuksista arvio aina, kun tehdään päätöksiä, ja että
eduskuntaan ei tulisi tuoda sellaisia päätöksiä, joilla erityisesti lisätään eriarvoisuutta? [Pu-
hemies koputtaa] Ministeri Saarikko oli oikeassa siinä, että etuudet ja palvelut [Puhemies:
Aika!] ovat molemmat tärkeitä, mutta te olette sekä heikentäneet lapsiperheiden [Puhe-
mies: Kysymys!] palveluita että leikanneet lapsiperheiden etuuksia. [Puhemies: Kysymys!
Ja mikä oli kysymys?] — Että aikooko hallitus nyt ottaa opikseen siitä, että tuloeroja on
tullut kasvatettua, kun linja on ollut se, että ensin päätetään ja sitten vasta arvioidaan? Eikö
tämä ole ollut väärin?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vaikka jotenkin tuntuu, että keskustelu toistaa itseään, niin minusta on koh-
tuullista nostaa esiin se, että niiden yli 100 000:n tämän vaalikauden aikana työllistyneen
ihmisen joukossa — kiitos hyvien suomalaisten työnantajien — on paljon äitejä ja isiä, pal-
jon sellaisia perheitä, joissa tilanne on muuttunut paremmaksi, kun vanhemmat ovat pääs-
seet ansiotyöhön vaikkapa pitkän työttömyysjakson jälkeen. Vaikka ei ole oikein kaivella
vanhoja, jotenkin tulee vain tunne, että minun on välttämätöntä todeta tämä, koska te tois-
tatte useasti väitettä esimerkiksi lapsilisistä leikkaamisesta: viime hallitus teki päätöksen,
joka leikkasi lapsilisiä — äsken katsomani uutisen mukaan — 110 miljoonaa euroa ja 7,4
prosenttia jopa. Että asioille on tärkeää luoda mittasuhteita. Enkä tarkoita, että kumpikaan
näistä päätöksistä olisi ollut erityisen toivottava lapsiperheiden näkökulmasta, mutta sit-
tenkin, me emme voi rakentaa kuvaamme lapsiperheiden pärjäämisestä vain keskustelulle
tulonsiirtojen euroista, vaan kyse on perheiden kokonaispärjäämisestä: työllisyydestä, pal-
veluista ja yhteiskunnan yleisestä ilmapiiristä ja [Puhemies koputtaa] sen lapsimyönteisyy-
destä. Se auttaa myös pienituloisia, siitä huolimatta, että me tarvitsemme [Puhemies koput-
taa] myös eurojen tukea heille.
4



Pöytäkirjan asiakohta PTK 135/2018 vp
16.16 Paavo Arhinmäki vas (vastauspuheenvuoro): Arvoisa rouva puhemies! Tällä vii-
kolla olemme saaneet kaksi Tilastokeskuksen tilastoa. Ensin sen, että tuloerot ovat kasva-
neet, ja seuraavana päivänä tilaston, jonka mukaan pienituloisuus on kasvanut suomalai-
sessa yhteiskunnassa. Nämä eivät ole luonnonlakeja. Ei ole luonnonlaki, että tuloerot kas-
vavat, vaan siihen voidaan vaikuttaa poliittisilla päätöksillä. Edellinen Kataisen hallitus
laski ennen jokaista budjettia tulonjakovaikutukset ja huolehti siitä, että tuloerot eivät kas-
va ja köyhyys vähenee. Niin myös tapahtui. Kun nyt katsoo tämän hallituksen toimia — in-
deksijäädytyksiä eläkeläisille, työttömille ja lapsiperheille, ja päälle on lätkäisty vielä ak-
tiivimalli eli leikkuri työttömille — tulos on ollut se, että pienituloisuus on lisääntynyt sa-
maan aikaan, kun talous on kasvanut. Nyt kysymys kuuluukin, kun te, pääministeri Sipilä,
pohditte, tulikohan leikattua liikaa tässä tilanteessa, jossa talous kasvaa: Mikä oli sen poh-
dinnan tulos, kun näin joulun alla te kuitenkin jatkoitte indeksien jäädyttämistä [Puhemies
koputtaa] ja te jatkoitte leikkaamista talouskasvusta huolimatta? Miten te tulitte tähän tu-
lokseen tämän teidän pohdintanne jälkeen?

16.17 Pääministeri Juha Sipilä (vastauspuheenvuoro): Arvoisa puhemies! Edustaja Ar-
hinmäen listasta puuttuu nyt työllisyysvaikutusten arviointi kokonaan. Viime kaudella tuli
100 000 työtöntä lisää, ja tämä puuttuu teidän arvioinneistanne kokonaan. Tällä kaudella
115 000—120 000 ihmistä on saanut töitä, ja heidän kaikkien tulotaso on parantunut noin
tuhannella eurolla kuukaudessa.

Iloitsen myöskin siitä, että valtiontalous, julkinen talous on nyt tasapainossa ja pystym-
me paljon tasapainoisemmasta lähtökohdasta miettimään myöskin sitä, miten pystymme
oikeudenmukaisemmin jakamaan tuloja Suomessa jatkossa. Iloitsen myöskin siitä, että tu-
loerot eivät ole revenneet, niin kuin ne ovat tyypillisesti tällaisessa tilanteessa revenneet,
kun talouskasvu on kova ja työllisyysaste on merkittävästi noussut yhdellä kaudella. Tu-
loerot ovat pysyneet suurin piirtein samana. Niin kuin tästä samasta tutkimuksesta saam-
me todeta, [Puhemies koputtaa] kaikkein pienituloisimpien tulot [Puhemies: Aika!] ovat
nousseet toiseksi eniten, ja kaikkien suomalaisten tulot, kaikissa tuloluokissa, ovat nous-
seet.

16.18 Veronica Rehn-Kivi r (vastauspuheenvuoro): Arvoisa puhemies, värderade tal-
man! I vårt välmående land är nog den här barnfattigdomen en stor ful fläck. Barnfattigdo-
men är allra vanligast bland ensamförsörjarna.

RKP on ehdottanut, että yksinhuoltajalisää korotetaan ja poistetaan tämä yhteys lapsilisän,
yksinhuoltajalisän ja toimeentulotuen välillä, joka on epäreilu. Moni yksinhuoltajaperhe
on arjessaan todella tukalassa tilanteessa. Vanhempi kantaa huolta ei vain lapsistaan vaan
myös kodista, perheen taloudesta ja itsestään. Monet ottavat mielellään vastaan sen avun,
mitä heille tarjotaan. Kunnat ja järjestöt ovat olleet lapsiperheiden tukena vaikeina aikoi-
na, mutta nykyään resurssipula tuntuu krooniselta, ja avun saaminen vaatii monissa kun-
nissa paljon ponnisteluja. Ministeri Saarikko, mainitsitte, että hallitus on nyt panostanut
palveluiden parantamiseen. Minä olisin kysynyt: mitä palveluja nyt on parannettu?

16.19 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Yhdyn edustajan arvioon siitä, että nimenomaan yksinhuoltajaperheiden
5



Pöytäkirjan asiakohta PTK 135/2018 vp
köyhyys on pienituloisten osalta yksi merkittävimmistä kysymyksistä. Siksi hallitus teki-
kin pienen korotuksen juuri yksinhuoltajien lapsilisiin.

Palvelu-uudistuksesta nostan ehkä muutaman ydinhuomion esille. Kaikille tuttu palve-
lukonsepti, suomalainen neuvola, laajenee hallituksen toimesta — ja itse asiassa jo pidem-
män kehityksen toimesta, jota hallituksen tuella on vauhditettu — perhekeskuksiksi, missä
neuvolan yhteyteen kytketään sellaisia lapsiperheiden palveluita, joita matalalla kynnyk-
sellä järjestöt toteuttavat, tai niitä kaikkein vaativimpia erikoissairaanhoidon palveluita tai
vaikkapa parisuhdetyötä tai puheterapiaa lapselle — kaikkea sitä arjessa tarvittavaa myös
erityistilanteita varten. Palvelut muodostavat siis kokonaisuuden.

Toinen, vähintään yhtä tärkeä kokonaisuus liittyy siihen, että hallituksen poliittisten rat-
kaisujen myötä lapsiperhepalvelut on kokonaisuus sivistystoimen ja sote-toimen välillä. Se
sama perhe, jonka lapsi on päiväkodissa tai koululainen, on ikään kuin sama asiakas neu-
volan ja muiden sote-palveluiden äärellä. Tämä on iso ajatteluntavan muutos, josta näem-
me jo nyt hienoja käytännön esimerkkejä tulevissa, muodostuvissa 18 maakunnassa.

16.21 Sari Essayah kd (vastauspuheenvuoro): Arvoisa rouva puhemies! Lapsiperheitten
köyhyys ja taloudellinen niukkuus heijastuvat myös myöhemmin lasten ja nuorten koulu-
tusvalintoihin ja mahdollisiin syrjäytymiskehityksiin. Leikkaukset koulutukseen heijastu-
vat vielä eniten niihin lapsiin, joita ei pystytä kotona tukemaan. 

Meillä suomalaisessa yhteiskunnassa on ollut se tasa-arvo koulutuksen kautta, että meil-
le ei ole päässyt muodostumaan varsinaista luokkayhteiskuntaa, koska meillä on taattu
mahdollisuuksien tasa-arvo nimenomaan koulutuspolun kautta. Mutta nämä leikkaukset,
mitä on tehty tämän hallituksen aikana koulutukseen ja erityisesti esimerkiksi ammatilli-
seen koulutukseen ja toiselle asteelle, ovat kyllä omalta osaltaan vaarantamassa tätä mah-
dollisuuksien tasa-arvoa. Olisinkin halunnut kysyä asianomaiselta ministeriltä: millä taval-
la me pystymme varmistamaan sen, että meillä suomalaisen yhteiskunnan kivijalka, hyvä
ja tasa-arvoinen koulutuspolku, pystytään tulevaisuudessakin pitämään, niin että yhden-
kään lapsen ja nuoren tulevaisuudennäkymät eivät ole kiinni vanhempien varallisuudesta?

16.22 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos tämän hyvän talouskehityksen, jota tällä hallituskaudella on monin tavoin
tuettu, olemme siinä tilanteessa, jossa voidaan todeta, että tämän hallituskauden aikana
koulutuksen ja työelämän ulkopuolella olevien nuorten määrä on vähentynyt. Se on hyvä
uutinen syrjäytymisen ehkäisyn näkökulmasta. Samoin tällä hallituskaudella on pystytty
lisäämään myöskin lasten osallistumista varhaiskasvatukseen, mikä ennaltaehkäisee mo-
nella tavalla myöhempää syrjäytymistä. 

Tässä salissa varmasti jaetaan hyvinkin laajasti se perusarvo, tasa-arvo koulutusjärjes-
telmän kaiken kehittämisen pohjaksi, ja siitä syystä tällä hallituskaudella on tehty paljon
sen eteen, että jokaisella lapsella ja nuorella on tasa-arvoiset mahdollisuudet meidän suo-
malaisen koulutusjärjestelmän kautta oppia ja toteuttaa omia tulevaisuudenunelmiaan ihan
perhetaustasta riippumatta. Tasa-arvoavustukset on kaksinkertaistettu budjetissa perus-
opetuksen osalta, päiväkoteihin on tulossa tasa-arvoavustukset ensimmäistä kertaa, ja op-
pimateriaalilisällä ja piloteilla myöskin [Puhemies koputtaa] alennetaan esimerkiksi toisen
asteen lukio-oppikirjojen ja ammatillisen koulutuksen välineiden kustannuksia. Tässä on
[Puhemies: Aika!] muutama esimerkki.
6



Pöytäkirjan asiakohta PTK 135/2018 vp
Puhemies Paula Risikko: Sitten vielä edustaja Kiljunen, olkaa hyvä.

16.23 Anneli Kiljunen sd (vastauspuheenvuoro): Arvoisa puhemies! Harrastuksilla on
erittäin suuri merkitys lapsen elämään. Pienituloisten perheiden lapsilla ei välttämättä ole
harrastusmahdollisuuksia, minkä takia he voivat jäädä harrastusten ulkopuolelle mutta
myös erittäin tärkeiden sosiaalisten suhteiden ulkopuolelle, joita harrastukset yleensä mah-
dollistavat. 

Sosiaalisilla suhteilla, toisilla lapsilla ja nuorilla, on erittäin tärkeä merkitys lapsen elä-
mään ja hänen kehitykseensä. Me tiedämme, että lasten ja nuorten yksinäisyys on vaikea ja
kipeä asia. Tutkimusten mukaan joka viides lapsi ja nuori kärsii yksinäisyydestä. Yksinäi-
syys alentaa itseluottamusta, se lisää myös riskiä tunne-elämän ongelmiin ja saattaa aiheut-
taa sitten myöhemmin myös syrjäytymistä. 

Kyse on myös asenteista, ja kyse on myös välittämisestä ja toisen ihmisen huomioimi-
sesta, osallisuudesta. Kysyisin hallitukselta: Mitä me voisimme kaikki yhdessä tämän
asian eteen tehdä? Voisimmeko järjestää tämmöisen kansallisen projektin, kuten Me too
-projekti oli, jossa kiinnitettiin erityistä huomiota [Puhemies koputtaa] määrättyyn asiaan?
Me voisimme ottaa tämmöisen kansallisen projektin, jossa me kiinnittäisimme erityistä
huomiota lasten ja nuorten [Puhemies: Aika!] yksinäisyyteen ja hankkisimme todellisia
välineitä, kuinka me voisimme ratkaista tämän ongelman yhdessä. 

Puhemies Paula Risikko:  Yritetään nyt pysyä siinä minuutissa.

16.25 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Kiitokset edustajalle erittäin rakentavasta kysymyksestä ja ajatuksesta. 
Nythän on todella niin kuin totesitte, että harrastaminen on monelle paitsi ehkä liikun-

nallinen ja kansanterveydellinen merkittävä ajanviete myös yhteisöllisyyden joskus mer-
kittävä ja ehkä ainoa, paras lähde. Sitä kautta yhteenkuuluvuus koko yhteiskuntaan ja mie-
lekäs sosiaalinen ympäristö tulevat kaikkien saataville, jos niitä ei muuten esimerkiksi per-
hetaustasta tai muista ongelmista johtuen ehkä ole. 

Eli tämä ajatus on aivan oikeansuuntainen. Mitä tahansa tämmöistä, mitä voimme edis-
tää, täytyy tehdä. Meillä on nyt ajankohtaisena ensi vuonna tulossa käyttöön tämmöinen
harrastuspassi, joka on kaikkien saatavilla. Siihen tarvitsee — kun täällä katson, niin täällä
on paljon myös kuntapäättäjiä — kuntien yhteistyötä. Me hallituksen puolesta ja valtion
puolesta tarjoamme itse ohjelman, joka tulee kännykälle kaikkien käyttöön, ja kunnat sit-
ten ottavat sen käyttöön ja sitä kautta tarjoavat siihen sisältöä. Siinä on yksi semmoinen
konkreettinen keino, mikä tulee aivan lähiaikoina mahdolliseksi.

Puhemies Paula Risikko:  Ja vielä lyhyesti Grahn-Laasonen.

16.26 Opetusministeri Sanni Grahn-Laasonen (vastauspuheenvuoro): Kiitos, arvoisa
puhemies! Tällä hallituskaudella, niin kuin ministeri Terho totesi, koulujen iltapäiviin on
tuotu entistä enemmän harrastustoimintaa muun muassa Liikkuvan koulun kautta ja myös-
kin kulttuuriharrastuksia. Tietysti harrastamisella on merkittävä rooli kaverisuhteiden
muodostumisessa ja ryhmään kuulumisessa ja niin edelleen. 
7



Pöytäkirjan asiakohta PTK 135/2018 vp
Mutta lasten ja nuorten yksinäisyys on todella kipeä ongelma, ja ammattilaiset kertovat
päiväkotien, koulujen arjessa, että ensimmäiset merkit siitä, että joku jää ryhmän ulkopuo-
lelle ja jätetään ryhmän ulkopuolelle, ovat jo päiväkodeissa nähtävissä. Sen takia päiväko-
deissa ja varhaiskasvatuksessa voidaan tehdä paljon sen ennaltaehkäisemiseksi, ettei ku-
kaan joutuisi kiusatuksi myöhemmin koulussa. Tämä on myös uudessa varhaiskasvatus-
laissa tunnistettu nyt ensimmäistä kertaa, että ehkäistään koulukiusaamista jo päiväkodeis-
sa opettamalla kaveritaitoja, kaikkien mukaan ottamista ryhmään ja sitten koulussa tarvi-
taan todella voimakasta puuttumista koulukiusaamiseen heti ensimmäisestä hetkestä. Vas-
tuutetaan aikuiset tässä työssä ja otetaan mukaan myöskin kodit kantamaan vastuuta.

Puhemies Paula Risikko:  Ja vielä alkuperäisen kysymyksen esittäjä, edustaja Kymäläi-
nen.

16.27 Suna Kymäläinen sd (vastauspuheenvuoro): Kiitos, arvoisa rouva puhemies! Ti-
lannekuva on koskettava. Tulonjakotilasto on lohduton, eikä se perustu mielikuviin vaan
on todellista totta. Eivätkä sitä tulonjakotilastoa muuta ne kauniit puheet, joita te, ministe-
rit, olette vuoron perään kertoneet, että kuinka paljon olette tehneet, kuinka paljon on pa-
nostettu. Tilastot kertovat kuitenkin, että eriarvoisuus Suomessa kasvaa — ja valitettavasti. 

Miltä tuntuu kansalaisesta? Meillä on yhteinen huoli siitä, mitä tilastot kertovat, ja siitä,
mitä kansalaisten elämässä tapahtuu. He tietävät sen, kun arjessa on tiukkaa ja vaikeuksia.
Sitä eivät poista kauniit puheet vaan teot. 

Köyhien lasten osuus on ohittanut väestön köyhyysasteen. Lähes 14 prosenttia lapsista
elää köyhissä olosuhteissa meidän Suomessamme. Kysyn, kun olette leikanneet muun
muassa subjektiivista päivähoito-oikeutta ja rajanneet näin [Puhemies koputtaa] juuri kai-
kista [Puhemies: Aika!] heikoimmassa asemassa olevilta lapsilta: jaammeko tämän päivän
tilannekuvan? 

Emme väittele palveluista [Puhemies: Aika!] ja tulonjaoista, tarvitsemme molempia. 

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Uskon, että tämä on iso kysymys, jossa taustalla on aika monenlaisia elämän-
tilanteita. Me tunnistamme tilastojen valosta erityiset herkkyyskohdat, kuten juuri täällä
mainitut yksinhuoltajat tai monilapsiset perheet, joiden köyhyysriski on suurempi. Var-
masti kukin hallitus vuorollaan on yrittänyt tehdä parhaita mahdollisia toimia, arvioinut
omalta osaltaan, mitkä olisivat tehokkaimpia ja järkevimpiä. 

Puolustan suoraselkäisesti sitä valintaa siitä, että tämä hallitus valitsi painopisteekseen
perhepalvelut. Kertakaikkisesti kehitys, jossa me vain tuijotamme lastensuojelun kasva-
vaa tarvetta, lisääntynyttä huostaanottojen määrää, ei ole kestävä polku, vaan me tiedäm-
me monista hyvistä kuntaesimerkeistä, että asiat voivat kääntyä paremmaksi, jos niihin
puututaan aiemmin. 

Totesitte, ettei ole järkevää listata hyviä tekoja, ja on aivan totta, että yksikään yksittäi-
sesti ei ole ratkaisu vaan kysymys on kokonaisvaikutuksesta. Siitä huolimatta haluan vielä
viimeimmäksi todeta, että minusta tulonsiirtonäkökulmasta merkittävin hallituksen päätös
[Puhemies koputtaa] alkaa vaikuttaa ensi vuonna ja liittyy vähimmäismääräisten vanhem-
painpäivärahojen korotukseen, [Puhemies: Aika!] joka yhteensä on nyt liki 100 euroa tä-
män hallituksen ajalta. 
8



Pöytäkirjan asiakohta PTK 135/2018 vp
Puhemies Paula Risikko:  Pyritään pysymään minuutissa, niin saadaan mahdollisimman
paljon kysymyksiä ja vastauksia. 

Kysymyksen käsittely päättyi.
9


