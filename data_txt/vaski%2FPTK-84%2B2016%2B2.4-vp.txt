















































DEM2EF.tmp.xml


Pöytäkirjan asiakohta PTK 84/2016 vp

 Tarkistettu
4.0

Pöytäkirjan asiakohta 

PTK 84/2016 vp

Täysistunto

Torstai 15.9.2016 klo 16.00—18.10

2.4. Suullinen kysymys telakkateollisuuden vientitakuista (Olavi Ala-Nissilä kesk)
Suullinen kysymys SKT 85/2016 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Ala-Nis-
silä.

Keskustelu

16.56 Olavi Ala-Nissilä kesk: Arvoisa herra puhemies! Kuten täällä jo todettiin, Suomen
talouden ja työllisyyden kannalta on kolme tärkeää asiaa: vienti, vienti ja vienti. Tässä suh-
teessa kuuluu myönteisiäkin uutisia, kuten pääministeri viittasi, pk-yritysten barometrit vä-
reilevät ylöspäin. Mutta ennen kaikkea laivanrakennusteollisuudesta varsinkin Länsi-Suo-
messa, Turussa ja Raumalla, kuuluu myönteisiä uutisia: Nyt todellakin kauppa käy ja va-
rasto vaihtuu. Lasketaan kaiken kaikkiaan, että seuraavan kymmenen vuoden aikana tämä
suomalaisen telakkateollisuuden tuotanto voisi nousta jopa 70 miljardiin euroon. Tämä tuo
myönteisen ongelman siinä mielessä, että tämä vaatii myöskin vientiluoton rahoitusta, jota
meidän kilpailijamaatkin tekevät. Tiedustelenkin hallitukselta: miten te nyt olette varautu-
neet, kun tietenkin jotenkin on varauduttu, tähän meriteollisuuden tärkeään nousuun, joka
heijastuu koko maahan myönteisellä tavalla?

16.57 Pääministeri Juha Sipilä (vastauspuheenvuoro): Arvoisa puhemies! Nämä ovat
todellakin myönteisiä uutisia, mitä tuolta Turun suunnalta on kuulunut. Tässä on tullut
myönteistä kysyntää myöskin vientitakuita kohtaan, ja hallitus teki tällä viikolla päätöksen
siitä, että vientitakuiden enimmäismäärää merkittävästi nostetaan. Myöskin Finnveralta
kuulimme, että tuotteiden kysyntä, myöskin näiden uusien tuotteiden kysyntä koskien vä-
lirahoitustuotteita, on alkanut kasvamaan. Meillä on, niin kuin mainitsin jo aikaisemmin,
pk-yritysten barometri nousussa. Ja vielä tähän Turun caseen: ehkä tämä paljon parjattu
rikkidirektiivikin meillä kääntyy sitten eduksi, koska käsittääkseni nämä laivat on varus-
tettu LNG-moottoreilla.

Kysymyksen käsittely päättyi.


