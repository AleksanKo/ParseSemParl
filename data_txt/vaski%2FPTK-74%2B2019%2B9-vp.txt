















































DEMC8C0.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

9. Hallituksen esitys eduskunnalle laiksi sosiaali- ja terveystietojen toissijaisesta käytöstä 
annetun lain 50 §:n muuttamisesta

Hallituksen esitys HE 95/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 9. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.36 Aki Lindén sd: Arvoisa puhemies! Tämä liittyy niin sanottuun toisiolakiin, joka on
erittäin merkittävä laki. Sehän on laki, joka säädettiin sitä varten, että kun sosiaali- ja ter-
veydenhuollon varsinaisessa asiakastyössä kertyy potilas- ja henkilötietoja, niin pitää sää-
tää tarkasti siitä, minkälaisiin muihin tarkoituksiin näitä tietoja voidaan käyttää — tilas-
tointiin, seurantaan, viranomaistoimintaan mutta mahdollisesti myös tieteelliseen toimin-
taan ja uuteen innovatiiviseen liiketoimintaan.

Me puhuimme viime viikolla täällä erään asian yhteydessä, joka tänäänkin on esillä toi-
sessa käsittelyssä, terveysteknologian merkityksestä. Se on tällä hetkellä vientiarvoltaan
yli 2 miljardia euroa. Lääketieteelliselle toiminnalle toisiolailla on ollut erittäin suuri mer-
kitys. Se mahdollistaa ihan uudentyyppisten suurten tietoryhmien käsittelyn ja sitä kautta
sitten tärkeiden tieteellisten löydösten saamisen. Aikanaan kun tätä lakia valmisteltiin, pu-
huttiin siitä, että tulisiko koko tästä terveysteknologiasta peräti uusi Nokia Suomelle.

Nyt tässä lakiesityksessä kysymys on siitä, että näiden tietojen käsittely ja jatkojalosta-
minen vaativat tietenkin resursseja ja sitä vastaavasti pitää voida periä maksuja niiltä tule-
vilta tietojen käyttäjiltä, ja siitä säädetään tässä pykälässä. Kysymys on arviolta muutaman
sadantuhannen euron tulosta tietolupaviranomaiselle ja siinä mielessä erittäin tärkeästä
asiasta. Pidän tätä esitystä hyvin pohdittuna ja valmisteltuna.

Sinänsähän tähän itse aihepiiriin on viime aikoina liittynyt tarpeellista eettistä keskuste-
lua koskien muun muassa geenitietojen laajaa käyttöä. Siitä oli television ajankohtaiskes-
kustelukin, viime viikolla muistaakseni, FinnGen-hankkeen yhteydessä.

Tästä tässä on kysymys, ja itse toisiolaki on tärkeä, ja terveysteknologia ja siihen liitty-
vä tieteellinen tutkimus ja liiketoiminta ovat erittäin tärkeätä.

14.38 Merja Mäkisalo-Ropponen sd: Arvoisa puhemies! Tässä lakiesityksessä on kysy-
mys pelkästään teknisestä muutoksesta viime kaudella hyväksyttyyn lakiesitykseen, ja
 Tarkistettu
4.0



Pöytäkirjan asiakohta PTK 74/2019 vp
tämä on varmasti ihan hyvä ja tarpeellinen muutos, eikä minulla ole mitään huomauttamis-
ta tähän asiaan.

Mutta kuten edustaja Lindén tuossa omassa puheenvuorossaan toi esille, me kävimme
täällä eduskunnassa viime viikolla keskustelua tietosuojavaltuutetun kertomuksesta, ja sil-
loin käytin puheenvuoron, jossa toin tämän lain valmistelun esille esimerkkinä huonosta
lainvalmistelusta eli siitä, miten huolimattomasti voidaan käsitellä tietosuojaan liittyviä
asioita jopa ministeriössä. Eli tämä vain tarkoittaa sitä, että emme ole vielä ymmärtäneet,
miten vakavasta ja isosta asiasta tietosuojassa on kysymys.

Tämän lain tarkoituksenahan on luoda ajanmukaiset ja yhdenmukaiset edellytykset so-
siaali- ja terveydenhuollon palvelutoiminnassa syntyvien henkilötasoisten asiakastietojen
sekä muiden terveyteen ja hyvinvointiin liittyvien henkilötietojen käytölle tilastointiin, tut-
kimuksiin, kehittämis- ja innovaatiotoimintaan, opetukseen, tietojohtamiseen, viranomai-
sohjaukseen ja -valvontaan sekä suunnittelu- ja selvitystehtäviin. Siis nämähän ovat kaikki
todella tärkeitä tavoitteita, ja sinällään ei mitään huomauttamista tähänkään. 

Mutta jos palautamme mieleen sen viime kaudella, siis Sipilän hallituksessa, esillä ol-
leen alkuperäisen lakiesityksen, niin siinä oli kokonaan unohtunut, tai lähes kokonaan
unohtunut, nämä tietosuoja-asiat, ja se oli jopa EU:n tietosuoja-asetuksen vastainen. Näi-
den isojen puutteiden ja virheiden takia lakiesitystä paikkailtiin ja korjailtiin niin paljon,
että lopulta kysymyksessä oli suurelta osin ihan eri esitys kuin mistä alun perin oli kysy-
mys. Ilman sosiaali- ja terveysvaliokunnan puuttumista viime kaudella olisi ihmisten tie-
tosuoja kyllä joutunut ihan vakavaan vaaraan. Haluan vain tämän tuoda esille tässä yhtey-
dessä, koska toivon, että tällainen toiminta ei toistu ja tietosuojaan liittyvät asiat huomioi-
daan riittävällä vakavuudella lainsäädäntötyössä jo ennen kuin laki tulee valiokunnan kä-
sittelyyn, koska siellä on sitten todella vaikeata lähteä näitä isoja muutosasioita viemään
eteenpäin.

Arvoisa puhemies! Ilmeisesti ja toivottavasti tässä tapauksessa valiokunnan tekemät
korjaukset olivat sitten riittäviä ja ihmisten tietosuoja ei ole joutunut vaaraan. Jos ministeri
olisi ollut paikalla esittelemässä tätä lakiesitystä, olisin kysynyt asiaa häneltä. Ymmärrän
hyvin, että näin teknisluontoisessa lakiesityksessä ministeri ei välttämättä katso olevan ai-
heellista olla täällä paikan päällä, mutta onneksi täällä on edustaja Lindén nyt paikalla.
Elikkä toivon, että kenties voisitte viedä nämä terveiset ja keskustelun [Puhemies koput-
taa] tästä asiasta myöskin sosiaali- ja terveysvaliokuntaan [Puhemies koputtaa] nimen-
omaan siinä mielessä, että mitä voimme oppia.

14.41 Sari Sarkomaa kok: Arvoisa puhemies! Kyseessähän on tekninen korjaus viime
eduskuntakaudella hyväksyttyyn merkittävään lainsäädäntöön, jota kutsumme toisiolaik-
si. Todellakin tämän lain tavoitteena on mahdollistaa koko sosiaali- ja terveydenhuollon
toiminnassa sekä sosiaali- ja terveysalan ohjaus-, valvonta-, tutkimus- ja tilastotarkoituk-
sessa tallennettujen henkilötietojen tehokas ja tietoturvallinen käsittely. Lain tavoitteena
on turvata yksilön luottamuksensuoja sekä oikeudet ja vapaudet henkilötietoja käsiteltäes-
sä. Laki toi EU:n tietosuoja-asetuksen määräykset myöskin suomalaiseen sosiaali- ja ter-
veydenhuoltoon.

Puhemies! Olen todella hämmästynyt siitä, että tämä on vain tekninen korjaus. Kun vii-
me kaudella käsittelimme tätä lakiesitystä, saimme hartiavoimin tehdä työtä, koska oppo-
sitio kaikin tavoin jarrutti lakiesityksen käsittelyä. Jätitte tähän vastalauseen ja piditte tätä
lakiesitystä monin tavoin arveluttavana — todella kovin sanoin arvioitte tätä lakiesitystä.
2



Pöytäkirjan asiakohta PTK 74/2019 vp
Mutta kun lakiesitys oli hyväksytty, niin en muista montaa lakiesitystä, mistä sote-kentäl-
tä, sote-järjestöistä olisin saanut näin paljon kiitosta.

Puhemies! Totean sen, että ilman tätä lainsäädäntöä me emme esimerkiksi voisi raken-
taa Suomeen terveydenhuollon laaturekistereitä. Toisin kuin muualla Pohjoismaissa, Suo-
messa ei julkisen terveydenhuollon laatua seurata systemaattisesti. Esimerkiksi Ruotsissa
on monta kansansairauden tilaa seuraavaa rekisteriä, esimerkiksi diabetesrekisteri, jolla on
voitu saada esille, minkälaista diabeteksen hoito on, ja ollaan voitu lisätä hoidon yhdenver-
taisuutta, parantaa esimerkiksi diabeteksen hoitotasapainoa. Siksi kyllä ihmettelen todella-
kin, miten puheet ovat näin erilaisia. Aika vastuuttomasti nykyiset hallituspuolueet jarrut-
tivat ja vastustivat tätä lakiesitystä, mutta nyt kun olette vastuussa, ilmeisesti annatte tälle
tuen. Tuen tätä teknistä muutosta, joka tässä on, ja pidän todella hyvänä ansiona, että viime
eduskuntakaudella saimme tämän toisiolain säädettyä.

14.44 Mia Laiho kok: Arvoisa puhemies! Toisiolain tarkoituksenahan on tosiaan luoda
ajanmukaiset ja yhdenmukaiset edellytykset sosiaali- ja terveydenhuollon palvelutoimin-
nassa syntyvien henkilötasoisten asiakastietojen sekä muiden terveyteen ja hyvinvointiin
liittyvien henkilötietojen käytölle tilastointiin, tutkimukseen, kehittämis- ja innovaatiotoi-
mintaan, opetukseen, tietojohtamiseen, viranomaisohjaukseen ja -valvontaan sekä viran-
omaisten suunnittelu- ja selvitystehtäviin. Laki mahdollistaa nykyistä laajemman sosiaali-
ja terveydenhuollon asiakas- ja potilastiedon hyödyntämisen muussa kuin kyseisen tiedon
alkuperäisessä käyttötarkoituksessa sosiaali- ja terveydenhuollon palvelujärjestelmässä.
Eli on erittäin hyvä, että on saatu nyt kuvattua selkeästi myöskin nämä prosessit ja vastuut
tietojen luovutuksessa. 

Edustaja Sarkomaan esille nostama laaturekisterityö on todella tärkeätä, ja sitä meidän
pitäisi edistää, jos me haluamme parantaa meidän sosiaali- ja terveydenhuollon kustannus-
vaikuttavuutta, hoidon laatua, seurantaa, vertailua, avoimuutta, niin että voidaan hoitotu-
loksia myös verrata toisiinsa yleisellä tasolla. Me tarvitsemme toisiolakia siihen, että voi-
daan näitä tietoja käsitellä ja yhdistää eri rekistereitä. Se, mitä tässä laissa nytten käsitel-
lään, liittyy teknisenä korjauksena edelliseen lakiin liittyen tietopyyntöjen korvattavuu-
teen. Tietopyyntöjen käsittelystä totta kai syntyy myös kustannuksia, ja on järkevää ja pe-
rusteltua myöskin, että toimijat saavat niistä asianmukaisen korvauksen. Sitten näiden kor-
vausten tasoa määriteltäessä pitää huomioida myöskin siihen kohdistettu työaika. Samalla
on kuitenkin tärkeää huomioida, että esimerkiksi tutkimustyötä tekevien nuorten tutkijoi-
den osalta tutkimuksen teosta ei tehdä liian kallista, koska kaikkia tutkijoita ja motivaatio-
ta tutkimukseen pitää ylläpitää. 

14.46 Paula Risikko kok: Arvoisa puhemies! Tässä on tosiaan kysymyksessä ihan tekni-
nen muutos ja hyvä niin, mutta haluan käydä tämän vain lyhyesti. 

Täällä on tullut hyviä esimerkkejä siitä, miksi tämä laki tarvitaan. Todellakin viime kau-
della hallitus teki suuren teon, kun saatiin toisiolaki eteenpäin. Se auttaa näiden tietojen kä-
sittelyssä. Se, että siihen tehtiin viilauksia tietosuoja-asiaan, on täysin ymmärrettävää, kos-
ka tämähän on Suomessa aivan uudentyyppistä tietoa, mitä nyt tarvitaan. Tämä on tärkeää
esimerkiksi hoitojen kehittämisen kannalta, tämä on erittäin tärkeää yleensäkin palvelujen
vaikuttavuuden edistämisen kannalta, tämä on tärkeää myöskin laaturekisterien ja laadun
ja sen kehittämisen kannalta mutta myöskin terveysteknologian ja sen viennin edistämisen
kannalta. Monet maathan todella, voi sanoa, kadehtivat sitä, miten Suomessa on tehty vii-
3



Pöytäkirjan asiakohta PTK 74/2019 vp
me vuosina hyvin paljon tällaista lainsäädännöllistä työtä sen eteen, että meillä terveystek-
nologiaa ja sen vientiä pystytään viemään eteenpäin ja sillä on lainsäädännöllinen pohja. 

Seurasin viime kaudella, vaikken valiokunnassa ollutkaan, miten tärkeää oli, että tässä
laissa huomioitiin nimenomaan se ihminen, kenen tiedoista on kysymys. Kannatan lämpi-
mästi, että tätä hyödynnetään myöskin siellä käytännössä.

14.47 Merja Mäkisalo-Ropponen sd: Arvoisa puhemies! Edustaja Sarkomaalle haluan
vain todeta, kuten sanoin omasta mielestäni aika selkeästi, että tämä laki on tarpeellinen,
enkä millään tavalla kyseenalaista tätä lakia, joka siis hyväksyttiin viime kaudella. Kanna-
tan myös tätä teknistä muutosta, en suinkaan vastusta sitä. Mutta ilman edellisellä kaudella
valiokunnassa tehtyjä isoja korjauksia lakiin olisi jäänyt vakavia virheitä ja puutteita. Sen
takia minusta on tärkeätä, että keskustelemme myös siitä, koska valiokunta ei mielestäni
ole se oikea paikka, jossa tehdään niin valtavan isoja korjauksia, [Jari Myllykosken väli-
huuto] että ne olisi pitänyt tehdä jo lainvalmistelun aikana. Hyvä asiahan tässä on se, että
virheistä aina voidaan oppia, ja kun on tämä käyty läpi kertaalleen, niin varmasti nyt jat-
kossa tietosuoja huomioidaan paljon paremmin jo lakiesitysten alusta alkaen, kun niitä laa-
ditaan.

14.49 Anna-Kaisa Ikonen kok: Arvoisa puhemies! Me olemme oikeastaan viime vuosi-
kymmenen puhuneet hyvin paljon tällaisista soten rakenteellisista uudistuksista, ja ajatte-
len, että tämä laki on erityisen tervetullut siinä mielessä, että vähintään yhtä tärkeää on se,
että me viemme eteenpäin soten tiedolla johtamista, haemme tiedon hyötykäyttöä laajem-
min. Tässä mielessä tämä toisiolaki on hyvin keskeinen laki, vaikkakin tänään vain teknis-
tä asiaa tässä käsitellään. Ajattelen, että se on otettava keskiöön tulevaisuudessakin. 

Soten tietojen hyötykäyttö on tärkeää mahdollistaa niin tutkimus- kuin kehittämistoi-
minnankin, innovaatiotoiminnan, edistämiseksi. Näen, että toisiolaki yhdessä täsmälääke-
tieteen edistämisen ja osaamiskeskittymien kanssa — niin kuin kansallinen syöpäkeskus,
kansallinen lääkekehityskeskus, genomikeskus, biopankkitoiminta — on sellainen iso ko-
konaisuus, jolla tällaista terveysstrategiaa voidaan Suomessa viedä eteenpäin ja hakea
myöskin kansainvälisesti edelläkävijäroolia. Siinä mielessä toivon, että tätä asiaa viedään
rohkeasti eteenpäin. 

Täällä ovat edustajat Sarkomaa ja Laiho toivoneet myöskin laaturekisterien eteenpäin-
viemistä, ja ajattelen, että se olisi erittäin tervetullut jatkoaskel tähän.

Mitä tulee tähän tekniseen muutokseen, mikä meillä nyt on tässä käsittelyssä, niin se
osaltaan selkeyttää pelisääntöjä näiden korvausten jakautumisesta. Siihen ei sen suurem-
min ole huomautettavaa, mutta toivon, että lainsäädännön kehittämiseen jatkossakin pa-
nostetaan ja viedään rohkeasti tätä kokonaisuutta tiedolla johtamisessa eteenpäin.

14.50 Sari Sarkomaa kok: Arvoisa puhemies! Laadukas lainsäädännön valmistelu on
kaiken a ja o, ja siksi Sipilän hallituksessa perustettiin lainsäädännön arviointineuvosto.
Sille jos jollekin on ollut kyllä työtä, kun on myös tämän hallituksen lakiesityksiä katsottu.
Itse olin valiokunnan jäsenenä, ja täytyy nyt todeta Mäkisalo-Ropposelle, joka ei ole valio-
kunnan jäsen: Varmasti kuulitte sen vahvan vastustuksen, joka tuli vihreiltä, sosiaalidemo-
kraateilta, vasemmistoliitolta, jopa RKP:ltä. Periaatteellisesti vastustettiin tätä kaikille suo-
malaisille tärkeää lakiesitystä. Ilman tätä ei esimerkiksi terveysalan kasvustrategiaa voitai-
si viedä eteenpäin. Se on strategia, jolla parannetaan kansanterveyttä ja toisaalta kansanta-
4



Pöytäkirjan asiakohta PTK 74/2019 vp
loutta. Ehkä keskeisin muutos, joka tähän lakiesitykseen tuli, oli se, että tähän lisättiin lu-
paviranomaisen tueksi asiantuntijatyöryhmä, jonka tehtävänä on laatia tietosuojaa, tieto-
turvaa ja anonymisointia koskevat periaatelinjaukset. Muita isoja periaatteellisia
muutoksia tähän ei tehty. Sehän on eduskunnan tehtävä: kuulla asiantuntijoita ja tehdä ne
muutokset, mitkä eduskunnassa ja asiantuntijavaliokunnassa nähdään tarpeellisiksi.

Suurempi kysymys on se, ja voisin kysyä hallituspuolueilta: Mitä teillä on sitä vastaan,
että julkinen terveydenhuolto tehdään läpinäkyväksi? Mitä teillä on sitä vastaan, että esi-
merkiksi diabeteksen hoitoa voitaisiin verrata valtakunnallisesti, niin että voitaisiin turvata
yhdenvertainen hoito kaikille? Edellisen hallituksen, tai sanotaanko Sipilän hallituksen, ai-
kaiset kansanedustajat eduskunnassa lisäsivät rahaa laaturekistereiden pilotointiin. Niitä
on pilotoitu nyt kaksi vuotta. Kaikki kansanterveysjärjestöt ovat vedonneet hallitukseen ja
toivoneet, että laaturekisterit saisivat jatkoa, mutta ensi vuoden talousarviosta puuttuvat ra-
hat tähän. Toivon nyt, että täällä olevat edustajat voisivat luvata, mikä nyt hallitus tulee
olemaankaan, että jos me olemme hallituksessa, niin varmasti tästä huolehdimme. On hal-
lituspohja sitten mikä tahansa Rinteen hallituksen jälkeen, ei tätä arvokasta työtä, mitä
THL on tehnyt, jossa ovat mukana potilasjärjestöt, siellä on koko terveydenhuolto, sosiaa-
lipuoli ja kaikki kansanterveysjärjestöt... Vihdoinkin saataisiin vertailtavaa tietoa meidän
terveydenhuollostamme — mitä teillä on sitä vastaan? Voitteko te luvata, että nyt ensi vuo-
den budjettiin lisätään rahat? Laaturekistereitä voitaisiin jatkaa ensi vuonna noin 2 miljoo-
nalla eurolla. Kun miljarditolkulla jaatte rahaa, niin miksi tähän ei rahaa riittänyt? Sitä ih-
mettelen.

14.53 Merja Mäkisalo-Ropponen sd: Arvoisa puhemies! En todellakaan ollut viime
kaudella sosiaali- ja terveysvaliokunnassa eli en voi puhua siitä prosessista siellä, mutta
olen tietosuojasta aina huolissani ja minusta tietosuojan kohdalla pitää aina olla liian varo-
vainen kuin liian lepsu. Kun luin sitten sitä lakiesitystä, joka tuli tänne eduskuntaan käsit-
telyyn sen valiokuntakäsittelyn jälkeen, niin kyllähän siinä oli niin paljon tehty korjauksia,
että oli suuri riski, että sinne jäi joitain virheitä tai jotain tärkeää jäi epähuomiossa huomi-
oimatta. Ja kun lakia korjaillaan valiokunnassa, on aina suuri riski, että silloin ei pystytä te-
kemään niitä isoja korjausmuutoksia niin hyvin kuin pitäisi. Mutta ilmeisesti nyt on käynyt
näin ja voimme todeta ilolla, että ne valiokunnan tekemät korjaukset olivat riittäviä eikä ih-
misten tietosuoja ole joutunut tämän lakiesityksen takia vaaraan. Käytin tämän puheenvuo-
ron ainoastaan sen takia, että tietosuoja-asioissa on oltava niin tiukka kuin ikinä voi olla, et-
tei tapahdu mitään korvaamattomia ja korjaamattomia virheitä.

14.54 Aki Lindén sd: Arvoisa puhemies! Jospa aivan lyhyesti puhuisin siitä, mistä nyt
tässä lakiesityksessä on kysymys. Totta kai me voimme muistella menneitä ja käydä hy-
vinkin poleemista keskustelua siitä, kuka teki mitä ja mitä aiotte tehdä. Miljardikaupalla —
kovinkin vuolaasti tässä äsken tuli esille tämmöisiä hienoja sanoja, jotka eivät liity suora-
naisesti ollenkaan nyt käsiteltävään asiaan, mistä arvoisa puhemies huomautti erään muun
asian yhteydessä tässä vähän aikaisemmin.

Tässä hallituksen esittelytekstissä todetaan hyvin selkeästi: ”Tietopyyntöjen käsittelyn
maksullisuus tai maksuttomuus vaikuttaa tietoja tarvitsevien yritysten talouteen. Arvioitu
keskimääräinen tietopyynnön aineistotoimituksen hinta asiakkaalle olisi 10 675 euroa. Mi-
käli käsittelykuluja ei peritä, asiakas maksaa kiinteän 1 000 euron hinnan tietopyyntöä kos-
kevasta päätöksestä.” Sitten tämä teksti jatkuu tässä. Eli tällä on erittäin suuri merkitys esi-
5



Pöytäkirjan asiakohta PTK 74/2019 vp
merkiksi startup-yrityksille ja monille muille sekä tietenkin tälle tietolupaviranomaiselle,
joka saa tätä kautta tuloja, joilla se voi sitten kattaa tämän aineiston käsittelystä koituvat
kustannukset. Eli itsessään tämä ei ole vain tekninen esitys, vaan tämä on todella sillä ta-
valla merkittävä esitys, että tämä liittyy niihin asioihin, jotka edellä äsken totesin.

Keskustelu päättyi.

Asia lähetettiin sosiaali- ja terveysvaliokuntaan.
6


	9
	14.36
	14.38
	14.41
	14.44
	14.46
	14.47
	14.49
	14.50
	14.53
	14.54


