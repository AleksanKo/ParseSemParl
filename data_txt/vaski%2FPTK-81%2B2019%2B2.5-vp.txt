















































DEM42A5.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00

2.5. Suullinen kysymys rintamasotilastunnuksen myöntämisestä (Päivi Räsänen kd) 
Suullinen kysymys SKT 75/2019 vp

Suullinen kyselytunti

Puhemies Matti Vanhanen: Seuraava kysymys, edustaja Räsänen.

Keskustelu

16.47 Päivi Räsänen kd: Arvoisa herra puhemies! Sotamies Sakari Räsänen osallistui Sy-
värin ja Lapin taisteluihin muttei koskaan saanut rintamalisää, koska hänellä ei ollut rinta-
masotilastunnusta. Tämä veteraani, joka ei ole minulle sukua, totesi, että menkööt niille,
jotka tarvitsevat. Rintamalisäähän maksetaan henkilölle, jolla on rintamasotilastunnus. 

Oikeus hakea tunnuksia on päättynyt, ja meillä on keskuudessamme veteraaneja, jotka
eivät aikanaan tiedostaneet tätä tunnuksen tärkeyttä, ja se jäi hakematta, tai hakeminen vii-
västyi. Nimittäin tunnuksia myöntävä toimikunta on lakkautettu, ja tunnusta ei ollut enää
mahdollista saada, mikäli ei oltu haettu sitä ennen päivää 31.12.1994. 

Jos sotilaspassin ja kantakortin tiedot täsmäävät, niin henkilölle edelleen voitaisiin, jos
haluttaisiin, myöntää rintamapalvelustunnus. [Puhemies koputtaa] Kysyn, aikooko halli-
tus korjata tämän epäkohdan. 

16.49 Sosiaali- ja terveysministeri Aino-Kaisa Pekonen (vastauspuheenvuoro): Puhe-
mies! Kiitos edustaja Räsäselle kysymyksestä. 

Meillä todella on henkilöitä, jotka ovat olleet sodassa mutta joilla ei ole tätä rintamatun-
nusta, kuten edustaja Räsänen tässä puheenvuorossaan totesi. Nämä rintamatunnukset on
aikanaan myöntänyt hakemuksesta Sotatieteen laitos, ja Sotatieteen laitos on selvittänyt
virkansa puolesta linnoittajakortistonsa perusteella hakijan oikeuden tähän rintamatunnuk-
seen. 

Me olemme hallitusohjelmassa kirjanneet, että sotiemme veteraanien tuki ja palvelut
turvataan, ja tämän kirjauksen perusteella voin edustaja Räsäselle tässä luvata, että me mi-
nisteriössä selvitämme tätä asiaa, [Timo Heinonen: Hyvä!] onko paljon henkilöitä, jotka
ovat vailla tätä tunnusta, ja voisimmeko tälle asialle korjauksen tässä tilanteessa tehdä. 

16.50 Päivi Räsänen kd (vastauspuheenvuoro): Arvoisa puhemies! Nyt täytyy todeta,
että kiitän tästä vastauksesta, joka oli ensimmäinen hyvä vastaus tällä kyselytunnilla.
[Eduskunnasta: Juuri näin! — Markku Eestilä: Se on ministeristä kiinni!] 

Todellakin myös eduskuntaryhmäthän tekivät erinomaisen päätöksen tästä rintamalisän
korotuksesta 50 eurosta 125 euroon, ja oli tarkoitus ja ajatus, että tämä korotus saataisiin
mahdollisimman pian voimaan. Kun tässä nyt on tapahtunut näitä hallituksen vaihdoksia,
 Hyväksytty
1.0



Pöytäkirjan asiakohta PTK 81/2019 vp
niin kysyn: Milloin veteraanit alkavat saada tätä korkeampaa rintamalisää? Milloin voitte
luvata sen heille? Ja millä aikataululla myös selvitätte tämän edellisen asian, jota kysyin,
koska meillä on todellakin niitä veteraaneja keskuudessamme, joilla ei ole näitä tunnuksia?

16.51 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Tämä hallituksen lyhyt katkos ei vaikuta tähän päätettyyn korotukseen vete-
raanien osalta, vaan tämä 125 euron korotus tulee voimaan 1.4., kuten aikaisemmin on pää-
tetty. Tämähän johtuu näistä järjestelmistä, että tätä korotusta ei voitu vuoden alussa lait-
taa toimeen, mutta 1.4., kuten on päätetty.

Mitä tulee tähän selvitykseen, niin käynnistämme tämän selvityksen ministeriössä mah-
dollisimman pikaisesti ja tuomme sitten tiedoksi, miten se etenee. 

Kysymyksen käsittely päättyi.
2


	2.5
	16.47
	16.49
	16.50
	16.51


