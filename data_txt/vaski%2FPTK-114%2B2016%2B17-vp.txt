















































DEM2F11.tmp.xml


Pöytäkirjan asiakohta PTK 114/2016 vp

 Tarkistettu
4.0

Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

17. Hallituksen esitys eduskunnalle laiksi taimiaineistolain muuttamisesta
Hallituksen esitys HE 126/2016 vp
Valiokunnan mietintö MmVM 13/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 17. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

19.21 Johanna Karimäki vihr: Arvoisa puhemies! Käsittelyssä on laki taimiaineistolain
muuttamisesta. Se perustuu Euroopan unionin lainsäädäntöön. Laissa ehdotetaan säädettä-
väksi perussäännökset markkinoitavien puutarhakasvien taimiaineiston lajikeluettelosta.
Elintarviketurvallisuusvirasto hyväksyisi lajikkeen lajikeluetteloon. On tärkeää, että EU:n
taimiaineslainsäädännön mukaisesti vanhoille lajikkeille säädetään kevyemmät vaatimuk-
set kuin uusille lajikkeille. Vanhojen perinnelajien vaaliminen ja säilyttäminen on arvokas-
ta. Ne ovat kulttuuriperintöämme. Lisäksi ilmastonmuutoksen eteneminen saattaa lisätä tu-
holaisia. Vanhat perinnelajit ovat sitkeitä ja taudinkestäviä. Ne voivat nousta arvoon arvaa-
mattomaan.

Kuten valiokunta toteaa mietinnössään, valiokunta pitää myönteisenä, että kasvilajike-
luetteloon voidaan merkitä kansalliset vaatimukset täyttävät lajikkeet myös ilman hake-
musta. Kansallisesti markkinoitaville lajikkeille, jotka ovat vähämerkityksellisiä ammatti-
maisessa hedelmän- ja marjantuotannossa, riittää kevyempi lajikekuvausmenettely. Tämä
edistää myös perinnöllisesti ja kulttuurihistoriallisesti arvokkaiden kansallisten hedelmä-
ja marjageenivarojen säilymistä. Suomalaisilla taimitarhoilla on tuotannossaan muun
muassa suuri ja ainutlaatuinen vanhojen omenalajikkeiden kokoelma. Pidän tärkeänä, että
jatkossa tätä seurataan ja pidetään huoli siitä, että vanhat perinnelajimme säilyvät.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 126/2016 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.


