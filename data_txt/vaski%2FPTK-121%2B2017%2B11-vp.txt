















































DEM622F.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

11. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 121/2017 vp
Valiokunnan mietintö StVM 10/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on sosiaali- ja terveysvaliokunnan mietintö
StVM 10/2017 vp. Nyt päätetään lakiehdotuksen sisällöstä.

Keskustelu

17.44 Tarja Filatov sd: Arvoisa puhemies! Tämä on yksi niistä lakipaketeista, joita halli-
tus on pitänyt työllisyyspolitiikkansa kulmakivenä — ei ehkä kulmakivenä mutta työvoi-
mapuolen tapahtumien helmenä, mutta tähän ei ole uskallettu kirjoittaa työllisyysvaikutuk-
sia, vaan on arvioitu, että niitä saattaa olla. Tai saattaa olla, että niitä ei kovin paljon ole, jos
lukee tuota hallituksen esitystä.

Sinänsä nämä esitykset ovat ihan hyviä yhtä lukuun ottamatta. Elikkä meillä nyt jo on
olemassa työttömälle tarjottu liikkuvuusavustus, joka mahdollistaa sen, että jos onnistuu
löytämään työtä kauempaa kotipaikkakunnastansa, niin voi jonkun aikaa saada tukea tä-
hän. Tätä on käytetty hyvin vähän. Varmaan yksi syy on se, että työttömät eivät ole tien-
neet sen olemassaolosta välttämättä, toisaalta se, että tuki on aika vähäinen, ja toisaalta se,
että silloin jos pitkästä työttömyydestä työllistyy, työllistyy usein matalapalkkaiseen työ-
hön ja on hankala mennä hyvin pitkän matkan päähän työhön. No, nyt esitetään, että tämä
olisi mahdollista myös osa-aikatyössä. Sinänsä se on ihan hyvä asia, mutta ongelma on se,
että on vielä vaikeampaa ottaa pienipalkkaista osa-aikatyötä pitkän matkan ja kalliin mat-
kan päästä vastaan, joten oletettavaa on, että tämän käyttö ei suuresti lisäänny. Vaikka pe-
rusajatus on hyvä, silti sen toimivuus, koska tuki on pieni, on heikko.

Toinen esitys on se, että työttömyysturvalla voisi helpommin aloittaa yrityksen. Tässä ei
ole uskallettu arvioida työllisyysvaikutuksia. Työelämä- ja tasa-arvovaliokunta kävi tätä
läpi ja piti sitä sinänsä hyvänä esityksenä, mutta kun meillä kuitenkin on olemassa startti-
raha jo nyt, näiden suhde näyttäytyi vähän kummallisena. Hyvä puoli tässä esityksessä on
se, että tämä vähentää varmasti työhallinnon taakkaa selvitellä sitä, työllistyykö yrittäjänä
kokopäiväisesti vai osa-aikaisesti vai miten, vaan sen neljä kuukautta voi ihan automaatti-
sesti työttömyysturvalla rauhassa perustaa yritystä ja toimia yrittäjänä. Mutta niin on voi-
nut starttirahallakin tehdä. Tosin se on ollut päätösperusteinen, eli TE-hallinnossa on pää-
tetty, saako sen starttirahan vai ei. No, tämän vapaan ja starttirahan suhde on sellainen, että
neljä kuukautta saa työttömyysturvan suuruista etuutta mutta jos yritystoiminnasta tulee
tuloja, tuo etuus sovitellaan yhteen, elikkä yritystulo leikkaa tuota työttömyysturvaa. Start-
 Tarkistettu
4.0



Pöytäkirjan asiakohta PTK 121/2017 vp
tirahassa näin ei ole, vaan starttirahan on saanut pitää kokonaisuudessaan. Tässä työtön
varmasti joutuu miettimään, kumpi hänelle on edullisempi asia. Helpompi on ottaa tämä
neljä kuukautta, mutta starttirahan kautta varsinkin pienituloinen ihminen saattaa saada
enemmän hyötyä itsellensä.

No, voiko sitten starttirahan saada käytettyään tätä etuutta? Siihen vastaukset olivat kyl-
lä luvalla sanoen aika sekavia valiokunnassa, kun tätä käsiteltiin, ja toivon, että siihen löy-
tyy selkeä linjaus. Lähtökohta oli se, että jos yrittäjäaikana pystyy osoittamaan, että on osa-
aikainen yrittäjä, sen jälkeen ikään kuin arvioitaisiin yrittäjän oman arvion kautta sitä, onko
tuo yritystoiminta kokoaikaista vai osa-aikaista. No, tämä on aika kummallinen menettely,
kun sitten niiden kohdalla, jotka eivät olisi käyttäneet tätä etuutta, arvioitaisiin TE-hallin-
non näkökulmasta. Aika sekavia tällaiset vapaat etuudet usein ovat, vaikka ne sinänsä kuu-
lostavat fiksuilta ja hyviltä.

Näistä ongelmista huolimatta esitys on kannatettava, ja aina kannattaa kokeilla tällaisia
byrokratiaa keventäviä malleja, mutta tämä varmasti kyllä jättää starttirahan taakseen ai-
nakin siinä työttömyyden alkuvaiheessa, jos yrityksiä perustetaan.

Työelämä- ja tasa-arvovaliokunta esitti, että olisi ollut mahdollisuus päästä tämän jär-
jestelyn piiriin, jos yrityksen on aloittanut jo siinä vaiheessa, kun on vielä irtisanomisaika
päällä, mutta sosiaali- ja terveysvaliokunta totesi, että se lisäisi todennäköisesti valtion ja
kassojen kustannuksia, eikä siihen siitä syystä lähtenyt mukaan. No, tämä järjestely saattaa
johtaa siihen, että yritys perustetaan hieman myöhemmin kuin se olisi voitu perustaa, mut-
ta luulen, että ne viiveet tästä näkökulmasta ovat pieniä eikä tästä kovin suurta haittaa siitä
näkökulmasta tule.

Hallitus on luvannut eduskuntaan esityksen, jossa työtön voisi helpommin opiskella
työttömyysturvalla. Tuota esitystä ei ole vielä tullut, mutta tähän pakettiin kuuluu pykäliä,
jotka liittyvät erityisesti ammatillisten opintojen päätoimisuuden arviointiin. Itse asiassa
hallituksen esitys olisi vaikeuttanut työttömyysturvalla opiskelua. Sinänsä on selkeää, että
ammatilliset opinnot lasketaan käytännössä aina kokoaikaisiksi, ellei voi lukea hyväksi nii-
tä varhempia opintoja, mitä on jossakin suorittanut, ja siitä näitä selvitysvelvollisuuksia ei
tule, mutta ongelma on se, että silloin myöskään ei voi työttömyysturvalla koskaan opis-
kella.

Sosiaali- ja terveysvaliokunta onneksi korjasi pienen virheen, joka täällä oli, koska laki
oli rakennettu siten, että opintotukilakiin olisi tehty muutoksia, mutta opintotukilakiin ei
ole tehty niitä muutoksia, joita tämän lain valmistelussa oli luvattu, joten tämä korjaus tän-
ne sisään on tehty.

Mielestäni pitää seurata tätä työttömyysturvalla opiskelun ja ammatillisten opintojen vä-
litilaa, koska on riskinä se, että jatkossakin meillä on ihmisiä, jotka eivät saa työttömyys-
turvaa eivätkä myöskään saa opintotukea, koska heidän opiskelunsa on niin vähäistä. Tämä
on kerrassaan kestämätön tilanne. Toivon, että jos näitä ilmenee, ne korjataan välittömästi.

17.50 Pia Viitanen sd: Arvoisa puhemies! Edustaja Filatov kuvasi yksityiskohtaisesti ja
asiantuntevasti kaikkea sitä, mitä tämä esitys pitää sisällään. Varmasti oli tärkeää juuri
tämä viimeinenkin havainto sen suhteen, että pitäisi katsoa, ettei sitten tule sellaisia tilan-
teita, että henkilö ei saa kumpaakaan. Nämähän ovat tietenkin niitä kohtuuttomia. Itse kun
en näissä kummassakaan valiokunnassa ole läsnä, niin minun on mahdotonta kaikkia yk-
sityiskohtia hahmottaa mutta periaatteet kyllä, ja tuo on tärkeä havainto.
2



Pöytäkirjan asiakohta PTK 121/2017 vp
Mutta kiinnitin huomiota myös siihen, mitä edustaja Filatov aluksi sanoi, että tämä on
niitä esityksiä, joiden työllisyysvaikutuksia ehkä hallitus itsekään ei niin kauheasti arvioi.
Varmasti kaiken kaikkiaan viitaten siihen edelliseenkin keskusteluun veropuolelta pitäisin
hyvin tärkeänä, että hallitus kaikessa politiikassaan maksimoisi työllisyysvaikutukset, kos-
ka uskoisin, että muutaman vuoden passiivisuus tässäkin suhteessa on saattanut meidät sii-
hen tilanteeseen, että talous ehkä meillä vähän hitaammin sitten nousee kuin muualla ja
varmasti kipakat toimet ja työllisyys aina etunenässä pitäisi näissä asioissa edetä.

Yleiskeskustelu päättyi.

Eduskunta hyväksyi hallituksen esitykseen HE 121/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


