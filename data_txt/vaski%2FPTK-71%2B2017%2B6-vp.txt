















































DEMB80B.tmp.xml


Pöytäkirjan asiakohta PTK 71/2017 vp
Pöytäkirjan asiakohta 

PTK 71/2017 vp

Täysistunto

Perjantai 16.6.2017 klo 13.02—13.29

6. Hallituksen esitys eduskunnalle laiksi rikosasioita koskevaa eurooppalaista tutkintamää-
räystä koskevan direktiivin täytäntöönpanosta sekä eräiksi siihen liittyviksi laeiksi

Hallituksen esitys HE 29/2017 vp
Valiokunnan mietintö LaVM 7/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 6. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.04 Eero Heinäluoma sd: Arvoisa puhemies! Tässähän on esillä ehdotus, josta lakiva-
liokunta on ollut yksimielinen, ja on selvää, että muun muassa rikosasioissa me tarvitsem-
me laveampaa eurooppalaista yhteistyötä. Sillä on iso merkitys olosuhteissa, joissa juuri
kansainvälinen rikollisuus on laajentunut ja rikolliset eivät tunne valtiollisia rajoja vaan
toimivat näiden rajojen ylitse. Pidän siis tätä ehdotusta sinällänsä kannattamisen arvoisena.

Tässä yhteydessä jään kuitenkin kysymään, onko tällä eurooppalaisen yhteistyön alueel-
la muita tarpeita yhteistyön tiivistämiseen. Tiedämme, että Euroopan unioni käy erittäin
merkittävää keskustelua omasta tulevaisuudestaan. Tässä on tulossa jo lähikuukausina ja
joulukuun EU:n huippukokoukseen tultaessa tärkeitä päätöksiä eurooppalaisen yhteistyön
tulevaisuudesta, joten oikeastaan toivoisin, että eduskunnalle annettaisiin tähän asiaan liit-
tyen mahdollisuus paneutua tosissaan EU:n tulevaisuusasiaan, koska se tulee olemaan tä-
män vuoden suuria kysymyksiä ja se, miten Suomi tässä asemoi itsensä, millaista tulevai-
suutta se lähtee rakentamaan, on tärkeä asia. Eli mennäänkö tässä eurooppalaisessa yhteis-
työssä pidemmälle — muutenkin kuin nyt tässä esillä olevassa, sinällänsä aika pienessä
asiassa?

13.06 Antero Laukkanen kd: Arvoisa rouva puhemies! Edustaja Heinäluoma nosti tässä
erittäin tärkeän kysymyksen esille, ja lakivaliokunnassa käytiin huolellista keskustelua tä-
män laajenevan yhteistyön tarpeesta ja merkityksestä ja ikään kuin myös siitä todellisuus-
pohjasta, kuinka paljon se vaikuttaa myös Suomen turvallisuustekijöihin tulevaisuudessa.
Nähtävissä on selvästi, että tämä yhteistyö tulee lisääntymään. Se lisääntyy koko oikeuden-
alalla, ja sitten se lisääntyy myös poliisihallinnon alalla, syyttäjätoimessa ynnä muussa,
niin että kyllä tässä kehityssuunta on tämä, että yhteistyö laajenee ja tiivistyy.

13.07 Timo Heinonen kok: Arvoisa puhemies! Kun edustaja Heinäluoma laajensi hive-
nen tätä keskustelua myös eurooppalaiseen turvallisuuteen laajemminkin ja rikollisuuteen,
 Tarkistettu
4.1



Pöytäkirjan asiakohta PTK 71/2017 vp
niin on tietysti hyvä huomata, että kaiken kaikkiaan rikollisuus on tänä päivänä yhä enem-
pi rajoja ylittävää. Sitä tapahtuu tietysti kyberrikollisuuden ympärillä mutta myös terroris-
min saralla.

Tietysti itse toivoisin, että kun näitä kysymyksiä nyt pohditaan, miten voisimme näissä
asioissa toimia entistä vahvemmin yhdessä, niin tietysti siinä, että voidaan ennaltaehkäistä
näitä terrori-iskuja, yhtenä on tiedustelu, mutta toisena se, mikä minua on hämmästyttänyt,
että kun joku näistä henkilöistä saa esimerkiksi maahantulokiellon terrorismikytkösten ta-
kia, niin nämä eivät ole kuitenkaan EU:ssa yhteneviä. Tällaisia henkilöitä ainakin julkisuu-
dessa olleiden tietojen mukaan on esimerkiksi voinut käydä Suomessa — ja julkisuudessa
olleiden tietojen mukaan on myös käynyt Suomessa. Itse toivoisin, että näissä asioissa
myös etsittäisiin yhteisiä keinoja ennaltaehkäistä sitä radikalisoitumista ja sen viestin levit-
tämistä. Silloin kun yksi maa asettaa tällaisia, lähinnä terrorismiin liittyviä rajoitteita, niin
ne olisivat luonnollisesti silloin koko EU:ta koskevia.

13.08 Pia Viitanen sd:  Arvoisa rouva puhemies! On hyvin tärkeää, että turvallisuutta
voimme vaalia niin kansallisesti kuin kansainvälisestikin, ja ne uhkakuvat, mitä maailmal-
la tänä päivänä on, ovat tietenkin huolestuttavia. Voimme puhua, toden totta, niin terroris-
min uhista kuin sitten kyberuhista. Maailma on muuttunut, turvallisuusympäristö on muut-
tunut, ja se edellyttää ilman muuta myös kansainvälistä yhteistyötä ja kaiken kaikkiaan sen
kehittämistä.

Tässä tuli mielestäni hyvin oivallisesti ilmi se, että Euroopan unionin yhteistyö kehittyy
nyt monella saralla ja monella ulottuvuudella. On julkaistu erilaisia asiakirjoja, ja myös
Euroopan unionissa käydään vahvaa keskustelua erilaisista ytimistä ja siitä, miten Euroo-
pan unioni kokonaisuudessaan tulee kehittymään.

Meillä eilen oli tämä asia sillä tavalla esillä, että puhuimme talousasioista, talousasiois-
sa tiivistymisestä, mitkä ovat tulevaisuudennäkymät. Siellä on isoja suunnitelmia muun
muassa yhteisestä finanssipolitiikasta, Emun syventämisestä ja tämän kaltaisesta. Samoin
puhuimme tästä Kreikan tilanteesta, mikä oli ajankohtainen. Nyt sitten viime yönä siellä on
saavutettu kompromissi. Silloin me kysyimme täällä sitä mahdollisuutta, että näistä asiois-
ta pitäisi pystyä puhumaan myös täällä eduskunnassa, näistä Euroopan asioista, yhteistyös-
tä kaikilla saroilla, myös tässä istuntosalissa julkisesti. Meidän ongelmammehan on se, että
usein tämä keskustelu jää suureen valiokuntaan, mikä sinänsä on hyvä, että eduskunnalla
on siellä tällainen mahdollisuus vahvasti ottaa kantaa Euroopan unionin asioihin, mutta
myös kansalaisilla on oikeus käydä tätä keskustelua ja tietää, mitä tapahtuu. Nyt esimer-
kiksi, kun tämä Kreikka on tullut, meillä on julkisuudessa joitakin tietoja, mitä siellä on ta-
pahtunut, mutta esimerkiksi tulevaisuuteen katsoen: onko niin, että hallituksen linja on se,
että tullaan hyväksymään velkahelpotuksia? Se on todella iso asia.

Siksi, puhemies, haluaisin tässä yhteydessä, kun puhutaan Euroopan turvallisuudesta,
Euroopan yhteistyöstä kaiken kaikkiaan, kyllä korostaa sitä, että edellyttäisin, että hallitus
jossain muodossa tuo tämän eurooppalaisen yhteistyön [Puhemies koputtaa] kehittämisen
myös tänne isoon saliin keskusteluun. [Olavi Ala-Nissilä: Tuleehan se!]

13.10 Päivi Räsänen kd: Arvoisa rouva puhemies! Rajat ylittävän vakavan rikollisuuden
luonne on muuttunut. Se on yhä enemmän tietoverkkoihin kohdistuvaa tai tietoverkkoja
hyödyntävää, ja samalla elämme tilanteessa, jossa eurooppalaisen poliisiyhteistyön ase-
maa, Europolin toimintaa koetellaan brexitin myötä. On edelleen epäselvää se, millä ta-
2



Pöytäkirjan asiakohta PTK 71/2017 vp
voin tämä poliisiyhteistyö jatkossa järjestetään. Nimenomaan pienten EU-maiden kannal-
ta on erittäin tärkeää, että yhteistä tietoa kootaan ja sitä yhteistä tietoa voidaan myös käyt-
tää hyödyksi, ja sen takia nimenomaan Suomen näkökulmasta on tärkeää, että brexitin to-
teutuessa pystyttäisiin Iso-Britannia pitämään mukana poliisiyhteistyössä, koska Iso-Bri-
tannia on joka tapauksessa esimerkiksi tiedustelussa se suurvalta Euroopan alueella.

Viranomaisten yhteistyötä helpottaa myös se, jos viranomaisten toimivaltuudet ovat
mahdollisimman samankaltaiset, ja tässä suhteessa täytyy nostaa tämä ajankohtainen asia
tietoliikennevalvonnasta ja tiedustelulainsäädännöstä esiin. Me olemme tällä hetkellä hy-
vin riippuvaisia niin sanottujen ystävällismielisten maiden, vieraiden valtioiden, viran-
omaisten toimivaltuuksista, jotka kyllä ulottuvat Suomen rajoille, mutta meidän omien vi-
ranomaistemme toimivaltuudet eivät sinne ulotu, ja tässä meillä eduskunnalla on suuri vas-
tuu, että tämän asian hoidamme, kun hallitus on lakiesityksensä antanut.

13.12 Mika Kari sd: Arvoisa rouva puhemies! Eurooppalaisuutta koetellaan tällä hetkel-
lä niin terrorismin kuin kansainvälisen rikollisuuden laajenemisen kautta. Kansalaiset ihan
aidosti kokevat turvattomuuden tunnetta, ja tähän turvattomuuden tunteeseen meillä vas-
taavat tietenkin ensi linjassa meidän viranomaiset, mutta myös poliittinen näköala ja po-
liittinen kenttä pitää koota myös tämän eurooppalaisen turvallisuuden näkökulman kautta
täällä eduskunnassa entistä vahvemmin. Kannatan tässä myös tätä edustaja Heinäluoman
näkemystä, että kun Suomi on tasavalta, eduskunta keskustelee Eurooppa-politiikasta, niin
myös tämä turvallisuuspolitiikka Eurooppa-kontekstissa olisi vahvemmin tässä salissa
esillä.

Tällä hetkellähän Suomi ehkä enemmänkin ajautuu pala palalta erilaiseen Eurooppa-po-
litiikkaan myös turvallisuuspolitiikkansa osalta, muun muassa nyt perustamalla eurooppa-
laisen syyttäjänviraston ja lähtemällä tähän toimintaan mukaan. Itse hallintovaliokunnassa
nyt kuudetta seitsemättä vuotta työskentelevänä olen huomannut, että rajaturvallisuus-
asioissa Eurooppa kehittyy, voi sanoa, luontevaa polkuaan mutta rikollisuuden torjunnas-
sa meillä on vielä paljon tehtävää eurooppalaisessa kentässä, ja tähän liittyy tietenkin ri-
kollisuuden eri muodot ja erityisesti vakavaan terrorismiin, kansainväliseen rikollisuu-
teen, huumekauppaan ja vastaavaan liittyvissä töissä. Myös tasavallassa olisi syytä koota
tätä eurooppalaista näköä yhteen eri valiokuntien rajojen yli ja tietenkin yhteiseen hyvään
pyrkien.

13.14 Eero Heinäluoma sd: Arvoisa puhemies! Kuten sanoin, arvostan sitä, että tämä esi-
tys on yksimielinen. Tässähän on yksi esimerkki siitä, että tehdään järkevää, tiivistyvää yh-
teistyötä Euroopan unionin jäsenmaiden kesken. Siihen liittyy sitten myös toisten jäsen-
maiden tarpeiden hyväksyminen eli heidän näkökantojensa huomioon ottaminen ja oikeu-
dellisia asioita koskevan yhteistyön toteuttaminen ja myös mahdollisuus käyttää eräitä
pakkokeinoja. Mutta hyvä on, että tämä on yksimielinen.

Sitten jään toiseen osioon: huoleen, joka tulee kevään keskustelusta ja myös viime päi-
vien ja viikkojen keskustelusta. Kun meillä on myös paljon puheenvuoroja, joissa lähde-
tään siitä, että me asettuisimme eurooppalaisen yhteistyön ulkopuolelle, niin jään nyt ky-
symään, onko kuitenkaan niin, että tämä yksimielisyys tässä asiassa on todellista eli kaikki
ovat huomanneet, että täällä on tällainen esitys käsittelyssä. Onko niin, että todellakin kaik-
ki edustajat ovat huomanneet, että tämä on järkevää ja että tätä eurooppalaista yhteistyötä
oikeusasioissa halutaan viedä eteenpäin? Miten tämä tapahtuisi olosuhteissa, joissa olisim-
3



Pöytäkirjan asiakohta PTK 71/2017 vp
me Euroopan unionin ulkopuolella, niin kuin on esitetty? Sekin on kysymys, joka täytyy
näiden konkreettisten hankkeiden yhteydessä esittää, jotta tulee näkyviin se, [Puhemies
koputtaa] mitä se ulkopuolella oleminen sitten käytännössä tarkoittaa.

13.16 Kari Tolvanen kok: Arvoisa puhemies! Suomen ja EU:n oikeus- ja turvallisuusvi-
ranomaiset ovat jo pitkään tehneet hyvin ansiokasta yhteistyötä. Siellähän on kattojärjes-
töinä ollut Europol, Eurojust, Olaf ja osin myös Interpol, ja nyt tulee vielä EPPO. Sen li-
säksi kansalliset viranomaiset tekevät hyvin paljon kahdenkeskistä yhteistyötä.

Itse asiassa tämä hallituksen esitys tutkintamääräyksistä, mikä nyt lakivaliokunnassa on
käsitelty, ei Suomen kannalta niin mullistava ole. Tässä korvataan oikeusapulainsäädäntö,
ja tämä tutkintamääräyslainsäädäntö perustuu direktiiviin, joka on velvoittava Suomelle.
Siis se on hyvä, että tämä meidän mietintömme lakivaliokunnassa oli yksimielinen, näin
pitääkin olla. Mutta lakivaliokunta oli toki huolissaan muutamasta asiasta.

Yksi oli se, että tässä noudatetaan tämmöistä sekamuotoista menettelyä, eli se on lain-
käyttäjän kannalta erittäin, erittäin hankala soveltaa tietyissä tilanteissa. Mutta tämä haaste
kyllä ilmenee siellä meidän mietinnössämme.

Toinen, mikä Suomen kannalta ei ollut kovinkaan hyvä ratkaisu, on se, että poliisin pi-
tää saada syyttäjän vahvistus tutkintamääräykselle. Siinä on semmoinen päällimmäinen
haaste ja ongelma, että syyttäjillä ei ole 24/7-päivystysjärjestelmää. Tämä on helppo asia
sitten, jos on joku pitkäkestoinen juttu, johon on jo määrätty syyttäjä, mutta kiiretilanteis-
sa, kun tapahtuu viikonloppuna tai ilta- ja yöaikana joku vakava rikos ja heti pitää tehdä
kiireinen oikeusapupyyntö, nyt pitää etsiä jostain syyttäjä käsiin ja saada häneltä allekirjoi-
tus tähän asiaan. Tästä on lakivaliokunta esittänyt huolia siellä mietinnössään, muun muas-
sa sen, että syyttäjien pitää perustaa ympärivuorokautinen päivystysjärjestelmä.

Mutta kaiken kaikkiaan tämä on lähtökohdiltaan hyvä. Joitain kauneusvirheitä tässä on,
mutta tämä on hyväksyttävissä oleva, yksimielisesti.

13.18 Pekka Haavisto vihr: Arvoisa puhemies! Niin kuin monet ovat täällä todenneet,
tämä esitys on hyvä ja korostaa eurooppalaisen yhteistyön merkitystä myös rikollisuuden
torjunnassa, joka on tietysti osa tämmöistä laajaa turvallisuutta, joka on nimenomaan Eu-
roopan unionin vahvuusalue, hyvin samantapainen kuin yhteisen rajavalvonnan asiat, joita
täällä on aikaisemmin käsitelty ja joissa Frontexille on tullut lisää mahdollisuuksia ja val-
tuuksia. Kun katsoo peruutuspeiliin, miten vaikkapa tätä vuoden 2015 pakolaiskriisiä olisi
voitu parhaalla tavalla hoitaa, niin silloinhan olisi juuri tarvittu tätä eurooppalaista yhteis-
työtä myöskin rikollisuuden torjunnassa siellä ulkorajalla, jotta sieltä olisi sellaiset tapauk-
set voitu sitten karsia, jotka nyt aiheuttavat Euroopan sisällä ongelmia terroristisella toi-
minnalla tai rikollisuudella. Yhteistyö on erittäin tärkeää.

Olisin ottanut yhden esimerkin. Kun itse uskon myöskin yhteiseen eurooppalaiseen ar-
vopohjaan, niin tulemme joissain asioissa ehkä uusiin vaikeuksiin. Seurasin Unkarin uu-
den lainsäädännön säätämistä, jossa kansalaisjärjestöjen rahoitus ulkomailta tuli rangaista-
vaksi. Voi sitten kuvitella, kun siellä tulee viranomaistapauksia kansalaisjärjestötoimijoita
kohtaan — ehkä nämä toimijat ovat sitten toisissa Euroopan maissa — millä tavalla virka-
pyyntöjä tulee. En edes osaa sitä kuvitella. Meidän täytyy kuitenkin säilyttää sellainen ter-
ve, ihmisoikeusperustainen näkemys aina omassa toiminnassamme ja katsoa nämä keissit
tarkasti lävitse, koska meillä on valitettavasti myöskin Euroopan unionin sisällä tullut tai
ilmestymässä sellaista kansallista lainsäädäntöä, josta itse voimme todeta, että tämä ei täy-
4



Pöytäkirjan asiakohta PTK 71/2017 vp
tä niitä ihmisoikeus- tai kansalaisvapauskriteerejä, joita varten oikeastaan myöskin eu-
rooppalainen lainsäädäntö on luotu.

13.19 Antero Laukkanen kd:  Arvoisa rouva puhemies! Yksi asia tässä myös keskuste-
lutti, ja se oli tietoturva jatkuvasti kasvavassa tiedonvaihdossa. Tulisi huolellisesti keskus-
tella siitä, miten pitkälle olemme valmiit menemään yksityisyydensuojan murtamisessa,
sekä myös siitä, miten tietosuoja pystytään säilyttämään yhä laajemmassa sähköisessä tie-
tojenvaihdossa. Olisiko ehkä aika jo ottaa käyttöön täysin suljettu verkko, jossa ei ole muu-
ta liikennettä kuin turvallisuuteen liittyvää informaatiota? Sitä voisi kutsua leikkisästi
vaikka 10G-verkoksi.

Oleellista on tässä se, kun tämä määrä, jota jaetaan, jatkuvasti kasvaa tuolla verkossa,
miten pystytään turvaamaan se siellä liikkuva tieto, joka liittyy kansalaisten yksityisyy-
teen ja sitten toisaalta kansalliseen turvaan ja koko Euroopan sisäiseen turvaan. Tästä pi-
täisi käydä laaja keskustelu eduskunnassa, miten pitkälle olemme valmiit menemään yksi-
tyisyydensuojan murtamisessa ikään kuin turvallisuuden nimissä.

13.21 Olavi Ala-Nissilä kesk: Arvoisa rouva puhemies! On totta, että eurooppalainen yh-
teistyö rikostutkinnassa on ehkä ajankohtaisempaa kuin koskaan ennen ja tämä muuttunut
maailma, digitalisoitunut maailma, antaa mahdollisuuksia, myöskin ehkä uhkia.

Itse entisessä elämässäni olin Europolin tarkastusvaliokunnan jäsen kolme vuotta, yh-
den vuoden puheenjohtajanakin, ja silloin sain seurata sitä erittäin tärkeätä työtä. Sittem-
min Europol muuttui EU:n erillisvirastoksi, millainen se on tällä hetkellä. Nyt jään kysy-
mään, aiheuttaako brexit tässä ongelmia. Meille jää tietysti Interpol-yhteistyö, mutta tässä-
kin tämä kysymys varmasti nousee keskusteluun.

Puhemies! Mehän tässä eduskunnassa juuri hiljattain puhuimme ulkopolitiikasta ja Eu-
rooppa-politiikastakin, emme kovin fokusoidusti, mutta Eurooppa-asiat olivat täällä kes-
kustelussa. Mutta on ilmiselvää, että on tarve nyt EU:n kehittyessä ja eläessä tämmöiseen
fokusoituun keskusteluun myöskin täällä suuressa salissa, varmaan jo ensi syksynä.

Puhemies Maria Lohela:  Hyvät edustajat, pyydettyjä puheenvuoroja on tällä erää kolme,
mutta muistutan silti tässä yhteydessä, että kello 13.30 suuri valiokunta odottaa vuoroaan.

13.22 Pia Viitanen sd: Arvoisa puhemies! Tässä tuli esiin muun muassa valmisteilla ole-
va tiedustelulaki. Haluan kyllä myös painottaa sitä, että totta kai siitä täytyy saada sen kal-
tainen asianmukainen kokonaisuus, jossa huomataan tämän päivän turvallisuustarpeet
mutta myös katsotaan hyvin tarkkaan yksityisyydensuojan ulottuvuus. Mielestäni nämä
asiat vain täytyy viisaalla tavalla pystyä sovittamaan kaiken kaikkiaan yhteen, ja se var-
masti vaatii paljon hiontaa ja ajattelutyötä ja asioihin perehtymistä.

Puhemies! Vielä kerran tästä tietynlaisesta yksituumaisuudesta. On totta, mielestäni tä-
mäkin on hyvin osoittanut sen, kuinka tärkeää eurooppalainen yhteistyö on, erittäin tär-
keää myös nimenomaan esimerkiksi rikollisuuden torjunnassa. Ja koska näin on, niin edel-
leenkin tietenkin se kysymys, minkä edustaja Heinäluoma tuossa esitti, on aika relevantti
eli se, olemmeko me ylipäätään yksimielisiä siitä, että meidän tulee kuulua Euroopan unio-
niin. Minulle se on itsestään selvää, että haluan kuulua Euroopan unioniin. Mutta tämän
päivän keskustelua poliittisesti kun seuraa myös täällä eduskunnassa, niin aina se ei vält-
tämättä tunnu kovinkaan yksiselitteiseltä. On väläytelty erilaisia mahdollisuuksia siitä, pi-
5



Pöytäkirjan asiakohta PTK 71/2017 vp
täisikö Suomen sitten jossain vaiheessa jopa järjestää kansanäänestyksiä euroerosta ja niin
poispäin. Esimerkiksi tässä salissahan, tässä mainitussa keskustelussa, mihin edustaja Ala-
Nissilä viittasi, jo hämmästeltiin tuoreen eurooppaministerin lausuntoja Euroopan unionis-
sa, jossa ensimmäisessä kokouksessa käytiin jo väläyttämässä Suomen mahdollista eu-
roeroa, mikä ei tietenkään mielestäni ole sopivaa, koska myös kansainvälisesti meitä seu-
rataan ja näistä puheista tehdään tulkintoja.

Siksi, puhemies, minulla on edelleen se idea. Hyvä, että edustaja Ala-Nissilä sanoi, että
voimme tähän asiaan syksyllä palata, ja se on varmasti tarpeen, koska keskustelu jäi kovin
lyhyeksi minuutin puheenvuoroineen ja kaikki siellä varmasti eivät kaikkea kerinneet vie-
lä sanoakaan, niin että tähän asiaan on palattava. Minä toivon, että mahdollisimman pian
tuore eurooppaministeri — hän on vielä tuore ministeri — [Puhemies koputtaa] voisi antaa
omasta näkökulmastaan katsauksen eurooppalaisen yhteistyön tulevaisuuteen. [Markku
Rossi: Hallituksella on selkeä linja!]

13.24 Päivi Räsänen kd: Arvoisa rouva puhemies! Sellaisten ongelmien ratkaisuun, jot-
ka ovat luonteeltaan rajat ylittäviä, tarvitaan todellakin myös niitä rajat ylittäviä keinoja ja
rajat ylittäviä yhteisiä pelisääntöjä, ja mielestäni juuri tämäntyyppisten rikosten torjunta ja
tutkinta ovat asioita, joissa Euroopan unionia ja näitä yhteisiä toimia tarvitaan.

Täällä lakivaliokunnan puheenjohtaja viittasi siihen ongelmaan, että tämän hallituksen
esityksen perusteluiden mukaan pääsääntönä on se, että tutkintamääräyksen vahvistaa tut-
kittavana olevaan rikosasiaan nimetty syyttäjä. Tämähän voi todellakin johtaa kiiretilan-
teessa siihen, että rikosasiaan nimetty syyttäjä ei aina ole tavoittavissa, [Antero Laukka-
nen: Tai olemassa!] ja sen vuoksi pidän kyllä tätä lakivaliokunnan mietintöä siltä osin hy-
vänä, että siellä ehdotetaan sitä, että päivystysjärjestelyin huolehdittaisiin siitä, että nimen-
omaan näissä kiiretilanteissa syyttäjän vahvistus tutkintamääräykselle olisi saatavissa
kaikkina vuorokaudenaikoina. Nyt tietysti täytyy huolehtia myös siitä, että tällainen päi-
vystysjärjestely luodaan, jotta näitä käytännön ongelmia ei tulisi eikä tapahtuisi sitä vaa-
raa, minkä Poliisihallitus on esittänyt, että syyttäjän vahvistamistarve voi hidastaa ja mut-
kistaa asioiden hoitamista ilman, että [Puhemies koputtaa] siitä sitten saataisiin merkittä-
vää hyötyä.

13.26 Jyrki Kasvi vihr:  Arvoisa puhemies! Edustaja Laukkanen kiinnitti ansiokkaasti
huomiota yksityisyydensuojaan Euroopan poliisin ja turvallisuusviranomaisten tietojen-
vaihdossa. Tosiaan, kun näiden eri viranomaisten tietojärjestelmät ovat sekä teknisesti että
tiedonhallintaprosesseiltaan epäyhteensopivia, siinä rajalla hyvin helposti se tietosuoja
heikkenee.

Edustajan ehdottama suljettu viranomaisverkko Eurooppaan on sinänsä houkutteleva
ajatus mutta ei valitettavasti kestäisi kovin pitkää aikaa. Se vanhenisi hyvin nopeasti, ja sa-
maan aikaan esimerkiksi kyberrikollisten keinot eivät vanhenisi. Siitä tulisi muutamassa
vuodessa haavoittuva.

Kyllä henkilötietojenkin käsittelyyn löytyy myös avoimessa verkossa täysin tietoturval-
liset ratkaisut — meillä on hyvä esimerkki siitä, miten Viron palveluväylä toimii — mutta
se tarkoittaa sitä, että meidän tulisi pystyä Euroopan turvallisuusviranomaisten ja muiden
viranomaisten kesken sopimaan paitsi näistä tiedonhallinnan standardeista ja tiedon mää-
rittelystandardeista myös operatiivisen tietoturvan käytänteistä. Se on iso työ, mutta pakko
se on aloittaa, ja esimerkiksi Suomi voisi olla siinä aloitteellinen.
6



Pöytäkirjan asiakohta PTK 71/2017 vp
13.28 Antero Laukkanen kd: Arvoisa rouva puhemies! Kiitän edustaja Kasvia. Oikeas-
taan vähän heitin tässä hänelle ikään kuin mailan lapaan tätä aloitetta, koska toivoin, että
hän asiantuntijana kommentoisi ja vahvistaisi, ja näinhän se varmaan on kuin hän totesi.
Mutta tässä voisi olla Suomen erikoisosaaminen hyvässä käytössä, niin kuin edustaja Kas-
vi totesi.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 29/2017 vp sisältyvät 1.-6. lakiehdotuksen. Lakiehdotusten toinen käsittely päät-
tyi. Asian käsittely päättyi.
7


	6
	13.04
	13.06
	13.07
	13.08
	13.10
	13.12
	13.14
	13.16
	13.18
	13.19
	13.21
	13.22
	13.24
	13.26
	13.28


