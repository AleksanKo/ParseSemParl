















































DEMCD84.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

6. Hallituksen esitys eduskunnalle laeiksi aravalainojen lainaehtojen muuttamisesta eräis-
sä tapauksissa annetun lain, vuokra- ja asumisoikeustaloyhteisöjen talouden tervehdyttä-
misavustuksista annetun lain sekä aravarajoituslain 16 a ja 17 a §:n muuttamisesta

Hallituksen esitys HE 208/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään ympäristövaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 7. asiakohtaan.

Haluaako ministeri tästä sanoa jotain? — Olkaa hyvä.

Keskustelu

15.52 Asunto-, energia- ja ympäristöministeri Kimmo Tiilikainen (esittelypuheen-
vuoro): Arvoisa puhemies! Nyt tuotava lakiesitys keskittyy siihen ongelmaan, että meillä
tuolla väestöään menettävissä kaupungeissa on tyhjillään olevia, aikoinaan tuettuja vuok-
ra-asuntoja, joitten ylläpito on kallista, ja jos niissä ei riitä asukkaita, niin ne harvat olemas-
sa olevat asukkaat joutuisivat kuitenkin vuokrillaan maksamaan sen koko rakennuksen
kustannukset, jolloin vuokrapaine nousee, vaikka kysyntä näistä asunnoista olisi hyvin
pientä.

Tässä oli niin sanottu AAKE-työryhmä, joka pohti ehdotuksia, miten tässä ongelmassa
voidaan tulla vastaan, ja nyt tässä hallituksen esityksessä tuodaan sitten lakiesitykset tuon
työryhmän ehdotuksen mukaisina. Tässä korotetaan tällaisia purkuavustuksia silloin kun
päädytään ratkaisuun, että on taloudellisempaa purkaa se vanha, vajaakäyttöinen rakennus
kuin lähteä sitä korjaamaan tai pitämään yllä, ja tässä tuodaan myös uudenlaisia rahoitus-
mahdollisuuksia jatkotöihin. 

Eli tässä lyhykäisyydessään, ja toivon, että eduskunta käy huolellisesti valiokunnassa
läpi sen, vastaako tämä nyt niihin tarpeisiin, mitä tuolla väestöään menettävillä kaupun-
geilla on. Tilanteet ovat kovin erilaisia eri paikkakunnilla, mutta tässä on työryhmän esi-
tykset nyt tuotu lainsäädännön muotoon.

15.54 Kaj Turunen kok: Arvoisa puhemies! Ja kiitos ministerille, jos on aikaa vielä olla
paikalla. 
 Tarkistettu
4.0



Pöytäkirjan asiakohta PTK 106/2018 vp
Arvoisa puhemies! Lähtökohtaisesti tämä hallituksen esitys 208/2018 aravalainaehto-
jen muuttamisesta ja aravarajoituslain muuttamisesta on hyvä, mutta joissain tapauksissa
tämä voi olla kuitenkin riittämätön.

Tässä hallituksen esityksessä on teksti: ”Kasvukeskusten ulkopuolisilla alueilla erityi-
sesti aravalainoitettuja vuokra-asuntoja jää tyhjilleen, kun kaupungistumiskehityksen ja
elinkeinoelämän muutosten aikaansaama muuttoliike suuntautuu kasvukeskuksiin. Asun-
tojen jäädessä tyhjilleen vuokrataloyhteisö ei kykene kattamaan asunnoista aiheutuvia kus-
tannuksia.” Tämä teksti on tietenkin totta, mutta tästä puuttuu mielestäni aika olennainen
asia eli julkisen sektorin toimet, ja julkiseen sektoriin tässä yhteydessä lasken myöskin yli-
opistot mukaan. Ja kyllä tämä julkinen sektori on vähintään yhtä suuressa roolissa niillä
alueilla, joiden aravarahoitteiset asunnot jäävät tyhjilleen poismuuton vuoksi.

Yksi tällainen paikkakunta on kotikaupunkini Savonlinna, joka käytännössä menetti
asukkaita opiskelijoiden muodossa, kun opettajankoulutuslaitos yliopiston hallituksen
päätöksellä siirrettiin Joensuuhun. Meillä jäi Savonlinnaan satoja asuntoja tyhjilleen, ja
kun yhtäkkiä tulee asuntomarkkinoille satoja asuntoja, niin sehän sotkee asuntomarkkinat
niin vuokra-asuntojen osalta kuin myytävienkin asuntojen osalta. Tämän vuoksi, ettei koko
asuntomarkkinaa alueella sekoiteta, näitä tyhjilleen jääneitä aravarahoitteisia vuokra-asun-
toja täytyy purkaa. Esimerkiksi Savonlinnan Vuokratalot Oy purki viime kesänä useita ker-
rostaloja, yhteensä 107 asuntoa, OKL:n poislähdön vuoksi.

Nämä ovat erittäin merkittäviä tilanteita aluetaloudellisesti, mutta myös näille vuokra-
taloyhtiöille, joissa on valtiontakaukset ja joissa sitä kautta myöskin taloudellinen vastuu
siirtyy valtiolle. Tässä hallituksen esityksessä on pyritty nimenomaan taklaamaan näitä on-
gelmatilanteita ja pikkuisen ojentamaan kättä tällaisille alueille ja tällaisille asunto-osa-
keyhtiöille, jotka ovat aravarahoitteisia ja joutuneet vaikeuksiin. Tässähän on käytännölli-
sesti katsoen neljä elementtiä: on lainaehtojen muuttaminen, tervehdyttämisavustus, rajoi-
tus- ja purkuakordi ja suora purkuavustus. 

Tässä hallituksen esityksessä anteeksi annettavien lainojen määrä eli purkuakordi nou-
sisi nykyisestä 60 prosentista enintään 70 prosenttiin. Ehkä tämä ei kaikissa tilanteissa jat-
kossa kuitenkaan ole riittävä prosentti. Selvitysmies Hannu Rossilahti ehdotti merkittäväs-
ti suurempaa helpotusta. Rossilahden esitykseen kuuluvan case Savonlinna -mallin mu-
kaan vaikeimpien asuntomarkkinaongelmien kanssa painivien kuntien purkuakordi voisi
olla jopa 95 prosenttia, samoin purkuavustus. Joissain tilanteissa tämänkin kokoinen pro-
sentti on perusteltu. Minä toivon, että valiokuntakäsittelyssä tämä Rossilahden taannoinen
esitys voisi jossain muodossa toteutua tai ainakin niin, että valiokuntakäsittelyssä katsot-
taisiin tämän prosentin määrää: onko tämä 70 prosenttia kaikissa tilanteissa riittävä, tai oli-
siko mahdollista rakentaa vastaavan tyyppinen kriteeristö kuin on rakennemuutoskuntien
nimeämisessä. Jos kriteerit täyttyvät, voisi vuokratalojen tukemisessa olla laajempi työka-
lupakki.

Hyvää tässä lakiesityksessä on tämän perusajatus ja myös se, että nämä purkuakordit ja -
avustukset voi saada käyttöön ennalta ehkäisevästi jo ennen kuin vuokrataloyhtiö on ajau-
tunut merkittäviin taloudellisiin ongelmiin. Kaiken kaikkiaan täytyy sanoa tästä hallituk-
sen esityksestä, että hallitus on reagoinut näihin ongelmiin, joita jatkossa todennäköisesti
tässä maassa tulee vielä enemmän kuin tähän asti on tullut. 

Haluaisin vain kiinnittää tässä huomiota tähän, että tämä 70 prosenttia ei taida sitten kui-
tenkaan olla se riittävä prosentti. — Kiitos.
2



Pöytäkirjan asiakohta PTK 106/2018 vp
16.00 Pia Viitanen sd: Arvoisa rouva puhemies! Taisipa käydä niin, että edellinen puhu-
ja, edustaja Turunen, kiteytti lähinnä sen, mitä itsekin olisin halunnut tässä lähetekeskus-
telussa sanoa: että esitys on sinänsä kannatettava mutta riittämätön mitä todennäköisim-
min. Pidin hyvänä sitä, että edustaja Turunen pohti sitä mahdollisuutta, että esimerkiksi va-
liokuntavaiheessa voitaisiin vielä kehittää tätä eteenpäin.

Tämähän on tämän asuntopoliittisen vaikean yhtälön kirpeä toinen puoli. Toinen puoli
on se ongelma, että kasvukeskuksissa erityisesti pääkaupunkiseudulla on aivan liian vähän
kohtuuhintaisia koteja. Toisaalla sitten joillain alueilla väestöä menetetään ja asuntoja jää
tyhjiksi.

Myös tarkastusvaliokunta käsitteli laajasti koko asuntopolitiikkaa. Tämä tärkeä paperi
tulee huomenna myös tänne täysistuntoon keskusteltavaksi. Pohdimme siinä tätä samaa
yhtälöä siten, että nostimme esiin hyvin näyttävästi muun muassa tämän Savonlinna-casen
siinä valossa, että valtion ei tulisi tehdä sellaista aluekehityspolitiikkaa, että omin toimin,
muiden politiikan lohkojen toimin, teemme asuntopoliittisia katastrofeja tietyille alueille,
ja tämä Savonlinna on tietenkin surullisen kuuluisa esimerkki siinä. Mainitsimme myös tä-
män AAKE-työryhmän työn tärkeyden sekä myös tämän Rossilahden työn. On hyvä, jos
voidaan pohtia todellakin sitä, että myös valiokunnassa sitten vielä pistettäisiin hieman li-
sää potkua näihin sinänsä kannatettaviin esityksiin.

Puhemies! Tämä on oikeasti iso ongelma, ja tietenkin kun ajattelemme sitä ja katselin
tuossa tunnuslukuja, että vuoden 2017 lopulla tyhjiä ARA-asuntoja oli liki 9 000 kappalet-
ta, 2,4 prosenttia ARA-kannasta, niin kyllä se aika iso on. Monilla paikkakunnilla, missä
tätä tapahtuu, tämä on kyllä tosiasiallinen ongelma. On tosiaan hyvä niin, että nyt menem-
me askelia eteenpäin, mutta toivottavasti voisimme päätyä vielä hivenen pidemmälle.

Yksi asia, minkä haluaisin vielä tässä nostaa pohdintaan, on se, mitä myös tarkastusva-
liokunta käsittelee, senkaltainen ongelma, johon ihan tämä ei tuo ratkaisua, eli se, että mo-
nella paikkakunnalla omakotitalot tavallaan menettävät arvonsa, ne eivät mene kaupaksi,
ja moni ihminen jää sitä kautta loukkuun. Toivoisin, että myös tämänkaltaista pohdittaisiin
pikaisesti: mitä voitaisiin näissä tapauksissa tehdä. Muun muassa presidentti Niinistöhän
omissa ulostuloissaan on ottanut tähän aikanaan vahvasti kantaa, ja siksi edellyttäisin, että
myös näitä asioita pohditaan vakavasti tässä ja nyt.

16.03 Hannu Hoskonen kesk: Arvoisa rouva puhemies! Tämä nyt käsittelyssä oleva la-
kiesitys toki reagoi nykyaikaan ja keskittämisen jälkiseurauksiin, jotka eivät kaikin tavoin
ole hyviä. Voi sanoa, että edustaja Turunen erinomaisessa puheenvuorossaan käsitteli tätä
Savonlinnan tapausta, joka lienee semmoinen oikein kärkevin esimerkki näistä ongelmis-
ta. Kaupungissa, jossa muuttotappio on valtava, sitten joudutaan tekemään jopa talojen
purkamisia, jotta pystytään taloyhtiöiden talous pitämään jonkinlaisessa kunnossa. On sel-
vä, että kuntien ja kaupunkien verotuloja ei voida käyttää tällaisten yhtiöiden tukemiseen,
vaan siellä pitää mitoittaa sen yhtiön toiminta niin, että se tuloillaan pystyy peittämään me-
not ja tulemaan siinä välissä toimeen vielä niin, että pystyy niitä jäljelle jääviä taloja pitä-
mään kunnossa ja vuokralaiset tyytyväisinä. Siihenhän kaikki perustuu. 

Mielestäni, arvoisa puhemies, tähän keskusteluun pitää nostaa myös valtakunnallinen
elinkeinopolitiikka. Jos me haluamme tehdä järkevää asuntopolitiikkaa, niin haluammeko
me todella rakentaa Helsinkiin 15 neliön yksiöitä ihmisille, jotka tänne muuttavat asu-
maan? He maksavat siitä lähes kymppitonnin neliöltä. Olen aina ollut murheellinen siitä,
kun tällaisissa pienissä luukuissa ihmiset asuvat. Kuten eilen tuli sanotuksi keskustelussa,
3



Pöytäkirjan asiakohta PTK 106/2018 vp
kyllä vihreät ovat erittäin huolissaan, kun villiminkit ja supikoirat asuvat pienissä häkeissä
siellä tarhoillansa, ja siitä pidetään valtava meteli, että virikehäkkejä pitää olla, mutta ih-
mispoloinen voidaan survoa tuommoiseen pieneen luukkuun, jossa ihan varmasti ei viihdy
sitten millään. Onko se ihmisarvoista elämää elää sellaisessa mökissä, jossa ei juuri kään-
tymään sovi? Toivoisin, että käytäisiin runsaampi periaatekeskustelu tästä, onko hyvästä
tällainen politiikka. 

Kyllä koko Suomi pitää pitää asuttuna. Äsken edellisessä päiväjärjestyksen kohdassa
keskustelimme energiapolitiikasta, ja siinä turve nousi esille. Olen aina ihmetellyt, minkä
ihmeen tautta me suomalaiset itse aina ajamme tilanteen siihen, että maaseutuelinkeinot
ajetaan alas. Nyt meillä on parhaillaan vireillään tässä maassa avohakkuiden kieltoaloite.
En tiedä, milloin se tulee taloon, mutta on kuulemma nimiä riittävästi jo. Jos metsien kä-
sittelyä vaikeutetaan, on selvä asia, että maaseudulla se tietää työttömiä lisää ja ihmisten on
lähdettävä työn perässä jonnekin. Meidän luontaiset mahdollisuutemme kehittää Suomen
kansantaloutta ovat meidän omissa raaka-aineissamme. Tuommeko me sitten puita ulko-
mailta? Otamme sitten valtavan riskin, että tuontivirran mukana tulee tänne haitallisia kas-
vitauteja, puihin liittyviä tauteja, hyönteistauteja ynnä muita tällaisia tuholaisia, jotka tu-
hoavat metsää, niin kuin Kanadassa on käynyt, kun miljoonia hehtaareja metsää on tuhot-
tu. Toki ilmasto on muuttunut, mutta jos sieltä sopivanlainen tuholainen Suomeen saadaan
tuontipuun mukana, niin meillä on sitten se sama ongelma. 

Eikö meidän jonain päivänä tässä maassa pitäisi ruveta ajattelemaan suomalaisilla ai-
voilla? Käytetään metsiä, käytetään soita, käytetään peltoja eikä tehdä tällaisia kenotekoi-
sia esteitä, jotka sitten kärjistyvät tällaisina lakeina kuin nyt tässä parhaillaan pöydällä on.

16.06 Hanna Kosonen kesk: Arvoisa rouva puhemies! On helppo yhtyä hyvän kollegani
edustaja Turusen puheeseen tästä kokonaisuudesta. On erinomaista, että hallitus on tuonut
tämän esityksen meille käsiteltäväksi, mutta todella siitä puuttuu vielä oleellinen osa.

AAKE-työryhmän toimesta saatiin hyvä raportti, josta Hannu Rossilahti teki vielä eri-
tyisen selvityksen omankin kotikaupunkini Savonlinnan osalta, ja siellä ehdotuksena oli
muun muassa se, että laadittaisiin vielä kaikille AAKE-riskiluokkiin D ja E kuuluville suu-
ren tai erittäin suuren riskin kunnille erillinen tervehdyttämiskeinojen tukiluokka. Tähän
luokkaanhan kuuluisi 34 kuntaa, ja näitä haasteita on toki muuallakin kuin siellä meillä Sa-
vonlinnassa mutta ehkäpä meillä kuitenkin nyt ajankohtaisimmillaan.

Olen samaa mieltä edustaja Turusen kanssa siitä, että tässä hallituksen esityksessä ehdo-
tettu 70 prosentin tukiluokka purkuakordien ja -avustuksien enimmäismäärästä on kyllä
kovin matala. Rossilahtihan esitti 95:tä prosenttia, mihin henkilökohtaisesti kyllä mielellä-
ni yhtyisin. Hänellä oli myös muita hyviä ajatuksia, muun muassa konversioakordin käyt-
tö, että laadittaisiin uusi tukimuoto, jossa osa jäljellä olevasta aravalainasta annetaan an-
teeksi, jos laina muutetaan esimerkiksi kunnan takauksella vapaarahoitteiseksi lainaksi.

Yleisesti voi kyllä sanoa, että näihin haasteisiin on päästävä vastaamaan myös valtion
toimesta, koska haasteet ovat todella suuret tietyillä paikkakunnilla. Asumismenojen koh-
tuullistaminen ja asuntomarkkinoiden yleensä järkevänä pitäminen on koko Suomen etu.
Jos mietitään sitten sitä vaihtoehtoa, että annettaisiin näiden vuokrataloyhtiöiden mennä
konkurssiin, niin siitä erityisesti sitten kyllä kärsisivät kaikki osapuolet eli valtio, kunnat ja
asukkaat, eli se ei missään tapauksessa ole ikinä järkevä vaihtoehto.

Keskustelu päättyi.
4



Pöytäkirjan asiakohta PTK 106/2018 vp
Asia lähetettiin ympäristövaliokuntaan.
5


