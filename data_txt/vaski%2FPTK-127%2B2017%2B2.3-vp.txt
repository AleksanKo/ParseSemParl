















































DEM57CC.tmp.xml


Pöytäkirjan asiakohta PTK 127/2017 vp
Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

2.3. Suullinen kysymys seksuaaliseen häirintään puuttumisesta (Pekka Haavisto vihr)
Suullinen kysymys SKT 170/2017 vp

Suullinen kyselytunti

Toinen varapuhemies Arto Satonen: Seuraavat kysymykset otamme nopeammassa jär-
jestyksessä. Edustaja Haavisto.

Keskustelu

16.46 Pekka Haavisto vihr: Arvoisa puhemies! Koulujen ja työpaikkojen on oltava tur-
vallisia kaikille. Viime viikkoina on käyty paljon keskustelua Me too -kampanjan pohjalta
seksuaalisesta häirinnästä. Lehdet ovat julkaisseet myöskin suomalaisista kouluista järkyt-
täviä kuvauksia, mitä niissä on tapahtunut. Kun joku henkilökuntaan kuuluva syyllistyy
tällaiseen häirintään, niin nuoren on hyvin vaikea puolustautua. Siitä saattaa jäädä nuorelle
elinikäiset traumat, ja myöskin moni sellainen, joka ehkä nyt on herännyt siihen, että on ol-
lut tällaisen tapahtuman silminnäkijä, kantaa siitä syyllisyyttä, ettei ole puuttunut häirin-
tään aikaisemmin, niin kuin tietysti pitäisi puuttua. Ja näyttää siltä, että useissa tapauksis-
sa, olivatpa kysymyksessä koulut tai työpaikat, tällainen seksuaalinen häirintä on jatkunut
vuosikausia ja sen on annettu jatkua. Näinhän ei pitäisi olla. Meillä on tullut nyt häirintä-
kulttuurista tällainen jäävuoren huippu esiin. Uskon, että myöskin hallitus on herännyt tä-
hän kysymykseen. Mitä te, tasa-arvoministeri Saarikko, olette tälle asialle tehnyt? Miten
hallitus aikoo puuttua siihen, että koulut ja työpaikat olisivat taas [Puhemies koputtaa] tur-
vallisia kaikille?

16.47 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Äärimmäisen hyvä, että tämä aihe nousee esiin myös eduskunnan kyselytun-
nilla, nyt toistamiseen. Olemme hallituksenkin piirissä asiasta keskustelleet, ja minusta tie-
tysti, vaikka se vastauksena lattealta voi kuulostaakin, on ollut hieno nähdä, mikä voima
julkisella keskustelulla on voinut kansainvälisesti olla tämän kysymyksen äärellä. Olen
paljon myös pohtinut sitä, voisiko lainsäädännöllä tehdä jotakin vai onko kysymys enem-
mänkin asian ilmi tulemisesta, suomalaisten käyttäytymistapojen muuttamisesta ja sydä-
men sivistyksen esiin nousemisesta, siitä, miten vastakkaista sukupuolta tai ylipäätään ot-
taen kanssaihmistä haluamme kohdella. On aivan selvää, että tämäntyyppiset esimerkit,
joita nostatte esiin, edustaja Haavisto, ovat jo lain puitteissa kiellettyjä. Mutta silti kyllä on
hätkähdyttävää, että viimeisin tasa-arvobarometri vuodelta 2012 toteaa, että vastaajista
noin joka kolmas on kokenut [Puhemies koputtaa] seksuaalista häirintää kahden viime
vuoden aikana. Me olemme siis tienneet tämän jo hyvin pitkään.
 Tarkistettu
4.3



Pöytäkirjan asiakohta PTK 127/2017 vp
16.48 Anna-Maja Henriksson r (vastauspuheenvuoro): Värderade talman, arvoisa puhe-
mies! Eilen suomenruotsalaiset naiset nousivat seksuaalista ahdistelua vastaan. Kampanja
Dammen brister, ’pato murtuu’, keräsi viikossa yli 20 000 naista Facebook-ryhmään.
6 000 heistä allekirjoitti vetoomuksen, ja yli 800 heistä on kertonut järkyttävistä kokemuk-
sistaan. Toivon, että me kaikki tässä salissa otamme tämän asian vakavasti. Naisten ja tyt-
töjen kokemaa seksuaalista häirintää ja ahdistelua on vähätelty aivan liian pitkään, ja nyt
riittää.

Värderade talman! Dammen brister-uppropet har fått en stor spridning i det svenska Fin-
land. Men vi ser att det här gäller hela Finland, det gäller inte bara Svenskfinland, det gäl-
ler oss alla, det är ett globalt fenomen — och nu är det dags att agera.

Miten, arvoisa hallitus, aiotte vaikuttaa nyt siihen, että me saamme aikaiseksi muutoksen
asenteisiin, että kouluissa, työpaikoilla, harrastuksissa, kaikkialla, otetaan tämä kysymys
[Puhemies koputtaa] niin vakavasti kuin se on otettava?

16.49 Työministeri Jari Lindström (vastauspuheenvuoro):  Arvoisa herra puhemies!
Tämä on todella ajankohtainen kysymys ja tärkeä teema. Niinpä hallituksessa tänään, kun
meillä oli tuo istunto, otin tämän asian esille, ja me olemme keskustelleet ministeri Saari-
kon kanssa, ministeri Mattilan kanssa, joka vastaa työsuojelusta, että me — ja varmaan
OKM:n ministerit, tämä on itse asiassa aika lailla poikkileikkaava aihe — kutsuisimme toi-
mijoita, työmarkkinajärjestöjä ynnä muita, tällaiseen pyöreän pöydän keskusteluun tästä
teemasta, että kuultaisiin heiltä ratkaisuvaihtoehtoja siitä, mitä vielä tarvitsee tehdä tähän
asiaan puuttumiseksi, koska nämä käyttäytymistavat ja asenteet ovat ongelma. Olen maa-
nantaina avaamassa tällaista Kaupan liiton Ollaan ihmisiksi -kampanjaa, eli siis myös työ-
paikoille on tullut tämä häiritsevä käyttäytyminen, ja tämä täytyy yksiselitteisesti tuomita
ja tähän täytyy puuttua, mutta ei niin, että osoitetaan jotakin sukupuolta. Totta kai tämä on
niin, että naiset ja nuoret naiset varsinkin ovat tässä se pääkohderyhmä, mutta kyllä tämä
kohdistuu myös miehiin. Eli ei ole syytä kohdistaa tätä tiettyyn sukupuoleen [Puhemies ko-
puttaa] vaan tulee ottaa tämä koko ongelma täysivaltaisesti.

16.50 Sanna Marin sd (vastauspuheenvuoro): Arvoisa puhemies! Seksuaalinen ahdiste-
lu ja häirintä ovat vakavia ilmiöitä Suomessa. Tämä keskustelun laajuus, joka tämän Me
too -kampanjan myötä on noussut esiin, tämä tapausten moninaisuus, tämä laajuus, mikä
tässä on, osoittaa sen, että kyse ei ole yksittäisistä tapauksista. Kyse on kulttuurisesta ilmi-
ötä, kyse on vallankäytöstä, kyse on rakenteista. Kyse on siitä, että liian kauan on jatkunut
tällainen hiljainen hyväksyntä tämän asian osalta. Häirintä on erityisen vakavaa, kun se
kohdistuu haavoittuvassa asemassa oleviin lapsiin, nuoriin, henkilöihin, jotka ovat esimer-
kiksi erilaisten auktoriteettien kuten vaikka esimerkiksi opettajien häirinnän kohteiksi jou-
tuneet. Tämä on vakava kysymys. Sen takia sosiaalidemokraatit ovat tehneet keskuste-
lualoitteen siitä, että eduskunta kävisi laajan ajankohtaiskeskustelun jo ennen joulua, ja tä-
män ensimmäinen allekirjoittaja on kansanedustaja Tuula Haatainen. 

Haluan nyt kysyä hallitukselta: miten te aiotte puuttua tähän ilmiöön? Ei riitä, että me
tässä salissa vain yleisesti paheksumme, vaan meidän pitää käydä kunnon keskustelu [Pu-
hemies koputtaa] siitä, miten ihan oikeasti tämä ilmiö kitketään.
2



Pöytäkirjan asiakohta PTK 127/2017 vp
Toinen varapuhemies Arto Satonen:  Pääministerin sijainen, ministeri Orpo.

16.52 Valtiovarainministeri Petteri Orpo (vastauspuheenvuoro):  Arvoisa puhemies!
Tämä on todellakin vakava asia, vakava ilmiö. Meidän ei pitäisi hyväksyä minkäänlaista,
ei mihinkään sukupuoleen, ei nuoreen, ei vanhaan kohdistuvaa seksuaalista häirintää tai
ahdistelua, ei minkäänlaista. Meillä pitää olla nollatoleranssi näissä. [Susanna Huovinen:
Näin se on!] Itse asiassa se on pysähdyttävää, kun tämä keskustelu on lähtenyt liikkeelle ja
kun — mikä on ihan oikein — ihmiset kertovat näitä kokemuksiaan. Se on hätkähdyttävää,
pysähdyttävää huomata, kuinka laajasta ja vakavasta ilmiöstä sitä kautta on kyse. Mieles-
täni tämä keskustelualoite, ja hallituksen mielestä, on aiheellinen, ja mielestäni ja mieles-
tämme tämä asia on sellainen, jonka ääreen koko eduskunnan ja hallituksen ilman opposi-
tio- ja hallitusrajojakin kannattaa hetkeksi pysähtyä [Antti Rinne: Hyvä!] ja käydä tämä
keskustelu. [Sosiaalidemokraattien ryhmästä: Hyvä, hieno vastaus!]

Kysymyksen käsittely päättyi.
3


