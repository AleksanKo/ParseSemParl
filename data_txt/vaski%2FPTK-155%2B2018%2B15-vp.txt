















































DEMFF66.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

15. Hallituksen esitys eduskunnalle laeiksi yksityisyyden suojasta työelämässä annetun lain 
ja lasten kanssa työskentelevien rikostaustan selvittämisestä annetun lain 10 §:n muuttami-
sesta 

Hallituksen esitys HE 97/2018 vp
Valiokunnan mietintö TyVM 12/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana on työelämä- ja tasa-arvovaliokunnan mie-
tintö TyVM 12/2018 vp. Nyt päätetään lakiehdotusten sisällöstä.

Keskustelu

19.02 Tarja Filatov sd (esittelypuheenvuoro): Arvoisa puhemies! Tässä laissa on kyse
työelämän tietosuojasta. Hallituksen esityksessä ehdotetaan, että tehdään lakiin muutok-
set, jotka johtuvat tietosuoja-asetuksesta, henkilötietolain kumoamisesta ja rikoslain muut-
tumisesta. Tämän lisäksi esitetään, että voimassa olevaa lakia tarkistetaan lasten kanssa
työskentelevien rikostaustan selvittämiseen liittyvissä kysymyksissä. Ja jatkossa työsuh-
teissa tapahtuvassa henkilötietojen käsittelyssä on noudatettava tietosuoja-asetuksen kans-
sa rinnakkain uutta tietosuojalakia ja erityislakina työelämän tietosuojalakia.

Valiokunta pitää tätä koko esitystä erittäin tarpeellisena, mutta itse asiassa siinä valio-
kuntakuulemisessa nousi vähän yksi asia, joka on ollut hankala tämän lain näkökulmasta.
Silloin kun työnantaja kerää tietoja työntekijästä, niin pääsääntö on se, että sitä pitää ensi
sijassa kysyä työntekijältä itseltänsä. Ja jos työnantaja kerää henkilötietoja muualta kuin
työntekijältä itseltään, niin silloin työntekijältä on hankittava suostumus. Mutta tuota suos-
tumusta ei tarvita silloin, jos viranomainen luovuttaa tietoja työnantajalle tämän laissa sää-
dettyjen tehtävien suorittamiseksi, tai silloin, kun työnantaja hankkii henkilön luottotietoja
tai rikosrekisteritietoja työntekijän luotettavuuden selvittämiseksi. Meidän valiokuntakuu-
lemisen yhteydessä kävi ilmi, että tietosuojavaltuutetun tulkintakäytäntö on itse asiassa ol-
lut sellainen, jonka suhteen tähän lakiin tarvittaisiin hieman täsmennystä. Tietosuojaval-
tuutettu toivoi, että lakia täsmennettäisiin, mutta se ei ollut tässä hallituksen esityksessä. Ja
on käynyt niin, että tietosuojavaltuutettu ratkaisukäytännöissään on perustellut luotetta-
vuuden selvittämistä ilman työntekijän suostumusta. Hän on katsonut tässä aiemman hal-
lituksen esityksen perustelutekstejä ja käyttänyt sitä pohjana. Mutta kuitenkin tuon aiem-
man esityksen suhteen kävi niin, että itse asiassa eduskunta muutti kyseistä pykälää. Tästä
huolimatta meidän tulkintakäytäntömme on ollut se, että käytetään hallituksen esityksen
perusteluita, siis vaikka eduskunta muutti kyseistä pykälää, ja silloin johdonmukaista olisi,
että käytettäisiin sitä eduskunnan mietintöä eikä sellaista yksityiskohtaista perustelua, joka
 Tarkistettu
4.0



Pöytäkirjan asiakohta PTK 155/2018 vp
eduskuntakäsittelyssä on muuttunut. Tätä selviteltiin, ja tämän vuoksi itse asiassa valio-
kunta pitää äärimmäisen tärkeänä sitä, että meidän pitäisi miettiä ja perata tämä koko lain-
säädäntö, jotta se on kohdallansa. 

Teimme ensimmäiseen lakiin täsmennyksen neljänteen pykälään ja sen lisäksi ponnen,
joka kuuluu näin: ”Eduskunta edellyttää, että hallitus viipymättä selvittää yksityisyyden-
suojasta työelämässä annetun lain luotettavuuden selvittämistä koskevan sääntelyn 4 §:n 1
momentin mahdolliset muutostarpeet kolmikantaisessa lainvalmistelussa pyrkien tasapai-
noiseen ratkaisuun työtekijöiden yksityisyydensuojan ja työnantajien tietojenkäsittelytar-
peiden välillä. Valmistelussa tulee ottaa huomioon tietosuojavaltuutetun tulkintakäytäntö,
lainsäädännön kehitys sekä tarvittaessa unionin oikeuden rikkomisesta ilmoittavien suoje-
lua koskeva direktiiviehdotus.” 

Valiokunta mietti itsekin sitä, että [Puhemies koputtaa] olisimme voineet tehdä näitä
muutoksia, ja [Puhemies koputtaa] siitä käytiin neuvottelua ministeriön kanssa, mutta kos-
ka tässä on kyse niin valtaisasta uudistuksesta ja me tiedämme kaikki ne aikapaineet ja
muut, mitä tällä hetkellä on, niin katsoimme [Puhemies koputtaa] viisaaksi, että tämä pi-
täisi tehdä normaalin valmistelun kautta, eikä niin, että eduskunnassa [Puhemies koputtaa]
lähdetään tekemään näitä muutoksia.

19.06 Sami Savio ps: Arvoisa puhemies! Edustaja Filatov varsin hyvin jo esitteli tämän
lakiesityksen. Pieniä ongelmia tässä on, mutta varmasti tämä nykylain täsmennys tältä osin
kuin hallituksen esityksessä on tehty ja sitten se, että valiokunta mietinnössään esittää näi-
den tietojen keräämisestä, on yleisesti ottaen varsin aiheellista.

Mutta kiinnittäisin huomiota hieman aihetta sivuten lasten kanssa työskentelevien rikos-
taustan selvittämisestä annettuun lakiin ylipäätään. Nykylaissahan tilanne on se, että alle
kolme kuukautta vuodessa lasten ja alaikäisten kanssa työskentelevien henkilöiden rikos-
taustaa ei voida edes haluttaessa tarkistaa. Lain sanamuodon tulkinta on nykyisin tällainen,
ja se on kyllä herättänyt aika paljon keskustelua myös vanhempien keskuudessa.

Olenkin tehnyt viime syksynä tätä asiaa koskevan lakialoitteen, jolla velvoite rikostaus-
taotteen esittämiseen saataisiin koskemaan myös lyhyempiä työsuhteita, ja tästä aiheesta
on käyty keskustelua myös eduskunnan kyselytunnilla viime syksynä. Mikäli nyt oikein
muistan — ja melko varma olen, että oikein muistan — niin oikeusministeri Häkkänen kyl-
lä silloin lokakuussa lupasi puuttua ja selvittää tätä asiaa hyvin pikaisesti ja tuoda sitten tar-
vittaessa hallituksen esityksen tästä aiheesta eduskunnan käsittelyyn vielä tämän vaalikau-
den aikana. Mutta valitettavasti nyt näyttää siltä, kun meillä on enää hieman yli viisi viik-
koa istuntokautta jäljellä, että tämä asia ei näytä lainkaan etenevän. Oikeusministeri nyt ei
tässä tietenkään paikalla ole, mutta kun nämä terveiset ehkä jotain kautta kuitenkin eteen-
päin menevät, toivoisin, että oikeusministeri Häkkänen voisi hyvinkin nopealla aikataulul-
la vielä tämän pienen lakimuutoksen tuoda eduskuntaan. Se varmasti kyllä olisi monelta
osin hyvä lisäys tähän lainsäädännön nykytilaan ja myös rauhoittaisi monia vanhempia,
joiden lapset esimerkiksi ovat päivähoidossa, ja tietysti selkeyttäisi myös työnantajien ja
työntekijöiden asemaa.

Yleiskeskustelu päättyi.

Eduskunta hyväksyi hallituksen esitykseen HE 97/2018 vp sisältyvien 1.—2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


