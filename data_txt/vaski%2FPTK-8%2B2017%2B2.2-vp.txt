















































DEM4CB6.tmpSave.xml


Pöytäkirjan asiakohta PTK 8/2017 vp
Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.2. Suullinen kysymys varhaiskasvatuksen maksuttomuudesta (Heli Järvinen vihr)
Suullinen kysymys SKT 8/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Järvinen.

Keskustelu

16.31 Heli Järvinen vihr: Arvoisa puhemies! On selvää, että hallituksen puoliväliriihen
keskeisin teema tulee olemaan työllisyyden parantaminen, ja yhtä selvää on se, että EK:n
eilinen päätös ei ainakaan helpota työtehtävää, mutta on muitakin haasteita. Hallitus on ko-
keillut jo työllisyyden parantamista monin eri keinoin: on tehty kikyä, on kevennetty vero-
tusta niin palkansaajilta kuin yrityksiltä, on heikennetty työttömien oikeuksia ja myöskin
on vähennetty työllisyysmäärärahoja. Mutta uusia keinoja tarvitaan, siitä olemme yksimie-
lisiä. Maksuton varhaiskasvatus on keino, joka purkaisi merkittävän kannustinloukun. Kä-
teenjäävät tulot paranisivat lähes kaikilla lapsiperheillä. Etenkin se auttaisi pieni- ja keski-
tuloisia lapsiperheitä, parantaisi vanhempien työllisyyttä ja ehkäisisi syrjäytymistä. Nyt,
kun suuri osa puolueista sekä myös EK ja Veronmaksajain Keskusliitto kuten myöskin val-
tiovarainministeriö ja opetusministeriö ovat näyttäneet vihreää valoa tälle suunnalle, ky-
synkin opetusministeri Grahn-Laasoselta: aikooko hallitus puoliväliriihessä [Puhemies ko-
puttaa] purkaa kannustinloukkuja muuttamalla varhaiskasvatusta maksuttomaksi?

16.32 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Hallitus toimii nopeammin kuin että puoliväliriihessä, eli 1.3. var-
haiskasvatusmaksut laskevat. Pienituloisilla yksinhuoltajaperheillä se esimerkiksi voi tar-
koittaa 700 euroa enemmän rahaa käteen per vuosi. Tämä on iso ja tärkeä päätös, eli siitä
tehtiin jo budjettiriihen yhteydessä hyvä ratkaisu, ja se siis helpottaa nimenomaan esimer-
kiksi yksinhuoltajaperheiden tilannetta ja toivottavasti myöskin lisää lasten osallistumista
varhaiskasvatukseen, koska varhaiskasvatus on vaikuttavin osa meidän koulutusjärjestel-
määmme ja erittäin tärkeä vaihe myöhemmän oppimisen kannalta. Eli meillä on paljon
käynnissä tällä hetkellä myös varhaiskasvatuksen sisällöllisen kehittämisen puolella, muun
muassa uudet varhaiskasvatussuunnitelmien perusteet. Lisäksi parannamme koko ajan ti-
lannetta myöskin henkilöstön osaamisen osalta eli pyrimme siihen, että meillä jatkossa oli-
si enemmän pedagogisen koulutuksen saaneita lastentarhanopettajia, [Puhemies koputtaa]
esimerkiksi.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
4.0



Pöytäkirjan asiakohta PTK 8/2017 vp
16.34 Heli Järvinen vihr (vastauspuheenvuoro): Arvoisa puhemies! Yksinhuoltajien päi-
vähoitomaksut lienevät jo aika vanha päätös. Hyvä, että näin tapahtuu. Hallitus on kuiten-
kin tekemässä monia muita ratkaisuja. Ministeri Grahn-Laasonen, teidän johdollanne on
subjektiivista päivähoito-oikeutta nimenomaan supistettu, on ryhmäkokoja päiväkodeissa
kasvatettu, eli toimittu juuri päinvastoin, kun tiedämme, että varhaiskasvatus on erityisen
tärkeää heikommassa osassa oleville lapsille. Se on keino, joka tasaa perhetaustasta johtu-
via eroja koulumenestyksessä sekä ehkäisee syrjäytymistä. Ja kun vielä tiedämme, että
OECD:n mukaan Suomessa osallistutaan varhaiskasvatukseen kuitenkin vähiten Euroo-
passa, me tarvitsemme näitä uusia lisätoimia. Siksi haluankin kysyä: oletteko myös valmis
purkamaan näitä edellisiä päätöksiä eli palauttamaan laajan subjektiivisen päivähoito-oi-
keuden sekä entiset ryhmäkoot, jotka ovat nykyisiä pienempiä?

16.35 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Taloustilanne asettaa tietysti kiistattoman haasteen varhaiskasva-
tuksenkin kehittämiseen, mutta sisällöllisellä puolella vastaavasti on pystytty tekemään
hyviä ratkaisuja, muun muassa juuri mainitsemani, eli on lisätty kolmanneksella ja pysy-
västi lastentarhanopettajien koulutusmääriä yliopistoissa. Varhaiskasvatus on myöskin
saamassa omat niin sanotut opetussuunnitelmansa eli varhaiskasvatuksen perusteet, mikä
mahdollistaa aivan merkittävän parannuksen esimerkiksi varhaiskasvatuksen laatuun ja ni-
menomaan sen alueellisesti tasa-arvoiseen laatuun varhaiskasvatuksessa. Se on iso asia.
Varhaiskasvatus menee hyvin paljon sisällöllisesti tällä hetkellä eteenpäin, mistä olen hy-
vin iloinen.

Jokaisella lapsella on oikeus varhaiskasvatukseen ja nimenomaan siihen pedagogiseen,
suunnitelmalliseen varhaiskasvatukseen. Ollaan jo tultu todella pitkä tie siitä, kun varhais-
kasvatus ennen vanhaan oli päivähoitoa tai lastentarhaa, eli tänä päivänä se nähdään osana
meidän koulutusjärjestelmää, sen ensimmäisenä ja erittäin vaikuttavana osana. Näkisin,
että tulevaisuudessa meillä olisi hyvin paljon potentiaalia [Puhemies koputtaa] kehittää
varhaiskasvatusta, ja siitä syystä olen asettanut kolme selvityshenkilöä tekemään asiasta
pitkän aikavälin tiekarttaa.

16.36 Li Andersson vas (vastauspuheenvuoro): Arvoisa puhemies! Kiitos. Varhaiskasva-
tuksesta saa näköjään oppositiopuolueen naispuolinen puheenjohtaja kysyä, mutta työ-
markkinapolitiikasta ei niinkään.

Minusta on ollut ilahduttavaa huomata, että opetus- ja kulttuuriministeri Grahn-Laaso-
nen nyt on useampaan otteeseen nostanut esille tämän maksuttoman varhaiskasvatuksen ja
siihen siirtymisen. Mutta kyllä iso kysymys on se, miten se suhtautuu näihin hallituksen jo
tekemiin heikennyksiin. Kuntaliitto arvioi esimerkiksi, että subjektiivisen päivähoito-oi-
keuden rajauksesta saatava säästö olisi siinä noin 30 miljoonan paikkeilla, kun taas tämä
osittain maksuton päivähoito, jota me vasemmistoliitossa kyllä kannatamme, lisäisi kus-
tannuksia noin 300 miljoonan edestä. Eli onko nyt tosiaankin niin, että hallitus myöskin on
valmis panostamaan lisää rahaa varhaiskasvatukseen, palauttamaan subjektiivisen päivä-
hoito-oikeuden ja aidosti edistämään myöskin siirtymistä kohti maksutonta varhaiskasva-
tusta, vai onko näissä puheissa [Puhemies koputtaa] enemmänkin kyse kuntavaalikampan-
jasta?
2



Pöytäkirjan asiakohta PTK 8/2017 vp
16.37 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Ensinnäkin, varhaiskasvatus on kuntien järjestämä palvelu, ja siitä
syystä meille on erittäin tärkeätä se, että kuntatalous kehittyy myönteisesti tämän hallituk-
sen päätöksillä, ja siinä on iso ero edellisen hallituksen ratkaisuihin, joissa valitettavasti
kuntien rahoitusta jouduttiin viemään.

Mutta mitä tulee varhaiskasvatuksen osallistumisasteeseen, niin olen täysin samaa miel-
tä siitä, että meillä on siinä haasteita, eli olemme Suomessa jäljessä muista Pohjoismaista
aivan tuntuvasti ja myöskin muista OECD-maista, hyvin monista, ja se on varmasti yksi
sellainen asia, mihin nämä selvityshenkilöt, joista mainitsin, tulevat kiinnittämään huo-
miota. Enemmän kuin se tuntimäärä ratkaisee se, että lapsella on ylipäätään oikeus ja mah-
dollisuus osallistua varhaiskasvatukseen, ja siinä me tarvitsemme laajaa keskustelua Suo-
messa, että tunnistetaan myöskin uudesta tutkimuksesta, niin kansainvälisestä kuin koti-
maisestakin, kantautuvat viestit siitä, [Puhemies koputtaa] että varhaiskasvatus on erittäin
vaikuttava osa koulutusjärjestelmäämme.

16.38 Olavi Ala-Nissilä kesk (vastauspuheenvuoro): Arvoisa herra puhemies! Todella-
kin työnteon ja sosiaaliturvan suuri haaste on juuri yhden huoltajan lapsiperheissä. En tie-
dä, pitäisikö varhaiskasvatuksen, ministeri, todella olla ilmaista Suomessa. Toinen mah-
dollisuus olisi se, mitä keskustan piirissä nyt olemme esittäneet harkittavaksi tähän kan-
nustinloukkutyöryhmään, että työtulovähennykseen otettaisiin lapsikorotus mukaan. Tällä
tavalla voitaisiin nimenomaan lapsiperheitä kannustaa ja parantaa heidän kulutusmahdol-
lisuuksiaan, [Vasemmalta: Mistä rahat?] ja tämä purkaisi juuri sitä kannustinloukkua, mikä
esimerkiksi yhden tulonsaajan lapsiperheillä on. [Jari Myllykoski: Vaalit lähenee!] Miten,
ministeri Orpo, näette tämän mahdollisuuden? Onko se ollut esillä teidän kannustinlouk-
kutyöryhmässänne? Siitä onnittelen, että tällainen työryhmä asetettiin.

16.39 Valtiovarainministeri  Petteri  Orpo  (vastauspuheenvuoro): Arvoisa puhemies!
Kannustinloukkutyön — jota valtiovarainministeriö virkamiesvedolla tällä hetkellä tekee
kohti puoliväliriihtä — tarkoituksena on etsiä kaikki mahdolliset keinot, joilla työn vas-
taanottaminen olisi aina kannattavaa: päivän, viikon, kuukauden verran, aina kannattaa ot-
taa mieluummin työtä vastaan kuin olla passiivisena. Silloin toimeksiantoon, joka heille on
annettu, kuuluu kokonaisuus: verot, maksut ja tulonsiirrot. Tätä kokonaisuutta pitää kat-
soa, siellä voi olla elementtinä muun muassa vähennykset. Mutta se on kokonaisuus, enkä
halua yhteenkään elementtiin yksittäisesti ottaa vielä tässä vaiheessa kantaa. Toivon, että
se perusratkaisu löytyy, jolla se työn vastaanottaminen aina kannattaa. Jos me löydämme
keinoja, joilla me kehysten puitteissa eli varojemme puitteissa voimme helpottaa lapsiper-
heiden asemaa, niin kaikki sellaiset otetaan kyllä vakavasti pöydälle.

16.40 Merja  Mäkisalo-Ropponen  sd  (vastauspuheenvuoro): Arvoisa puhemies! Kes-
kustelimme eilen täällä kestävästä kehityksestä ja siinä yhteydessä myöskin hyvinvointita-
loudesta ja hyvinvointi-investoinneista. Hyvinvointitaloudessahan korostetaan, että panos-
tamalla ennaltaehkäisyyn sekä terveyden ja hyvinvoinnin edistämiseen säästetään tulevai-
suuden menoja, ja päinvastoin: säästöt väärässä paikassa tulevat tulevaisuudessa meille
erittäin kalliiksi. 

Ryhmäkokojen kasvattaminen on yksi tämmöinen väärä ja huono päätös, joka on nyt
jouduttu tekemään. Tämä on käytännössä — monet päivähoidon ja varhaiskasvatuksen
3



Pöytäkirjan asiakohta PTK 8/2017 vp
henkilöt ovat sanoneet näin — aiheuttanut todella sekasortoa ja laadun heikentymistä siel-
lä varhaiskasvatuksen parissa. Voiko hallitus ajatella nyt tätä asiaa vielä uudelleen? Olisi-
ko mahdollista perua tämä huono päätös, koska tämä olisi lapsen etu ja yhteiskunnan etu
pidemmällä tähtäyksellä?

16.41 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Edustaja teki hyvän havainnon siitä, että meidän tulisi kaikin ta-
voin pyrkiä siihen, että voimme vaikuttaa jo mahdollisimman ennalta ehkäisevästi ja var-
haisessa vaiheessa mahdollisiin ongelmiin, joita sitten myöhemmin näyttäytyy meidän yh-
teiskunnassa vaikkapa nuorten syrjäytymisenä. Siinä mielessä panostukset sinne varhais-
kasvatukseen ja varhaisiin vuosiin ovat tärkeitä tulevaisuuden kehittämissuuntia.

Samoin tämän hallituksen ohjelmassa on lapsi- ja perhepolitiikan muutosohjelma, jon-
ka keskeinen tavoite on se, että perheet saisivat mahdollisimman oikea-aikaisesti tuen ni-
menomaan vanhemmuuteen ja kasvatustehtävään, ja myöskin koulut ja varhaiskasvatus
ovat tässä ihan todella tärkeässä roolissa. Uskon ja luotan siihen, että pystymme sitä kautta
saamaan myöskin hyviä tuloksia aikaan levittämällä ihan olemassa oleviakin hyviä käytän-
töjä siitä, miten on voitu painopistettä siirtää korjaavista toimenpiteistä sinne varhaiseen
puuttumiseen ja ennaltaehkäisyyn. [Puhemies koputtaa] Se on myös huomattavan inhimil-
listä.

16.42 Arja  Juvonen  ps  (vastauspuheenvuoro): Arvoisa herra puhemies! Suomalainen
varhaiskasvatus on laadukasta, ja ihmiset siellä tekevät arvokasta työtä. Haluan hieman oi-
kaista opposition näkemystä siitä, että subjektiivinen päivähoito-oikeus olisi kokonaan lei-
kattu: Sitä on edelleen oikeus saada, se on 20 tuntia viikossa ja tarvittaessa myös enem-
män. Elikkä se on edelleen jäljellä. Kysyisin ministeriltä kuitenkin tästä työn ja päivähoi-
don, varhaiskasvatuksen, yhteensovittamisesta, mikä on viime aikoina myös noussut esil-
le. Millä tavalla me voimme turvata tulevaisuudessa, että on olemassa erilaisia varhaiskas-
vatuksen muotoja niille, jotka tekevät vuorotyötä? Esimerkiksi itse olen tehnyt kolmen lap-
sen kanssa vuorotyötä ja tiedän, miten hankalaa on olla kello 16 hakemassa sitä lasta sieltä
tarhasta. Onko meillä myös tulevaisuudessa tarjolla ympärivuorokautista tarhamuotoa, ja
mitenkä tämä tulee toimimaan?

16.43 Opetus-  ja  kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Olipa hyvä kysymys, ja itsellänikin on jonkin verran kokemusta
tästä työn ja perhe-elämän monimutkaisesta yhteensovittamisesta.

Ihan varmasti tulevaisuudessa on entistä vahvemmin niin, että kun työelämä muuttuu,
monimuotoistuu, työajat muuttuvat ja työ kaikin tavoin monipuolistuu, se tulee aiheutta-
maan sitten myöskin sellaisia haasteita meidän palvelujärjestelmään, että pitää ottaa huo-
mioon se työelämän muutos. Tämä näkyy jo tämän päivän varhaiskasvatuksessa, ja se py-
ritään mahdollisimman hyvin myöskin ottamaan huomioon, mutta varmasti on vielä kehit-
tämisen varaa ja paikkaa myöskin tässä palvelujärjestelmän ja työelämän muutoksen yh-
teensovittamisessa niin, että meillä olisi mahdollisimman paljon työkaluja yhteiskuntana
tukea vanhemmuutta ja työn ja perhe-elämän yhteensovittamista.

16.44 Eva Biaudet r (vastauspuheenvuoro): Arvoisa puhemies! Iloinen asiahan on, että
näyttää siltä, että melkein varmaan enemmistö puolueista kannattaa ilmaista varhaiskasva-
4



Pöytäkirjan asiakohta PTK 8/2017 vp
tusta, mikä tarkoittaa, että ainakin seuraava hallitus voi ehkä sitten toteuttaa tämän, jollei
tämä hallitus halua nostaa naisten työllisyysastetta. Sehän olisi ymmärtääkseni erittäin
hyvä asia taloudelle, niin kuin Veronmaksajain Keskusliitto on tässä vastikään huomautta-
nut. Myöskin uusista työpaikoista, 34 000 työpaikasta, vain 3 000 on ollut naisten työpaik-
koja, ja pääministeri täällä äskettäin myös jo lupasi, että hän tekee väsymättömästi työtä
naisten tasa-arvon puolesta. Siinä mielessä tässä olisi nyt paljon hyviä aineksia tukea ope-
tusministeriä tässä tehtävässä, eli kannustan tähän tehtävään. [Puhemies koputtaa] Minä
toivon, että myöskin valtiovarainministeriö katsoo vähän tätä asiaa talouden kannalta ja
menee mukaan tähän hyvään ajatukseen. 

Ensimmäinen varapuhemies Mauri Pekkarinen: Ei ollut kysymystä, mennään eteen-
päin.

16.45 Sanna  Lauslahti  kok  (vastauspuheenvuoro): Arvoisa puhemies! Maksuton var-
haiskasvatus, osa-aikainen, olisi ennen kaikkea lapsen etu, lapsen etu siinä, millä koulupol-
kuun valmistaudutaan ja tuetaan kohti sitä lapsuus- ja nuoruusvaihetta. Siihen liittyy myös-
kin äidin ja isän, vanhempien, kannustinloukkujen purkaminen. Kestävyysnäkökulmasta
se on myöskin perusteltu. Herää myöskin kysymys, millä se toteutetaan. Olisiko yksi tapa
niin, että otettaisiin yksi ikäluokka kerrallaan? Se on noin 100 miljoonaa euroa, jolla se on
jollain tavalla vietävissä, ehkäpä mahdollisimman nopeastikin, eteenpäin, mutta siihenkin
liittyy kysymys, mistä ne rahat. Ehdotankin tässä, kun sosiaali- ja terveysvaliokunta esitti
yksimielisesti sitä, että me ottaisimme terveysperusteisen sokeriveron käyttöön, jota selvi-
tetään tällä hetkellä valtiovarainministeriössä, voisimmeko yhdistää vielä yhden hyvän
teon tähän mukaan.

Ensimmäinen varapuhemies Mauri Pekkarinen: Jaha, oliko siinä kysymystä, löysikö
kukaan? — Ministeri Orpo.

16.46 Valtiovarainministeri  Petteri  Orpo  (vastauspuheenvuoro): Arvoisa puhemies!
Tosiaan tämä selvitystyö on käynnissä, mutta väliaikatietona voin sen sanoa, että se ei ole
todellakaan yksinkertaista löytää siihen sokeriveroon toimivaa yksinkertaista mallia, mut-
ta koska tiedämme, että Euroopastakin esimerkkejä löytyy, niin niitä nyt vielä käydään lä-
pi, mutta pyrimme mahdollisimman nopeasti saamaan tämän asian eduskuntaan ja vaikka-
pa verojaoston pohdittavaksi ja arvioitavaksi, ja sitä kautta saamme kaikki yhteisen näke-
myksen siitä, löytyykö tie, jota pitkin voidaan edetä tai ei. 

Ensimmäinen varapuhemies Mauri Pekkarinen: Vielä viimeinen kysymys, edustaja
Järvinen, kysymyksen ensimmäinen esittäjä.

16.46 Heli Järvinen vihr (vastauspuheenvuoro): Arvoisa puhemies! On selvää, että mak-
suton varhaiskasvatus on se suunta, johon meidän tulee liikkua, jotta saamme naiset osal-
listumaan työelämään, jotta saamme perheet syrjäytymisvaarasta pois. Mutta jo tällä het-
kellä, nyt kun ryhmäkokoja päiväkodeissa on kasvatettu ja subjektiivista päivähoito-oi-
keutta rajattu siihen 20 tuntiin, on monia ikäviä tapauksia. Moni lapsi kokee tälläkin het-
kellä sen, että toisin kuin kaverinsa hän ei ole oikeutettu aamupalaan, toisin kuin kaverinsa
hän ei ole oikeutettu täyteen päiväuneen vaan hänen täytyy herätä kesken unien ja niin
5



Pöytäkirjan asiakohta PTK 8/2017 vp
edelleen. [Hälinää] Nämä tarkat rajaukset aiheuttavat enemmän haittaa ja harmia kuin hyö-
tyä ja säästöä. Näin sanovat ainakin asiantuntijat. Ja nyt kun tehdään sote-ratkaisua, kun
päivähoito on jäämässä kunnille, nyt on se hetki, jolloin maksutonta varhaiskasvatusta ja
myös näitä edellisten [Puhemies koputtaa] päätösten perumisia kannattaisi viedä eteen-
päin. Oletteko siihen valmis?

16.48 Opetus-  ja  kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Suomessa on kansainvälisesti vertaillen tai verrattuna ihan mihin
tahansa erittäin laadukas, korkeatasoinen varhaiskasvatus. Myöskin minusta meillä edus-
tajilla täällä on vastuu myös viestiä siitä, että varhaiskasvatus on lapselle hyväksi, että se on
lapsen edun mukaista ja että varhaiskasvatusta tulee kehittää nimenomaan pedagogisesti
vahvana koulutusjärjestelmämme osana. Siitä syystä haluan myöskin viestittää vahvasti si-
tä, että vanhemmilta pääsääntöisesti varhaiskasvatuksesta tulee erittäin positiivista asia-
kaspalautetta kunnille: että kun katsotaan, niin pääsääntöisesti perheet ovat hyvin tyytyväi-
siä saamaansa palveluun. Sitten on tietysti yksittäisiä tapauksia, joihin täytyy puuttua, jos
on epäkohtia ja on esimerkiksi toimittu vastoin ohjeistuksia ja vastoin lakia ja vastoin lap-
sen etua. Näihin yksittäisiin tapauksiin täytyy tietysti ihan ehdottomasti aina puuttua, [Pu-
hemies koputtaa] mutta toivon, ettei myöskään peloteltaisi perheitä täällä.

Kysymyksen käsittely päättyi.
6


