















































DEM7964.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

3.4. Suullinen kysymys turvapaikanhakijoiden uskonnollisen vakaumuksen arvioinnista 
(Antero Laukkanen kd)

Suullinen kysymys SKT 20/2018 vp

Suullinen kyselytunti

Puhemies Paula Risikko: Seuraava kysymys: kristillisdemokraattinen eduskuntaryhmä,
edustaja Laukkanen.

Keskustelu

16.54 Antero Laukkanen kd: Arvoisa rouva puhemies! Viime aikoina olemme saaneet
lukea lehdistä, kuinka Suomi palauttaa kasvavassa määrin turvapaikanhakijoita maihin,
joista tiedämme, että heidän elämänsä on siellä uhattuna, ja se on kaikkien tiedossa. Lisäk-
si pakkopalautuksilla perheitä hajotetaan tapauksissa, joissa henkilöillä on täällä syntyneet
lapset, jotka puhuvat suomea ja ovat asettuneet uuteen kotimaahansa. Lisäksi Maahan-
muuttovirastoon on nyt palkattu uskontoasiantuntija arvioimaan Suomessa kristityiksi
kääntyneiden vakaumusta, onko vakaumus aito vai opittu. Usean kielteisen turvapaikka-
päätöksen saaneen henkilön perusteluissa todetaan, ettei usko ole aito vaan opittu. Kysyn,
mahtaako Suomessa olla yhtään ihmistä, jonka usko ei ole opittu. Tekeekö se opittu usko
tästä henkilöstä vähemmän arvokkaan ja vakaumuksellisen? Tämä menettely on ihmisar-
voa loukkaavaa ja suureksi häpeäksi Suomelle. [Puhemies: Kysymys!] Ministeri Mykkä-
nen: oletteko tietoinen tästä uudesta vakaumuksentulkintamenettelystä, ja mitä aiotte teh-
dä, että tällainen epäinhimillinen menettely lopetetaan?

16.55 Sisäministeri Kai Mykkänen (vastauspuheenvuoro): Arvoisa puhemies! Tässä-
kään asiassa en toivo, että oikeusvaltiossa viranomaiset toimivat hallituksen painostuksen
kautta vaan lakien ja asetusten kautta. Jo perustuslaki asiassa on aivan selvä: ketään ei pidä
palauttaa henkilökohtaisen vainon, kidutuksen tai uhan alle. Juuri tätäkin varten sinne
Maahanmuuttovirastoon on palkattu asiantuntemusta, jotta voidaan mahdollisimman hy-
vin erottaa sellaiset tilanteet, joissa aidosti uskonnon vaihtuminen henkilöllä muodostaa tu-
levaisuudessa henkilökohtaisen uhan siellä kotialueella, jonne häntä oltaisiin palauttamas-
sa.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.

16.56 Antero Laukkanen kd (vastauspuheenvuoro):  Arvoisa rouva puhemies! Aika-
naan, kun henkilö halusi suorittaa armeijan siviilipalveluna, joutui sotilasryhmän eteen,
 Tarkistettu
4.1



Pöytäkirjan asiakohta PTK 15/2018 vp
jonka edessä sitten nuori mies joutui olemaan, ja he arvioivat siviilipalvelukseen pyrkivän
uskoa ja vakaumuksen syvyyttä. Sittemmin Euroopan ihmisoikeustuomioistuin moitti tätä
menettelyä ja se poistettiin. Nyt Maahanmuuttovirastossa on otettu tämä menettely uudes-
taan käyttöön — joutuu siellä seisomaan ja olemaan arvioitavana: mistä minun uskoni on
kotoisin, onko se riittävää, onko se aitoa, tuleeko se sydämestä vai ei? Ja minä vain ihmet-
telen, minkälainen mittari mahtaa näillä asiantuntijoilla olla kädessään, että he pystyvät täl-
laista uskonnon syvyyttä ihmisessä mittaamaan. Kysyn vielä uudestaan: eikö olisi aika täl-
laisesta luopua, ettei uudestaan jouduta EU:n tuomioistuimien eteen?

16.57 Sisäministeri Kai Mykkänen (vastauspuheenvuoro): Arvoisa puhemies! Tieten-
kin asiat ovat täysin erilaisia, kun arvioidaan asevelvollisuuden velvoittavuutta ja sitten
taas toisaalta henkilökohtaisen uhan tilannetta uskonnon takia palautettaessa. Ja varmaan
edustaja Laukkanen on myös ottanut huomioon, että jos sinänsä jo ilmoitus uskonnon vaih-
tumisesta kaikissa tilanteissa olisi uskottava peruste, niin silloinhan tietysti kaikki hakijat
voisivat sillä tavalla itselleen oleskeluluvan taata. Että jollain tavallahan tässä järjestelmäs-
sä täytyy pystyä arvioimaan se, täyttyykö perustuslain ehto siitä henkilökohtaisesta uhasta,
vainosta tai kidutuksen riskistä. Tämä on erittäin vaikea tehtävä, senhän me kaikki ymmär-
rämme. On erittäin vaikea tehtävä näitä taustoja objektiivisesti tutkia alueelta, josta on vai-
kea saada tietoa ihmisiltä, joiden taustat ovat moninaiset, harvoin dokumentoidut. Mutta
parhaansa mukaan meidän viranomaiset sitä tekevät, ja on toki myös meidän tehtävä tässä
salissa jatkuvasti arvioida, onko Maahanmuuttovirastolla ja toisaalta tuomioistuinjärjestel-
mällä riittävät prosessit ja edellytykset arvioida tämä parhaalla mahdollisella tavalla. Mut-
ta yksittäistapauksia ei ruveta huutoäänestyksellä täältä tekemään. Se olisi epäoikeuden-
mukaista näille hakijoille.

Puhemies Paula Risikko: Ja vielä yksi kysymys.

16.58 Mikaela Nylander r (vastauspuheenvuoro): Arvoisa puhemies, värderade talman!
På mindre än bara en vecka har en unik folkrörelse uppstått i Lovisa. Tusentals människor
har ställt upp för att motsätta sig utvisningen av en familj i Lovisa med sju barn — sju barn
— varav de tre yngsta är födda i Finland.

Myös Loviisan kaupunki on ilmaissut tukensa seitsenlapsiselle perheelle, jota uhkaa kar-
kotus. Valtava kansanliike kertoo sen, että ihmisten oikeustajuun ei mahdu se, että viatto-
mia lapsia ollaan lähettämässä täysin epävarmoihin olosuhteisiin Irakiin. Luottamus Maa-
hanmuuttoviraston toimintaan ja hallituksen politiikkaan on pohjassa. Arvoisa ministeri,
onko mielestänne oikein, että viattomia lapsia lähetetään vaarallisiin olosuhteisiin Irakiin?
Miten aiotte palauttaa kansalaisten luottamuksen Maahanmuuttoviraston toimintaan ja hal-
lituksen politiikkaan?

16.59 Sisäministeri Kai Mykkänen (vastauspuheenvuoro): Arvoisa puhemies! Tässäkin
tapauksessa oikeusvaltion lähtökohta on tietysti se, että lait ovat kaikille samat eli ne edel-
lytykset, jotka tässä jo useaan kertaan totesin, ovat se arvioinnin perusta, ei se, miten hyvin
esimerkiksi perhe on Suomessa kotiutunut, mitä täällä on tehty. Jokaiselle lapselle periy-
tymisperiaatteen mukaisesti, Irakin kansalaisen lapselle, periytyy kansalaisuus, ja arvioi-
daan silloin tämän uhan kautta.
2



Pöytäkirjan asiakohta PTK 15/2018 vp
Myöskin sellainen yleinen periaate, mikä Maahanmuuttovirastossa on olemassa, on, että
lähtökohtaisesti pyritään hakemaan ratkaisuja, joissa perheille tehdään saman sisältöinen
päätös sen sijaan, että esimerkiksi erotettaisiin sieltä sitten eri-ikäisiä lapsia eri päätöksiin,
mikä on inhimillisesti täysin ymmärrettävää, että se ei olisi lähtökohtaisesti järkevä menet-
tely.

Tähän tapaukseen sinänsä en voi syvemmälle mennä näissä tapaustiedoissa, koska nämä
ovat myöskin luottamuksellisia käsittelyprosesseja, mutta se yleinen periaate tässä on, että
tämäkin tapaus on käynyt läpi niin Maahanmuuttoviraston päätöksenteon kuin meidän oi-
keusjärjestelmämmekin, ja on tultu siihen tulokseen, että nämä kansainvälisen suojelun eh-
dot eivät täyty, ja tältä osin sitten täytäntöönpano on menossa.

Kysymyksen käsittely päättyi.

Kyselytunti päättyi.
3


	3.4
	16.54
	16.55
	16.56
	16.57
	16.58
	16.59


