















































DEME5E3.tmpSave.xml


Pöytäkirjan asiakohta PTK 106/2016 vp
Pöytäkirjan asiakohta 

PTK 106/2016 vp

Täysistunto

Tiistai 25.10.2016 klo 14.04—20.39

12. Hallituksen esitys eduskunnalle laeiksi sairausvakuutuslain muuttamisesta ja väliaikai-
sesta muuttamisesta sekä  Kansaneläkelaitoksen  kuntoutusetuuksista  ja kuntoutusraha-
etuuksista annetun lain muuttamisesta

Hallituksen esitys HE 216/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.27 Arja Juvonen ps: Arvoisa herra puhemies! Tässä hallituksen esityksessä ehdote-
taan muutettavaksi sairausvakuutuslakia ja Kansaneläkelaitoksen kuntoutusetuuksista ja
kuntoutusrahaetuuksista annettua lakia. Esityksen mukaan sairauspäivärahan ja kuntoutus-
rahan määrän laskusääntöä muutettaisiin. Osatyökykyisten työllistymisen edistämiseksi ja
kuntoutuksen toteutumisen turvaamiseksi nuoren kuntoutusrahan ja ammatillisessa kun-
toutuksessa olevan kuntoutusrahan vähimmäismäärä korotettaisiin takuueläkkeen tasolle.
Esityksessä ehdotetaan lisäksi, että lakimuutosta sairaanhoitokorvauksen maksamisesta
julkisissa tiloissa annetusta yksityisestä terveydenhuollon palvelusta jatkettaisiin vuoden
2018 loppuun.

Arvoisa puhemies! Pääministeri Juha Sipilän hallituksen ohjelman mukaan sosiaalitur-
vajärjestelmää selkeytetään osatyökykyisten työllistymistä kannustavaksi ja edistäväksi.
Esityksen tavoitteena on tukea ja kannustaa osatyökykyisiä nuoria ja työelämään kiinnit-
tymättömiä osatyökykyisiä aikuisia ammatilliseen kuntoutumiseen, opiskeluun ja työllis-
tymiseen sekä ehkäistä työkyvyttömyyseläkkeelle siirtymisiä. Nuoren kuntoutusrahan ja
ammatillisessa kuntoutuksessa olevan kuntoutusrahan vähimmäismäärän tasokorotuksen
arvioidaan lisäävän kuntoutustarpeessa olevien nuorten ja työelämään kiinnittymättömien
aikuisten hakeutumista koulutukseen ja muuhun ammatilliseen kuntoutukseen, mikä pa-
rantaa heidän mahdollisuuksiaan työllistyä avoimille työmarkkinoille.

Eli tämä hallituksen esitys näkee osatyökykyiset, näkee nuoret ja sen tarpeen, mikä heil-
lä on, jotta he pääsevät eteenpäin muun muassa opinnoissaan. Hyvin kannatettava ja hyvä
hallituksen esitys.

18.29 Anneli Kiljunen sd: Arvoisa herra puhemies! On todella harmillista, että ministeri
ei ole paikalla täällä, kun meillä on monia sosiaali- ja terveysasioita täällä lähetekeskuste-
lussa — olisi hyvä, että hän olisi kuulemassa meidän erilaisia ajatuksia ja näkemyksiä
asioista. Että on sinällään tosi harmi.
 Tarkistettu
4.0



Pöytäkirjan asiakohta PTK 106/2016 vp
Arvoisa herra puhemies! Tämän lakiesityksen tavoitteena on, että sairauspäivärahan ja
kuntoutusrahan määrän laskusääntöä muutetaan siten, että nykyiseen 30 000 euron vuosi-
työtulon rajaan asti ne määräytyvät 70 prosentin mukaan ja sen ylittävältä osalta 20 pro-
sentin mukaan. Tämä koskee myös osasairauspäivärahaa mutta ei koske vanhempainpäi-
värahaa. Päivärahaa maksettaisiin tähän 30 000 euron vuosityötulon rajaan asti 70 prosent-
tia verotuksessa todettujen työtulojen kolmassadasosasta. Tulorajan ylittävästä osasta päi-
värahaa kertyisi 20 prosenttia ilman kattoa.

Sairauspäivärahan ja kuntoutusrahan tulorajan ja korvausasteen muutoksen säästövai-
kutukseksi arvioidaan 25 miljoonaa euroa vuositasolla ja 18 miljoonaa euroa vuonna 2017.
Säästö ei kohdistu valtion menoihin, se alentaa työnantajien sairausvakuutusmaksua sekä
palkansaajien ja yrittäjien päivärahamaksua. Tällä esityksellä parannetaan osatyökykyis-
ten nuorten asemaa: muun muassa kuntoutusraha on mahdollista myöntää myös yleissivis-
tävän peruskoulutuksen ajalle, ja Kelalle tulee velvoite selvittää nuoren kuntoutusrahaha-
kemuksen yhteydessä hakijan oikeus ammatillisena kuntoutuksena myönnettäviin kor-
vauksiin koulutarvikkeista ja matkakustannuksista.

Arvoisa herra puhemies! Tässä on hyvää, mutta täällä on myös kriittistä asiaa. Hallitus
leikkaa nyt jälleen ansiosidonnaisesta sairausvakuutuksesta. Leikkauksia on ollut useita, ja
sairausvakuutuksen kokonaisuus on ollut jo vaikeasti hahmotettava. Meidän tulee huoma-
ta, että ansiosidonnaiset päivärahat rahoitetaan työnantajien ja työntekijöiden maksuilla,
joten säästö ei kohdistu valtiolle. Nyt esitettävä leikkaus kohdistuu jälleen sairaus- ja kun-
toutuspäivärahoihin, joita jo tämän vuoden alusta leikattiin niin, että 70 prosentin korvaus-
tasoon oikeuttavan vuosityötulon ylärajaa alennettiin ja tämän jälkeistä karttumaprosenttia
laskettiin 35 prosenttiin. Ylempi tuloraja, 56 000, jätettiin ennalleen, alempi leikkaus koh-
distui kohtuuttomasti keskituloisiin palkansaajiin.

Arvoisa herra puhemies! Suurena huolena tässä on se, että meidän tavoitteenamme pi-
täisi olla, että ihmiset pyrkivät ensiksi olemaan sairauspäivärahoilla, mutta tämä hallituk-
sen esitys toimii juuri päinvastoin. Säästövaikutusten kohdentuminen kuntoutusrahaan voi
vaikuttaa kuntoutuksen kannustavuuteen. Leikkaukset ovat johtaneet siihen, että työkyvyt-
tömyyseläke on yhä useammin parempi kuin sairauspäiväraha. Sairauspäivärahan tason
alentaminen lisää myös paineita ensisijaisuussäännösten tarkistamiselle, ja tämä ei ole mil-
lään tavalla perusteltavissa.

18.33 Merja Mäkisalo-Ropponen sd: Arvoisa puhemies! Hyvää tässä lakiesityksessä on
se, että nuorten kuntoutukseen tulee parannuksia. Toivotaan, että nämä kuntoutusta tarvit-
sevat nuoret tavoitetaan mahdollisimman hyvissä ajoin. Mutta huonoa tässä on se, että hal-
litus leikkaa jälleen ansiosidonnaista sairausvakuutusta. Leikkaus kohdistuu sairaus- ja
kuntoutuspäivärahoihin, joita jo tämän vuoden alussa on aiemminkin leikattu, ja kuten
edustaja Kiljunen sanoi, on riski, että kuntoutusrahan heikennykset heikentävät myöskin
halukkuutta kuntoutukseen. Työkyvyttömyyseläke on yhä useammin parempi kuin kun-
toutuspäiväraha, ja tämä on kyllä huono suuntaus. Onkin vaikea ymmärtää, miksi tämä
muutos tehdään, sillä vaikutuksia valtiontalouteen ei ole, mutta negatiiviset vaikutukset
yksittäisille kansalaisille voivat olla huomattavan suuria. Kuntoutuksen pitäisi olla aina
houkuttelevin vaihtoehto, ei suinkaan työkyvyttömyyseläke.

18.34 Eeva-Johanna Eloranta sd: Arvoisa puhemies! On kovin ikävää, että hallitus leik-
kaa jälleen ansiosidonnaisesta sairausvakuutuksesta. Leikkauksia on ollut useita, ja sai-
2



Pöytäkirjan asiakohta PTK 106/2016 vp
rausvakuutuksen kokonaisuus on jo vaikeasti hahmotettava. Nyt esitettävä leikkaus koh-
distuu jälleen sairaus- ja kuntoutuspäivärahoihin, joita jo tämän vuoden alusta leikattiin.
Aiempi leikkaus kohdistui kohtuuttomasti keskituloisiin palkansaajiin. Toteutuessaan
nämä sairauspäivärahojen ja kuntoutusrahojen leikkaukset vaikeuttavat palkansaajien toi-
meentuloa ja kohdentuvat eri tavoin eri tuloluokkiin. Lisäksi niiden vaikutukset valtionta-
louden säästöihin ovat olemattomat. Senkin takia tuntuu ihan hölmöltä, että tällaisia esi-
tyksiä tehdään. Päivärahojen määräytymisen tulorajojen ja korvausasteen alentaminen hei-
kentää myös Kansaneläkelaitoksen kuntoutuksen kannustavuutta. Tätä hallituksen esitystä
onkin vaikea hyväksyä. Toki on hyvä, että nuorten kuntoutuksen parantamiseen tehdään
nyt parannuksia, ja siitä kiitos hallitukselle. On aina hyvä, että nuorista pidetään huolta.

18.35 Hannakaisa Heikkinen kesk: Arvoisa herra puhemies! Tässä hallituksen esityk-
sessä osatyökykyisten työllistymisen edistämiseksi ja kuntoutuksen toteutumisen turvaa-
miseksi nuoren kuntoutusrahan ja ammatillisessa kuntoutuksessa olevan koulutusrahan vä-
himmäismäärä korotetaan takuueläkkeen tasolle. Nuoren kuntoutusrahan tarkoituksena on
kannustaa osatyökykyisiä ja vammaisia nuoria opiskelemaan ja pyrkimään työelämään, ja
nuoren kuntoutusraha on alle 20-vuotiaalle työkyvyttömyyseläkkeeseen nähden aina ensi-
sijainen. Työkyvyttömyyseläke voidaan myöntää alle 20-vuotiaalle vasta, kun hänen mah-
dollisuutensa ammatilliseen kuntoutukseen on selvitetty.

Arvoisa puhemies! On todella tärkeää, että yhteiskunnassa laajasti keskitytään osatyö-
kykyisyydessä miettimään niitä voimavaroja, mitä ihmisellä on. On todella tärkeää, että
työkyvyttömyyseläke ei kenellekään nuorelle ole automaatio ja se helpoin tie saada perus-
toimeentulo, koska työ on meille kaikille todella iso osa meidän identiteettiämme, tärkeä
osa itsetunnon muodostumisessa ja ennen kaikkea valtavan tärkeä asia, jotta emme syrjäy-
dy yhteiskunnasta ja tästä normaalielämästä.

18.36 Tuula Haatainen sd: Arvoisa puhemies! Tässä hallituksen esityksessä tämä nuoria
koskeva osuus on hyvä, koska siinä nuorten kuntoutukseen kohdistuu nyt parannuksia.
Tietysti on sanottava, että sillä, mikä tulee olemaan meillä palvelujärjestelmä sosiaali- ja
terveydenhuollossa, on erittäin suuri merkitys siinä, miten saadaan ajoissa kuntoutuksen
piiriin ne nuoret, joilla on joku sairaus tai vamma, joka aiheuttaa sen, että helposti syrjäy-
tyy työmarkkinoilta.

Mutta se heikennys, mikä tässä nyt tapahtuu, on sarjassa näitä aiempia leikkauksia. An-
siosidonnaisen sairausvakuutuksen ja nyt kuntoutuspäivärahojen osalta ollaan jälleen nir-
haamassa, leikkaamassa, milloin mistäkin kohdasta otetaan. Alkaa pikkuhiljaa hämärtyä
se, mikä on ansiosidonnaisen sairauspäivärahan ja kuntoutusrahojen merkitys. Nehän ovat
erittäin tärkeitä, kannustavia elementtejä siihen, että pystytään ihmiset saamaan takaisin
työkykyisiksi ja että se tulotaso ei romahda sillä tavalla, että se sitten suistaa yksilöt ja per-
heet jopa toimeentulotuen piiriin.

Tässähän nyt tehdään eri tulotasoilla tämmöisiä ratkaisuja, jotka ovat, täytyy sanoa, aika
vaikeita ihmisten edes seurata, mutta tosiasia on se, että keskituloisten ihmisten etuisuu-
det, ansiosidonnaiset päivärahat keskituloisilla palkansaajilla, nyt sitten heikkenevät.
Aiemmin on täällä kovasti hallituksenkin taholta puolustettu sitä, että leikkauksia kohden-
netaan niin, että ne osuvat suurituloisiin, mutta tässä leikkaus ei kyllä todellakaan osu nyt
näihin sileäkätisiin, vaan näyttää leikkaus kohdistuvan keskituloisiin palkansaajiin, ja tällä
tiellä ei minun mielestäni voi pitkälle jatkaa.
3



Pöytäkirjan asiakohta PTK 106/2016 vp
18.38 Outi Alanko-Kahiluoto vihr: Arvoisa puhemies! Edustaja Haatainen piti erittäin
hyvän puheenvuoron. Se huolettaa todellakin minua, että hallitus tuo joka viikko sellaisia
esityksiä, jotka leikkaavat joko pienituloisilta tai sitten keskituloisilta, mutta minkäänlais-
ta tämmöistä kokonaisvaikutusten arviointia ei tuoda. Se on hyvin raskauttavaa, kun puhu-
taan näistä sosiaalietuuksista tai erilaisista etuuksista, jotka kohdistuvat siihen, että ihmiset
voivat pitää terveyttään yllä. On hyvin ikävää, että näitä kokonaisarviointeja ei tehdä. Se
olisi erittäin välttämätöntä, ja kannustaisin hallitusta siihen, että edes tässä puoliväliriihen
paikkeilla tekisitte sellaisen arvioinnin, jossa käydään kaikki nämä leikkaukset ja nirhauk-
set läpi.

On todettava, että nimenomaanhan se, että parannetaan osatyökykyisten mahdollisuutta
tehdä töitä tai kuntoutua, on se, mitä pitäisi tehdä, ja siitä kiitos. Mutta ongelma on se, että
vasen käsi ei tiedä, mitä oikea tekee, elikkä samaan aikaan hallitus esimerkiksi ensi vuon-
na leikkaa ammatillisesta koulutuksesta niin paljon, että uhkana on se, että 18 000 nuorta
on sitten seuraavassa yhteishaussa pois koulutuksen piiristä. Ja se tarkoittaa nimenomaan
niitä nuoria, joilla on niin heikko keskiarvo, että he eivät pääse ammatilliseen koulutuk-
seen. He ovat nopeasti niitä nuoria, joita sitten uhkaa syrjäytyminen, eivätkä he kohta enää
ole työkykyisiä. Minusta meillä ei yhteiskuntana ole tähän varaa.

Keskustelu päättyi.

Asia lähetettiin sosiaali- ja terveysvaliokuntaan.
4


