















































DEMD745.tmp.xml


Pöytäkirjan asiakohta PTK 155/2018 vp

 Tarkistettu
3.0

Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

2.8. Suullinen kysymys maatalouden EU-rahoituksesta (Arto Satonen kok)
Suullinen kysymys SKT 258/2018 vp

Suullinen kyselytunti

Toinen varapuhemies Tuula Haatainen: Tähän aihepiiriin on toinen kysymys. Kokoo-
muksen eduskuntaryhmä, edustaja Satonen.

Keskustelu

17.01 Arto Satonen kok: Arvoisa puhemies! Tämä Karhisen raportti on todellakin mer-
kittävä. Sehän tavoittelee sitä, että maatalouden yrittäjätuloa saadaan nostettua 500 miljoo-
nalla eurolla, mikä on kannattavuuden kannalta täysin välttämätöntä. Suomen on tärkeä
onnistua myös EU-neuvotteluissa maatalouden uudistamisessa sekä puolustaessaan maa-
seudun kehittämisen rahoitusta. Meidän tulee pitää siitä kiinni, että jatkossakin kaikissa jä-
senmaissa kannattavan maatalouden harjoittaminen on mahdollista, jotta puhdasta ja laa-
dukasta suomalaista ruokaa voidaan taata suomalaisiin koteihin, ja tietysti se on myös
huoltovarmuuskysymys.

Karhinen nostaa erityisesti esille ne tilat, jotka investoivat ja kehittävät tuotantoaan ja ot-
tavat aidosti yrittäjäriskiä. Miten voimme myös näissä EU-neuvotteluissa ajaa nimen-
omaan näiden tilojen ja näiden viljelijöiden aseman parantamista?

17.02 Maa- ja metsätalousministeri Jari Leppä (vastauspuheenvuoro): Arvoisa puhe-
mies! Keskeistä on se, mikä meillä on yhteisen maatalouspolitiikan uudistamisen keskiös-
sä, ja sen täytyy olla ruoka. Se, että me tuotamme ruokaa meidän pelloillamme ja meidän
kotieläintiloillamme — se on se keskeinen asia. Ja kun se tuote, niin kuin äsken todettiin,
on kunnossa — maailman turvallisinta ja puhtainta ruokaa — se ansaitsee sen, että myös
näkymä tuotannon suhteen on vakaa, jotta me saamme edustaja Satosen mainitsemia uusia
investointeja ja uusia yrittäjiä alalle.

Rahoituksen osalta hallitus on linjannut selkeästi, että ei onnistu se asetelma, että me
vaadimme viljelijöiltämme yhä enemmän, mutta olemme siitä valmiita maksamaan yhä
vähemmän. Hallitus on linjannut, että tämän pitää olla tasapainossa vaatimusten ja rahoi-
tusten osalta. Siksi tämä esitetty rahoitusmalli ei Suomelle kelpaa, ja siitä me käymme neu-
votteluja ja keskusteluja niin valtiovarainministerin kuin myöskin pääministerin ja maata-
lousministeriön kesken.

Kysymyksen käsittely päättyi.

Kyselytunti päättyi.


