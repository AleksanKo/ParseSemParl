















































DEMA8CC.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

20. Hallituksen esitys eduskunnalle laiksi henkilöautojen romutuspalkkiosta ja sähkökäyt-
töisten henkilöautojen  hankintatuesta  sekä  henkilöautojen  kaasu- tai etanolikäyttöisiksi 
muuntamisen tuesta

Hallituksen esitys HE 156/2017 vp
Toimenpidealoite TPA 2/2016 vp
Valiokunnan mietintö LiVM 22/2017 vp

Toinen käsittely, ainoa käsittely

Ensimmäinen varapuhemies Mauri Pekkarinen: Toiseen käsittelyyn ja ainoaan käsitte-
lyyn esitellään päiväjärjestyksen 20. asia. Nyt voidaan toisessa käsittelyssä hyväksyä tai
hylätä lakiehdotus, jonka sisällöstä päätettiin ensimmäisessä käsittelyssä. Lopuksi pääte-
tään ainoassa käsittelyssä toimenpidealoitteesta.

Keskustelu

21.32 Katri Kulmuni kesk: Arvoisa herra puhemies! Tässä hallituksen lakiesityksessä on
kysymys siis vanhojen henkilöautojen muuntamisesta kaasulle tai uusiutuville polttoai-
neille ja niille annettavasta tuesta sekä sitten uusien sähköautojen hankintaan liittyvästä
hankintatuesta mutta myös romutuspalkkioista. 

Suomessahan on varsin iäkäs autokanta ja romutuspalkkioista on olemassa ihan hyviä
tuloksia, mutta erittäin tärkeänä tietenkin uusiutuvan energian tavoitteiden ja ilmaston-
muutoksen hillitsemisen kannalta pidän sitä, että myös ihan tavalliset suomalaiset voivat
olla siinä kelkassa mukana, että myös sen oman vanhan autonsa voi vaihtaa kaasulle tai
muille uusiutuville polttoaineille. Sähköautot tulevat kyllä alaa viemään ja saavuttamaan
suuria markkinaosuuksia, mutta vielä ne ovat kuitenkin erittäin hintavia, ja pidän varsin
tärkeänä, että tässä esityksessä on rajattu se sähköauton hankintatuki 50 000 euroon, mikä
on kyllä sekin jo varsin kallis auto, mutta se ehkä kertoo vielä siitä, että teknologia tässä
vaiheessa on vielä kallista. Tietenkin tässä vaiheessa, kun hallitus nyt ensimmäistä kertaa
Suomen historiassa  sähköautoille  tällaista tukea antaa, se on erittäin  merkittävä pään-
avaus, mutta tulevina vuosikymmeninä sähköautojen määrä varmasti lisääntyy monin ver-
roin. Kestävän kehityksen mukaista ei kuitenkaan ole, että olemassa oleva autokanta jätet-
täisiin käyttämättä tai se vietäisiin vielä käyttöikänsä aikana suoraan romutettavaksi, vaan
totta kai ne kannattaa ajaa loppuun, ja sitä varten nämä konvertointituet kaasulle ja etano-
lille ovat erittäin hyviä ja tarpeellisia. 

Sitten tietenkin on hyvä asia, että valiokuntakin otti kantaa myös uusiin liikennemuotoi-
hin, mitä syntyy jakamistalouden ja kaiken uuden älyteknologian myötä.
 Tarkistettu
4.1



Pöytäkirjan asiakohta PTK 129/2017 vp
21.34 Jani Mäkelä ps: Arvoisa puhemies! Kokonaisuudessaan esitys romutuspalkkiosta
on kannatettava ja palvelee tarkoitustaan uudistaa autokantaa. Kuitenkin jatkossa, jos — ja
toivottavasti kun — vastaavia järjestelmiä tuodaan eduskunnan käsiteltäväksi ja päätettä-
väksi, pitäisi paremmin huomioida myös sellaiset kansalaiset, joilla ei ole varaa ostaa uutta
autoa, saatikka sähköautoa, eli esimerkiksi niin, että menettely ulotettaisiin myös suhteel-
lisen uusiin käytettyihin autoihin, kuten valiokunnan mietinnössä on pohdittu. Itse suosin
myös teknologianeutraalia lähestymistapaa ja sellaista tulokulmaa, että pyrittäisiin uudis-
tamaan autokantaa enemmänkin liikenneturvallisuuden näkökulmasta kuin vain niin, että
tuijotetaan pelkästään sokeasti päästöarvoihin. On kuitenkin kuljetustarpeita, joihin nämä
matalapäästöiset autot eivät kohtuudella riitä.

21.35 Krista Mikkonen vihr:  Arvoisa puhemies! Kuten tässä edellä on kerrottu, niin
tämä romutuspalkkio, jota kokeiltiin jo aiemminkin ja joka osoittautui hyvin menestyksel-
liseksi, on kyllä tehokas keino uusiuttaa autokantaa ja saada sitä vähäpäästöisemmäksi,
ympäristöystävällisemmäksi ja myös liikenneturvallisemmaksi. Olen erittäin iloinen myös
tästä, että tässä huomioidaan nyt ei vain uusien sähköautojen osto vaan myös todellakin tä-
mä, jos muuntaa olemassa olevan autonsa kaasu- tai etanolikäyttöiseksi. Ja aivan kuten
täällä valiokunnan mietinnössä todetaan, olisin kyllä pitänyt hyvänä sitä, että tätä tukea oli-
si saanut myös käytetyn sähköauton ostamiseen, ja itse asiassa näitä ympäristövaliokun-
nan lausunnossa olevia ajatuksia siitä, että tätä olisi voitu käyttää myös esimerkiksi sähkö-
polkupyörien hankintaan tai että tämä ei olisi niinkään välttämättä sidottuna siihen, että
hankit jonkin uuden auton, vaan siihen, että hankit niitä liikennepalveluita. Elikkä tässä oli-
si voitu myös saada korvausta, jos siirtyy jakamistalouden vaihtoehtoja käyttämään, tai esi-
merkiksi joukkoliikenteen kausikorttien tukia, koska ajatus kai on se, että tässä mietitään,
miten liikkuminen saadaan vähäpäästöisemmäksi ja ympäristöystävälliseksi. Silloin on oi-
keastaan epäoleellista, mikä se muoto sitten on, miten jatkossa sen liikkumisen tekee, kun
nykyisestä, suurempipäästöisestä autosta haluaa eroon.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 156/2017 vp sisältyvän lakiehdotuksen. Lakiehdotuksen toinen käsittely päättyi.
Eduskunta yhtyi valiokunnan ehdotukseen toimenpidealoitteen TPA 2/2016 vp hylkäämi-
sestä. Asian käsittely päättyi.
2


