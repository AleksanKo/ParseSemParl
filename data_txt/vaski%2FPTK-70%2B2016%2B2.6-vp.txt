















































DEM845F.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.6. Suullinen kysymys Ison-Britannian  mahdollisesta  EU-erosta (Anne-Mari Virolainen 
kok)

Suullinen kysymys SKT 75/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Virolainen.

Keskustelu

16.57 Anne-Mari Virolainen kok:  Arvoisa rouva puhemies! Ensi torstaina Suomi val-
mistautuu juhannuksen juhlintaan, mutta Britanniassa tunnelmat ovat toiset, sillä silloin
järjestetään kansanäänestys. Tähän asti arviot EU-eron kannattajien ja vastustajien tilan-
teesta ovat olleet suhteellisen tasaiset. Mutta aivan tuoreiden mielipidemittausten mukaan
EU-eroa kannattavat ovat voitolla. Useat asiantuntijat ovat arvioineet mahdollisen eron
vaikutuksia niin Britanniaan, Euroopan unioniin, maailmantalouteen kuin geopoliittiseen
vakauteenkin. Yleisimpien arvioiden mukaan Britannian ero vaikuttaisi haitallisesti brittei-
hin mutta myös Suomeen johtuen EU:n painoarvon heikentymisestä ja negatiivisista talou-
dellisista vaikutuksista niin lyhyellä, keskipitkällä kuin pitkälläkin ajanjaksolla. Kysynkin
teiltä, pääministeri Sipilä: miten Suomen hallitus on valmistautunut mahdolliseen brittien
EU-eroon?

Toinen varapuhemies Paula Risikko: Otetaan tähän kaksi vastausta, elikkä pääministeri
Sipilä ja ministeri Soini, kiitos. 

16.58 Pääministeri Juha Sipilä (vastauspuheenvuoro):  Arvoisa rouva puhemies! Tämä
on erittäin tärkeä ja ajankohtainen kysymys. Ensi viikon perjantaina aamulla selviää, mi-
ten tässä käy. Me kaikki haluamme UK:n säilyvän Euroopan unionissa. Britannia on ollut
meille erittäin tärkeä kumppani sekä kasvupolitiikassa, digitaalisissa sisämarkkinoissa että
paremmassa, vähemmässä sääntelyssä. Olemme saaneet heistä monesti hyvän kumppanin.

Se, että gallupeissa todennäköisyys on kasvanut, että Britanniassa voitaisiin äänestää
myöskin brexitin puolesta, on totta. Hallitus on arvioinut ja arvioi jatkuvasti myöskin sitä
vaihtoehtoa. Siitähän alkaa — tai alkaisi — sitten pitkä prosessi, johonka myöskin Suomi
osaltaan valmistautuu. Ensimmäinen vaihe olisi se, että Britannia jättäisi eronpyynnön
EU:sta. Se voi tapahtua jo Eurooppa-neuvoston kokouksessa tai sitten syksyllä. Mutta pro-
sessi on pitkä, (Puhemies koputtaa) ja sen vaikutukset kyllä olisivat vahingolliset sekä Bri-
tannialle että muulle Euroopalle.
 Tarkistettu
4.0



Pöytäkirjan asiakohta PTK 70/2016 vp
16.59 Ulkoasiainministeri Timo Soini (vastauspuheenvuoro): Arvoisa rouva puhemies!
Tietenkin jo se, että Britannia, tällainen maa, joka on suurin sotilasmahti EU:ssa, toiseksi
suurin nettomaksaja ja toiseksi suurin talous, äänestää tästä asiasta, kertoo EU:n kriisistä.
Tämä on aivan selvä asia. Ja aivan niin kuin pääministeri sanoi, jos tämä brexit tulee, se
laukaisee arvioiden mukaan vähintään noin kahden vuoden prosessin, jossa pitää päättää
muun muassa sellaisia asioita, voiko Britannia jollain poikkeusmenettelyllä olla osa sisä-
markkinoita, miten nämä olemassa olevat sopimukset puretaan, miten Britannia jatkossa
osallistuu ja osallistuuko millään tavalla, Euroopan unioniin. Täysin selvää on, että Britan-
nia ei tule menemään mihinkään ETA-järjestelyyn, jossa esimerkiksi Norja on mukana.

Eli lyhyesti sanon vain, että iso kysymys ja EU:lle hyvin kiusallinen.

Kysymyksen käsittely päättyi.
2


