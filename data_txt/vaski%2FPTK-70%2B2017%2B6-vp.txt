















































DEMFE9A.tmp.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

6. Hallituksen esitys eduskunnalle laeiksi valtion virkamieslain 7 ja 8 c §:n ja turvallisuus-
selvityslain muuttamisesta sekä eräiksi niihin liittyviksi laeiksi

Hallituksen esitys HE 70/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään hallintovaliokuntaan, jolle pe-
rustuslakivaliokunnan ja puolustusvaliokunnan on annettava lausunto.

Keskustelu

17.02 Kunta- ja uudistusministeri  Anu  Vehviläinen (esittelypuheenvuoro):  Arvoisa
puhemies! Valtion virkamieslain ja turvallisuusselvityslain muuttamista koskevan esityk-
sen päätavoitteena on keskeisten kansallisten turvallisuusetujen suojaaminen kehittämällä
henkilöstöturvallisuutta valtionhallinnossa. Tavoitteena on ennakolta estää uhkia, joita voi
liittyä siihen, että virkoihin nimitettäisiin henkilöitä, joilla on Suomen lisäksi sidonnai-
suuksia muihin valtioihin. Näiden kahden lain muutoksilla pyritään siihen, että valtion tur-
vallisuuden kannalta keskeisiin tehtäviin valittavien henkilöiden nuhteettomuus, riippu-
mattomuus ja luotettavuus voidaan varmistaa ennen nimitystä nykyistä paremmin.

Esityksellä pyritään siihen, että valtion turvallisuuden kannalta keskeisiä ja erityistä luo-
tettavuutta edellyttäviä tehtäviä hoitavien henkilöiden ulkomaansidonnaisuudet voitaisiin
selvittää ja arvioida nykyistä laajemmin. Näiden huomioonottaminen varmistettaisiin val-
tionhallinnon nimitysharkinnassa.

Turvallisuusetujen suoja toteutettaisiin siten, että menettelyssä otetaan huomioon myös
tehtäviin valittavien henkilöiden perusoikeudet. Lisäksi otetaan huomioon, että säännök-
set ovat sopusoinnussa Suomea sitovien kansainvälisten velvoitteiden ja vastaavissa val-
tioissa yleisesti noudatettavien säännösten ja käytäntöjen kanssa.

Uudistuksen tavoitteena on myös tehostaa valtionhallinnon keskeisiin turvallisuusvir-
koihin koulutettavien valintaa siten, että jo koulutukseen valittaessa otetaan nykyistä laa-
jemmin huomioon henkilön riippumattomuus ja luotettavuus muutoinkin.

Todettakoon, että esitys liittyy hallitusohjelman kirjaukseen, jonka mukaan hallitus tar-
kentaa kaksoiskansalaisuuteen liittyvää lainsäädäntöä.

Valtion virkamieslain 7 §:n mukaan Suomen kansalaisuutta edellytetään nykyisin val-
tioneuvoston ja sen alaisen hallinnon ylimmissä johtamisviroissa, samoin kuin viroissa,
joihin kuuluu merkittävää julkisen vallan käyttöä tai jotka ovat merkittäviä yleisen turval-
lisuuden kannalta. Suomen kansalaisuutta koskeva vaatimus täyttyy myös silloin, kun hen-
kilöllä on Suomen kansalaisuuden lisäksi yhden tai useamman muun valtion kansalaisuus.
 Tarkistettu
4.1



Pöytäkirjan asiakohta PTK 70/2017 vp
Lakimuutoksia valmisteltaessa päädyttiin ulkomaansidonnaisuuksiin liittyvien turvalli-
suuskysymysten yleisempään tarkasteluun. Esillä oli aluksi myös vaihtoehto, jonka mu-
kaan olisi säädetty kaksoiskansalaisia koskevasta niin sanotusta virkakiellosta eräisiin
Suomen kansalaisuutta edellyttäviin virkoihin. Tästä virkakieltovaihtoehdosta kuitenkin
luovuttiin, koska siihen olisi sisältynyt erityisesti perustuslain yhdenvertaisuus- ja syrjin-
täsääntelyn kannalta merkittäviä ongelmia.

Hallituksen esityksessä ehdotetaan muutettavaksi kahta valtion virkamieslain säännös-
tä:

Ensinnäkin ehdotetaan tarkistettavaksi virkamieslain 7 §:n luetteloa valtion turvallisuu-
den kannalta keskeisistä viroista ja tehtävistä, joihin nimittäminen edellyttää Suomen kan-
salaisuutta. Esityksen mukaan mahdollinen muu kansalaisuus ei olisi nimittämisen este,
kuten se ei ole nykyiselläänkään. Kysymys on kyseessä olevan pykälän päivittämisestä ja
jossain määrin laajentamisesta. Säännöksen soveltamisalan laajentaminen koskisi virkoja
ja tehtäviä, joita hoitava saa salassa pidettäviä ja tietoturvallisuusluokiteltavia tietoja.

Valtion virkamieslakiin ehdotetaan myös lisättäväksi säännös virkaan valittavan henki-
lön nuhteettomuuden varmistamisesta sekä siitä, ettei hänellä saa olla sellaisia sidonnai-
suuksia, jotka voivat vaarantaa virkaan kuuluvien tehtävien asianmukaisen hoitamisen. Tä-
hän kuuluu myös varmistuminen henkilön edellytyksistä hoitaa tehtävänsä riippumatto-
masti ja luotettavasti. Edellä esitetyn säännöksen lisäämisellä on tarkoitus osaltaan toteut-
taa ja tehostaa perustuslain yleisten nimitysperusteiden toteutumista käytännössä. Esimer-
kiksi sidonnaisuuksiin viittaamisella korostetaan sitä, ettei nimitettävällä henkilöllä saa
olla sellaisia taloudellisia tai ulkomaansidonnaisuuksia, jotka altistaisivat hänet epäasialli-
selle ulkopuoliselle painostamiselle tai muulle vaikuttamiselle. Arvioinnissa otetaan huo-
mioon täytettävänä olevan viran tai tehtävän luonne, nimitettävän aikaisemmat palvelus-
suhteet valtioon ja niiden asianmukainen hoitaminen sekä viranomaisen keinot nimitettä-
vän henkilön taustan selvittämiseksi.

Turvallisuusselvityslakia ehdotetaan muutettavaksi siten, että turvallisuusselvityksessä
selvitetään keskeisiin turvallisuuteen vaikuttaviin tehtäviin nimitettävän henkilön ulko-
maansidonnaisuuksia nykyistä laajemmin. Lainmuutoksella annettaisiin nykyistä sel-
keämmät toimivaltuudet turvallisuusselvityksiä laativille turvallisuusviranomaisille, eli
suojelupoliisille ja Pääesikunnalle, saada ja ottaa arvioinnissaan huomioon turvallisuussel-
vityksen kohteena olevan henkilön ulkomaansidonnaisuudet ja niissä tapahtuneet muutok-
set.

Ulkomaansidonnaisuudet määriteltäisiin laissa. Niillä tarkoitetaan muun muassa selvi-
tyksen kohteen, esimerkiksi viranhaltijan, nykyisiä ja aikaisempia kansalaisuuksia, toimi-
mista toisen valtion palveluksessa, läheisiä, jotka ovat toisen valtion kansalaisia, jatkuvia
ja kiinteitä yhteyksiä toisen valtion kansalaisiin sekä muita sidonnaisuuksia toiseen val-
tioon tai sen kansalaisiin ja yhteisöihin. Lähtökohtana ulkomaansidonnaisuuksien selvittä-
misessä on selvityksen kohteen antama ilmoitus, johon esityksessä ehdotetaan lisättävän
ulkomaansidonnaisuudet. Tähän liittyen uutena asiana säädettäisiin myös henkilön velvol-
lisuudesta ilmoittaa ulkomaansidonnaisuuksissa tapahtuneet muutokset viipymättä selvi-
tyksen laatineelle viranomaiselle. Turvallisuusselvityksiä tekevien toimivaltaisten viran-
omaisten harkintaa ohjaavista kriteereistä ehdotetaan säädettävän laissa.

Edellä kerrotut muutokset merkitsisivät tiivistetysti sitä, että kaikkia valtion turvallisuu-
den ja muiden kansallisten etujen suojan kannalta merkityksellisiä virkoja täytettäessä toi-
mivaltaiset viranomaiset voisivat selvittää henkilön ulkomaansidonnaisuudet ja arvioida
2



Pöytäkirjan asiakohta PTK 70/2017 vp
niihin liittyvät riskit. Henkilön ulkomaansidonnaisuuksia koskeva selvitys tulisi säännön-
mukaiseksi osaksi laajaa henkilöturvallisuusselvitystä. Ulkomaansidonnaisuudet voitai-
siin kuitenkin selvittää muissakin laissa määriteltävissä tapauksissa.

Arvoisa puhemies! Valtion palveluksessa on noin 66 000 virkasuhteista henkilöä. Uu-
distuksen toteutumisen jälkeen Suomen kansalaisuutta vaadittaisiin noin 23 500:lta val-
tion virassa ja tehtävässä olevalta. Lisäys nykytilanteeseen verrattuna olisi arviolta noin
250 virkaa tai tehtävää. Kansalaisuusvaatimuksen piiriin tulevia uusia tehtäviä ovat muun
muassa valmius- ja varautumistehtävät, tehtävät, joihin kuuluu oikeus käsitellä suojausta-
soon I tai II kuuluviksi luokiteltuja asiakirjoja, tieto- ja kyberturvallisuuteen olennaisesti
vaikuttavat tehtävät sekä ministerien erityisavustajat.

Ulkomaansidonnaisuuksien selvittämiseen ehdotetut muutokset vaikuttaisivat erityises-
ti selvityksiä tekevien suojelupoliisin ja Pääesikunnan käytäntöihin uusien tehtävien vuok-
si. Näille aiheutuisi lisätyötä erityisesti turvallisuusselvitysten ulkomaansidonnaisuuksien
selvittämiseen liittyvien haastatteluiden lisääntymisen myötä. Suojelupoliisin työmäärä
kasvaisi arviolta 15—17 henkilötyövuodella. Lisäkustannusten on arvioitu olevan noin
600 000 euroa. Ehdotetut uudistukset eivät siis muuta sitä voimassa olevaa tilannetta, että
Suomen kansalaisuutta edellyttäviin virkoihin voidaan nimittää myös sellainen Suomen
kansalainen, jolla on yhden tai useamman muun valtion kansalaisuus. Kansalaisuus ei
muutoksen jälkeenkään olisi erotteluperustelu virkoihin valittaessa, eikä kaksois- tai mo-
nikansalaisuus merkitse estettä virkaan nimittämiselle. Kuten nykyisin, nimitysharkinta
tehdään yksilöllisten seikkojen perusteella. Nyt ehdotetut muutokset tarkentaisivat sään-
nöksiä nimitysharkinnan tekemistä varten ja parantaisivat mahdollisuuksia selvittää henki-
lön todellisia ulkomaansidonnaisuuksia ennen nimitystä. Arviointi ja harkinta tehdään
asianomaisen viran tai tehtävän näkökulmasta.

Muutettaviksi ehdotetaan myös opiskelijan valintaa koskevia kriteerejä Maanpuolustus-
korkeakoulusta annetussa laissa, Rajavartiolaitoksen hallinnosta annetussa laissa ja Polii-
siammattikorkeakoulusta annetussa laissa. Sotilaan, rajavartijan, poliisin ja pelastusalan
koulutukseen valittavien nuhteettomuuden ja luotettavuuden varmistamisesta ei ole sään-
nöksiä, eivätkä mahdolliset esteet asianomaisen alan virkauralle valittaessa selviä koulu-
tukseen valittaessa. 

Lakien voimaantuloajankohdaksi ehdotetaan vuoden 2018 alkua.
Todettakoon, että puolustusministeriö ja sisäministeriö ovat asettaneet hankkeet, joiden

tarkoituksena on valmistella säännökset siitä, että sotilasvirkoihin voitaisiin nimittää vain
sellainen Suomen kansalainen, jolla ei ole muuta kansalaisuutta. Näiden hankkeiden ta-
voitteena on muuttaa asianomaisten hallinnonalojen omia lakeja. — Kiitos.

17.12 Timo Heinonen kok: Arvoisa herra puhemies! Hyvät edustajakollegat! Kaksois-
kansalaisuusasia on ollut esillä muuttuneen ja kiristyneen maailmanpoliittisen tilanteen
myötä ja turvallisuustilanteen myötä, ja on kysytty lojaliteetista esimerkiksi tietyissä tilan-
teissa, voiko henkilö olla lojaali yhtä aikaa kahdelle eri valtiolle. Tämä on noussut esille
tietysti erityisesti esimerkiksi Puolustusvoimien korkeissa tehtävissä taikka Rajavartios-
ton korkeissa tehtävissä. Kysymys on kuulunut, kummalle maalle tiukassa tilanteessa hen-
kilö olisi lojaalimpi.

Tässä esityksessä, joka nyt eduskuntaan on tullut, ratkaisua haetaan nimenomaan näi-
den turvallisuusarviointien kautta, ja se on yksi hyvä keino, totta kai, pyrkiä varmistamaan
se, että erilaisiin tehtäviin tulisi sellaisia henkilöitä, jotka ovat kykeneviä ja hyviä sinne. Se
3



Pöytäkirjan asiakohta PTK 70/2017 vp
ei tietysti pelkästään koske kansalaisuutta, se koskee monia muitakin asioita, joita näissä
pyritään tarkastamaan.

Tässä laissa, joka koskee valtion virkamieslakia, siis esitetään, että näihin kyseisiin vir-
koihin voidaan nimittää vain Suomen kansalainen, mutta se tarkoittaa siis sitä, että hänellä
voi olla toki myös muita kansalaisuuksia. Itse olisin pohtinut, että kyllä tässä listassa on
aika paljon sellaisia virkoja, joista olisi voinut sanoa, että näihin virkoihin voidaan nimit-
tää vain ja ainoastaan Suomen kansalainen. Täällä on kohtia, joissa tämä lojaliteettikysy-
mys minun mielestäni tulee sillä tavalla esille, että jään pohtimaan esimerkiksi, löytyykö
toista vastaavaa maata maailmasta, kun vaikkapa puolustusvoimien korkeimmassa tehtä-
vässä voisi tulevaisuudessa olla Suomessa venäläinen henkilö eli Venäjän kansalainen voi
Suomessa olla tulevaisuudessa meidän puolustusvoimiemme ykköshenkilö, ei presidentti
vaan korkein toimija hänen jälkeensä. Kyllä tietysti se aika erikoinen tilanne on. Itse asias-
sa tällä henkilöllä voisi olla vielä kolmaskin kansalaisuus, ja silloin tietysti täytyy miettiä,
millä tavalla hänen lojaliteettinsa toimisi.

Tietysti, kun tämä laaja turvallisuusarvio tehdään, se on sen hetken selvitys, ja tätä tilan-
netta täytyy seurata itse kunkin kohdalla. Tänään kyselytunnilla keskustelimme esimerkik-
si radikalisoitumisesta, ja sillä tavalla tietysti voi tapahtua muutoksia näissäkin henkilöis-
sä, jotka Suomesta ovat lähteneet vaikkapa Daesh-terroristijärjestön riveihin taistelemaan:
Osa on pelkästään Suomen kansalaisia, ja heidän lojaaliutensa Suomea kohtaan on muut-
tunut siinä. He ovat valinneet toisen puolen, ja suojelupoliisin arvioiden mukaan jopa ter-
rori-iskujen uhka Suomessa on kasvanut. Näissä iskuissa, jotka nyt ovat tapahtuneet Eu-
roopassa, monessa on ollut tekijänä kyseisen maan kansalainen, joka on siis iskenyt omaan
maahansa tuon radikalisoitumisen myötä. Eli lojaliteetin voi tietysti menettää myöhem-
minkin eikä vain siinä vaiheessa, kun esimerkiksi tehdään päätöstä siitä, lähdetäänkö up-
seerin uralle taikka johonkin muualle. Se voi tapahtua varmasti kenelle tahansa erilaisista
syistä.

Arvoisa puhemies! Tämä laaja turvallisuusarvio on keino, jolla pyritään puuttumaan sii-
hen, että meillä keskeisissä tärkeissä tehtävissä olisi Suomelle lojaaleja ihmisiä tulevaisuu-
dessa. Se on hyvä keino, ja on hyvä, että sitä laajennetaan. Mutta kysyisin paikalla olevalta
ministeri Vehviläiseltä: Voidaanko laajassa turvallisuusarviossa esimerkiksi todeta sitten
niin, että esimerkiksi Puolustusvoimain korkeimpaan tehtävään ei voisi nousta kaksoiskan-
salainen? Voisiko se olla turvallisuusarviossa sellainen kohta, minkä perusteella tämä ra-
jaus voitaisiin tehdä ilman, että perustuslain 6 §:n 2  momentti syrjinnästä toteutuisi, tämä
on tietysti ihan mielenkiintoinen kysymys, vai onko todella Suomi sellainen maa maail-
massa, missä puolustusvoimien ykköspaikalla voisi jatkossa olla venäläinen henkilö? [Ee-
ro Heinäluoma: Kovaa pelottelua!]

17.17 Eva Biaudet r: Arvoisa puhemies, ärade talman! Onko lojaalisuus juridinen kysy-
mys, sitä on minusta hyvin perusteltua kysyä. Se on varmasti osittain juridinen mutta en-
nen kaikkea se on sosiaalinen kysymys.

Kaksoiskansalaisuutta on tutkittu paljon ja varsinkin maahanmuuton ja maastamuuton
yhteydessä, ja on kaksi vähän eri koulukuntaa siinä, mikä edistää yhteiskunnan rakenteen
stabiiliutta, mikä edistää lojaaliutta. Toinen koulukunta sanoo, että pitää ensin osoittautua
lojaaliksi, sitten voi saada kansalaisuuden, ja toinen koulukunta sanoo, että se kansalaisuus
itse asiassa edistää erittäin paljon sitä lojaaliutta, sillä tavalla otetaan henkilö mukaan yh-
teiskuntaan ja hän haluaa rakentaa sitä. Tämä koulukunta on vahvemmin nykyään esillä.
4



Pöytäkirjan asiakohta PTK 70/2017 vp
Ajatellaan, että se on tapa vahvistaa lojaaliutta, ansaita luottamusta. Luottamuksen raken-
taminen valtioon ja yhteisöön ei tapahdu sillä, että siitä päätetään, eikä se ole paperilapusta
kiinni, vaan kysymys on siitä, että sitä rakennetaan. Sen takia on ajateltu, että kansalaisuus
on yksi erittäin tärkeä väline, ja ne ihmiset, jotka sen haluavat saavuttaa, esimerkiksi sen
suomen kansalaisuuden, joka suinkaan ei ole helppo asia saada, yleensä ovat taistelleet sen
puolesta erittäin paljon ja pyrkineet täyttämään ne vaatimukset. Siinä mielessä minun mie-
lestäni heitä pitää kunnioittaa, ja se on jo aika suuri osoitus siitä. Eri asia on, että on var-
masti ihmisiä, jotka jollain tavalla mala fide tekevät eri asioita yhteiskunnassa, mutta he
varmaan pystyvät tekemään asioita ihan riippumatta siitä, ovatko he Suomen kansalaisia,
ja jotkuthan aina ovat syntyperältäänkin Suomen kansalaisia.

Tämä asiahan liittyy tietenkin minuun henkilökohtaisesti erittäin paljon, ja siinä mieles-
sä on mielenkiintoista, että koetaan, että esimerkiksi kaksoiskansalaisuus on jotenkin asia,
jossa ihmisellä olisi hämärä luottamussuhde Suomeen. Minä voin kertoa, että se ei pidä
paikkaansa. On ihan varma asia, että jos ne, jotka ovat saaneet sen kaksoiskansalaisuuden
hyvin vähän aikaa sitten, tavallaan painostetaan pohtimaan, kummasta luopuvat, niin var-
masti luopuvat siitä toisesta, jos he elävät Suomessa. Siten tavallaan se itse asiassa ei rat-
kaise tämän lain asettamia haasteita.

Haluaisin sanoa, että olen kiitollinen ministeri Vehviläiselle siitä, että valittiin tämä
vaihtoehto eli ei valittu sellaista, että suljetaan pois kaksoiskansalaiset. Minusta se ei olisi
palvellut tämän lain sinänsä hyviä tavoitteita ja tärkeitä tavoitteita. Yhdyn ihan niihin, ja
mielestäni tämä on tärkeää nostaa esille. Tämä on tärkeä keskustelu.

Suosittelen yhdenvertaisuusvaltuutetun lausunnon läpikäymistä, jossa tämä juridinen
puoli syrjinnästä ja yhdenvertaisuudesta käydään läpi. Mielestäni sekin on erittäin tärkeä
sen lisäksi, että on tärkeää, että me emme lähde sellaiseen keskusteluun, missä me kyseen-
alaistamme niiden ihmisten lojaaliuden, jotka haluavat olla tämän yhteiskunnan jäseniä.
Me tiedämme juuri kaikista esimerkeistä, että se lojaalius tai lojaalittomuus, tämmöinen
epäluottamus, tulee ihan muista asioista kuin passista. Valitettavasti se on näin. Ymmär-
rän, että on tehtäviä, missä tehdään näitä turvallisuusselvityksiä, ja ymmärrän, että niitä pi-
tää tehdä ja niin edelleen, mutta haluan kiinnittää huomiota siihen, että jos olisi valittu täl-
lainen vaihtoehto, että vain se asia, että on kaksoiskansalainen, jotenkin tekee mahdotto-
maksi tiettyihin virkoihin pääsyn, niin se olisi kyllä juridista syrjintää ja ei olisi minun mie-
lestäni edes mahdollista meidän lainsäädäntömme mukaisesti. Yhdenvertaisuuden edistä-
minen on myös lainsäätäjän velvoite meidän lainsäädäntömme mukaan, me emme pääse
siitä irti, ja syrjintä ei olisi sitä. Yhdenvertaisuusvaltuutettu puhuu mielestäni erittäin vii-
saasti ja puhuu siitä, että tällainen turvaselvitys pitää aina tehdä kokonaisvaltaisesti. Yk-
sinomaan se kansalaisuus tai kaksoiskansalaisuus tai ulkomaalainen sidonnaisuus ei voi
olla pelkästään se asia — esimerkiksi se, että on perhettä, on naimisissa, on avioliitossa ul-
komaalaistaustaisen henkilön kanssa — joka ratkaisee, vaan siinä täytyy ottaa kokonai-
suus huomioon. Korostan sitä, niin kuin tässä hallituksen esityksessä itse asiassa on tehty-
kin.

Selvää on, että tässä kuitenkin laajennetaan aika paljon tätä virkaryhmää, johon liittyy
sitten tällainen turvallisuusarvio, jossa selvitetään tätä ulkomaalaissidonnaisuuden riskiä
enemmän. On ehkä tärkeää korostaa sitä, että nämä tehtävät eroavat huomattavasti toisis-
taan, jos ajattelee turvallisuustarvetta, jos sanotaan näin. On ihan erilainen riski kansalli-
selle turvallisuudelle, jos esimerkiksi on kysymys korkeasta ministeriön virasta tai erätar-
kastajasta tai poliisimiehestä tai tuomarista, kaikilla on omat erityispiirteensä. Ja ehkä olisi
5



Pöytäkirjan asiakohta PTK 70/2017 vp
hyvä muistaa, että meitä on monta kertaa myöskin huomautettu siitä, että meillä on liian
vähän ulkomaalaistaustaisia tai ulkomaalaissidonnaisuuksia omaavia henkilöitä esimer-
kiksi poliisin piirissä. Olisi hyvin tärkeä asia, että meillä olisi enemmän moninaisuutta
myöskin etnisesti poliisin piirissä, ja tämä lainsäädäntö ei saisi sitä estää, niin että emme
voisi sitä työtä jatkaa.

Mielestäni tämä keskustelu on hyvä käydä, mutta haluaisin korostaa sitä, että tämä kos-
kee hyvin montaa ihmistä, koskee montaa lasta, jotka ovat syntyperältään saaneet toisen
kansalaisuuden, ja ainoa linkki siihen heidän toiseen kotimaahansa — ehkä vanhemman
kotimaahan — on se, että heillä saisi olla se passi. Minulla on vuosisatojen takaa toinen
passi, ja ei se hirveästi merkitse muuta kuin että se on jonkinnäköinen yhteys siihen su-
kuun. Sitä elää kuitenkin tässä yhteiskunnassa ja haluaa olla tämän yhteiskunnan keskei-
nen jäsen. Mielestäni olisi tosi surullista, jos nämä nuoret ja nämä ihmiset joutuisivat ta-
vallaan kokemaan, että tämä on huono asia ja epämiellyttävä asia tai asettaa heidät joten-
kin hämärään valoon.

Toivon, että tätä ehdotusta käsitellään sekä juridisesti että jollain tavalla myöskin sosi-
aalisesti. Siinä mielessä olen tyytyväinen, että hallitus on tehnyt tällaisen esityksen, joka
mielestäni kunnioittaa ihmisten erilaisia taustoja. — Kiitoksia.

17.24 Hannu Hoskonen kesk: Arvoisa herra puhemies! Tämä virkamieslain 7 ja 8 c §:n
muuttaminen ja turvallisuuslain muuttaminen on lakiesityksenä erittäin hyvä ja kannatet-
tava. Olemme keskustelleet kansallisesta turvallisuudesta viime aikoina tässä talossa pal-
jon, ja kaikki tiedämme syyn: turvallisuustilanne Euroopassa ja maailmalla on muuttunut
viime vuosina erittäin radikaalisti ja huonompaan suuntaan. Minkäännäköiseen sinisilmäi-
syyteen minun mielestäni tässä maassa ei ole varaa. Eikä se ole tasa-arvokysymys eikä yh-
denvertaisuuskysymys millään lailla, jos kansakunta katselee omaa turvallisuuttaan ja va-
litsee avainvirkoihin sellaiset henkilöt, jotka taatusti ovat tämän maan kannalta parhaita
mahdollisia. Eihän se ole mikään tasa-arvokysymys, jos esimerkiksi vaikka Puolustusvoi-
main komentajan virkaan tai ministeriön johtavan kansliapäällikön virkaan valitaan taatus-
ti kaikki viran ehdot täyttävä henkilö. Jos toinen ei ole siihen pätevä tai kelvollinen jostain
muusta syystä ja tutkinnallisista syistä, niin kysymyksessä ei voi olla tasa-arvokysymys
mitenkään. Tätä maata voi palvella miljoonalla muulla tavalla. Kun turvallisuusselvityksiä
tehdään korkeimpien virkojen osalta — niin kuin ministeri Vehviläinen totesi, taisi olla
noin 23 000 virkaa, mitä koskee tällainen turvallisuusselvitys ja sitten se arviointi, onko
henkilö kelvollinen hoitamaan sitä virkaa — niin että se virka tulee hoidettua Suomen kan-
sakunnan ja Suomen kansallisten etujen kannalta parhaalla mahdollisella tavalla, se on
mielestäni hyvä asia.

Tämä turvallisuusselvitysasia, josta olemme nyt tänään puhuneet, on äärimmäisen tär-
keä, koska tämän päivän ict, nuo nykyaikaiset tiedonvälityskeinot, tiedustelukeinot ovat
valtavan laajat. Kun muistetaan se amerikkalainen tietovuototapaus, jossa muutamalla tie-
tokoneen näpäytyksellä vuodettiin maailman verkkoihin valtava määrä asiakirjoja, jotka
edelleen leviävät tuolla netissä, ja niitä ei koskaan sieltä saa pois, niin kun valitaan tällai-
siin tärkeisiin virkoihin henkilöitä, jotka pääsevät luokiteltuihin tietoihin käsiksi, kyllä sii-
nä pitää olla täydellinen luotto niihin henkilön taustoihin, että hän on luotettava henkilö ja
ajaa Suomen kansallista etua ja vain Suomen kansallista etua. Se ei millään lailla minusta
ole loukkaavaa, jos joku ruotsalainen tai vaikka nyt afrikkalainen tai aasialainen henkilö
valittaisiin virkaan, ja hänelle varmaan joku muukin tehtävä tästä maasta löytyy, jos hän
6



Pöytäkirjan asiakohta PTK 70/2017 vp
haluaa tässä maassa työtä tehdä, eli en näe sitä millään lailla syrjintänä, kun maa valitsee
valtion virkamiehiä tärkeisiin tehtäviin. Kysymys on kansallisesta turvallisuudesta. Ja pie-
nen kansakunnan jos kenen pitää oma kansallinen turvallisuutensa vahtia äärimmäisen tar-
kasti. Sen, että turvallisuusselvitykset ovat lisääntymässä ja kaikille valtion johtaville vir-
kamiehille se selvitys tehdään, näen pelkästään hyvänä asiana. Sitäkin on turha demonisoi-
da, että ihmisen taustat tutkitaan. Se on minusta ihan normaalia, kun valitaan tärkeisiin teh-
täviin ihmisiä, aivan kuten tänä päivänä päiväkodin henkilöiltäkin vaaditaan tietyt selvi-
tykset, samoin kuin monessa muussa vaaditaan selvitykset ja lähes jokaisella työpaikalla
joutuu jo työn vastaanottaessaan sitoutumaan tiettyihin asioihin. Ei siinä mitään outoa ole.
Se ei ole syrjintää, vaan se on sitä, että työnantaja, joka maksaa työstä palkan, haluaa var-
mistua, että se henkilö, joka sitä työtä tekee, on siihen tehtävään paras mahdollinen ihmi-
nen toteuttamaan sitä työtä kaikin puolin.

Valtion turvallisuusasiat ovat tärkeämpiä joka päivä tästä eteenpäin, ja toivon, että tuo
tiedustelulaki, josta myös kyselytunnin aikana ministeri Risikko mainitsi ja joka on tulossa
nyt eduskuntaan aivan kiireisellä aikataululla, hyväksyttäisiin mahdollisimman nopeasti,
koska niin kuin ministeri Risikko omassa puheenvuorossaan kyselytunnilla sanoi, Suomi
on ainoa demokraattinen eurooppalainen valtio, jolta tämä lainsäädäntö vielä puuttuu.
Elikkä me olemme tavallaan houkutteleva tiedustelukohde sen tautta, kun voimassa oleva
tiedustelulainsäädäntö ei meillä ole ajan tasalla.

Pitää muistaa se, kun virkamiehet toimivat omissa tehtävissään, että meidän perustusla-
kimme mukaan se on hyvin lakisidonnaista toimintaa: kaiken julkisen toiminnan tulee pe-
rustua lakiin, ja lakia on tarkoin noudatettava. Elikkä nykyisellään tässä asiassa meidän vir-
kamiehemme, kun ei ole tätä virkamieslain muutosta eikä tiedustelulakia, ovat erittäin yli-
voimaisen tehtävän edessä: pitäisi tehdä Suomen hyväksi töitä ja tutkia tiettyjä asioita,
mutta kun laki ei anna siihen mahdollisuutta. Virkamies ei voi työssään säveltää tieten-
kään, siinä tapauksessa hän syyllistyy virkarikokseen, se on vakava juttu se. Sen takia
eduskunnan on tässä asiassa kannettava vastuunsa, käsiteltävä tämä asia nopeasti.

Kiitän ministeri Vehviläistä tässä asiassa. Hän on jämäkästi tuonut tämän lakiesityksen
tänne. Samaa jämäkkyyttä toivon, jotta myös tiedustelulainsäädäntö saadaan mahdollisim-
man äkkiä tähän taloon ja myös hyväksyttyä.

17.30 Eero Heinäluoma sd: Arvoisa puhemies! Kansakunnan turvallisuus on äärimmäi-
sen tärkeä asia, ja siitä huolehtimiseen me olemme kaikki sitoutuneet. Samanaikaisesti erit-
täin tärkeitä ovat myös kansalaisten perusoikeudet. Nämä molemmat asiat täytyy voida
huolehtia luotettavalla tavalla, niin että kenenkään ei tarvitse olla huolissaan Suomessa, ei
kansallisen turvallisuuden takia mutta ei myöskään siitä riskistä, että omat perusoikeudet
kärsivät. Sen takia tähän asiaan ja tämän asian käsittelyyn ei sovi kiihko eikä kiihotus, ei
myöskään hysteria. Suomen tilanne on äärimmäisen rauhallinen. Meidän tiedossamme ei
ole mitään sellaista erityistä, joka antaisi aiheen kiihotukseen tai tähän hysteriaan, jota jois-
sakin julkisissa puheenvuoroissa on ollut.

Pidän hallituksen keskustelun jälkeen valitsemaa lähestymistapaa hyvänä. Tähän tämän
asian ratkaisuun on tultu ensi tuntumalta asiaa katsoen kohtuullisen tasapainoisella ja hy-
vällä tavalla: on lähdetty siitä, että ei lähdetä rajaamaan kansalaisia kahtia, luotettaviin ja
ei-luotettaviin, vaan katsotaan turvallisuusarvion pohjalta aitoja mahdollisia riskejä tai
vääriä sidonnaisuuksia, mutta ei niin, että kansalaiset jaetaan sen mukaan vuohiin ja lam-
paisiin, onko heillä Suomen passin lisäksi joku toinen passi.
7



Pöytäkirjan asiakohta PTK 70/2017 vp
Tämän keskustelun yhteydessä on ollut minun mielestäni, ikävä kyllä, paljon sellaisia-
kin puheenvuoroja, joissa on luotu epäluottamusta ja laitettu kokonaisia väestöryhmiä
epäilyksen alle. Se on erittäin huonoa politiikkaa myös kansakunnan yhteisyyden kannalta
ja myös isojen väestöryhmien, tuhansien ihmisten, Suomen yhteiskuntaan kuuluvuuden
kannalta. Sellaiset puheenvuorot, joissa kokonaiset väestönosat leimataan epäluotettaviksi
siltä pohjalta, mistä he ovat muuttaneet tai minkä toisen passin he ovat säilyttäneet, ovat
mielestäni onnettomia. Senkin takia tämä lakiesitys, niin kuin ministeri Vehviläinen sen
esitteli, osoittaa tasapainoisempaa, oikeaa lähestymistä.

On hyvä muistuttaa siitä, että Suomi on itse tietoisesti avannut kaksoiskansalaisuuden
mahdollisuuden eli olemme antaneet omille kansalaisillemme mahdollisuuden sekä Suo-
men passin pitämiseen että ulkomaan passin hankkimiseen. Se on ollut aikoinaan tietoinen
ratkaisu, ja se tarkoittaa myös sitä, että maailmalla on paljon Suomen kansalaisia, joilla on
edelleenkin Suomen kansalaisuus ja sitten myös jonkun toisen maan kansalaisuus. On
hyvä lähteä siitä perushavainnosta, että tämä keskustelu, jota nyt käymme koskien Suo-
mea, koskee myös näitä Suomen kansalaisia, jotka ovat maailmalla ja jotka ovat säilyttä-
neet siteet Suomeen myös passin muodossa mutta jotka ovat ottaneet kaksoiskansalaisuu-
den uudesta asemamaastaan tai työskentelymaastaan, sijoittautuneet pysyvämmin ulko-
maille. Kysymys kuuluu myös, että kun heillä on tämä Suomen kansalaisuus, niin miten
me haluamme, että heitä kohdellaan. Täytyy olla se lähtökohta, että me ymmärrämme, että
meidän lähestymistapamme täällä ei koske vain meitä, vaan sitten täytyy katsoa myös Suo-
mesta lähteneitä kaksoiskansalaisuuden omaavia, hyväksyisimmekö me heidän osaltaan
tällaiset yksiniittiset ratkaisut, joissa Suomen passia pidettäisiin epäluottamuksen tai epä-
lojaalisuuden osoituksena.

Sitten on syytä todeta sekin, että me emme voi tehdä eroa passeissa sen mukaan, minkä
maan passi sattuu taskussa olemaan, eikä ihmisiä pidä sen mukaan leimata. Me tiedämme,
että myös maan hallituksessa on kaksoiskansalaisuuden omaavia. On siis ministereitä, joil-
la on kaksoiskansalaisuus, mutta emme ole tähän mennessä ajatelleet, että se muodostaisi
jonkun epäluotettavuusaspektin tai epäilisimme tällaisen ministerin lojaalisuutta Suomea
kohtaan.

Maailma on yhä kansainvälisempi, ihmiset muuttavat, työskentelevät pitkiäkin aikoja
toisessa maassa kuin synnyinmaassa, mutta voivat sitten jossain vaiheessa palata takaisin
kotimaahansa, tai he haluavat tämän kaksoiskansalaisuuden kautta säilyttää yhteytensä sii-
hen omaan synnyinmaahansa. Se on osa tätä päivää, ja tämä sama ratkaisu on tehty mones-
sa muussakin maassa. Näin ollen kansalaisuuden sijasta sidonnaisuuksien selvittäminen on
mielestäni rauhallinen, tasapainoinen ja oikea tapa asioiden käsittelyyn ilman, että kansa-
laisten perusoikeuksia ryhdytään ratkaisemaan ja jakamaan kansalaisia kategorisesti kah-
teen ryhmään sillä perusteella, missä ovat syntyneet tai millainen passi heillä on tällä het-
kellä taskussaan.

Tämän tässä esitetyn menettelyn myötä jälleen kerran suojelupoliisin, supon, valvonta-
ja muut oikeudet lisääntyvät erittäin merkittävästi. Tällaisen laajan turvallisuusselvityksen
tekeminen ja siinä annetut lausunnot ovat erittäin merkittäviä. Niillä voi olla vaikutusta
myös ihmisten urakehitykseen, ja saattaa olla jopa vaikutuksia, että joku työpaikka ei au-
kene. Kun näin on, on erinomaisen välttämätöntä, että suojelupoliisin valvonta ajatellaan
olennaisesti uusiksi.

Meillä on huonoja kokemuksia poliisipuolen valvonnasta. Siinä tehdyt järjestelmät ei-
vät ole toimineet. Kun poliisilla oli ammattirikollisten rekisteri, oliko se nimeltään atari,
8



Pöytäkirjan asiakohta PTK 70/2017 vp
sen valvonta oli uskottu tietosuojavaltuutetulle. Hän antoi vuosittain lausunnon, että val-
vonta on suoritettu, ei ole huomautettavaa, ja sen varassa myös eduskunnassa on tarkastel-
tu krp:n toimintaa ja tällaisten rekisterien olemassaoloa. Eduskuntahan ei voi mennä kat-
somaan, mitä sinne rekistereihin on kirjoitettu ja ovatko ne merkinnät asianmukaisia. Nyt
myöhemmin sitten osoittautui tämän huumeasian käsittelyn yhteydessä, että sinne rekiste-
riin olikin kirjattu kaikennäköisillä perusteilla niin Suomen kansalaisia kuin ulkomaan
kansalaisiakin ja ilman, että saattoi mitenkään ymmärtää asiallista yhteyttä henkilöiden toi-
minnan ja tämän kirjaamisen välillä. Perusteena saattoi olla vain se, että oli ollut auto sa-
malla kadulla kuin millä moottoripyöräjengin kerhomaja sijaitsi. No, jos tämmöinen tieto
tallennetaan ja sitä käytetään sitten henkilön arvioinnissa, niin tullaan erittäin vaikealle oi-
keusturva-alueelle. Huolestuttavaa tässä keskustelussa itselleni oli se, että tietosuojaval-
tuutettu oli kuitenkin antanut puhtaat paperit tästä rekisteristä ennen kuin vuotojen kautta
nämä nimet alkoivat tulla esille.

Sen takia tullaan siihen havaintoon, että tässä supon tapauksessa eduskunnan pitäisi ot-
taa hyvin vakavasti supon parlamentaarisen valvonnan järjestäminen niin, että supon toi-
mintaan on olemassa reaaliaikainen yhteys, jolla voidaan varmistua eri tavoin siitä, että sitä
valtaa, joka suojelupoliisille tulee, ei mitenkään käytetä väärin. Tämä on vakava kysymys,
joka täytyy hoitaa alkuvaiheessa eikä niin kuin tässä krp:n tapauksessa kävi, että sitten kun
vuotojen kautta ilmenee, että on ongelmia, niin niihin puututaan ja ryhdytään tekemään uu-
sia ratkaisuja.

Joten on tavattoman tärkeää, että tämä käsitellään asiallisesti, rauhallisesti, ei leimata
mitään väestönosaa, ei luoda perusteettomia uhkakuvia eikä kiihoteta ihmisiä toisiansa
vastaan. Se on sivistyneen pohjoismaisen yhteiskunnan merkki, että tällaiset asiat hoide-
taan vastuullisella ja vakavalla tavalla kansalaisten oikeussuojasta huolta pitäen ja kunnioi-
tetaan niitä perusoikeuksia, jotka jokaiselle Suomen kansalaiselle kuuluvat.

Kiitän vielä ministeri Vehviläistä tähänastisesta hyvästä työstä.

17.39 Matti Vanhanen kesk: Arvoisa puhemies! Myös minä kuulun niihin, jotka ovat
tyytyväisiä siitä, että hallitus tässä vaikeassa asiassa, voi sanoa, päätyi ratkaisuun, joka
kunnioittaa oikeusvaltioperiaatteitamme hyvin syvällä tavalla, ja valitsi tämän tien ikään
kuin henkilökohtaisten yksilöllisten turvallisuusselvitysten kautta. Sinällään, voi sanoa, lo-
jaliteettiristiriidan olemassaololta ei pidä sulkea silmiä. Jokaisen maan on otettava se huo-
mioon, mutta se, että keinoksi olisi valittu, voi sanoa, nihilistinen virkakieltomalli, olisi
johtanut kansalaisoikeuksien kannalta juuri sen tyyppisiin asetelmiin, joita edustaja Heinä-
luoma ja edustaja Biaudet aikaisemmin kuvasivat. Siinä olisi lyhytpiippuisella haulikolla
ammuttu kaukana olevaa kärpästä, aiheutettu ongelmia valtavan monille muille. Meillä on
kaksoiskansalaisina ihmisiä, jotka ovat syntyperäisiä kaksoiskansalaisia tai ovat Suomesta
muualle muuttaneita, tai on kymmeniätuhansia, jotka ovat tulleet Suomeen, arvostavat tätä
maata ja yhteiskuntaa ja haluavat rakentaa tätä.

Turvallisuusselvityksillä, ne huolella tehden, ihmisen virkauraa seuraten, meillä pitää
olla kyky arvioida myös tätä mahdollista lojaliteettiristiriitaa, ja se on mahdollista ottaa sit-
ten virkanimitysvaiheessa huomioon. Olen tyytyväinen siitä, että tämä ratkaisu löytyi tällä
tavalla, ja tuohon edustaja Heinosen vähän provokatiiviseen kysymykseen voisi vastata,
että paitsi että kyseiseen tehtävään tulevalle henkilölle on tehty turvallisuusselvitys jo var-
masti aikaisemmissa työuran vaiheissa, niin lisäksi pitää valita sellainen nimittäjä, joka
osaa käyttää näissä asioissa tervettä järkeä. [Eero Heinäluoma: Hyvä havainto!]
9



Pöytäkirjan asiakohta PTK 70/2017 vp
17.41 Kauko Juhantalo kesk: Herra puhemies! Minä arvostan hyvin suuresti edustaja
Heinäluoman hyvää puheenvuoroa. Se oli monipuolinen, asiantunteva, ja siihen sisältyi
paljon arvokasta tietoa. Sen lisäksi arvostan sitä, että oppositiossa oleva edustaja Heinäluo-
ma antoi suuren tunnustuksen hyvästä työstä ministeri Vehviläiselle, se on aika harvinaista
täällä. Ainoastaan sellainen henkilö, joka tuntee asian, kykenee arvostamaan oikeista läh-
tökohdista myös hallituksen työskentelyä.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja puolustusvaliokun-
nan on annettava lausunto.
10


