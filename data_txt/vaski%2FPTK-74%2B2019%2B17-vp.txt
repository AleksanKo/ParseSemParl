















































DEM3C5.tmp.xml


Pöytäkirjan asiakohta PTK 74/2019 vp

 Tarkistettu
4.0

Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

17. Hallituksen esitys eduskunnalle eräiden poliisin hallinnonalan lakien muutoksenhaku-
säännösten muuttamisesta

Hallituksen esitys HE 75/2019 vp
Valiokunnan mietintö HaVM 10/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 17.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

15.26 Aki Lindén sd: Arvoisa puhemies! Minulla ei ole mitään vastaan tämän lain hyväk-
symistä, mutta kiinnitän huomiota siihen, että meillä oli tässä peräkkäin kolme lakia, joilla
oli yhteinen tausta. Se liittyy siihen, että hallintolainkäyttöä koskeva laki muutettiin, jol-
loin muutoksenhakunimikkeet ja eräät siihen liittyvät prosessit muuttuivat, ja sillä oli val-
tava heijastusvaikutus lukuisiin lakeihin, joissa näistä muutoksenhauista on sitten säädet-
ty. Minusta hyvää lainsäädäntöä olisi ollut, että silloin kun tehtiin se varsinainen ydinlain-
muutos, olisi samalla tehty muutoksia niihin lakeihin, joihin sillä oli vaikutusta. Näinhän
monta kertaa on tapana tehdä. Nyt meillä tulee erittäin monta. Tämä ei ollut ensimmäinen
kerta, kun näitä lakeja tuli tällä tavalla. Usein eduskuntaa ja päättäjiä arvostellaan siitä, että
Suomessa on niin paljon uusia lakeja, joka vuosi säädetään. Tämä olisi voitu hoitaa toisen-
laisella prosessilla, mutta hyvä, kun hoidetaan nyt tällä tavalla.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 75/2019 vp sisältyvät 1.-15. lakiehdotuksen. Lakiehdotusten toinen käsittely päät-
tyi. Asian käsittely päättyi.


	17
	15.26


