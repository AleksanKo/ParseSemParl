















































DEM4C57.tmpSave.xml


Pöytäkirjan asiakohta PTK 57/2017 vp
Pöytäkirjan asiakohta 

PTK 57/2017 vp

Täysistunto

Perjantai 19.5.2017 klo 12.59—13.29

3. Hallituksen esitys eduskunnalle terveydenhuollon ammattihenkilöistä annetun lain 6 a 
§:n muuttamisesta

Hallituksen esitys HE 46/2017 vp
Valiokunnan mietintö StVM 5/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on sosiaali- ja terveysvaliokunnan mietintö StVM 5/2017 vp. Nyt pää-
tetään lakiehdotuksen sisällöstä.

Keskustelu

13.01 Päivi Räsänen kd: Arvoisa... [Hälinää — Puhemies koputtaa] Arvoisa rouva puhe-
mies! Tämä esitys on kannatettava. Sen tavoitteena on mahdollistaa lääkärin ammatinhar-
joittamisoikeuden ehtona vaadittavan ammatillisen harjoittelun suorittaminen Suomessa
silloin, kun henkilö on suorittanut perustutkinnon toisessa EU- tai Eta-maassa. Tämän ta-
voitteena on se, että mahdollistetaan näille ulkomailla lääketiedettä opiskeleville suoma-
laisille mahdollisuus integroitua suomalaiseen terveydenhuoltoon. Toisaalta toinen käy-
tännön vaikutus sillä on se, että varsinkin ruotsinkielisten potilaiden mahdollisuus saada
omalla äidinkielellään lääkärin palveluja parantuu. Nimittäin ihan viimeisimpien tilasto-
jen mukaan ammatillista harjoittelua vaativissa [Hälinää — Puhemies koputtaa] EU- tai
Eta-valtioissa opiskeli lääketiedettä yhteensä 250 suomalaista, joista Ruotsissa peräti 205,
eli valtaosa heistä opiskelee Ruotsissa ja ruotsin kielellä, ja kun he sitten palaavat Suo-
meen harjoittelemaan, niin toki silloin myös Suomessa asuvien ruotsinkielisten mahdolli-
suus saada lääkärin palveluja paranee — huomattava osa muuten opiskelee myös Puolas-
sa, kolmisenkymmentä, ja Tanskassa viisitoista, eli nämä ovat ne ensisijaiset maat.

Tämä on todellakin kannatettava järjestelmä, mutta yksi huoli tähän liittyy, ja se on mah-
dollisuus saada riittävät ohjaajavoimavarat — toisaalta myös se, että Suomessa opiskele-
vien [Puhemies koputtaa] lääkäreiden jatkokoulutus- ja työnsaantimahdollisuudet kilpailu-
tilanteessa kiristyvät.

13.03 Arja Juvonen ps: Arvoisa rouva puhemies! Tämä hallituksen esitys oli sosiaali- ja
terveysvaliokunnan käsittelyssä, ja me mietinnössä toteamme hyvin taustaa esitykselle:
"Sosiaali- ja terveysalan lupa- ja valvontavirasto voisi myöntää hakemuksesta rajoitetun
oikeuden harjoittaa Suomessa lääkärin ammattia laillistettuna ammattihenkilönä henkilöl-
le, joka on suorittanut lääkärin perustutkinnon sellaisessa EU- tai Eta-valtiossa, jossa lää-
kärin ammatinharjoittamisoikeuden edellytyksenä on tutkinnon jälkeisen ammatillisen
harjoittelun suorittaminen. Edellä tarkoitettu ammatinharjoittamisoikeus edellyttää lisäk-
 Tarkistettu
4.0



Pöytäkirjan asiakohta PTK 57/2017 vp
si, että rajoitetun oikeuden saanut toimii kirjallisesti nimetyn laillistetun lääkärin johdon ja
valvonnan alaisena."

Tämä lakimuutos parantaa tilannetta muun muassa Ahvenanmaalla, missä on lääkärei-
den saannissa ollut ongelmia. Kielitaitokysymys on toki myös se — ja se on tärkeää — että
myös ruotsinkielisiä lääkäreitä on meillä Suomessa saatavana. Valiokunta korostaa tässä
mietinnössään myös sitä työnantajan velvollisuutta sitten jatkossa varmistua harjoittelua
suorittavan lääkärin osaamisesta ja riittävästä kotimaisten kielten taidosta. Tämä on toki
tärkeää myös hoitoalan henkilöstöä palkatessa, että siellä on kielitaitovaatimukset kohdal-
laan.

Lähetekeskustelussa täällä salissa nousi esiin kysymys siitä, että yhä useampi suomalai-
nen opiskelija lähtee ulkomaille opiskelemaan lääkärin tutkintoa. On tietysti harmi, että
meillä ei ole riittävästi täällä Suomessa opiskelupaikkoja tuleville ja alalle pyrkiville ja toi-
voville opiskelijoille. Ehkä tämä on semmoinen ikuisuuskysymyskin, millä tavalla me voi-
simme turvata, että myös täällä kotimaassa opiskelijat voisivat opiskella tätä erittäin tär-
keää ja merkittävää alaa — lääkäreistä on pulaa jatkuvasti.

13.05 Mats Löfström r: Värderade fru talman! Jag vill tacka social- och hälsovårds-
utskottet för att man har gjort en snabb behandling av ärendet och jag kan förena mig med
utskottets betänkande. Jag tycker också att det är viktigt, precis som utskottet betonar i be-
tänkandet, att myndigheterna i Finland och Sverige skulle arbeta tillsammans för att se hur
man ytterligare kan utveckla saken, och utreda möjligheten att godkänna praktik också i
andra delar av Finland där det råder brist på svenskspråkiga läkare. 

Men i synnerhet är den här ändringen viktig för Åland, och den kommer i grevens tid. Nu
gällande lagstiftning möjliggör nämligen inte för personer som påbörjat sina läkarstudier
efter den 1 januari 2012 att göra yrkespraktik i Finland, vilket har medfört stora problem
för Åland att säkerställa ett tillräckligt antal läkare redan från i sommar, som bara är några
veckor bort. Den här lagändringen åtgärdar den saken.

Jag vill därför än en gång tacka social- och hälsovårdsutskottet för en snabb behandling
och minister Juha Rehula och social- och hälsovårdsministeriet för att man snabbt tagit de
uppkomna problemen — för i synnerhet Åland — på allvar.

Arvoisa rouva puhemies! Haluan kiittää sosiaali- ja terveysvaliokuntaa asian nopeasta kä-
sittelystä ja todeta, että yhdyn valiokunnan mietintöön.

Voimassa oleva lainsäädäntö ei nimittäin mahdollista sitä, että henkilöt, jotka ovat aloit-
taneet opintonsa 1. tammikuuta 2012 jälkeen, voisivat suorittaa ammatillisen harjoittelun
Suomessa. Tästä on seurannut, että Ahvenanmaalla on ollut suuria ongelmia varmistaa tar-
peellinen määrä lääkäreitä jo tulevalle kesälle, joka on vain muutaman viikon päässä. Tämä
lakimuutos korjaa tilanteen.

Haluan siksi vielä uudestaan kiittää sosiaali- ja terveysvaliokuntaa nopeasta käsittelystä
sekä ministeri Juha Rehulaa ja sosiaali- ja terveysministeriötä siitä, että on nopeasti ryh-
dytty toimiin etenkin Ahvenanmaalle syntyneiden ongelmien osalta.

13.07 Tuula Haatainen sd: Arvoisa rouva puhemies! Valiokunta oli yksimielinen tämän
esityksen kanssa, ja me pidämme tärkeänä, että nyt varmistuu ulkomailla lääketiedettä
opiskelevien mahdollisuus tämä harjoittelu suorittaa. Meillähän opiskelijoita on koko ajan
2



Pöytäkirjan asiakohta PTK 57/2017 vp
enenevässä määrin siirtynyt opiskelemaan ulkomaille lääketiedettä: heitä on jo yhden tie-
dekunnan verran, puhutaan siitä kuudennesta tiedekunnasta.

Mutta se, mihin valiokunta myös mietinnössään kiinnittää huomiota, liittyy siihen, että
meidän saamamme selvityksen mukaan Ruotsin viranomaiset hyväksyvät Suomessa teh-
tyä harjoittelua vain rajoitetusti tutkinnon jälkeiseksi harjoitteluksi. Tästä syystä pidämme
tärkeänä, että viranomaiset nyt selvittävät yhdessä Ruotsin viranomaisten kanssa mahdol-
lisuuksia lisätä Suomessa suoritettavan hyväksyttävän harjoittelun määrää, eli tämä jää täs-
sä vielä jatkoselvityksiä varten.

13.09 Antti Kurvinen kesk: Arvoisa rouva puhemies! Tämä on oikein järkevä hallituk-
sen esitys, ja hyvän mietinnön on myös valiokunta saanut aikaiseksi. Tilannehan on se, että
ihmiset ja työvoima liikkuvat, maailmasta on tullut rajaton. Meillähän on monilla alueilla
Suomessa tällä hetkellä pulaa osaavasta lääkärikunnasta, ei pelkästään näillä tietyillä eri-
tyisillä alueilla, joita nyt on mietinnössäkin mainittu. Tietysti on erittäin tärkeää, että me
pystymme huolehtimaan siitä asiasta, että kaikilla lääkäreillä on riittävä kielitaito tai sitten
siinä lähellä muita terveydenhuollon ammattihenkilöitä, jotka voivat auttaa työssä, koska
se on iso potilasturvallisuuskysymys.

Arvoisa puhemies! Toivon, että myös tämän lakiesityksen ja tämän lainsäädännön kaut-
ta me pystymme helpottamaan sitä lääkäripulaa, mitä meillä on varsinkin maakunnissa ja
maaseudulla. Myös omassa maakunnassani Etelä-Pohjanmaalla on jatkuvasti eri puolilla
maakuntaa pulaa lääkäreistä. Tässä kesälääkärikysymyksessä, jota täällä esimerkiksi edus-
taja Löfström kuvasi erittäin hyvin, myös omalla kotipaikkakunnallani Kauhavalla on se ti-
lanne, että on vaikeuksia saada ensi kesäksi osaavia lääkäreitä sijaistamaan. Toivottavasti
tämä osaltaan nyt ratkoo tätä lääkäripulaa, mikä kyllä uhkaa murentaa meidän terveyden-
huoltomme uskottavuutta.

13.10 Martti Talja kesk: Arvoisa puhemies! Tämä tilanne akutisoitui sen vuoksi, että
Ruotsissa, Puolassa, Tanskassa opiskelevat ruotsin kielen taitoiset lääkärit ovat olleet ke-
sätyössä tyypillisesti Ahvenanmaalla ruotsinkielisellä alueella, nimenomaan ne, jotka
opiskelevat skandinaavisissa maissa, ja yhtäkkiä Valvira havaitsi, että valmistuttuaan, suo-
ritettuaan lääketieteen lisensiaatin tutkinnon, kaksoislaillistamisen maissa kyseiset lääkä-
rit eivät enää voineet työskennellä kesäsijaisina tai muina sijaisina Ahvenanmaalla tai
muualla Suomessa. Tästä syystä sosiaali- ja terveysministeriö valmisteli nopeasti lainsää-
dännön, joka mahdollistaa tämän työskentelyn, ja sitä nimenomaan tämä koskee. Kolmen
vuoden määräajalle Valvira voi myöntää muualla valmistuneelle lääkärille, missä on kak-
soislaillistus, harjoittelupaikan pätevän ammattihenkilön ohjauksessa, ja myös hän voi vä-
liaikaisesti työskennellä sijaisena. Tämä helpottaa terveydenhuollon ammattihenkilöiden
saamista Suomessa väliaikaisesti, mutta kyllä tulee kiinnittää huomiota myös lääkäreiden
aloituspaikkojen riittävään määrään Suomessa, jotta suhteellisesti Suomessa oleva lääkä-
ripula saadaan hoidettua. 

13.11 Päivi Räsänen kd: Arvoisa rouva puhemies! Kun täällä on puhuttu lääkäripulasta,
niin haluan sen puolen nostaa esiin, että viime vuosina on voimakkaasti nostettu näitä lää-
kärikoulutuksen aloituspaikkamääriä, mikä on käytännössä myös johtanut varsin suuriin
opetusryhmiin ja koulutustason heikentymiseen, eli näiden opetusresurssien olisi tullut li-
sääntyä samassa tahdissa kuin näitä koulutusmääriä on kasvatettu. Lääkäripula onkin mo-
3



Pöytäkirjan asiakohta PTK 57/2017 vp
nin paikoin vähentynyt, ja meillä on paikkoja esimerkiksi pääkaupunkiseudulla, jolla on jo
lääkäreistä, koulutetuista lääkäreistä, pikemminkin ylitarjontaa eli tarjonta ylittää jo kysyn-
nän, ja on selvää, että kallista lääkärikoulutusta ei kannata resursoida niin, että meille tulisi
lääkärityöttömyyttä. On hyvä, että tähän ongelmaan ulkomailla koulutettujen lääkärien,
suomalaisten lääkärien, paremmasta mahdollisuudesta tulla työskentelemään Suomeen on
nyt reagoitu tällä lakiesityksellä, mutta kiinnitän huomiota siihen, että yliopistojen edusta-
ja ilmaisi lausuntonaan huolensa nimenomaan Suomessa opiskelleiden lääkäreiden jatko-
koulutus- ja työnsaantimahdollisuuksien kiristymisestä ja vaikeutumisesta tässä kilpailuti-
lanteessa ja sitten toisaalta kiinnitettiin huomiota nimenomaan näiden ohjaajavoimavaro-
jen riittävyyteen. 

13.13 Tuula Haatainen sd: Arvoisa rouva puhemies! Lääkärikoulutus on tärkeä osa ter-
veydenhuollon toimivaa kokonaisuutta, ja on huolehdittava siitä, että meillä on osaavat
ammattilaiset toiminnassa. Yksi iso keskeinen alue lääkärikoulutuksessa liittyy erikoislää-
kärikoulutukseen. Erilaisten selvitysten mukaan meillä on aivan nurkan takana odottamas-
sa erikoislääkäripula monilla aloilla siitä syystä, että terveydenhuollossa väki ikääntyy ja
niin myös lääkäreitä poistuu eläkkeelle ja erityisesti erikoislääkäreiden tarve saattaa yks-
kaks olla yllättävä. Tästä syystä erikoislääkärikoulutukseen valtakunnassa tarvitaan pa-
remmin toimiva koordinaatio ja sen varmistaminen, että meillä ammattilaisten tarve tulee
turvatuksi kaikkialla ja koko maassa. Tästä syystä on tärkeää, että meillä on lääketieteelli-
siä tiedekuntia maan kattavasti ja näin voidaan myös turvata joka puolella Suomea lääkä-
reiden tarve, koska olemme nähneet sen, että kun lääkäreitä koulutetaan esimerkiksi poh-
joisessa, Oulussa, niin sille alueelle sitten saadaan paremmin varmistetuksi myös lääkärei-
tä töihin, pienemmillekin paikkakunnille.

Toinen asia, jonka haluan tässä ottaa esille, liittyy sosiaali- ja terveydenhuollon uudis-
tukseen, sote-uudistukseen. Nyt se ongelma, mikä täällä on terveydenhuollon ammattilais-
ten koulutuksen ja harjoittelupaikkojen osalta syntymässä, liittyy nimenomaan sairaanhoi-
tajien harjoittelumahdollisuuksiin. Sote-lainsäädäntö on varmistamassa sen, että lääkärei-
den ja hammaslääkäreiden harjoittelu pitää turvata näissä tulevissa yksityisissä sote-kes-
kuksissa eli näiden yhtiöiden on järjestettävä lääkäreiden harjoittelu toisen ammattilaisen
valvonnassa. Mutta sen sijaan siellä lainsäädännössä ei velvoiteta näitä tulevia yksityisiä
yhtiöitä, sote-keskuksia, tarjoamaan harjoittelupaikkaa ammattikorkeakoulututkinnon
suorittaville sairaanhoitajille tai ammatillisen koulutuksen suorittaville lähihoitajille.

Tämä on kyllä nyt erittäin suuri ja vaarallinen puute, koska on aivan päätöntä, että jos
ensin säädetään sosiaali- ja terveydenhuollon lainsäädäntöuudistus, jossa yksityiset yhtiöt
ottavat nämä keskeiset peruspalvelut tuottaakseen, niin nämä yhtiöt sitten eivät siinä heti
alkumetreillä sovi sitä, että harjoitteluvelvollisuus on turvattava ammattikorkeakoulutut-
kinnon suorittaville sairaanhoitajillekin. Jos sitten jälkikäteen aletaan neuvonpitoa pitä-
mään siitä, millä tavalla ja millä hinnalla ja millä ehdoilla tämä koulutus sitten näissä yk-
sityisissä yhtiöissä järjestetään, niin voitte olla varmoja siitä, että se keskustelu- ja neuvot-
telutilanne ei ole ihan tasapuolinen ainakaan rahoittajan näkökulmasta eli se tarjoaa mah-
dollisuuden vedättää sitten siinä hinnassa. Näin ollen tämä puute pitäisi olla erityisesti nyt
huolehdittuna, eli kyllä meidän tulevien sairaanhoitajien ja lähihoitajien ja sosiaalityönte-
kijöiden pitää pystyä harjoittelemaan perustasolla ja erityistasolla ja erilaisissa palveluissa
ja oppia ne käytännöt ja toiminnot siellä ihan ruohonjuuritasolla, arkityössä. Tästä syystä
tämä tilanne on todella vakava, jos näin mennään eteenpäin, että harjoittelua ei enää siellä
4



Pöytäkirjan asiakohta PTK 57/2017 vp
perustasolla olisikaan näissä yhtiöissä tarjolla. Tähän asiaan on Sairaanhoitajaliitto kiinnit-
tänyt huomiota aivan oikeutetusti, ja toivon, että tätä asiaa pidetään myös hallituspuolueis-
sa nyt mielessä, että emme romuta tällaisella yksityistämissysteemillä myös tätä koulutus-
ta.

Sinänsä en kannata ollenkaan tätä yhtiöittämismallia, sitä, että mennään tällaiseen, kos-
ka tämäkin on yksi esimerkki siitä, miten valtavasti tähän meidän hyvinvointiyhteiskun-
taan liittyy erilaisia asioita, joita julkinen on hoitanut sillä tavalla, että siellä ei ole tarvin-
nut neuvonpitoa käydä siitä, mitä tämä mikäkin maksaa. Tietty resurssi on allokoitu julki-
selle siitä, että siellä lääkäreiden ja hammaslääkäreiden koulutuksesta huolehditaan ja että
sairaanhoitajat, lähihoitajat ja fysioterapeutit siellä työssä harjoittelevat. Julkinen järjestel-
mä on sitten myös huolehtinut siitä, että se ohjaus ja koulutus siellä työssä on hyvin orga-
nisoitua, siellä on vastuuhenkilöt kaikkeen tähän toimintaan määriteltynä, niiden työnku-
vassa on osoitettu, ketkä vastaavat siitä, miten koulutus pyörii. Nyt kun mennään tämmöi-
seen ihan uuteen yksityiseen systeemiin peruspalveluiden osalta, niin tämä uhkaa kaikki
tältä osin romuttua ja kadota.

Voi olla, että jos tällaisesta ei huolehdita, niin me pikkuhiljaa olemme viemässä tätä sys-
teemiä kaiken kaikkiaan vain sellaiseen sairaalakeskeiseen ajatteluun: jos ammattihenkilöt
opiskelevat ja harjoittelevat vain sairaaloissa, niin tarvitaan myös se käytännön ymmärrys
siitä, mitä on terveyttä ja hyvinvointia edistävä työ, perusterveydenhuolto, sosiaalityö ja
kaiken tämän yhteen nivominen, mitä se oikein tarkoittaa. Tästä syystä haluan tämän tässä
yhteydessä nostaa esille, vaikka tämä ei tähän lainsäädäntöön suoranaisesti kuulu, mutta
tässä nyt kuitenkin on kysymyksessä terveydenhuollon ammattilaisten koulutus, ja toivon,
että tämäkin puheenvuoro kirjautuu tänne ja jää muistiin, että tämä asia olisi syytä huoleh-
tia. — Kiitos.

13.19 Martti Talja kesk: Arvoisa puhemies! Jaan huoleni puheenjohtaja Tuula Haatai-
sen kanssa nimenomaan sote-uudistuksen vaikutuksista koulutukseen ja kouluttautumisen
mahdollisuuksiin. Lääkäreiden rekrytoinnissa on tullut viimeisen 20 vuoden aikana selkeä
vinouma: työterveyshuollossa, yksityisissä lääkäripalveluissa rekrytointien määrässä on
noin 40—50 prosenttia kasvua, erikoissairaanhoidossa 20 prosenttia, ja perusterveyden-
huollossa uusia lääkärirekrytointeja ei ole tapahtunut viimeisen 20 vuoden aikana. Tämä
on johtanut siihen, että erilaisia lieveilmiöitä, reppufirmoja ynnä muuta, on sitten peruster-
veydenhuollon lääkäripalveluihin tullut mukaan.

Eduskunta hyväksyi syksyllä erikoislääkärikoulutuksen siirtämisen opetus- ja kulttuuri-
ministeriöltä sosiaali- ja terveysministeriölle ja toisin sanoen yliopistojen vastuulle. Tässä
nimenomaan sote-uudistus tuo nyt uuden tilanteen, koska nyt syntyy pieniä erikoislääkäri-
yksiköitä ja toisaalta kouluttajat edellyttävät tiettyä laatuvaatimusta koulutusyksiköiltä.
Tässä tulee ristiriita, ja näen, että meidän koulutuksen laatu tulee olemaan uhattuna sen
ohella, että myös halukkuus koulutukseen, nimenomaan vaativaan ammattikoulutukseen,
koulutukseen 50 erikoisalalle, vähenee ja meillä erikoislääkäripula tulee lisääntymään. Hy-
vään työympäristöön kuuluu koulutus, tutkimus ja sitten kliininen työ. Nämä ovat sen tu-
kijalat, se koskee kaikkia ammattihenkilöitä, myös terveydenhuollon muita ryhmiä.

13.21 Päivi Räsänen kd: Arvoisa rouva puhemies! Sosiaali- ja terveysvaliokunnan pu-
heenjohtaja Haatainen ja edustaja Talja nostivat nyt erittäin tärkeät kysymykset ja näkö-
kulmat esiin lääkärikoulutuksen tulevista tarpeista, ja olen täysin samaa mieltä siitä, että
5



Pöytäkirjan asiakohta PTK 57/2017 vp
yksi meidän aivan keskeinen huolemme jatkossa on riittävän erikoislääkärimäärän turvaa-
minen ja myös heidän riittävän laadukkaan koulutuksensa turvaaminen. Mielestäni olisi-
kin kiireesti kaiken kaikkiaan lääkärikoulutuksessa painopistettä siirrettävä nimenomaan
tähän erikoislääkärikoulutukseen ja huolehdittava, että Suomen maine erinomaisena, kor-
kean lääketieteen tason haltijana ei kärsisi nyt, kun sote-uudistusta ollaan tekemässä. Muis-
tutan vielä siitä, että lääkäritiheys esimerkiksi pohjoismaisessa vertailussa on Suomessa si-
nänsä hyvä, mutta meillä on todellakin alueellisia ongelmia lääkärien saatavuuden kanssa
ja jatkossa myös yhä pahenevasti nimenomaan erikoislääkärien osalta kasvava pula. Tä-
hän vaaditaan todellakin jatkossa merkittäviä toimenpiteitä. 

13.23 Jari Myllykoski vas (vastauspuheenvuoro): Arvoisa rouva puhemies! On hieno
kuulla asiaa tuntevien edustajien puheenvuoroja. Haluan kuitenkin painottaa näin maallik-
kona kantaani tähän näkemykseen, jos edustaja Räsänen on huolissaan siitä, että on jo yli-
tarjontaa lääkäreistä, kun me kuitenkin tiedostamme tällä hetkellä sote-uudistuksen tärke-
yden jokaisessa puolueessa niin, että meillä on perusterveydenhuollossa lääkäripulaa ja
meillä on syntynyt kulttuuri, jossa nämä keikkalääkärit ovat tavallaan vallanneet sen pe-
rusterveydenhuollon ensimmäisen portaan, jonka pitäisi olla julkisella puolella paremmas-
sa kunnossa. Siinä mielessä en ole huolissani kyllä siitä, että meillä olisi ylikoulutusta yli
resurssien, jos meillä edelleen on kuitenkin virkaa tekevistä lääkäreistä pulaa.

13.24 Päivi Räsänen kd (vastauspuheenvuoro): Arvoisa puhemies! Haluan vielä täsmen-
tää, että puhuin nimenomaan paikoittaisesta ylitarjonnasta. Meillä ei todellakaan ole valta-
kunnallista ylitarjontaa lääkäreistä, vaikka meidän lääkäritiheytemme on väestömäärään
verrattuna ihan hyvää pohjoismaista tasoa, eli siinä suhteessa Suomessa ei olla tilanteessa,
jossa lääkärien määrä olisi alhaisempi kaiken kaikkiaan kuin muissa Pohjoismaissa. Mutta
esimerkiksi pääkaupunkiseudulla valmistuvien lääkäreiden on aika vaikea löytää harjoitte-
lu- ja työpaikkoja tällä hetkellä, eli ongelmana on nimenomaan se, että meillä ei ole alueel-
lisesti ikään kuin riittävän tasaista lääkäritarjontaa. Tähän tietenkin odotetaan myös tule-
valta sote-ratkaisulta ratkaisun avaimia.

13.25 Antti Kurvinen kesk (vastauspuheenvuoro): Arvoisa puhemies! Minusta kollegat
avasivat tässä aivan erinomaisen keskustelun siitä, että yksi niistä lukuisista nyt toteutetta-
van sote-uudistuksen tavoitteista on se, että me saisimme helpotettua tätä alueellisesti to-
della, todella pahaa lääkäripulaa ja me saisimme näitä lieveilmiöitä kitkettyä. Nyt pitää olla
se tilanne, että kun tulee valinnanvapaus ja ihminen pääsee sillä setelillä niitä valintoja te-
kemään, niin siellä sitten pikkuhiljaa pitää tapahtua myös se ilmiö, että lääkärikuntaa ta-
saantuu sitten perusterveydenhuoltoon. Kyllähän täällä taustalla varmasti yksi tekijä, min-
kä takia ei nuoria lääkäreitä ole saatu varsinkaan pienemmille paikkakunnille töihin, on se,
että moni nuori lääkäri haluaa toimia tiimissä osana erikoistunutta joukkuetta ja nykyisissä
terveyskeskuksissa siihen ei pystytä. Itse toivon, että näissä tulevissa julkisissa ja myös yk-
sityisten yritysten sote-keskuksissa saadaan niitä tiimejä luotua.

13.26 Merja Mäkisalo-Ropponen sd: Arvoisa puhemies! Edustaja Haataisen huoli sai-
raanhoitajien harjoittelupaikoista on todellinen. Sairaanhoitajan ammattiin opiskelu vaatii
laaja-alaista harjoittelua ja opiskelupaikkoja, ja jos opiskelijoiden ohjaaminen jää vain jul-
kiselle puolelle, niin laaja-alaiseen ammattiin opiskelu kyllä tulee vaikeutumaan. Kysy-
6



Pöytäkirjan asiakohta PTK 57/2017 vp
mys on myöskin sitten siitä valmistuvien hoitajien sijoittumisesta. Meillähän on sairaan-
hoitajapulaa nyt ja tulevaisuudessakin, ja tämä harjoittelupaikkojen sijainti, missä harjoi-
tellaan, ohjaa myöskin sitä, mihin sairaanhoitajat sitten haluavat jatkossa mennä töihin. 

Mutta, arvoisa puhemies, myös sairaanhoitajien jatkokoulutuksen ja erikoistumiskoulu-
tuksen järjestämisessä on tällä hetkellä suuria puutteita. Lääkärien erikoistumiskoulutus-
han rahoitetaan valtion budjetista ja sitä myös ohjataan valtiovallan taholta, mutta sairaan-
hoitajien erikoistumiskoulutus on täysin auki, sitä ei ole millään tavalla suunniteltu. Valtio
ei sitä millään tavalla rahoita tällä hetkellä, eikä valtiovallan taholta tule myöskään siihen
minkäänlaista ohjeistusta. Tämmöisistä erityisammattilaisista, sairaanhoidon erityisosaa-
jista, on valtava pula tuolla kentällä, muun muassa muistihoitajista, joita ei kukaan kouluta
tällä hetkellä, ja tämä kouluttaminen on täysin ammattikorkeakoulujen mielenkiinnon va-
rassa. Jos joku ammattikorkea haluaa ottaa tämmöisen koulutustehtävän itselleen, se on sii-
nä, mutta mitään tämmöistä kokonaisvaltaista koordinointia tai rahoitusta ei ole koko val-
takunnassa. Tämä asia on kyllä todella todella iso huolenaihe.

Yleiskeskustelu päättyi.

Eduskunta hyväksyi hallituksen esitykseen HE 46/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
7


