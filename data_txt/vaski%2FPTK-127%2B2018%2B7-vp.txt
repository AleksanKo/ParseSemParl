















































DEM8C51.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

7. Hallituksen esitys eduskunnalle laeiksi kansaneläkkeen ja eräiden muiden etuuksien in-
deksitarkistuksista vuonna 2019 sekä kansaneläkeindeksistä annetun lain 2 §:n ja toimeen-
tulotuesta annetun lain 9 §:n muuttamisesta

Hallituksen esitys HE 160/2018 vp
Valiokunnan mietintö StVM 20/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on sosiaali- ja terveysvaliokunnan mietintö StVM 20/2018 vp. Nyt pää-
tetään lakiehdotusten sisällöstä.

Keskustelu

15.44 Päivi Räsänen kd: Arvoisa rouva puhemies! Tämän lakiesityksen sisältöä on itse
asiassa tässä jo edellä käsitelty, ja tässä ehdotuksessahan esitetään, että kansaneläkeindek-
si jäädytettäisiin vuoden 2018 tasolle. 

Kiinnitin huomiota siihen, että perustuslakivaliokunta totesi, että vaikkakin nyt ehdote-
tun indeksijäädytyksen vaikutukset ovat yksittäisten etuuksien kannalta tarkasteltuna suh-
teellisen vähäisiä, niin on kuitenkin huolestuttavaa, että sääntelyn vaikutukset kohdistuvat
voimakkaimmin juuri pienituloisiin henkilöihin ja kotitalouksiin. Samoin sosiaali- ja ter-
veysvaliokunta, vaikkakin hyväksyy tämän ehdotetun indeksikorotuksista luopumisen, to-
teaa sen, että nämä toistuvat indeksijäädytykset vahvistavat erityisesti työmarkkinatukea
tai työttömyysturvan peruspäivärahaa saavien riippuvuutta toimeentulotuesta. Eli syype-
rusteisen turvan paikkaaminen tarveharkintaisella toimeentulotuella helposti syventää kan-
nustinloukkuja ja estää työllistymistä.

Sen vuoksi, arvoisa puhemies, pidän kyllä näitä vastalauseessa esitettyjä huolia hyvin
perusteltuina. Vaikka kristillisdemokraattien edustaja ei ole pöydän äärelle päässyt vara-
edustajana tekemään omaa vastalausettaan, niin pidän kyllä erittäin perusteltuna sitä, että
nämä indeksileikkaukset ja indeksijäädytykset pystyttäisiin kompensoimaan juuri näille
pienituloisille ryhmille.

15.46 Arja Juvonen ps: Arvoisa rouva puhemies! Esittelen tässä perussuomalaisen edus-
kuntaryhmän vastalauseen. Se on numerolla 2. Olen sosiaali- ja terveysvaliokunnassa pe-
russuomalaisten ainoa edustaja. 

Eli perusteluna esitän seuraavaa: 
Esityksessä ehdotetaan annettavaksi laki kansaneläkkeen ja eräiden muiden etuuksien

indeksitarkistuksista vuonna 2019. Lisäksi esityksessä ehdotetaan muutettavaksi kansan-
 Tarkistettu
4.4



Pöytäkirjan asiakohta PTK 127/2018 vp
eläkeindeksistä annettua lakia ja toimeentulotuesta annettua lakia. Kansaneläkeindeksi jää-
dytettäisiin vuoden 2018 tasolle. 

Perussuomalaisten valiokuntaryhmä ei pidä kannatettavana sellaisia ehdotuksia, jotka
vaikuttavat eläkkeensaajien ja perheiden saamien etuuksien vähenemiseen. Tämä etuuk-
sien väheneminen mainitaan myös hallituksen esityksessä 160/2018, sivut 9—10. Toisaal-
ta esitykseen ei sisälly päätöksenteon tarpeisiin riittävää arviointia ehdotusten vaikutuksis-
ta kansalaisten asemaan. 

Sosiaali- ja terveysvaliokunnan mietinnössä ei myöskään ole asianmukaisesti huomioi-
tu perustuslakivaliokunnan lausuntoa, jossa todetaan, että valiokunnan saaman selvityksen
mukaan ehdotettavat indeksijäädytykset yhdessä aikaisempien indeksileikkausten kanssa
lisäävät pitkäaikaista tarvetta viimesijaiselle toimeentulotuelle. Samansuuntainen viesti on
tullut valiokunnan tietoon myös asiantuntijalausunnoissa. Perussuomalaiset katsovat, että
koska ehdotukset aikaisempien indeksijäädytysten kanssa vaikuttavat edelleen samoihin
ihmisiin ja samalle väestöpohjalle, lisää tämä edelleen köyhtymisen riskiä, jollaista mie-
lestämme tulisi ja tulee välttää. Sillä me esitämmekin, että nämä lakiehdotukset hylätään.

Arvoisa rouva puhemies! Todellakin korostan vielä sitä, että perustuslakivaliokunta otti
mielestäni myös aika vahvasti kantaa siihen, että pienituloiset henkilöt ja kotitaloudet ovat
juuri niitä kärsijöitä, joihin tämäkin leikkuri osuu. Se tarkoittaa sitä, että hallituksen poli-
tiikka vahvistaa entisestään sitä käsitystä, että köyhät köyhtyvät ja pudotaan sinne köy-
hyysloukkuun mutta sieltä halutaan sitten nostaa toimeentulotuen luukulle ja sanotaan, että
sillä sitä sitten pärjätään. Kyllä tämä kannustinloukku on erittäin ahdistava tilanne, ja sen
takia perussuomalaiset katsovat, ettei tällaista lakiesitystä eikä indeksijäädytyksiä tule hy-
väksyä.

15.49 Anneli Kiljunen sd: Arvoisa rouva puhemies! Esittelen jälleen sosiaalidemokraat-
tien vastalauseen.

Arvoisa puhemies! Me sosiaalidemokraatit emme voi hyväksyä hallituksen esitystä kan-
saneläkeindeksin jäädyttämisestä, joka tarkoittaa käytännössä ihmisten perusturvaetuuk-
sien leikkaamista. Hallitus on toimillaan heikentänyt pienituloisten ihmisten asemaa, lisän-
nyt eriarvoisuutta ja syventänyt köyhyyttä.

Kansaneläkeindeksiin sidottujen etuuksien korotukset ovat olleet jäässä koko hallitus-
kauden, ja etuuksiin on tehty näiden lisäksi myös tasoleikkaus. Jäädytykset kohdistuvat
kaikkiin perusturvaetuuksiin ja leikkaavat ensi vuonna perusturvaa noin 68 miljoonalla eu-
rolla. Vuodesta toiseen kasautuvat indeksijäädytykset ja muut heikennykset esimerkiksi
lääkekorvauksiin ja asumistukeen sekä asiakasmaksujen korotukset osuvat kipeästi kaik-
kein heikoimmassa asemassa oleviin ihmisiin. Indeksitarkistuksia koskeva muutos on tar-
koitettu pysyväksi, eikä sitä kompensoitaisi seuraavissa kansaneläkeindeksin tarkistuksis-
sa. Näin etuudet jäävät jatkossakin tälle matalammalle tasolle.

Hallituskauden leikkaukset ovat kohdistuneet kipeimmin työttömyysturvaan, jota on
myös ansiosidonnaisen kestolta leikattu ja jonka tasoa leikkaa myös melko sattumanvarai-
sesti niin sanottu aktiivimalli, kuten äskenkin totesin. Sitä voitaisiin kutsua vaikka leikku-
rimalliksi. Myös kansaneläkettä ja sen lisiä, leskeneläkkeitä, lasten eläkkeitä, vammaistu-
kia, useimpia hoitotukia, sotilasavustuksen perusosia ja asumistukia on heikennetty. Eri-
tyisen irvokasta hallituksen leikkauspolitiikassa on jäädytysten kohdentaminen myös rin-
tama- ja veteraanilisiin. Tämä tarkoittaa, että huolimatta elinkustannusten noususta vete-
2



Pöytäkirjan asiakohta PTK 127/2018 vp
raaniemme rintama- ja veteraanilisät samoin kuin heidän kansaneläkkeensä ja hoitotuken-
sa ovat vuonna 2019 yhtä suuria kuin ne olivat vuonna 2016.

Valiokunnan kuulemien asiantuntijoiden mukaan nyt ehdotettavat indeksijäädytykset
yhdessä aiempien indeksileikkausten kanssa lisäävät pitkäaikaista tarvetta viimesijaiselle
toimeentulotuelle sekä heikentävät heikoimmassa asemassa olevien kotitalouksien mah-
dollisuutta kohtuulliseksi katsottuun vähimmäiskulutukseen. Perusturvan määrä on alhai-
nen niin suhteessa toimeentulotukeen kuin minimibudjettiin. Vuonna 2018 yksinasuvan
työmarkkinatuen saajan tulot jäävät noin 20 prosenttia kohtuulliseksi katsotusta vähim-
mäiskulutuksesta. Nyt esitetyt indeksijäädytykset heikentävät edelleen työmarkkinatuen
saajan kulutusmahdollisuuksia 1—2 prosentilla.

Hallituksen toistuvat indeksijäädytykset ja leikkaukset siirtävät pidemmällä aikavälillä
sosiaaliturvan painopistettä viimesijaiseksi ja tilapäiseksi tarkoitetun toimeentulotuen
suuntaan. Kehitystä vahvistaa asumistuen enimmäisasumismenojen indeksitarkastusten
jäädyttäminen vuodesta 2015 ja tarkistuksen sitominen vuokraindeksin sijasta elinkustan-
nusindeksiin. Pitkäaikainen, arjen toimeentuloa paikkaava riippuvuus tarveharkintaisesta
toimeentulotuesta heikentää myös työnteon kannustimia, lisää työttömien kohtaamaa by-
rokratiaa ja sitoo ihmisiä näin köyhyysloukkuun, jopa yli sukupolvien.

Hallituksen politiikka on yhä heikommin perusteltavissa hallituksen omillakaan argu-
menteilla, sillä Suomen talouskasvu on ollut vireää vuoden 2015 nollakasvun jälkeen ja
työllisyys on vahvistunut. Lisäksi on huomattava, että myös heikomman kasvun vuosina
hallituksella oli varaa tehdä erilaisia verovähennyksiä hyvin toimeentuleville ihmisille.

Emme voi hyväksyä hallituksen jatkuvia perusturvaleikkauksia, jotka osuvat toistuvasti
samoihin ihmisiin ja ajavat ihmisiä köyhyyteen ja viimesijaisen toimeentulotuen asiak-
kaiksi. Esitämme, että kansaneläkeindeksiin sidottujen etuuksien indeksitarkistukset teh-
dään pysyvän lainsäädännön mukaisesti, jolloin vuoden 2019 pisteluku olisi 1681.

Arvoisa puhemies! Edellä olevan perusteella ehdotamme, että 1. lakiehdotus hyväksy-
tään muutoin valiokunnan mietinnön mukaisena paitsi 1 § muutettuna vastalauseemme
mukaisesti ja että 2. lakiehdotus hylätään.

15.54 Pia Viitanen sd: Arvoisa rouva puhemies! Tässä nyt on sitten käytännössä tämä
konkretia, mitä täällä tapahtuu, eli tässä nyt on käytännössä esillä esitys, jossa hallitus leik-
kaa eläkkeitä — näin. Näin se tapahtuu. Eli samaan aikaan kun hallitus käy viikonloppui-
sin tuolla tupailloissa kertomassa, vaatimassa parannuksia eriarvoisuuden torjumiseen ja
eläkeläisköyhyyden vähentämiseen, niin nyt täällä konkreettisesti me olemme tämän esi-
tyksen edessä, jossa leikataan eläkkeitä. Tästä tullaan äänestämään, puhemies, ja kyllä
minä nyt toivon, että se omatunto löytyisi. Me olemme puhuneet täällä siitä, että nyt talous
on ollut kasvussa, hyvä niin, mutta sen kasvun tulisi kuulua kaikille, ja koska sen kasvun
tulisi kuulua kaikille, jotta voisimme torjua eriarvoistumista, niin mielestäni olisi vähin-
täänkin kohtuullista ja inhimillistä tässä tilanteessa perua nämä indeksileikkaukset, jotka
hallitus tekee nyt jo neljättä kertaa peräkkäin. Jos kasvu kuuluu kaikille, nyt nämä indek-
sileikkaukset tulee perua.

Edustaja Kiljunen sanoi puheenvuorossaan erittäin hyvin, että kaiken huippuhan tässä
on se, että ei riitä, että tässä leikataan sosiaaliturvasta eläkkeensaajilta, indeksikorotukses-
ta — leikataanpa vielä ne rintamalisätkin. Siis ihan kerta kaikkiaan oikeasti, miten noin it-
senne mielestä, arvoisat hallituspuolueet, menee nyt? Me yritimme joskus etukäteen jo ky-
syä tätä hallitukselta, asiasta vastaavalta ministeriltä, että voiko olla totta, että te nyt esität-
3



Pöytäkirjan asiakohta PTK 127/2018 vp
te näitä rintamalisienkin leikkauksia. Se sanamuoto, millä hän kuvasi tilannetta, oli hie-
man pitkähkö ja monimutkainen, ja sitten tässä totesimme penkeillä, että me emme oikein
päässeet ihan vielä kärryille, koskeeko tämä leikkaus nyt rintamalisiä vai ei. Minulle jäi vä-
hän se kuva, että yritettiin sanoa, että ei, mutta kuitenkin nyt se sitten koskee. Ihan oikeasti. 

Tehkää nyt, arvoisat hallituspuolueet, edes se perääntyminen: perukaa nämä leikkauk-
set. Toivoisin kyllä kaikin puolin, että nyt kun talous siihen antaa varaa, niin nämä indek-
sijäädytykset voitaisiin tässä perua. Me äänestämme tästä. Minä toivon, että omatunto löy-
tyy, puhemies.

15.57 Anneli Kiljunen sd: Arvoisa puhemies! Vielä haluaisin tuoda esille sen, mihin olen
törmännyt ehkä enemmän kuin koskaan aikaisemmin näitten hallituksen aiheuttamien leik-
kausten takia: ne ovat systemaattisesti kohdistuneet pienituloisiin ja ehkä ikääntyneisiin ja
sairaisiin ihmisiin, jotka tarvitsevat paljon palveluita — terveyspalveluita, lääkkeitä — ja
tämä on aiheuttanut sen, että nämä ihmiset eivät enää ole hakeneet itselleen terveyspalve-
luita eivätkä menneet lääkäriin sen takia, että he ovat kokeneet, että näitten asiakasmaksu-
korotusten takia heillä ei ole enää varaa, heillä ei ole enää mahdollisuutta mennä lääkäriin
eikä saada kaikkea sitä hoitoa, mitä he tarvitsisivat. Heillä ei ole myöskään mahdollisuutta
ostaa kaikkia niitä lääkkeitä, mitä he tarvitsisivat, ja tämän seurauksena nyt on tullut ihan
uudenlainen ilmiö, ainakin minä henkilökohtaisesti koen näin: ihmisten terveydentila on
heikentynyt ja he ovat entistä sairaampia sitten, kun he ovat lopulta joutuneet lähtemään
sairaalaan ja sairaalahoitoon, ja tämän seurauksena he ovat olleet sitten pitempiäkin jakso-
ja sairaalassa, minkä seurauksena, kun he ovat pienituloisia, heidän taloudellinen ahdin-
konsa on saattanut jopa syventyä siitä, kun he eivät ole selviytyneet myöskään näistä sai-
raalalaskuista eivätkä sitten sen seurauksena kotipalveluun liittyvistä maksuista, ja nämä
tilanteet ovat nyt kärjistyneet entistä vaikeammiksi. 

Tämä lähtökohta tälle kaikelle on tullut esille, kun ihmiset ovat kokeneet, että jos he oli-
sivat menneet riittävän ajoissa hoitoon ja hoitaneet itsensä, niin ehkä ne kulut olisivat ol-
leet pienempiä, heidän terveystilanteesta olisi parempi, mutta kun he ovat tämän seurauk-
sena siirtäneet lääkäriin menoa peläten siitä aiheutuvia kustannuksia, niin käytännössä hei-
dän tilanteensa on mennyt entistä vaikeammaksi, he ovat entistä sairaampia, ja sen seu-
rauksena he ovat tarvinneetkin sitten entistä enemmän palveluita, jotka ovat maksaneet
heille enemmän. Elikkä on menty ihan väärään oravanpyörään. Tämäntyyppistä vaikutus-
arviointia hallitus ei ole omissa esityksissään tehnyt vaan on jättänyt nimenomaan näissä
elämäntilanteissa olevat ihmiset yksin, ja tästä syystä moni ihminen sanoo, että jo pelkää
ikääntyä ja sairastua, ja kysyy, mitenkä hänen tulevaisuudessa käy, ja tämä ei varmaan ole
meidän hyvinvointiyhteiskuntamme tavoite.

15.59 Arja Juvonen ps: Arvoisa rouva puhemies! Todellakin, niin se on, että joutuu miet-
timään, mitä haasteita ja vaikeuksia ikääntyminen tuo tullessaan muualle kuin siihen fyy-
siseen puoleen. Kyllä siellä toimeentulossa ja taloudellisessa selviämisessä on paljon on-
gelmia. Moni ikääntynyt auttaa läheisiään — on lapsia, lapsenlapsia — taloudellisesti, an-
taa viimeisetkin pennosensa siihen, että toinen pärjäisi siinä lähellä, haluaa auttaa vaati-
mattomasti ja kiltisti, harvoin kuitenkaan valittaa.

Arvoisa herra puhemies! Toivoisin, että täällä eduskunnassa me naiset kävisimme vah-
vaan kapinaan ja taisteluun sen puolesta, että me saisimme indeksijäädytyksen peruttua.
Ylipäänsäkin pienituloisen, erityisesti pieneläkeläisen, ikääntyneen naisen tilanne Suo-
4



Pöytäkirjan asiakohta PTK 127/2018 vp
messa on hyvin huolestuttava. Toki siellä on myös miehiä, mutta tämähän on puhdasta ma-
tematiikkaa, miten se eläke kertyy: mitä pienemmät työtulot, sitä pienempi eläke, mitä
isommat työtulot, sitä suurempi eläke. Näinhän se menee. Siellä on hyvin paljon pienitu-
loisia, siellä on entisiä hoitajia, siivoojia, myyjiä, eli heidän eläkkeensä on hyvin pieni.

Me korotamme takuueläkettä. Se on hyvä asia. Se vastaa niiden ihmisten tarpeeseen,
joilla ei ole minkäänlaista eläketurvaa. Mutta entä sitten se pieni eläkeläinen, se henkilö,
joka on tienannut sen eläkkeensä, tehnyt vuosikymmenien työmäärän, eikä siitä huolimat-
ta yllä edes siihen takuueläkkeen tasolle? Minun mielestäni pitäisi puhua myös siitä, millä
tavalla me arvostamme henkilöä, joka on tehnyt elämänsä työtä, tehnyt raskaita työvuoro-
ja, vuorotyötä, yötyötä, iltavuoroja ja siinä sivussa vielä kasvattanut perheen ja hoitanut
näitä velvollisuuksiaan.

Eli jotenkin tuntuu, että prioriteetit ovat hukassa, ja meidän naisten kuitenkin pitäisi pu-
hua tästä asiasta enemmän, sillä siellähän loukussa on hyvin paljon naisia tulevaisuudessa.
Se liittyy myös ikääntymiseen: yhä useampi ikääntynyt nainen hoivaa omaa puolisoaan
esimerkiksi siellä kodissa. 

Elikkä suuria kysymyksiä. Äärettömän tärkeiden asioiden äärellä olemme. 

16.02 Hanna Halmeenpää vihr: Arvoisa puhemies! Tässä on kyseessä pysyvä heiken-
nys pienituloisten arkeen. Vihreiden mielestä näille hallituksen indeksileikkauksille ja -jää-
dytyksille ei ole kestäviä perusteita eikä niitä pidä hyväksyä.

Emme pidä kohtuullisena emmekä kestävänä sitä, että näillä säästöillä kuritetaan erityi-
sesti lapsiperheitä, työttömiä, eläkeläisiä, opiskelijoita, vammaisia, asevelvollisuuden suo-
rittajia sekä sairaita suomalaisia, samaan aikaan kun hallituksen ajama kilpailukykysopi-
mus veronalennuksineen suosii suurituloisia ja ympäristöä saastuttavalle toiminnalle esite-
tään monenlaisia verotukia. Nämä toimet heikentävät pienituloisten ostovoimaa, mikä
puolestaan heikentää kotimaista kysyntää ja kotimaisten yritystenkin kasvunäkymiä. Tämä
on kokonaisuutena hyvin moitittava esitys.

Vihreiden edustaja valiokunnassa on esittänyt lakiehdotuksen hylkäämistä ja vihreiden
lausumaa kirjauksen mukaisesti.

16.03 Heli Järvinen vihr: Arvoisa puhemies! Tässä on käytetty hyviä puheenvuoroja
kansaneläkeindeksin jäädyttämisen poistamiseksi. Oleellista on juuri se, että samaan ai-
kaan kun meidän hyvätuloisten etuja lisätään, pienituloisimpia kyykytetään ja heiltä leika-
taan edelleenkin, ja sitä on vaikea ymmärtää.

Kun muistaa vielä sen, että kansaneläkkeen indeksi koskee hyvin laaja-alaisesti pienitu-
loisia etuuksien saajia, niin perhe-eläkkeen, rintamalisien, sotilasavustusten, perusavustuk-
sen, vammaistukien, työttömyysturvan peruspäivärahan, työmarkkinatuen, lapsilisien, las-
tenhoidon tukien ja sairausvakuutuksen vähimmäispäivärahojen saajia, niin nämä mitta-
suhteet ovat kohtuuttomat. Kannattaa muistaa myös se, mikä se käytännön vaikutus on ol-
lut. Tarkistin Kelasta pari viikkoa sitten: jo tähän asti kansaneläkkeen jäädytykset ovat ai-
heuttaneet sen, että 26 000 eläkeläistä on tipahtanut köyhyysrajan alapuolelle. [Pia Viita-
nen: Huh huh!] Ja nyt, hyvä hallitus, jos tämä jäädytys pidetään ennallaan, niin Kelan arvio
on se, että ensi vuoden aikana köyhyysrajan alapuolelle tipahtaa 5 000 uutta eläkeläistä. 

Tämä ei voi olla Suomen linja. [Pia Viitanen: Aivan!] Ja kun tällä kaudella takuueläket-
tä on korotettu — todellakin kiitos siitä — kannattaa kuitenkin muistaa, että takuueläkettä
on kaikkiaan korotettu vähemmän kuin viime kaudella, jolloin Suomella oli kuitenkin val-
5



Pöytäkirjan asiakohta PTK 127/2018 vp
tavia talousongelmia. Nyt Suomella pyyhkii hyvin ja takuueläkkeeseen satsataan vähem-
män. Sitäkin on vaikea perustella. Siksi yhteinen toive on, että kansaneläkkeen indeksijää-
dytyksestä voitaisiin vielä neuvotella, ja olen kyllä valmis ryhtymään tähän ehdotettuun
kapinaan, jos se auttaa jotakin. 

16.05 Silvia Modig vas: Arvoisa herra puhemies! On mahdotonta hyväksyä kansanelä-
keindeksin jäädyttämistä. Tämä vaikuttaa suoraan kaikkein heikoimmassa asemassa ole-
viin, ja kuten tässä edellä puhuja kertoi, tämä tulee ajamaan taas uuden ryhmän ihmisiä
köyhyysrajan alapuolelle.

Tässä on kyse myös tasa-arvosta, koska ne kaikkein pienimmät eläkkeet monesti ovat
naisten eläkkeitä, ja tässä on yksi syy siihen, minkä takia perhevapaauudistus pitäisi saada.

Pääministeri Sipilä on sanonut, että kauden alussa, kun hallituksen suuresta talouslinjas-
ta päätettiin, talouden näkymät olivat huonommat, ja hänen mielestään oli pakko ryhtyä
leikkauksiin. Nyt kuitenkin olemme ministeriaitiosta lukuisat kerrat kuulleet, miten paljon
parempi tilanne Suomessa on, miten paljon paremmin meillä taloudellisesti menee, miten
työllisyys on parantunut. Tällä hetkellä ei ole enää mitään perusteita tällaiselle leikkauk-
selle. Varsinkin nykyinen taloustilanne huomioiden ja se, mitä me nyt tiedämme meidän
tulevaisuudennäkymistä, ainoa vastuullinen ja inhimillinen teko olisi perua tämä.

16.06 Ritva Elomaa ps: Arvoisa puhemies! Pienituloisten eläkeläisten tilanne on tällä
hetkellä jo sietämätön. Nämä indeksileikkaukset ovat myrkkyä. Täällä on käytetty todella
hyviä puheenvuoroja, ja nyt meidän vaan tarvitsisi pystyä tekoihin, jotka vaikuttaisivat
niin, että pieneläkeläinen tulisi toimeen Suomenmaassa. Elinkustannukset ovat nousseet,
eläkkeet ovat todella pienet. Jos ajatellaan 40 vuotta työtä tehnyttä naista, joka on mennyt
töihin jo ennen kuin eläkettä edes maksettiin, hänen eläkkeensä on noin 1 300, siitä verot
pois. Eihän se ole oikeudenmukaista — niin pieni eläke.

Perussuomalaiset ovat esittäneet muun muassa, että omavastuu lääkkeistä poistuisi ko-
konaan. Se olisi jo pieni edistysaskel pienituloisille, koska aika moni eläkeläinen joutuu
lääkkeitä käyttämään.

Mutta indeksileikkaukset ovat myrkkyä, ja siihen pitäisi todella puuttua, tähän taitet-
tuun indeksiin, joka silloin 96 otettiin esille ja jota alettiin käytännössä toteuttaa. Sehän on
ollut todella raskasta, koska eläkeläiset ovat jääneet pikkuhiljaa kokonaan takakynteen
palkkatuloisiin rinnastettaessa, ja niinpä pieneläkeläisten tilanne on tällä hetkellä, niin kuin
sanoin jo alussa, sietämätön.

Sen takia toivoisinkin hallitukselta nyt radikaaleja toimenpiteitä. Näitten puheitten pe-
rusteella, mitä nyt olemme tässä kuunnelleet ja kuulleet, ainakin oppositio on sen kannalla
täysillä.

16.08 Pia Viitanen sd: Puhemies! Kuten täällä ollaan todettu, juuri nämä leikkaukset nyt
koskevat niitä kaikkein heikompiosaisia — pitkäaikaissairaita, vammaisia, eläkkeensaajia
— ja vielä todella pisteenä i:n päällä tuo äsken mainittu rintamalisän leikkaus.

Tuli mieleen, kun tässä seuraan keskustelua, että täällä nyt hallituspuolueet ovat olleet
kovin hiljaa eikä täällä juuri hallituspuolueiden edustajia näy. Toivoisin kyllä, että he nyt
voisivat tänne tulla keskustelemaan tästä asiasta ja varsinkin perustella sen, että jos huoli-
matta puheista, joissa köyhää aina ymmärretään, nyt sitten tämänkin lain osalta — huo-
mennako äänestetään siitä? — mennään ja leikataan eläkkeitä täällä salissa ja viikonloppu-
6



Pöytäkirjan asiakohta PTK 127/2018 vp
na taas puhutaan toista, niin enpä oikein näe sitä perusteltuna. Vetoan vielä kerran siihen,
että nyt kun talous kasvaa — hyvä niin — kasvun on kuuluttava kaikille. Nyt on mahdol-
lisuus nämä kohtuuttomat leikkaukset perua.

Puhemies! SDP:n vaihtoehtobudjetissa — kerroin siitä jo aiemmissa keskusteluissa —
panostetaan esimerkiksi juuri eläkkeensaajien toimeentuloon. Kun täällä puhuttiin aika jär-
kyttävääkin tietoa tästä eläkeläisten putoamisesta köyhyysrajan alapuolelle myös tämän
esityksen jälkeen lisääntyvässä määrin, niin SDP:n esitys, minkä olemme tehneet ja perus-
telleet ja hyvin tosissamme esittäneet, nostaa 55 000 eläkkeensaajaa pois köyhyysrajan
alapuolelta, ja se on todella tärkeä asia.

Minulle oli hivenen — täytyy, puhemies, sanoa — jopa järkyttävää se, kun muutamia
viikkoja sitten ministeri Orpo oli Ykkösaamussa ja häneltä kysyttiin tämän SDP:n esityk-
sen perään, olisiko hän siihen valmis, niin hän sanoi suoraan, että ei ole. Ei ole, tähän ei ole
rahaa. Täällä on nyt aikaisemminkin jo todettu, että kun rahaa on kuitenkin riittänyt kaik-
kein hyväosaisimmille ja niihin veronkevennyksiin, niin miksi ihmeessä, kun SDP esittää
esitystä, jossa parannettaisiin pienituloisen eläkkeensaajan asemaa, niin sille vähän naures-
kellaan tai katsotaan ylimielisesti ja pidetään sitä lähinnä populismina, mitä se ei suinkaan
ole, koska meillä on tästä perustellut laskelmat ja tosiasiallinen halu viedä tätä tavoitetta
vahvasti eteenpäin. Silloin tuli mieleen tässäkin salissa esitetty kysymys, että on se minis-
teri Orpolla kummallinen almanakka, kun koskaan sieltä almanakasta ei löydy tilaa pienel-
le eläkkeensaajalle. Silloin, kun talous menee huonosti, tilaa ei löydy pienelle ihmiselle,
koska sanotaan, että pitää säästää, ja sitten kun talous on nousussa, niin silloinkaan sieltä
almanakasta ei löydy tilaa sille pienelle ihmiselle. Sen sijaan tilaa on aina kyllä raivattu hy-
väosaisimmille. Tästä on kysymys.

Nyt kun tämä on tuotu ilmi ja ollaan kuultu esimerkiksi valtiovarainministerin kanta —
ei tilaa eläkkeensaajien aseman parannukselle — niin toivottavasti sitten kaikki puolueet
tuovat nämä esiin, kertovat, mitkä ovat tavoitteet, ja käydään sitten isoa keskustelua myös
vaalien alla ja vaalipaneeleissa ja rehellisesti sanotaan, mitä kukakin haluaa edistää [Puhe-
mies koputtaa] ja mihin sitoudutaan. Tietenkin sen täytyy olla realistista ja toivottavasti
myös arvopohjaista.

16.11 Mika Kari sd: Arvoisa herra puhemies! Koen en pelkästään oikeudekseni vaan
ihan velvollisuudeksenikin vedota hallitukseen, että sotiemme veteraanien, kunniakansa-
laistemme rintamalisän indeksijäädytykset peruttaisiin. Hallitus on tämän opposition — ja
uskonpa, että aika monen hallituspuolueen kansanedustajankin — toiveen aikaisemmin
kuullut ja perunut. Vetoan näin itsenäisyyspäivän jälkeen, että hallitus ei leikkaisi heiltä,
joille me itse olemme omasta itsenäisyydestämme eniten velkaa. Tässä joku edustajakol-
lega oli puhunut jo, että pitäisi nousta kapinaan. Kuitenkaan kapinaa en voi suositella ke-
nellekään — siitä tälle kansakunnalle jäi sata vuotta sitten isot arvet — mutta sen puolesta
kyllä mielelläni taistelen täällä eduskunnassakin, että meidän sotiemme veteraanit saisivat
pitää omat indeksikorotuksensa. Heitä ei ole enää kuin hieman reilut 10 000 keskuudes-
samme, ja varmasti ovat moneen kertaan ansainneet ne indeksinsä, jotka heidän elämänsä
taipaleita vielä tälläkin matkaa auttavat.

16.12 Katri Kulmuni kesk: Arvoisa herra puhemies! Täällä on peräänkuulutettu hallituk-
sen puheenvuoroja asiasta, ja tietenkin keskustalaisena kansanedustajana eihän tätä voi mi-
tenkään muuksi muuttaa kuin mitä siinä on eikä sitä voi puhumalla valkoiseksi tai miksi-
7



Pöytäkirjan asiakohta PTK 127/2018 vp
kään muuksi tehdä kuin mitä tekstiä edessä on. Tietenkin indeksileikkaukset ovat erittäin
valitettavia, ja tästä on käyty pitkin hallitustaivalta erittäin merkittäviä keskusteluita ja
myös keskusteluja sen kansanliikkeen piirissä.

Ja oikeastaan tuohon edelliseen asiakohtaan, käsittelyyn, johon liittyi peruspäiväraho-
jen korotus: Kyllähän siinä vaiheessa, kun mietitään sitä, että julkinen talous edelleenkin
on velkaantunut, vaikka talous on lähtenyt kohisten kasvamaan, niin ne panostukset pää-
tettiin laittaa siihen, että pienimmät vähimmäispäivärahat saavat huomattavan korotuksen,
joka on huomattavasti enemmän kuin indekseistä tuleva korotus. Tasokorotus on puhtaana
käteen yli 80 euroa, ja se oli kyllä se arvovalinta, mikä tehtiin siinä vaiheessa, kun rajalli-
sessa maailmassa resursseja koetetaan jakaa mahdollisimman tasapuolisesti.

Ehkä haluaisin sen asian tuoda vielä esiin, että on tietenkin tärkeää, että nyt esimerkiksi
toimeentulotuen perusosaa esitetään korotettavaksi, koska indeksijäädytys tietenkin kos-
kee muutoin myös sitä.

16.14 Sami Savio ps: Arvoisa puhemies! Käsittelyssä on siis hallituksen esitys kansanelä-
keindeksin jäädytyksestä ensi vuodelle. Esitys on kyllä kokonaisuudessaan varsin vahin-
gollinen, ja se tulee kohdistumaan erityisesti pienituloisiin kansalaisiin, kuten myös tässä
valiokunnan mietinnössä on todettu, ja esityksestä seuraavat ongelmat tulisivat näkymään
muun muassa toimeentulotukien nousuna. Perussuomalaiset tulevatkin esittämään tämän
lakiesityksen toisessa käsittelyssä esityksen hylkäämistä. 

Arvoisa puhemies! Monen edellisen puhujan tavoin myös minun on hyvin vaikea hy-
väksyä tätä esityksen myötä tapahtuvaa rintamaveteraaneille kuuluvan rintamalisän jää-
dyttämistä, ja vetoankin edustaja Karin tavoin paikalla oleviin vähälukuisiin hallituspuo-
lueiden kansanedustajiin, että näin itsenäisyyspäivän jälkimainingeissa voisitte, jos ette
tätä koko lakiesitystä ole valmiit hylkäämään, ainakin perua nämä rintamalisiin kohdistu-
vat jäädytykset. Kuten täällä salissa on jo moneen otteeseen todettu, niin rintamaveteraanit
ansaitsevat kaiken kunnioituksen ja tarvitsemansa huolenpidon elämänsä loppuun asti.
Tämä koskee tietenkin myös taloudellisia etuuksia.

Arvoisa puhemies! Yhdyn myös edustajien Juvonen ja Elomaa esittämiin näkemyksiin
siitä, että varsinkin pieniä työeläkkeitä saavien kansalaisten asemaa tulisi parantaa nykyi-
sestä. Perussuomalaisilla on tätä asiaa koskeva esitys myös vaihtoehtobudjetissamme. Me
esitämme taitetun indeksin korjaamista eläketulon ensimmäisen 1 000 euron osalta. Tämä
siis parantaisi kaikkien työeläkettä saavien asemaa, mutta parhaat vaikutukset sillä olisi ni-
menomaan pientä työeläkettä saaville ihmisille. Toivon vakaasti, että hallitus tarttuu tähän
meidän esitykseemme.

16.16 Arja Juvonen ps: Arvoisa herra puhemies! Minun piti pyytää puheenvuoro, koska
minähän se olin, joka yllytin siihen kapinaan, mutta se, minkä takia minä käytin tällaista
metaforaa, oli se, että te, edustaja, itse käytitte ilmaisua ”taistelu”. Kun te olette puhunut
taistelusta, niin kyllä minä näen, että minä voin sanoa täällä, että kapina. Ja mihinkä minä
tämän vetoan? Siihen, että Minna Canth aikoinaan sanoi, että ”mitä vaan, vaan ei pystyyn
kuollutta elämää.” Ja minä näen, että meillä on naisen ääni ja meillä on naisen suu ja mei-
dän pitää pitää myös naisten puolia ja pienien palkkojen puolia ja pienten tulojen puolia.
Siitähän se keskustelu lähti. Eli minä ajattelin näin, että suuri huoli on siitä pienituloisesta
naisesta, ikääntyneestä, eläkkeelle jäävästä naisesta, siitä, miten hän pärjää tulevaisuudes-
8



Pöytäkirjan asiakohta PTK 127/2018 vp
sa toimien usein myös omaishoitajana. Rooli on kyllä raskas, ja siihen minä kaipaisin
enemmän ääntä täältä eduskunnasta.

Ja on hienoa, että me olemme muun muassa sotaveteraanien tilannetta helpottamassa
tällä lakialoitteella, joka tulee tuolta sosiaali- ja terveysvaliokunnasta, ja yhä useampi heis-
tä pääsee hoivaan. Mutta sitten taas tämän lakiesityksen myötä rintamalisäjäädytykset ovat
kohtuuttomia. Eli minä näkisin näin, että meidän tehtävämme on täällä puhua ja nostaa
esiin niitä epäkohtia, joita me näemme ympärillämme. Se, että rikkaat rikastuvat ja köyhät
köyhtyvät, on se totuus.

Kun olen itse toiminut hoitajana 24 vuotta, niin olen nähnyt tasan sen, millainen on pie-
nituloisen naisen kohtalo vanhana mummona, ja se on todella raaka ja julma, ja siitä asias-
ta minä halusin täällä puhua. Käytin kovaa ilmaisua toki, mutta ymmärrän, että kukaan ei
täältä nyt lähde minnekään sen kummemmin kapinoimaan, mutta kyllähän täällä ääneen
saa sanoa näitä asioita. Elikkä sillä linjalla mennään ja rivit suoriksi, ja ruvetaan puhumaan
myös siitä, millä tavalla tulevaisuudessa pärjää myös se ikääntynyt pienituloinen nainen.
Ei se keskustelu ole mitään uutta. Olen ainakin itse koko viime kaudella hyvin monta eri-
laista valtiopäivätoimeakin siihen asiaan tehnyt, ja täällä keskustelu jatkuu.

16.18 Pia Viitanen sd: Herra puhemies! Minusta oli kuitenkin tärkeää, että täällä paikalla
ollut edustaja Kulmuni — ja arvostan sitä, että te olette täällä paikalla, minusta se on tär-
keää ihan oikeasti — tunnusti, että keskustan kentällä on tästä käyty keskustelua, niin kuin
me kaikki tiedämme, ja siellä on omatunto kolkuttanut. Siksikin on surullista, koska kui-
tenkin pääministeri tulee tästä mainitusta puolueesta, että nyt ei voida sitten edes kasvavan
talouden olosuhteissa tätä leikkausta peruuttaa. Se lienee selvä näiden Orpon ulostulojen
jälkeen, että kokoomushan ei tietenkään tätä halua, mutta se on vähän hämmentävää, kun
myöskään sinisistä ministeri Mattila, joka tämän lain valmistelusta vastaa, ei ole ilmeisesti
kovinkaan vahvasti käyttänyt puheenvuoroja näitä indeksileikkauksia vastaan, en ole aina-
kaan julkisuudessa kuullut. 

Täällä, puhemies — muistutan vielä kerran — yritimme kysyä jo etukäteen, kun tämä
esitys tuli, koskeeko tämä nyt sitten jopa rintamalisiä — koskeeko jopa rintamalisiä — kos-
ka kerran aiemminhan hallitus peruutti tämän rintamalisän osalta, koska oppositiosta me
todella olimme tästä paljon puhuneet, ja se peruminen oli hyvä päätös silloin. Nyt kuiten-
kin muistan, että jotenkin minulle jäi kuva siitä ministerin vastauksesta, että se oli vähän
epäselvä, että en oikein päässyt lopulta käsitykseen, koskeeko tämä leikkaus nyt rintama-
lisiä vai eikö koske, ja nyt sitten on valiokuntakäsittelyssä käynyt ilmi, että kyllä koskee. 

Siksi, puhemies, tällaisissa isoissa kysymyksissä, joissa puhumme hyvin perustavaa laa-
tua olevista asioista, ihmisten perusturvaan kohdistuvista leikkauksista, minusta voisi olla
paikallaan ja olisi kyllä kohtuullista, että täällä olisi niin hallituspuolueiden edustajia vä-
hän runsaamminkin paikalla kuin sitten jopa itse ministeri, joka tästä vastaa, koska olisi hy-
vin tärkeää mielestäni edustajana kuulla se, minkälaisia keskusteluja hallituksen parissa on
käyty, kun siellä riihessä on päädytty siihen, että jälleen kerran me nämä jäädytämme, kos-
ka muistan, että oli keskustelua ennen riihtä tästäkin, pitäisikö toimia toisin. Hallituspuo-
lueistakin tuli tällaisia vaatimuksia, mutta pettymyksekseni sitten näin kävi.

16.20 Mika Kari sd: Arvoisa herra puhemies! Haluan antaa tunnustuksen edustaja Viita-
sen tavoin teille kahdelle hallituspuolueen kansanedustajalle, jotka olette täällä salissa puo-
9



Pöytäkirjan asiakohta PTK 127/2018 vp
lustamassa edustamanne hallituksen indeksijäädytyksiä. Osoittaa kyllä selkärankaa olla
paikalla puolustamassa sellaista asiaa, jonka taakse voi olla vähän vaikea piiloutua. 

Oikeastaan toivoisinkin teidän sanovan täällä salissa — jos ei nyt molempien, niin aina-
kin toisen teistä sanovan — että tämä sotaveteraanien indeksijäädytys tämän rintamalisän
osalta on kohtuuton ja perusteeton ja se on syytä peruuttaa. Suorastaan katson ja vetoan
sinne salin oikeaan reunaan puhemiehestä päin katsottuna, että hallitus tähän tarttuisi, ja
kun paikalla ei ole sinisten eikä kokoomuksen kansanedustajia, hallituspuolueiden edusta-
jia, niin katseet kääntyvät keskustan veljiin ja siskoihin.

16.21 Krista Mikkonen vihr: Arvoisa puhemies! Haluan kiittää edustaja Juvosen hyvää
puheenvuoroa siitä, että kyllä meillä on paljon, todella paljon pienituloisia eläkeläisnaisia,
jotka elävät köyhyysrajalla ja sen alla ja jotka joutuvat joka päivä miettimään, miten he elä-
mänsä pystyvät järjestämään, ja jotka oikeasti joutuvat miettimään, hankkivatko ruokaa
vai lääkkeitä. Kyllä tämän hallituksen toimet ovat valitettavasti kohdistuneet hyvin pitkälti
heihin ja kurjistaneet heidän asemaansa. Nyt myös nämä käsittelyssä olevat etuuksien in-
deksijäädytykset ovat taas yksi keino tai yksi toimenpide tässä listassa, joka kohdistuu näi-
hin kaikkein heikoimmassa asemassa oleviin.

Olen iloinen siitä, että hallitus nosti näitä kaikkein pienimpiä päivärahoja. Se oli tärkeä
ja hyvä korotus, mutta se ei ole suinkaan poissulkeva niin, etteikö nyt sitten mitään muuta
voitaisi tehdä, millä pienituloisten asemaa parannettaisiin, vaan kyllä tämä indeksijäädy-
tys on myös siinä mielessä harmillinen, että tämähän jättää tämän tietyn ihmisryhmän, joka
näitten etuuksien varassa elää, koko aika taaksepäin ja takamatkalle suhteessa muihin, jo-
ten myös jatkossa heidän asemansa heikkenee. Ja niin kuin sanoin, niin tässä ei ole kyse sii-
tä, että olisi pitänyt valita vain toinen keino, vaan molemmatkin olisi voinut valita, ja vaih-
toehtoja kyllä olisi, esimerkiksi ne hyvätuloisille kohdennetut veronkevennykset, joista
olisi voinut olla varaa tinkiä ja kohdentaa sitten siihen, että näitä indeksijäädytyksiä ei olisi
tehty. Vihreiden vaihtoehtobudjetissahan olivat mukana indeksijäädytyksen peruutukset
sekä korotukset perusturvaan, ei vain hallituksenkin tekemä hyvä ja kiitettävä päätös tästä
kaikkein pienimpien päivärahojen nostosta, vaan sen jälkeen myös korotus kaikkiin päivä-
rahoihin, jotka olisivat nyt sitten samalla tasolla. 

Ja täytyy kyllä yhtyä ihmettelyihin siitä, mitä tässä puhutaan vielä tämän rintamalisän
kohdalta, että kun tuossa itsenäisyyspäivän alla meillä oli hyvin yhtenäinen näkemys siitä,
että meidän täytyy huolehtia siitä, että meidän kunniakansalaisemme saavat hyvän vanhuu-
den viimeiset päivät, ja kun tämä jäädytys nyt sitten koskee tätä rintamalisää, niin toivoi-
sin, että tätä voitaisiin ainakin harkita vielä uudestaan.

16.24 Katri Kulmuni kesk: Arvoisa puhemies! Tämä asiahan ei tietenkään muuksi muu-
tu, ja tuskin tämä kenellekään mitenkään kovin mairitteleva esitys on, mutta hallitusrinta-
massa on tietenkin sitouduttu siihen, että indeksit ovat jäädytettyjä, ja inflaation myötä siel-
lä on sitten olemassa myös se alle prosenttiyksikön kokoinen leikkaus. 

Mutta kuten tuossa aikaisemmassa puheenvuorossani totesin, niin kyllä myös keskustan
piirissä on käyty erittäin suuria keskusteluja siitä, onko parempi poistaa se leikkaus, sitoa
indeksiin, ja se varmasti tullaan vaalikauden taitteessa jälleen tekemäänkin, vai mihin ne
liikenevät pelimerkit laitetaan ottaen huomioon sen, että valtiohan edelleenkin velkaantuu
aina 20-luvulle tultaessa, toki velkaantuu hitaammin kuin aikaisemmin, ja sikäli niissä suu-
rissakin taloustavoitteissa ollaan aivan hyvin edetty. 
10



Pöytäkirjan asiakohta PTK 127/2018 vp
Mutta silloin se prioriteetti ja arvovalinta oli se, että korotettiin ennemminkin takuuelä-
kettä. Siis takuueläkkeen taso nousee tämän keskustajohtoisen hallituksen seurauksena
enemmän kuin se olisi pelkkien indeksien avulla noussut, 18 euroa enemmän puhtaana
kukkaroon, ja se on merkittävä asia. Toinen asia liittyy näihin minimi-, vähimmäispäivä-
rahoihin, joita kaikki nyt täällä tuntuvat puolustelevan, että sepä on hieno ja erinomainen
asia, kun se vihdoinkin hoidetaan. Mutta miksi ihmeessä te sitten jätitte sen sinne, kuro-
matta sitä viime vaalikaudella umpeen? Tämä on ollut suorastaan perusoikeuskysymys,
että nämä minimietuudet nousevat. Niiden nettokorotus on suurempi kuin indeksikorotus
olisi ollut, 80 euroa puhtaana käteen, kukkaroon, erittäin merkittävä asia.

Sitten kun täällä välillä annetaan puheenvuoroissa sitä kuvaa, että kaikki menee suun-
nilleen päin seiniä, niin haluan kuitenkin muistuttaa, että solidaarisuusvero on tämän kes-
kustajohtoisen hallituksen seurauksena tiukempi kuin mitä se oli silloin, kun vasemmisto-
oppositio oli vallassa, [Pia Viitanen: Se luotiin meidän aikana!] tai jos miettii vaikkapa
työllisyystilannetta. Täällä on parjattu edellisessä keskustelussa vaikka tätä kuuluisaa yrit-
täjävähennystä, mutta ei minusta ole huono asia, jos yli 70 000 elinkeinonharjoittajaa —
niitä tavallisia parturi-kampaajia ja poromiehiä, joille täällä valitettavasti on naureskeltu
opposition puolelta — on se suuri joukko, joka siitä hyötyy. Kyllä se on nimenomaan erit-
täin tärkeä tasa-arvoteko ollut. Ja kuten totesin tuossa aikaisemmassa puheenvuorossani,
niin se, että esimerkiksi toimeentulotuen perusosaa korotetaan, on tietenkin tässä vaikeas-
sa ja valitettavassa jäädytystilanteessa erittäin hyvä ja järkevä asia.

16.27 Ritva Elomaa ps: Arvoisa puhemies! Kiitän edustaja Karia. Hän nosti esille tämän
rintamamieslisän leikkauksen ja sen, kuinka huono asia se on. On järkyttävää todeta se, että
me puhumme sotiemme veteraaneista ja just on ollut itsenäisyyspäivä ja sitten ollaan täl-
laista leikkausta tekemässä. Se on aivan käsittämätöntä.

Mitä tulee siihen, mitä perussuomalaiset esittävät pienituloisten eläkeläisten tilanteen
parantamiseksi, niin edustaja Savio nosti hyvin niitä pointteja esille, mitä me tulemme esit-
tämään varjobudjetissamme. 

Ja mitä tulee sitten pienituloisiin eläkeläisnaisiin, näihin työn raatajiin, niin kyllä vähän
samanlainen olo tulee kuin edustaja Juvosellekin tässä, että ei se kapina kovin kaukana täs-
sä ole, näillä ajatuksilla, rauhanomaisesti kylläkin, mutta kuitenkin. He ovat tässä suurim-
pia kärsijöitä tällä hetkellä.

16.28 Mika Kari sd: Arvoisa herra puhemies! Kun salissa arvokeskustalaisten määrä kas-
vaa ja toivottavasti sitä kautta tämmöinen alkiolainen henki — ainakin joitain vuosia sit-
ten, ainakin viime kaudella, keskustan ollessa silloin oppositiossa, vielä löytyi isänmaan
puolustajia ja sotaveteraanien ja rintamaveteraanien rintamatunnusta, kunniamerkkiä kan-
tavien ihmisten puolustajia — niin toivoisin, että sitä löytyisi nyt tässä ajassa, vuonna 2018
joulukuussa, kun käsittelemme pykälää, jossa tältä kunniakansalaisten joukolta ollaan leik-
kaamassa indeksejä. Minun mielestäni se on ihan kestämätön ratkaisu. Ja samaan aikaan
sosiaali- ja terveysvaliokunta tekee yksimielisesti yhteisen lakialoitteen haitta-asteen alen-
tamisesta. 

Ei, tämä juna ei kulje nyt ihan kaikilla pannuilla ja höyry puuttuu Sipilän hallitukselta,
jos tämä asiaa jää hoitamatta. Toivon todellakin, että hallitus edellisten vuosien tapaan pe-
ruu tämän ratkaisun. Meidän itsenäisyyspäiväpuheiltamme putoaa pohja pois, jos tämä
11



Pöytäkirjan asiakohta PTK 127/2018 vp
eduskunta, tämä sukupolvi, on valmis leikkaamaan sukupolvelta, jolleka me itse olemme
itsenäisyydestämme eniten velkaa. Se asia on näin.

16.29 Petri Honkonen kesk: Arvoisa herra puhemies! Tulin tähän keskusteluun vähän
puolivälissä, mutta kun täällä näitä tunteikkaita, ihan aiheellisesti tunteikkaita, puheenvuo-
roja käytetään, niin haluan vielä kerran muistuttaa siitä, kuinka pohjalta silloin aloitettiin,
kun tämä Sipilän hallitus aloitti. Siis Suomen talous oli syöksykierteessä. Nyt tämä talou-
den, niin kansantalouden kuin julkisen talouden, kehitys on saatu pikkuhiljaa oikealle ural-
le. Aivan kuten edustaja Kulmuni tässä edellä muistutti, valtio edelleen velkaantuu huoli-
matta näistä vaikeista säästöpäätöksistä, joita itse kukin meistä tässä hallituspuolueiden jä-
senenä on ollut tekemässä siitä huolimatta, kuinka vaikeita ne itse kullekin ovat. Tämä on
se tilanne, missä ollaan oltu ja missään ollaan edelleen.

Kun tässä nyt viitattiin meihin kolmeen keskustalaiseen, niin varmasti uskallan kaik-
kien meidän puolesta sen todeta, kun tulemme itse kukin sellaisilta aika vähäväkisiltä alu-
eilta, että nämä eivät — kuten tämäkään esitys, mistä nyt keskustellaan — ole todellakaan
olleet helppoja päätettäviä, ja uskallan siinä puhua meidän kaikkien kolmen puolesta. Mut-
ta nämä ovat kuitenkin tässä tilanteessa nyt niitä, joiden mukaan tässä hallitusrintamassa
me menemme. Kuitenkin samaan aikaan pystymme tekemään näitä parannuksia, kuten tä-
män takuueläkkeen tason korotuksen, josta edustaja Kulmuni jo tässä aiemmin hyvin pu-
hui.

On ilo huomata, että nyt sosiaalidemokraatitkin ovat heränneet tämän takuueläkkeen
taakse ja muutenkin olette nyt heränneet puolustamaan näitä perusturvan perusetuuksia,
mikä ei suinkaan aina ole ollut teidän puolueellenne kovin tyypillinen tilanne. Usein se an-
siosidonnainen turva on ollut se teidän ykkösasianne. Mutta näemme nyt, että olette tähän
heränneet.

16.32 Pia Viitanen sd: Arvoisa puhemies! Kyllähän nyt viime kauden alussa muistaakse-
ni sadalla eurolla korotettiin näitä etuuksia, ja sehän tietenkin keskustan edustajilta taitaa
vähän unohtua. Mutta sallinette, että minä nyt vähän hämmästelen, puhemies, sitä, että
täällä on kuitenkin nykyisillä hallituspuolueilla ollut neljä vuotta valtikka kädessä tehdä ar-
vovalintoja ja sitten täällä vielä tullaan kertomaan, että niin, kyllä tämä hieman omaatun-
toa soimaa, mutta me kävimme keskusteluita, kumpi on tärkeämpää, indeksileikkausten
peruminen vai sitten tämä sinänsä hyvin tärkeä vähimmäisetuuksien nosto. Mutta miksi ih-
meessä nämä kaksi ovat vastakkain? Miksi heikko on heikkoa vastaan? Miksi hallituspuo-
lueet eivät keskustelleet siitä, että samaan aikaan on ollut varaa kaikkein hyväosaisimpien
etuja parantaa siten, että on annettu hyvin anteliaita veronkevennyksiä myös sinne ylätulo-
luokkiin, on annettu kevennyksiä esimerkiksi miljoonaperintöjen verotukseen ja kaikkiin
näihin, joita täällä on lueteltu moneen kertaan. Näihin rahaa on löytynyt. Raha ei ole kos-
kaan ollut loppu, kun on tehty veronkevennyksiä hyväosaisille. Nämä eivät ole suinkaan
hallituksella koskaan vastakkain, vaan sitten asetellaan pieniä ihmisiä vastakkain ja mieti-
tään, annetaanko jollekin.

Ja tämä takuueläkkeen nosto on hyvä asia. Me emme ylenkatso sitä. Haluaisimme vielä
enemmänkin. Mutta se, mikä on tosiasia, on se, että kun tapahtuvat samaan aikaan nämä in-
deksijäädytykset ja muutenkin tehdään eläkkeensaajan asemaa heikentäviä leikkauksia,
niin niinhän siinä käy, kuten eduskunnan tietopalvelu meille joskus laski, että sen pienen
työeläkkeen saajan rahapussiin jää miinusmerkki, ostovoima heikkenee.
12



Pöytäkirjan asiakohta PTK 127/2018 vp
Tässä nyt ollaan, kun puhutaan näistä hallituksen valinnoista. Siksi, puhemies, olen ky-
synyt sitä, voisiko nyt löytyä se sydän, voisiko löytyä omatunto, että voitaisiin edes tämä
rintamalisiin perustuva leikkaus perua. Se on hyvin pieni summa rahassa. Se on hyvin pie-
ni summa rahassa, puhemies, ja tietenkin itse toivoisin, että sen lisäksi peruttaisiin nyt tämä
hallituksen neljännen kerran tekemä leikkaus, indeksijäädytys. Eli minä todella nyt vetoan
siihen ja muistutan vielä kerran niistä keskusteluista, joita muistan keskustan sisällä ja jul-
kisuudessa monena kesänä käydyn, kun siellä vaadittiin toimia eläkkeensaajien aseman pa-
rantamiseksi. Sitten kun tulee tämä hetki täällä salissa, kun tästäkin laista äänestetään, niin
sitten kuitenkin äänestetään leikkausten puolesta. Se on hyvin ristiriitaista, puhemies.

16.35 Hannu Hoskonen kesk: Arvoisa herra puhemies! Kun kuunteli noita demareiden
koottuja selityksiä, niin ei siitä voi tulla kuin surulliseksi. Viime vaalikaudella te jätitte tie-
tenkin ne pienet peruspäivärahat korottamatta. Sitä eivät demarit näköjään enää muista,
mutta se on tuo valikoiva muisti joskus ihmisellä ihan ymmärrettävää. Pahoittelen vaan,
että te käytätte tällaista harhaanjohtamista, väärien tietojen levittämistä, vaalikeinona ker-
toaksenne ihmisille, mikä muka on totta — mikä muka on totta.

Edustaja Kari täällä silmät melkein vettä vuotaen kertoi, miten pieniä eläkeläisiä on koh-
deltu. Kukahan se on ne pienet eläkeläiset aiheuttanut? Demarit ovat hallinneet työmark-
kinapolitiikkaa tässä maassa vuosikymmeniä. Millään muulla puolueella ei ole ollut mi-
tään asiaa tupo-neuvotteluihin. Sieltä, niistä pienistä palkoistahan se lasketaan se pieni elä-
ke. Joka ainoa kerta, mitä te olette olleet siellä tupo-pöydässä, olette puolustaneet henkeen
ja vereen näitä kovia prosenttikorotuksia, jotka suosivat niitä hyvätuloisia, joita te muka
vastustatte, ja sorsivat niitä pienituloisia, joita te muka puollatte. Siinäkin te johdatte ihmi-
siä harhaan. Ne pienet kaupan myyjät, siivoojat, jotka saavat hävyttömän pientä palkkaa —
te olette olleet itse tekemässä tätä järjestelmää vuosikymmeniä, ja nyt te täällä joulun alla
ihmisille krokotiilinkyyneleitä vuodatte ja sen jälkeen rupeatte väittämään julkisuudessa,
että keskusta on tehnyt jotakin siellä. Keskusta ei ole ikinä ollut yhdessäkään tupo-pöydäs-
sä. Meidän osamme on ollut lähinnä lukea lehdestä, mitä te olette päättäneet.

Koko ammattiyhdistyskenttä on demarien hallussa ollut vuosikymmeniä. Joku vasem-
mistoliittolainen siellä on, taitaa Rakennusliitto olla vasemmistoliiton hallussa. Muilta osin
demarit hallitsevat suvereenisti koko hommaa. Sitten te täällä salissa itkette suolaisia kyy-
neleitä, miksi tämä homma pieniä eläkeläisiä sorsii. Itsehän te tämän sopan olette keittä-
neet, vuosikymmeniä olette keittäneet, ja nyt te yritätte täällä sitten tehdä meistä syyllisiä.
Me olemme korottaneet pieniä peruspäivärahoja, mikä jäi teiltä tekemättä, sitten olemme
korottaneet takuueläkettä. Tämä Rinteen malli, mitä hän on esitellyt silmät kiiluen, että 100
euroa nousee jollakin, oliko se nyt 1 300—1 400 euroon, se eläke. Miksi te ette nytkään pu-
huneet siitä kaikkein ongelmallisimmasta porukasta, mitä me olemme hoitaneet? Takuue-
läkkeet — siellähän ne todelliset ongelmat ovat. Työeläkepuoli on eri maailma, jossa tekin
olette mukana olleet ammattiyhdistysliikkeen kautta. Tiedämme työeläkelait ja ne rahastot
ja sen, miten päätöksenteko hoidetaan siellä. Sehän ei kuulu tälle talolle kovinkaan paljon,
juuri mitään. Päätöksenteko hoidetaan siellä työeläkelain mukaisessa menettelyssä, kolmi-
kannassa vai mikä sen menettely nimi nyt olikaan. Kuitenkin siellä ne päätökset tehdään
eikä tässä talossa.

Toivoisin, että te, hyvät demarit, jonain päivänä katsoisitte sen pieneläkeläisen puoleen:
mikä on se todellinen syy, miksi sillä on pieni eläke? Te olette itse olleet puoltamassa pro-
senttikorotuksilla isoja palkankorotuksia niille, joilla on paljon, mutta jolla on vähän, se
13



Pöytäkirjan asiakohta PTK 127/2018 vp
sama prosentti on sille todella vähän. Isopalkkainen saa satoja euroja, [Puhemies koputtaa]
pienipalkkainen muutaman kympin. Toivon, että tämän muistatte, [Puhemies koputtaa]
kun seuraavan puheenvuoron pidätte.

Ensimmäinen varapuhemies Mauri Pekkarinen:  Arvoisat edustajat! Vastauspuheen-
vuoroja ovat pyytäneet SDP:stä täsmälleen samat henkilöt, joilla on täällä varsinainen pu-
heenvuoro. Sopinee, että sen varsinaisen puheenvuorojärjestyksen mukaan mentäisiin, ja
se, että siinä nyt on yksi keskustalainen tilkkeenä välissä, tuskin haittaa tähän tapaan etene-
mistä. — Seuraava puheenvuoro, edustaja Paatero.

16.38 Sirpa Paatero sd: Arvoisa herra puhemies! On hyvä käydä tätä keskustelua, ja si-
nänsä on surullista, että täällä ei ole keskustelemassa esimerkiksi kokoomuksen edustajia,
jotka ovat olleet sekä edellisessä hallituksessa että tässä hallituksessa tekemässä näitä pää-
töksiä.

Sen verran on kuitenkin pakko ehkä tarkentaa, että ei tulisi pelkästään vastakkainasette-
lua, että solidaarisuusvero on hyvä. Se tehtiin edellisellä kaudella ja sitä jo kerran korotet-
tiin, ja sen jälkeen se jatko on erittäin perusteltu. Toinen, mitä silloin pystyttiin tekemään,
on se, että puututtiin myöskin pääomatuloveroihin, jotta ne pääomatuloverot ja ansiotulo-
verot lähenisivät toisiaan, siten kuin ne ovat aikaisemminkin olleet. Ja myöskin sitä olisi
pitänyt pystyä jatkamaan tällä kaudella. Se ei kosketa pienempiä eläkeläisiä eikä muita,
mutta se olisi solidaarisuutta lisännyt myöskin tältä osin.

Perusturvan 100 euron korotus — äsken tuossa tarkistin — on ollut viime kaudella.
Vuoden 2008 suuren, yli 8 prosentin bkt-pudotuksen jälkeen pystyttiin silti tekemään se
100 euron korotus, vaikka taloudellinen tilanne oli sen vuoden 2008 bkt:n yli 8 prosentin
pudotuksen jälkeen aika lailla toinen kuin se taloustilanne, jossa ollaan tänään tekemässä
vuoden 2019 budjettia. Ja silloinkaan ei jäädytetty kansaneläkkeitten indeksiä, ei edes sil-
loin 2008, vaikka bkt tippui yli 8 prosenttia. Mutta nyt, kun talous kasvaa usealla prosen-
tilla, te olette jäädyttämässä kansaneläkkeen indeksit. Se on se keskustelu, mitä oli tästä py-
kälästä, tästä lakiesityksestä ja tästä hallituksen päätöksestä niin sosiaali- ja terveysvalio-
kunnassa kuin verojaostossa, ja varmaan ylihuomenna täällä salissa, kun äänestetään, tämä
tulee olemaan päätöksenä. Siitä me olemme pahoillamme ja surullisia.

16.40 Petri Honkonen kesk: Arvoisa herra puhemies! On aina ilo olla demarien tilkkee-
nä, ja sen voisi ottaa myös jonkinlaisena kunniamainintana.

Nyt vielä tähän takuueläkkeeseen tarkemmin. On hienoa tosiaan, että nyt olette ottaneet
tämän takuueläkkeen asiaksenne. Viime vaalikaudella ette kuitenkaan sitä korottaneet. Nyt
sitä jo kolmanteen otteeseen tullaan korottamaan, ja se taso on enemmän kuin ne indeksi-
jäädytykset. Todella siinä on kyse kaikista heikoimmassa asemassa olevien eläkeläisten
perusturvan, toimeentulon, parantamisesta, ja on äärimmäisen tärkeää tilanteessa kuin ti-
lanteessa toimia näin. Tämä takuueläkehän toteutettiin Vanhasen kakkoshallituksen aika-
na. Sitä yritettiin myös silloin punamultahallituksen aikana, Vanhasen ykköshallituksen ai-
kana, mutta se ei teille käynyt silloin. Perusturvan kehittäminen ei demareille koskaan käy-
nyt, kun ansiosidonnainen turva, sen kehittäminen, on teille aina ensisijaista. Nyt kuiten-
kin ilomielin kannatatte sen tason korotusta.

No, sitten tähän veropolitiikkaan. Tässä, edustaja Viitanen ja muut, viittasitte tähän, että
rikkaiden verotusta on nyt alennettu ja rikkaille on suunnattu nyt sitä hyvää. No, mitenkäs
14



Pöytäkirjan asiakohta PTK 127/2018 vp
tämä yhteisöveron korotus? Kummasti nyt tässä viime aikoina salin siltä laidalta on unoh-
tunut tämä yhteisöveron alennus, joka toteutettiin viime vaalikaudella. Olette nyt ottaneet
esille tämän yrittäjävähennyksen. Nimitätte tätä apteekkarivähennykseksi. Se yrittäjävä-
hennys on erittäin hyödyllinen myös monelle pienyrittäjälle, monelle perheyrittäjälle, hy-
vinkin pientä yritystoimintaa harjoittavalle yrittäjälle. Sen sijaan tämä yhteisöveroalennus-
han on suurimmille pörssiyrityksille tuottanut suurimmat hyödyt. Sen kyllä tehokkaasti nyt
unohdatte, kun puhutte tästä veropolitiikasta ja rikkaiden suosimisesta.

16.42 Mika Kari sd: Arvoisa herra puhemies! Kun tuossa aikaisemmin sanoin, että noita
alkiolaisia, arvokeskustalaisia, on paikalla täällä kolme tai neljä, en tiedä, kuuluuko edus-
taja Honkonen niihin — tilkkeenä tietenkin sopii aina olla ja sopii olla vähän tämmöistä
leikkimielistä kujeilua — niin isoissa asioissa minä toivoisin kuitenkin henkilökohtaisesti
semmoista laajaa, mahdollisimman suurta yksimielisyyttä niistä asioista, joista yksimieli-
siä ollaan. Minä olen ainakin käsittänyt niin, että eduskunnassa näistä veteraaniasioista ol-
laan yksimielisiä. 

Tuolla kuuntelin edustaja Hoskosta, joka lähti muuten käpykaartiin heti puheenvuoron-
sa jälkeen eikä jäänyt kuuntelemaan vastausta, kun sain tämän nyt puhemieheltä ansioni
mukaan vasta pyydettynä puheenvuorona. Toivon, että edustaja Hoskonen ymmärtää sen,
että puhuin veteraaneista. Jos hän ei sitä ymmärrä, niin näin kylmäsydämistä keskustalais-
ta en ole koskaan tavannut eduskunnassa, joka suhtautuu veteraanien asioihin noin vähät-
televästi. Samasta vaalipiiristä löytyy edustaja Reijonen, puolustusvaliokuntaveli, joka
näiden asioiden äärellä kyllä toimii veteraanien puolesta. Mutta jos edustaja Hoskonen ko-
kee kunniakansalaisemme jollain tavalla — en muista, mitä sanaparia hän käytti — vaali-
karjaksi, niin kokekoon. Minulle he ovat kunniakansalaisia, ja heitä puolustan viimeiseen
asti. Tämäntyyppiset puheenvuorot kuin minkä Hoskonen käytti, jääkööt omaan arvoonsa.

Mutta sen sijaan haluan sanoa kyllä tästä tupopöydästä, että oli mielenkiintoinen vertaus
se, että sosiaalidemokraattien suurimmat synnit on tehty tupopöydän äärellä. Niiden tupo-
pöytien äärellä on tämän Suomen hyvinvoinnista rakennettu valtaosa. Se, missä keskusta
on viime aikoina ollut — keskusta on löytynyt EK:n saunasta, [Pia Viitanen: Ja pukuko-
pista!] sieltä herrojen kanssa sopimasta jo ennen vaaleja, kuinka hyvätuloisten ihmisten tu-
lot varmistetaan seuraavalla hallituskaudella — näkyy teidän kokoonpanossannekin, ar-
voisat keskustalaiset. Ne arvokeskustalaiset, alkiolaiset, köyhän kansan puolustajat, eivät
istu tuolla ministeriaitiossa vaan ihan muilla tuoleilla, tälläkin hetkellä. 

16.45 Pia Viitanen sd: Arvoisa herra puhemies! Tässä tosiaankin alun perin sain kim-
mokkeen puheenvuoroon pyytämiseen edustaja Hoskosen puheenvuorosta. Ihmettelin kyl-
lä sen kuluessa sanapaljoudessa, missä ihmeen ihmemaailmassa edustaja Hoskonen elää,
kun löytyvät kyllä koko maailman synnit sosiaalidemokraattien kannettavaksi ja vailla kyl-
lä kauhean isoa totuuspohjaa, jos nyt sallittaisiin sanoa. Ja eihän se vaatisi, puhemies, mi-
tään muuta kuin ottaa käteen tämä meidän vaihtoehtobudjettimme, joka on huolellisesti
tehty. 

Täällä sivulla 50 kuvataan esimerkiksi sosiaalidemokraattien malli, jolla me nostaisim-
me pientä työeläkettä, alle 1 400 euroa kuukaudessa, saavien toimeentuloa siten, että se
tässä erässä nousisi 30 euroa, ja lisäksi takuueläkettä korottaisimme 21 euroa kuussa, jol-
loin sekin nousee hallituksen esittämän korotuksen kanssa 30 eurolla kuukaudessa. Me an-
taisimme takuueläkettä saaville ja huomioisimme myös pientä työeläkettä saavat, puhe-
15



Pöytäkirjan asiakohta PTK 127/2018 vp
mies, koska hallitus saa jatkuvat moitteet. Tulkaa sinne Tampereelle Tammelantorille, jos
ette muualla kuule. Hallitus saa jatkuvat moitteet siitä, että pientä työeläkettä saavat ihmi-
set on jätetty täysin heitteille. Kaikki kustannukset nousevat ja rahapussissa on miinus-
merkki, ja tästä minulle ihmiset tulevat puhumaan. Toivon, että jos ajattelette niin, että Vii-
tasen sana ei tehoa, niin uskotte edes näitä ihmisiä, jotka kantavat tätä huolta. Tämä huoli
on aito. Emme me sitä oppositiossa keksi. Me haluaisimme, että asiat olisivat hyvin kaiken
kaikkiaan.

Ja sitten mitä tulee tosiaan näihin tupopöytiin, niin sehän tässä kaikista kammottavinta
on ollut, että sieltä monta kertaa on löydetty asioita, joista me suomalaiset olemme maail-
mallakin kiitettyjä ja tunnettuja: että osaamme rakentaa yhteiskuntaa yhdessä sopien. Jos
ette tässäkään meitä sosiaalidemokraatteja usko, niin uskokaa vaikka Lasse Laatusta, joka
on tällä hallituskaudella ottanut paljon kantaa siihen, että hallitus on halunnut aivan tur-
haan heittää kolmikannan hyviä asioita roskakuppiin ja sinne ne sitten halunnut haudata.
Kyllä me muistamme kikyn alkuvaiheet: tuotiin pakkolakiuhka, ja hallitus oli jo leikkaa-
massa sunnuntailisiä ja lomakorvauksia, sairaspäivän sakkoja oli tulossa, työajan piden-
nystä, kaikkea tätä. Ei ole ihme, kun näiden pakkolakien seurauksena hallitus oli hypännyt
elinkeinoelämän pukukoppiin niin että helmat heiluivat, että kilpailukykysopimukseen sit-
ten jäi tämä ikävä arpi julkisen puolen lomarahojen leikkauksesta, joka muuten sekin mie-
lestämme pitäisi perua nyt, kun talous on siinä mallissa, että kasvu voisi kuulua kaikille.

16.47 Anneli Kiljunen sd: Arvoisa herra puhemies! Kun tulin äsken takaisin saliin — oli
vieraita Jämsästä — niin olin jotenkin hämmentynyt sen keskustelun tyylistä, jota täällä
tällä hetkellä käydään. Tuli ihan vääjäämättä sellainen olo, kun kuunteli keskustaa, että
keskustalla on ilmeisesti paha olo ja huono omatunto niistä kaikista päätöksistä, mitä te
olette tehneet tämän hallituskauden aikana, kun te olette tuoneet levottomuutta työmarkki-
noille. Te olette myös leikanneet systemaattisesti sosiaaliturvaa. Takuueläkkeestä olette pi-
täneet huolta, ja sitä me kaikki tuemme. Se on kannatettava esitys. Kukaan ei ole kyseen-
alaistanut takuueläkkeen olemassaoloa tai siihen liittyviä päätöksiänne, mutta kaikilta
muilta osin te olette sitten kuitenkin systemaattisesti leikanneet ihmisten ensisijaisia etuuk-
sia. 

Ja kun me puhumme työelämästä, niin kyllä minun täytyy sanoa myös se, että olen yl-
peä siitä, että sosiaalidemokraatit ovat olleet vahvasti tukemassa työmarkkinajärjestöjen
yhteistyötä ja ovat vahvasti tukeneet kolmikantaa sillä tavalla, että työmarkkinajärjestöt
yhdessä hallituksen ja eduskunnan kanssa pystyvät, me pystymme yhdessä kehittämään
maatamme ja luomaan pitkäjänteistä ja suunnitelmallista tulevaisuutta. Nyt tämäkin vali-
tettavasti on murentunut tämän hallituskauden aikana, mikä on selvästi näkynyt työmark-
kinoilla epäluottamuksena ja epävarmuutena. Ja nyt kun te olette systemaattisesti myös lei-
kanneet ensisijaisia etuuksia, niin se, mikä tässä on ollut myös psykologisesti erittäin har-
millista, on ollut se, että entistä suurempi joukko ihmisiä on ajautunut ensisijaisilta etuuk-
silta myös toimeentulotuen piiriin, elikkä he eivät enää pysty itse vaikuttamaan samalla ta-
valla oman elämänsä sisältöön ja tavoitteisiin, kun toimeentulotukiriippuvuus hyvin pitkäl-
le sitoo ihmiset pysyvään köyhyyteen. Tämä on strategisesti valittu linja, jonka nyt on
hallitus tehnyt, ja keskusta on osa hallituksen päätöksentekoa, ja siitä te ette nyt valitetta-
vasti pääse irti. Minun mielestäni tämmöinen vanhojen muistelu tai toistemme syyttely ei
vie tätä asiaa yhtään eteenpäin, vaan meidän pitäisi pikemminkin... [Hannu Hoskosen vä-
lihuuto] — Mutta toin näitä teidän äsken tuomianne esityksiä, jotka ovat faktoja, tämän
16



Pöytäkirjan asiakohta PTK 127/2018 vp
päivän päätöksiin liittyviä asioita. Ne ovat faktoja, joista me päätämme tämän viikon ja
ensi viikon aikana. Mutta se, että me lähdemme muistelemaan vanhoja, ei rakenna tätä elä-
mää yhtään eteenpäin. [Hannu Hoskonen: Voi hyvänen aika!]

16.50 Hanna Halmeenpää vihr: Arvoisa puhemies! Niin, minäkin olen sitä mieltä, että
pitäytyminen tässä päivässä ja tulevaisuuden rakentaminen on tämän talon toiminnassa en-
siarvoisen tärkeää. Tässä nyt keskusteltavana olevassa hallituksen esityksessä ei todella ole
kyse kenenkään toimeentulon parantamisesta, josta on paljon puhetta ollut, päinvastoin.
Tämä esitetty muutos on toimeentulon selvä heikennys ja koskee laajasti todella monia
suomalaisia pienituloisia — ja tämä siitäkin huolimatta, että elämme noususuhdannetta ja
talous kasvaa, kuten täällä on aivan oikein kehuttu.

Arvoisa puhemies! Toisenlainen politiikka on mahdollista, jopa niin, että ei oteta yhtään
enempää velkaa kuin nykyinenkään hallitus vaan tehdään valinnat toisenlaiselta arvopoh-
jalta. Vihreä eduskuntaryhmä on tehnyt oman esityksensä siitä, mitä ensi vuonna valtion-
taloudessa tapahtuisi ja miten rahaa käytettäisiin. Me olemme esittäneet omassa vaihtoeh-
tobudjetissamme köyhyyden torjuntaan yli 600:aa miljoonaa euroa sisältäen muun muassa
näitten Kelan maksamien etuuksien sitomisen takaisin indeksiin, työttömän perusturvan ja
vähimmäispäivärahojen korotuksen, takuueläkkeen korotuksen 41 eurolla kuukaudessa.
Sitoisimme asumistuen takaisin vuokraindeksiin, parantaisimme matka- ja lääkekorvauk-
sia ja niin edelleen — samalla budjettitasapainolla kuin millä hallitus nyt tekee näitä indek-
sijäädytyksiä. Se on arvovalinta.

16.52 Hannu Hoskonen kesk: Arvoisa herra puhemies! Siinä, mistä nykyinen hallitus
aloitti työnsä, oli pakko lähteä siitä tilanteesta liikkeelle, missä sillä hetkellä oltiin. Se on
aivan kuin yrityksessäkin, joka on konkurssiin menossa: tuleva johto, joka yrittää yritystä
pelastaa suosta, joutuu aloittamaan siitä tilanteesta eikä jostain onnelasta, mitä ei ole ole-
massa. Kun viime vaalikausi päättyi, niin julkisen talouden rahoitusasema oli sillä vaali-
kaudella heikentynyt 38,5 miljardia. Valtionvelka kasvoi, kuntien velka kasvoi, valtion
omaisuutta myytiin, ja viimeisenä oli tämä — kohta muistan sen viimeisen. Näistä neljästä
asiasta kuitenkin koostui tämä 38,5 miljardin euron vaje, ja sitä vajetta on nyt sitten lähdet-
ty kuromaan umpeen. Ei ole olemassa mitään eldoradoa, josta uusi hallitus vajaa neljä
vuotta sitten aloitti. Siitä lähdettiin, mihin edellinen konkurssipesän jätti. Teidän jälkiänne
tässä on selvitelty eikä mitään muuta. Konkurssipesä konkurssipesän jälkeen.

Edustaja Kari oli epäillyt, että allekirjoittanut ei muka veteraaneja arvostaisi. Asun Suo-
men itäisimmässä kunnassa, ja meillä on veteraaneista pidetty erittäin hyvä huoli. Kunnan
talous on kunnossa ja asiat on hoidettu, ja varmasti joka ainoa veteraani on saanut asian-
mukaisen palvelun, eikä ole yhtään tingitty niistä palveluista, paremminkin niin, että on
kyseisille henkilöille jopa tuotu palvelut kotiin niin tehokkaasti kuin ikinä pystyy ja kaikki
on hoidettu. Eli siitä ei ole pätkääkään kysymys. 

Se on selvä asia, että kun leikataan indeksiä, kun valtio leikkaa ja julkisia menoja leika-
taan, niihin menoihinhan se on käytävä käsiksi, mutta toisaalta sitten on myös laitettu val-
tiontaloutta kuntoon, kuntien talous on nyt kunnossa. Meillä ei ole kymmenien miljardien
alijäämiä enää. Me pystymme tällä hetkellä ottamaan velkaa hyvin vähän. Sekin on liikaa,
joka penni, minkä otamme velkaa, on liikaa, ehdottomasti. Me voimme kaivaa valtion bud-
jetista totta kai yksityiskohtia, monta yksityiskohtaa, mitkä ovat ehkä menneet huonom-
paan suuntaan — se on totta — mutta iso kuva on niin, että julkisen velan kasvu on saatu
17



Pöytäkirjan asiakohta PTK 127/2018 vp
pysähtymään, julkinen talous alkaa olla tasapainossa ja ensi vuonna sen mukaan velanotto
loppuu kokonaan. Tämä on se iso kuva. Sieltä löytyy yksityiskohtia, varmasti löytyy yksi-
tyiskohtia, joissa joku määräraha on pienentynyt, jopa loppunut, mutta iso kuva on se, että
velanotto on loppunut, ja se meidän on ollu pakko lopettaa.

Muistakaa, hyvät ystävät: tämän kuun viimeinen päivä loppuvat Euroopan keskuspan-
kin tukiostot markkinoilta. Ei osteta enää yritysten eikä valtioiden joukkovelkakirjoja pois
markkinoilta, elikkä se 30—40 miljardia kuukaudessa, mikä sinne on työnnetty rahaa —
setelielvytystä, voisi joku sanoa — loppuu tämän kuun loppuun, Yhdysvallat on sen jo lo-
pettanut. Me elämme nyt reaalitalouden aikaa. Kohtapuolin elvytyspolitiikka loppuu, ja se
ennakoi ihan varmasti korkojen nousua. Siitä me emme pääse mihinkään. Milloin markki-
nakorko nousee, sitä kukaan ei tiedä. Amerikkalaiset ennustajat, talousasiantuntijat, sano-
vat, että se loppuu. Korko lähtee nousemaan ensi syksynä, näin on ennustettu. Pitääkö se
paikkansa, sen näemme sitten, kun seuraavaa joulujuhlaa vietämme. 

Mutta meidän on varauduttava siihen, että saamme itse taloutemme tasapainoon. Joka
ainoa prosentti, minkä korko nousee, on miljardi pois valtion budjetista. Tässä ei auta nyt
mikään muu kuin panna itse omat asiamme kuntoon. Viime vaalikaudelta 38,5 miljardia
miinusta julkisen talouden puolelle ja julkisen talouden rahoitusasemaan: sekö on sitten se
juttu, joka pitäisi meidän unohtaa ja elää niin kuin siat vatukossa ja tuhlata rahaa ja sen jäl-
keen viisastella, että on prosentilla leikattu jotakin tai kahdella?

Pienistä eläkkeistä sen verran, arvoisa puhemies: Kun sanoin äsken puheenvuorossani,
että demareilla on ollut tässä asiassa paalupaikka koko ajan, niin te olette itse siellä työ-
markkinaneuvotteluissa istuneet kukkona tunkiolla EK:n kanssa ja pitäneet huolen siitä,
että paperimies on saanut — paperimiehet ovat aivan erinomaista porukkaa, loistavia
asiantuntijoita — aina jättipotin, kun prosentilla on korotettu, mutta sen pienen, pienen,
pienen siivoojan taikka apuhoitajan taikka osastoapulaisen, jolla on pieni palkka, korotus
prosentilla laskettuna hänen palkastaan on todella vähän. Kuilu hyvin ansaitsevien ja vä-
hän ansaitsevien välillä on kasvanut aivan hullun lailla. Miksi? [Anneli Kiljusen välihuu-
to] Täällä te sitten syytätte Suomen Keskustaa ja allekirjoittanutta ja montaa muuta keskus-
talaista päättäjää. Kenen vika se on? Katsokaapa välillä peiliinne, se varmasti tekisi terää.

Toivon kuitenkin, että kun nyt menemme eteenpäin, niin seuraavankin hallituksen aika-
na pitää pitää mielessä tämä asia, että meidän on saatava tässä maassa edelleen työllisyys-
astetta korotettua. Kun tämä hallitus aloitti, työllisyysaste oli 67,7 prosenttia. Nyt se on
71,7, mikä tarkoittaa 4 prosenttiyksikön nousua, mikä tarkoittaa käytännössä 120 000:ta
uutta työpaikkaa. Se tarkoittaa vajaata 6:ta miljardia euroa julkisen talouden tasapainon
plussaa, sitähän se tarkoittaa. Ja nyt te sitten täällä hyökkäätte meidän kimppuumme jon-
kun muutaman euron laskusta. Se on totta, muutaman euron indeksileikkaus on vaikutta-
nut. Mutta valtiontalouden ja ennen kaikkea kuntien talouden paraneminen on vaikuttanut
siihen, että me olemme pystyneet hoitamaan julkista taloutta hyvin ja uudistamaan tätä
maata. Jos te kuvittelette, että te pystytte palaamaan sinne jonnekin menneiden vuosikym-
menten aikaan, jolloin rahaa syydettiin sinne sun tänne, tai käymään jostakin Suomen Pan-
kin taseesta rahaa valtion budjettiin taikka ottamaan Sitran rahat jo neljännen vai, oliko,
viidennen kerran: sitä aikaa ei enää ole. Meidän pitää ruveta pärjäämään omillamme, ja
seuraavan hallituksen ehdottoman päämäärän tulee olla työllisyysasteen saaminen nouse-
maan 75 prosenttiin. 

Onko se mahdollista? Ihan varmasti se on mahdollista. 60 000 työpaikkaa olisi tullut täl-
läkin vaalikaudella lisää, jos tekijöitä olisi löytynyt, mutta kun ei niitä tekijöitä ole tällä het-
18



Pöytäkirjan asiakohta PTK 127/2018 vp
kellä. Työttömiä on vielä liian paljon, ja tekijöitä on liian vähän. Siinä on tämän loppukau-
den iso ongelma, jota pitää hoitaa muutaman kuukauden aikana parhaan kykymme mu-
kaan. Tosin budjetit on käytännössä lyöty lukkoon, mutta sekin vähä, mikä on tehtävissä,
pitää tehdä. Mutta seuraavalla hallituksella, joka istuu sitten kantamaan vastuuta, 75 pro-
senttia pitää olla työllisyysasteen tavoite, muuta keinoa ei ole. Siinä ei auta sitten sanoa,
että kuka teki sitä tai tätä. Joka ihminen, joka on saanut työpaikan, on onnellinen ihminen,
koska hän on saanut elämässänsä perusasiat kohtuullisen hyvään kuntoon.

Lopuksi, arvoisa puhemies, kerron lyhyesti, kun luin yhdestä lehdestä — en muista leh-
den nimeä mutta kuitenkin — tekstiviestipalstalta selvän viestin. Siinä isä ja äiti lähettivät
terveisiä. He kiittivät siitä, että ovat kumpikin, sekä isä että äiti, saaneet työpaikan ja ”mei-
dänkin lapsilla on joulu”. Tarkoittaa sitä, että lapset saavat sinä jouluna joululahjoja ja
monta muuta hyvää, kun perheen taloudellinen asema on rajusti parantunut. Siihen meidän
pitää pyrkiä, muuta keinoahan meillä ei ole. 

16.59 Arja Juvonen ps: Arvoisa herra puhemies! Perussuomalaisten vaihtoehtobudjetis-
sa Jotain rajaa — se on täällä kädessäni — on myös paljon toimia muun muassa pienitu-
loisille eläkeläisille: muun muassa käyttöön pieni- ja keskituloisille eläkeläisille painottu-
va puoliväli-indeksi. Niistähän me täällä puhumme, indeksileikkauksista, ja toistan edel-
leen sanomaani: ne ovat kohtuuttomia, ne osuvat juuri niihin köyhimpiin ja kurjimpiin.

Arvoisa puhemies! Äsken tuossa esitin kapinaa, että rauhanomaisesti lähdetään kapinoi-
maan, mutta onhan niitä muitakin vaihtoehtoja. Minä en itse välttämättä hallitse niitä tai-
toja — en osaa lobbausta, en osaa hierontaa — eli yritän esittää täällä näitä asioita sillä ta-
valla, että ääni tulisi kuuluviin, ja nostan esimerkiksi nyt esiin nämä varusmiesten asiat. En
osaa lobata, en osaa hieroa, puhun niin kuin asiat ovat ja toivon, että kansa kuulee, kansan-
edustajat ymmärtävät ja asia koetaan tärkeäksi. Aivan kuten te, edustaja Kari, sieltä nostit-
te kunnia-asiana nämä sotiemme veteraanit, mikä on erittäin tärkeä asia, niin toivoisin, että
siinä kun meillä silmät kostuvat liittyen sotaveteraaneihin, niin silmät kostuisivat myös,
kun me puhumme varusmiehistä.

Ja edustaja Hoskonen, koska te tuolla niin upeasti kerroitte isästä ja äidistä, niin minäkin
haluan kertoa pikaisesti tarinan. Minulla ei ole enää näitä sotaveteraaneja elossa, vaan
mummo ja ukki ovat jo nukkuneet pois, mutta minulla on omat vanhemmat, jotka ovat ol-
leen pienen pieniä sota-aikaan, ja kun minä olen heiltä kysynyt arvopohjaa ja sitä, mikä
asia on tärkein ja millä tavalla niin sotiemme veteraaneja kuin myös varusmiehiä tulee koh-
della, niin se on vahva ääni sieltä, [Puhemies koputtaa] että vakuutusturvan pitää olla koh-
dallaan ja meidän tulee täällä ymmärtää se, että he ovat ne eturintamassa lähtijät, jos tilan-
teita tulee päälle. Ja niin kuin äitini sanoi, että jos hänen isältään, sotien veteraanilta, ky-
syisi, kuuluuko varusmiehille sama vakuutusturva kuin esimerkiksi kriisinhallinnassa toi-
miville, niin hän kyllä vastaisi, että kyllä kuuluu. He olivat niin rautaisia, sisukkaita ihmi-
siä, he varmasti pitäisivät myös nuoren aseveljen puolta.

Hyvää keskustelua, ja kohtahan me siirrymme tähän sotilastapaturma-asiaan.

17.02 Markku Pakkanen kesk: Arvoisa puhemies! Näissä talkoissahan ovat olleet to-
siaankin kaikki mukana tässä neljän vuoden aikana, ja sillä lailla Suomen tilannetta on saa-
tu käännettyä parempaan suuntaan. On tietenkin valitettavaa, että näitä indeksitarkistuksia
on jouduttu tekemään. Se on totta, ja eihän sitä kukaan kiistä täällä.
19



Pöytäkirjan asiakohta PTK 127/2018 vp
Tärkeintä on kuitenkin, että työllisyystilanne Suomessa saadaan nousemaan. Täällä on
käyty keskustelua siitä, ja se aloitustilanne oli 68 prosenttia, ja nyt ollaan siellä noin 72:ssa.
Tavoite seuraavalle hallituskaudelle on varmasti kova. Työ tulee olemaan varmaan haas-
teellisempaa, kun nytten menneellä kaudella on jouduttu tekemään kovia päätöksiä. Entis-
tä enemmän ihmisiä on saatu pois sieltä tukien parista — tarkoitan sillä sitä, että entistä
enemmän on ihmisiä työllistynyt. Tämä on se tavoite, jonka pitäisi täällä salissa olla meillä
kaikilla yhteisesti kirkkaana mielessä, ja siinä sellainen pitkäjänteinen työ, mitä täällä on
esitelty, viime hallituskaudella johti toiseen suuntaan. Nyt nämä toimenpiteet ovat olleet
rajuja — se on ihan totta — mutta niillä on saatu hyvä työllisyyskehitys aikaiseksi. Ja kyllä
kun täällä muun muassa kikystä on mainittu, niin totta kai siitä on annettava kiitos heille,
ketkä sen kiky-sopimuksen aikanaan tekivät. Sillä oli suuri merkitys, että tämä tilanne läh-
ti kääntymään.

Mutta sen verran näistä lupauksista, että tuolla viime vappuna kansanedustaja Rinne lu-
pasi satasen korotuksen, mutta nyt täällä edustaja Viitanen lupaa enää kolmekymppiä, [Pia
Viitanen: Kyllä kannattaa kuulla, mitä edustaja puhuu!] ja kun tässä on vielä muutama kuu-
kausi aikaa huhtikuuhun, niin sulaako se kolmekymppiä nyt suunnilleen sinne nollaan?
Katsotaan nyt. Nämä ovat näitä kuuluisia vaalilupauksia, ja näiden kanssa tietysti on syytä
olla itse kunkin tarkkana, etteivät ne sitten tuolla toreilla tule meitä vastaan.

17.04 Pia Viitanen sd: Arvoisa puhemies! Useimmiten riittäisi se, että kuuntelee, mitä
edustaja on puhunut. Nimittäin juuri kerroin useammassakin otteessa, että tämä Rinteen ja
SDP:n esitys, minkä olemme tehneet vakavissa mielin, tarkoittaa sitä, että vaiheittain, eris-
sä päätyisimme siihen, että 100 euroa näille sen ansaitseville, alle 1 400 tienaaville eläk-
keensaajille olisi mahdollinen kuukaudessa. Me olisimme viime vaihtoehtobudjetissa tur-
vanneet tästä 30 euroa, nyt 30 euroa ja niin edelleen eespäin.

Kerroin, puhemies, aiemmin, että minulle oli pettymys, että Orpo tyrmäsi tämän Ylen
aamu-tv:ssä. Nyt kuulen, että täällä keskustakin valitettavasti alkiolaisista juuristaan huo-
limatta pitää tätä esitystä jollain tavalla vain vaalilupauksena. Miksi, arvoisa keskusta, te
ette voi sanoa, että tämä on hyvä ehdotus ja me voisimme sitoutua tällaiseen, jos kansa an-
taa meille luottamuksen. Tämä on hyvä ehdotus — tehdään yhdessä se mahdolliseksi. Ei,
täytyy vain sanoa. Ilmeisesti esittäjä on sitten väärä, kun se on sosiaalidemokraattien tahol-
ta. Toisaalta, puhemies, tämä on hyvä, koska vaalit lähestyvät. On hyvä, että nyt eri puo-
lueet sitten kertovat, mitä tekisivät vaalien jälkeen, ja on hyvä käydä nämä keskustelut.
Tietenkin parempi sitten niin, että ennen vaaleja kokoomus tyrmää sen, että pienimpiä
eläkkeitä tulisi nostaa, ja myös keskusta näyttää tyrmäävän sen. Se on ikävää asian kannal-
ta. Toivon todella, että onnistuisimme pääsemään tässä eteenpäin siitä huolimatta, että yl-
lätyksekseni myös keskustan asenne tähän oli niin nihkeä. Orpon asennetta en sinänsä niin-
kään ihmetellyt, vaikka se pettymys olikin.

Mutta, puhemies, nyt minä haluan vielä kerran todella vakavasti sanoa teille, arvoisat
hallituspuolueet, että kun tästä asiasta huomenna äänestetään, toivoisin, että te voisitte pe-
rua nämä indeksileikkaukset, ja jos ette sitä voi tehdä, tehkää edes se, että perutte tämän
rintamalisään kohdistuvan indeksileikkauksen. Tiedättekö, puhuin äsken tuossa aiemmas-
sa puheenvuorossani siitä, että tämä rahasumma ei ole edes iso. Tämä rahasumma ei ole
edes iso. Se rahasumma on, tiedättekö, niin pieni, että sitä ei saada näkymään edes sosiaali-
ja terveysministeriön laskelmissa, koska sen säästövaikutus on niin marginaalinen, että so-
siaali- ja terveysministeriön omat laskelmat tämän säästön mahdollisuuksista päätyvät
20



Pöytäkirjan asiakohta PTK 127/2018 vp
Excelissä lukemaan 0,00. [Mika Kari: Ei voi olla totta!] — Kyllä se on. — Säästö on niin
marginaalisen pieni valtion talousarviossa, että STM:n, sosiaali- ja terveysministeriön
omissa laskelmissa ei kyetä saamaan lukuarvoa sille, kuinka paljon tällä säästetään. Se joh-
tuu siitä, että näitä rintamalisiä saavien ihmisten määrä on valitettavasti kovin pieni, ja
tämä indeksikään ei niin kovin suuri ole. Sen takia tämä summa on niin pieni, ja kun se on
niin pieni, arvoisat hallituspuolueet, miten ihmeessä kaikkine niine perusteluineen, [Puhe-
mies koputtaa] mitä täälläkin on puhuttu sotaveteraanien puolesta, se voi olla niin, että
säästöä ei edes käytännössä synny mutta pakko on leikata. Tämä on mielestäni aivan kam-
mottavaa.

17.07 Mika Kari sd: Arvoisa herra puhemies! Korkealle arvostamani edustaja Kääriäi-
nen sanoi kai jonkinlaiseksi lähtiäishaastatteluksi muodostuneessa kirjoituksessaan, että
eduskunnassa ilkeintä tai ikävintä, jopa ehkä vastenmielisintä, on tahallaan väärin ymmär-
täminen, ja sitä tulee matkan varrella tahtoen tai tahattomasti. Tässä edustaja Viitastakin
lainattiin kohtuuvapain ottein, vaikka edustaja Viitanen hyvin rakentavasti kertoi, millä ta-
valla näitä perusturvaosia pystytään jatkossa vahvistamaan askel askeleelta.

Mietin tuossa myös sitä, jos joku haluaisi tästä keskustelusta purkaa edustaja Hoskosen
puheenvuoron. Kun olin käyttänyt puheenvuoron nimenomaan rintamalisien leikkaamista
vastaan, te tulitte saliin ja aloitte pauhaamaan siitä, kuinka tunteisiin vetoavasti tästä pu-
huin. Olitteko te siis sitä mieltä, että tämä rintamalla palvelleiden sotiemme veteraanien eu-
romääräisesti mitattuna marginaalinen mutta periaatteellisesti äärimmäisen suuri leikkaus
on teille ihan ok juttu? [Hannu Hoskosen välihuuto] — Te ainakin sanoitte puheenvuoros-
sanne, kun parjasitte allekirjoittanutta tunteisiin vaikuttamisesta.

Jos jokin asia itselläni tunteisiin menee, sinne menee nimenomaan veteraanien asiat.
Täällä keskuslämmityksessä on todella mukava puolustaa hallitusta tai taistella opposition
puolesta sanan keinoin, mutta kun mennään vuosikymmeniä taaksepäin, niin keskusläm-
mitys oli kaukana sen sukupolven edustajilta, jotka tämän maan vapauden edestä antoivat
arvokkaimpansa. Minä en henkilökohtaisesti voi millään ymmärtää, että keskustalaiset,
jotka ovat tässä aseveliakselissa vuosikymmeniä olleet, ovat hallituksen esitystä puolusta-
massa, tämmöistä marginaalista veteraanien kiusaamista.

Kysyin itsenäisyyspäivänä jälleen yhdeltä veteraanilta, millaista se sota oli. Vastaus oli,
että se oli odottamista ja pelkäämistä. Valitettavasti täytyy sanoa, että tänä päivänä näyttää
siltä, että hallituksen toimien odottelu on samanlaista: odottelua ja pelkäämistä. Korjatkaa,
hallituspuolueet, tämä täysin kelvoton esityksenne.

17.09 Anneli Kiljunen sd: Arvoisa puhemies! Haluan oikeastaan puuttua enää yhteen
asiaan. Kun me eri valiokunnissa käsittelemme perustuslakivaliokunnan antamia huomioi-
ta, niin toivoisin, että me ottaisimme niitä nykyisin entistä vahvemmin huomioon emmekä
ainoastaan silloin, jos se on lausuman päässä.

Perustuslakivaliokunta on ottanut muun muassa tähän lakiesitykseen kantaa lausunnos-
saan, jossa se viittaa myös aikaisempiin hallituksen tekemiin indeksileikkauksiin ja mui-
hin leikkauksiin. Se toteaa siinä muun muassa, että hallitus ei ole arvioinut riittävän hyvin
näitten leikkausten vaikutuksia eläke- ja muihin etuusmenoihin sekä julkiseen talouteen
yleisemmin liittyviin tilanteisiin. Täällä viitataan muun muassa siihen, että perustuslakiva-
liokunta kiinnitti näihin huomiota arvioidessaan vuoteen 2018 kohdistuvia indeksijäädy-
21



Pöytäkirjan asiakohta PTK 127/2018 vp
tyksiä — elikkä vuoden 2017 esityksiä, jotka ovat vaikuttaneet tähän vuoteen — ja nyt pe-
rustuslakivaliokunta ottaa tähän uudelleen kantaa vastaavalla lailla.

Minä voin tulkita valiokunnan jäsenenä tätä vähän niin, että perustuslakivaliokunta an-
taa nuhteita sosiaali- ja terveysvaliokunnalle, kun hallitus ei ole riittävän hyvin pystynyt
perustelemaan näitten leikkausten ja jäädytysten vaikutusta, kun se toteaa muun muassa:
”Valiokunta ei tuolloin” — vuonna 2018 — ”pitänyt asianmukaisena, ettei hallituksen esi-
tyksessä ollut tehty selkoa perusturvaan kohdistuvien säästöjen perusteluista. Asialla oli
erityistä merkitystä taloudellisen tilanteen ollessa osin erilainen kuin se, jossa valiokunta
oli arvioinut erilaisia niin sanottuja säästölakeja.” Sitten täällä on lueteltu useita säästöla-
keja, joita hallitus on tehnyt. Ja: ”Valiokunta pitää myös nyt käsillä olevan hallituksen esi-
tyksen perusteluita tältä osin puutteellisina.”

Elikkä me emme ole aikaisemmin tämän hallituskauden aikana kiinnittäneet riittävästi
huomiota näitten meidän päätöstemme vaikuttavuuteen, vaan me olemme ohittaneet ne, ja
nyt jälleen kerran perustuslakivaliokunta katsoo, että hallitus ei ole kiinnittänyt riittävästi
huomiota näihin eikä antanut selkeitä perusteluita näitten leikkausten, jäädytysten, vaikut-
tavuudesta.

Toivoisin, että me kuulisimme perustuslakivaliokuntaa tarkemmin varsinkin, kun on
kyse kaikkein heikoimmassa asemassa oleviin ihmisiin kohdistuvista leikkauksista. 

17.12 Hannu Hoskonen kesk: Arvoisa puhemies! Kun tuossa äskeisessä puheenvuoros-
sani en muistanut sitä neljättä tekijää, mikä viime vaalikaudella aiheutti sen 39,5 miljardin
euron aukon julkisen talouden hoitoon, niin sen verran kertaan vielä, että valtion lainat
nousivat yli 20 miljardia ja kuntien lainat seitsemisen miljardia, ja sitten olivat valtion
omaisuuden myynti ja valtion kassan kaventuminen — yhteensä 39,5 miljardia. Siinä oli
tämän vaalikauden lähtötilanne, eikä se tilanne ollut hyvä. Tilanne oli paljon huonompi
kuin oli annettu ymmärtääkään, mutta se oli vain se lähtötilanne, mistä hallitus aloitti, ja
sitä gäppiä, sitä kuilua on lähdetty kuromaan umpeen, ja olemme sen melkein onnistuneet
tekemään. 

Viime kaudella kasvoivat vain valtionvelka ja työttömyys, ja mitä korotettiin? Veroja.
Kaikkein karmein myrkky, mitä voidaan tehdä työllisyyden ja kansantalouden kannalta
tällaisessa taloustilanteessa, on korottaa veroja. Se on kamalin virhe, mitä tehdä voi. Sen
vaikutus on sitten aivan kammottava, ja senhän me olemme nähneet nyt, miten se vaikut-
taa. Jos te kuvittelette, että on olemassa joku silmänkääntötemppu, jolla tämä homma hoi-
detaan niin, että se on sitten toisten syy, niin kertokaa minulle, mistä se konsti löytyy. Olisi
mielenkiintoista ainakin opiskella se.

Toisekseen, kun kuultiin tässä myös, että veteraanien lisät tämän indeksileikkauksen
myötä pienenevät, niin tosiasiahan on kuitenkin, että takuueläkkeen nostot kompensoivat
monin verroin sen, että se jää varmasti plussalle. Kukaan ei menetä mitään. Se leikkaus on
pienempi kuin se saatu lisä. [Välihuutoja] — On, on. Takuueläke on noussut niin paljon,
että se kompensoi selkeästi. Siitä on ihan faktatietoa. Älkää nyt viitsikö kääntää numeroita
sellaisiksi, mitä ne eivät ole. Toinen juttu ovat sitten työeläkkeet, kuka työeläkettä nauttii.
Niistähän ei tässä talossa tietenkään päätetä, vaan ne menevät omaa reittiään.

Ihmettelen vain, kun demarit ovat tässä nyt puhuneet siitä, että 1 300—1 400 euroa elä-
kettä kuussa ansaitseva saisi satasen lisää. Minkä takia te ette siinä samassa yhteydessä
nosta takuueläkettä ylös? Edustaja Kari, ymmärrän minä, että se kirpaisee, kun totuuden
kuulee — käsi rupeaa huitomaan. Minä ymmärrän sen vallan hyvin. Kun katsoo tätä pien-
22



Pöytäkirjan asiakohta PTK 127/2018 vp
eläkeläisen kohtaloa Suomessa, niin siitä te ette pääse yhtään minnekään, vaikka 28 pu-
heenvuoroa vielä käyttäisitte tänä iltana, mikä on aiheuttanut näiden pieneläkeläisten on-
gelman tässä maassa, sen pienen työeläkkeen ongelman. Se on juuri se teidän työmarkki-
napolitiikkaanne. Vuosikymmeniä te piditte huolen kovilla prosenttikorotuksilla, että ne
kovasti ansaitsevat henkilöt saavat koko ajan lisää. No, otetaan esimerkki: 10 000 kuussa
ansaitseva henkilö, 4 prosenttiyksikköä palkankorotusta. Siitähän tulee 400 euroa. Tulee-
ko niin? 400 euroa tulee kuussa korotusta, mutta siivoojan, joka saa 1 500 euroa kuussa, tu-
loista 4 prosenttia on kuusikymppiä. 340 euroa kasvavat tuloerot sillä yhdellä päätöksellä,
ja tälle te ette ole korvaanne lotkauttaneet, niin että kun te tulette puhumaan prosenttilas-
kusta, edustaja Kari, toivon, että otatte edes matematiikkaa mukaan ja tunnustatte tosiasiat
— ei minulle vaan niille pienille eläkeläisille, [Puhemies koputtaa] jotka tuolla pienen
eläkkeen varassa elävät. Ei minulle.

17.15 Pia Viitanen sd: Arvoisa puhemies! Jos saisin sellaisen yleisen keskustelevaisuu-
den nimissä esittää sellaista, että jos täällä osallistutaan keskusteluihin, niin kuunnellaan
silloin toisten puheenvuorot eikä välillä juosta salista pois ja palata sitten. En haluaisi jäl-
leen toistaa näitä, mitä äsken kerroin edustaja Hoskosen aiemman puheenvuoron johdosta,
esimerkiksi siitä, miten me toteuttaisimme meidän eläke-esityksemme ja nostaisimme sekä
pieniä työeläkkeitä että takuueläkettä.

Samoin toivoisin sellaista mielenkiintoista juttua — uskoisin, että kaikille hallituspuo-
lueidenkin edustajille se voisi olla hyvin mielenkiintoista — että voisi lukaista nämä vaih-
toehtobudjetit läpi. Ihan oikeasti, se voisi olla mielenkiintoista. Nimittäin sieltä selviäisi
hyvinkin pienellä lukaisulla esimerkiksi veroista — joita, edustaja Hoskonen, paheksuitte
ja joita ei saisi nostaa — se, että SDP:hän ottaisi pieni- ja keskituloisilta palkansaajilta ja
eläkkeensaajilta vähemmän veroa kuin hallitus kerää. Vähemmän veroa kuin hallitus ke-
rää. [Hannu Hoskosen välihuuto] Pienituloinen eläkkeensaaja, pienituloinen palkansaaja ja
keskituloille asti eläkkeensaajat ja palkansaajat maksaisivat vähemmän veroa SDP:n vaih-
toehdossa kuin hallituksen. Nyt kun edustaja Hoskonen ja kumppanit istuvat täällä salissa,
toivon, että kun tämä seuraava purkaus ehkä saattaa jossain vaiheessa tulla, niin jälleen
kerran näitä erheellisiä tietoja ei sitten toistettaisi, koska se on hieman ikävää toistaa koko
ajan sitten näitä samoja vastauksia uudelleen ja uudelleen näihin kaikkiin kysymyksiin. 

Mutta, puhemies, kuten sanottu, nyt kun selvisi vielä tämä säästö veteraanien rintamali-
sästä, joka on niin pieni, että edes sosiaali- ja terveysministeriön omat laskelmat eivät ky-
kene tunnistamaan sen säästövaikutusta, niin voisiko nyt edustaja Hoskonen vastata siihen
kysymykseen, miksi hän ehkä alun perin pyysi puheenvuoroa, kun edustaja Kari kysyi hä-
neltä, oliko hän sitä mieltä, että tämä on silti ihan niin kuin oikein ja kohtuullista? Toivoi-
sin hänen nyt sitten sanovan, onko se kohtuullista. — No, puhemies, hän poistui salista.
Tuli tärkeä puhelu ilmeisesti. — Sanoisin kyllä, että toivoisin vastausta siihen, mitä hänel-
tä kysyttiin. Ehkä sitten kohta taas kuulemme uuden purkauksen, kun hän sieltä palaa sa-
liin.

17.18 Mika Kari sd: Arvoisa puhemies! Taitaa olla vähän mahdotonta dialogi salissa.
Edustaja tulee, edustaja menee, edustajalla on edustajan kiireet. Ymmärrän kyllä itsekin
edustajana, että tässä mennä viipotetaan, mutta sitä en ymmärrä — niin kuin edustaja Vii-
tanenkin tuossa hyvin sanoi — että tänne saliin tullaan antamaan suurta totuutta toisen pu-
heenvuorosta, jota ei itse ollut edes kuulemassa, ja sen jälkeen, kun tulee aika vastata ta-
23



Pöytäkirjan asiakohta PTK 127/2018 vp
kaisin, lähdetään käytävälle luikkimaan. No, eduskunnan työjärjestyksessä on paljon ke-
hittämistä, ja ensimmäiset kehittäjät olemme me itse. Omalta osaltani päätän puheenvuo-
ron tähän. Asiakohta minun puolestani on loppuun käsitelty.

Yleiskeskustelu päättyi ja asian käsittely keskeytettiin.
24


