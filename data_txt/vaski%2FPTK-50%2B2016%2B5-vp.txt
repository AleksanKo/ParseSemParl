















































DEMB961.tmpSave.xml


Pöytäkirjan asiakohta PTK 50/2016 vp
Pöytäkirjan asiakohta 

PTK 50/2016 vp

Täysistunto

Keskiviikko 11.5.2016 klo 13.59—15.30

5. Hallituksen esitys eduskunnalle laeiksi eräiden valtion tukea koskevien Euroopan unio-
nin säännösten soveltamisesta annetun lain, valmisteverotuslain, sähkön ja eräiden poltto-
aineiden valmisteverosta sekä verotustietojen julkisuudesta ja salassapidosta annetun lain 
6 §:n muuttamisesta

Hallituksen esitys HE 56/2016 vp
Valiokunnan mietintö TaVM 11/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on talousvaliokunnan mietintö TaVM 11/2016 vp. Nyt
päätetään lakiehdotusten sisällöstä.

Keskustelu

14.48 Katri Kulmuni kesk: Arvoisa rouva puhemies! Kysymyksessä on kohtalaisen tek-
ninen asia mutta kuitenkin kansallisesti ja kansainvälisesti merkittävä, kun puhutaan yri-
tystukien julkisuudesta ja salassapitovelvollisuudesta.

Tässä lakiesityksessähän esitetään, että kaikki valtiontuet, jotka ovat yli 0,5 miljoonaa
euroa, jatkossa, heinäkuusta alkaen, olisivat näkyvissä tällaisessa yhteisessä eurooppalai-
sessa tietokannassa kansallisvaltioittain, ja myös sitten maatalouden tuet, jos ne ylittävät
60 000 euroa, ja kalastus- ja vesiviljelytuet, jos ne ylittävät 30 000 euroa.

Tähän sisältyy, valmisteverotuslakiin, muutos energiatukien ilmoitusvelvollisuuden
osalta, eli energiatuet tulisivat aina ilmoitusvelvollisuuden piiriin, kun nämä rajat täytty-
vät. Tämä lisää avoimuutta kansallisesti ja myös EU-tasolla, mutta on hyvä muistaa, että
edelleenkin, kun kysymyksessä on suorat valtiontuet, tukijärjestelmät ovat valtioittain hie-
man erilaisia ja laskentaperusteetkin ovat erilaisia. Sitten kun sieltä eurooppalaisesta jär-
jestelmästä aletaan tekemään vertailua maittain, niin täytyy aina ymmärtää se tausta, mille
se kansallisvaltio on sen rakentanut.

Tuossa talousvaliokunnan lausunnossa otimme esille myös yritystukineuvottelukunnan
roolin ja sen, että olisi hyvä, että myös sieltä sitten aina lausunto saataisiin, kun kysymyk-
sessä ovat tällaiset isot tuet.

Jonkin verran huolta tuli esille liikesalaisuuksien suojaan kuuluvasta asiasta energiatu-
kien osalta, mutta tähänkin pystytään ilmeisesti vastaamaan sillä tavalla, että vaihteluväli
on riittävän pitkä, kun puhutaan näistä energiatuista, etteivät minkään yrityksen liikesalai-
suudet nyt sitten valtiontukisäännöstön takia menisi pipariksi. — Kiitoksia.

Yleiskeskustelu päättyi.
 Tarkistettu
4.0



Pöytäkirjan asiakohta PTK 50/2016 vp
Eduskunta hyväksyi hallituksen esitykseen HE 56/2016 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


