















































DEMF32F.tmp.xml


Pöytäkirjan asiakohta PTK 79/2017 vp

 Tarkistettu
4.1

Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

2.6. Suullinen kysymys Suomen talouskehityksestä (Simon Elo uv)
Suullinen kysymys SKT 106/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Elo.

Keskustelu

16.58 Simon Elo uv: Arvoisa puhemies! Jos ajatellaan Suomen taloustilannetta, niin kan-
nattaa katsoa Hypon luottamuslukuja. Teollisuuden luottamus on korkeinta sitten vuoden
2008, palveluissa korkeinta sitten syyskuun 2006. Kuluttajien osalta luottamus on kaik-
kien aikojen toiseksi korkeinta ja rakentamisessakin 10 prosenttiyksikköä korkeampi luot-
tamus kuin normaalisti. Talouden käänne on tapahtunut. Jos oppositiota on uskominen,
niin aina, kun taloudessa tapahtuu jotain huonoa, se on hallituksen syytä, niin että kai sit-
ten, kun tapahtuu hyvää, se on hallituksen ansiota. Kysynkin arvoisalta valtiovarainminis-
teriltä: Miten arvioitte seuraavan kahden vuoden talouskehitystä? Mihin suuntaan Suomi
on menossa?

16.58 Valtiovarainministeri Petteri Orpo (vastauspuheenvuoro):  Arvoisa herra puhe-
mies! Olipa kerta kaikkiaan mielekäs kysymys. [Naurua] Suomen talous nimittäin kasvaa
tällä hetkellä nopeammin kuin yksikään Euroopan talouksista, nopeammin kuin Ruotsin,
mikä tuntuu myöskin erityisen mukavalta. Eli valtiovarainministeriö uusimmassa ennus-
teessaan arvioi, että tämän vuoden kasvu on 2,5 prosentin luokkaa, mutta mikä ilahdutta-
vaa, se uskalsi nostaa myöskin vuosien 2018 ja 2019 talouskasvuennustettaan sinne 1,5
prosentin luokkaan. Se kertoo sitä, että kyseessä ei ole kasvupyrähdys, vaan nyt meillä on
jo näkyvissä vakaamman kasvun aika. Meidän pitää jatkaa sitä hallituksen hyvää, määrä-
tietoista talous- ja työllisyyspolitiikkaa, mitä olemme tehneet, jotta me varmistamme ta-
louskasvun jatkuvuuden ja mielellään sitten vielä riittävällä tasolla, jotta korkea työttö-
myys sulaa ja velkaantuminen taittuu.

Kysymyksen käsittely päättyi.

Kyselytunti päättyi.


