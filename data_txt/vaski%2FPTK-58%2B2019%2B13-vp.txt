















































DEMB474.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

13. Hallituksen esitys eduskunnalle laeiksi kuntalain 142 ja 144 §:n ja pienten erillisten 
alueiden siirtämisestä kunnasta toiseen kuntaan annetun lain muuttamisesta

Hallituksen esitys HE 61/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään hallintovaliokuntaan, jolle
perustuslakivaliokunnan ja lakivaliokunnan on annettava lausunto.

Tätäkin lähetekeskustelua varten varataan enintään 30 minuuttia. Asian käsittelyssä
noudatetaan aikataulutettujen asioiden osalta ennalta sovittuja menettelytapoja.

Keskustelu

17.50 Kunta- ja omistajaohjausministeri Sirpa Paatero (esittelypuheenvuoro): Arvoi-
sa herra puhemies! Tässä lakiesityksessä — jonka nimi kuulostaa jotakuinkin ehkä, ei voi
sanoa oudolta, mutta se ei ehkä kuvaa sitä sisältöä, mistä tässä erityisesti on kyse — elikkä
lakiesityksessä ”pienten erillisten alueiden siirtämisestä toiseen kuntaan annetun lain
muuttamisesta” taustalla on TEAS-selvitys, jossa on kuntien ja maakuntien muutoksenha-
kujärjestelmien kehittämisestä kyse ja jossa on erittäin perusteltua työtä tehty. Sen takia iso
kysymys tässä lakiesityksessä on se, että kuntalain muutoksenhakua muutettaisiin niin, että
muutoksenhakulupa ja valituslupa korkeimpaan hallinto-oikeuteen edellyttävät valituslu-
paa. Tämä sama käytäntöhän on jo kuntien puolella tai kuntiin liittyvissä asioissa muun
muassa ympäristö- ja rakennuslupien osalta, ja nyt tämä tulisi myöskin näihin kunnallisva-
lituksiin. Meillä on siellä lakiesityksessä kirjattu niitä määriä, kuinka paljon näitä tällä het-
kellä on olemassa ja minkälaisia korkeimman hallinto-oikeuden käsittelyajat näiden osalta
ovat, plus ne, kuinka paljon niistä on tehty niitä muutoksia.

Tässä joillakin voi herätä se kysymys, kavennetaanko tässä kuntalaisten oikeuksia, mut-
ta meidän näkemyksemme mukaan ei, kun yhä edelleen siis demokratiaan kuuluva valitus-
oikeus on olemassa elikkä kunnallisvalitus säilyy. Mutta tämä automaatti poistuu, että
kaikki ne voidaan saman tien, jos tulee epämieluisa lopputulos sieltä ensimmäisestä astees-
ta, siirtää ja viedä korkeimpaan hallinto-oikeuteen. Tämäkin on mahdollista, mutta se vaa-
tii sen luvan elikkä sen perusteen ensin, jotta sen saa vietyä sinne eteenpäin. Ja tästä syystä
sitten tämä esitys on tänne tullut, elikkä helpotetaan jonkun verran tätä byrokratiaa, jos tätä
yksinkertaistusta haluaa käyttää.

Sitten nämä — mikä täällä lukee — pienten erillisten alueiden siirtämiseen ynnä muu-
hun liittyvät ovat enemmän teknisiä muutoksia, joissa siis kirjataan tänne tämä Digi- ja
väestötietovirasto ja Maanmittauslaitos ja muut tämmöiset muutokset, jotka sitten liittyvät
 Tarkistettu
4.1



Pöytäkirjan asiakohta PTK 58/2019 vp
niihin kohtiin, kun esimerkiksi kuntia yhdistetään tai siirretään joitakin alueita jonkun toi-
sen kunnan alueiksi tai muita semmoisia, eli näihin liittyy näitä teknisiä yksityiskohtia.

Mutta tämä valituslupakäytäntö korkeimpaan hallinto-oikeuteen kunnallisvalituksista
on tämän esityksen sisältö. — Kiitos.

17.53 Heikki Autto kok: Arvoisa puhemies! Tämä on varmasti hyvä ja perusteltu esitys,
ja tosiaan, kuten taitavaksi tunnettu ministeri Paatero hyvin tätä esitystä kuvasi, tässä on
ehkä kaksi ulottuvuutta.

Mutta en malta olla nyt ministeriltä kuitenkaan kysymättä sitä, mikä ei nyt, arvoisa pu-
hemies, juuri liity tähän hallituksen esitykseen, mutta kun keskustellaan nyt näitten kunta-
rajojen siirtämisestä, niin eihän kuitenkaan hallitus aio kokonaan luopua siitä, että tuettai-
siin kuntia löytämään tällaisista strategisista kuntaliitoksista uutta dynamiikkaa niihin seu-
tukuntiin, missä varmasti sitä voitaisiin tällaisten hallintorakenteitten ravistelemisella saa-
vuttaa? Meillä on viime vuodet keskitytty tähän sote-rakenteen uudistamiseen Suomessa,
ja tietysti haluan toivottaa nykyiselle hallitukselle menestystä siinä, koska on aivan välttä-
mätöntä, että rakenteita uudistetaan, mutta ei pitäisi jäädä pelkän soten uudistamisen van-
giksi vaan myös luoda kunnille toimintaedellytyksiä. Joten tässä mielessä, jos puhemies
sallii, niin kun meillä on ministeri Paatero nyt täällä eduskunnan edessä, niin josko häneltä
voisi vähän kuulla visiointia tästä kuntakentän tulevaisuudesta laajemmin.

17.54 Kunta- ja omistajaohjausministeri Sirpa Paatero: Arvoisa herra puhemies! Tä-
mä, kuten Autto totesi, ei kuulu tähän lakiesitykseen mutta sinänsä sivuaa aika kiinteästi,
koska tässä lakiesityksessä on myöskin näitä kuntien osien osuuksia. Meillähän on jo ole-
massa laki, että jos kaksi kuntaa yhdistyy ja toisen kunnan yhdistyessä valtionosuuksiin
olisi tulossa alenema, niin tämä voidaan kompensoida. Meillä on olemassa mahdollisuus jo
tällä hetkellä tukea tänä vuonna yhteen kertaan selvitystä. Jos tehdään kuntien yhdistämi-
sestä selvityksiä, niin tätä selvitystyötä voidaan tukea, ja tällä hetkellä — olen sanonut jul-
kisuuteenkin — kyllä mietimme yhä edelleen, onko vielä joitakin semmoisia keinoja, joil-
la voitaisiin näissä kohdin sitten olla kunnille ehkä motivaatiota lisäävänä täältä valtion
puolelta, vaikka tällä hetkellä meillä sitä suoranaista rahaa, jota esimerkiksi Paras-hank-
keessa on käytetty, ei kuntien yhdistämiseen ole.

Keskustelu päättyi. 

Asia lähetettiin hallintovaliokuntaan, jolle perustuslakivaliokunnan ja lakivaliokunnan on
annettava lausunto.
2


	13
	17.50
	17.53
	17.54


