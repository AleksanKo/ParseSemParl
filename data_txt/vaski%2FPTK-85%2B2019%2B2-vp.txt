















































DEME84.tmp.xml


Pöytäkirjan asiakohta PTK 85/2019 vp

 Hyväksytty
1.0

Pöytäkirjan asiakohta 

PTK 85/2019 vp

Täysistunto

Keskiviikko 18.12.2019 klo 10.00

2. Välikysymys al-Holin leirillä olevien Suomen kansalaisten tai Suomesta sinne päätynei-
den Isis-perheiden kotiuttamisesta ja toimien asianmukaisuudesta

Välikysymys VK 3/2019 vp
Pöytäkirjan liite Epäluottamusehdotukset 17.12.2019 Liite 2A

Ainoa käsittely

Puhemies Matti Vanhanen: Ainoaan käsittelyyn esitellään päiväjärjestyksen 2. asia. Nyt
tehdään päätös edustaja Jussi Halla-ahon ym. välikysymyksestä al-Holin leirillä olevien
Suomen kansalaisten tai Suomesta sinne päätyneiden Isis-perheiden kotiuttamisesta ja toi-
mien asianmukaisuudesta. Keskustelu asiasta päättyi 17.12.2019 pidetyssä täysistunnossa.

Keskustelussa ovat Jussi Halla-aho Ville Tavion kannattamana ja Paula Risikko Sofia
Vikmanin kannattamana tehneet ehdotukset epäluottamuslauseen antamisesta ulkominis-
teri Pekka Haavistolle. Ehdotukset on monistettuna jaettu edustajille. (Pöytäkirjan liite 2A)

Selonteko hyväksyttiin.

Puhemies Matti Vanhanen: Ensin äänestetään edustaja Risikon ehdotuksesta edustaja
Halla-ahon ehdotusta vastaan. Lopuksi äänestetään siitä, nauttiiko ulkoministeri Haavisto
eduskunnan luottamusta. 

Äänestysjärjestys hyväksyttiin.

1) Jussi Halla-ahon ehdotus ”jaa”, Paula Risikon ehdotus ”ei”. Äänestyksen tulos: jaa 150,
ei 37; poissa 12 (äänestys 1). Eduskunta hyväksyi tässä äänestyksessä Jussi Halla-ahon eh-
dotuksen. 

2) Luottamuslause ulkoministeri Pekka Haavistolle ”jaa”, Jussi Halla-ahon ehdotus ”ei”.
Äänestyksen tulos: jaa 110, ei 79; poissa 10 (äänestys 2). 

————

Pöytäkirjaan merkittiin seuraava ilmoitus: Harry Harkimo /liik tarkoitti äänestää ”ei”.

————

Eduskunta päätti, että ulkoministeri Pekka Haavisto nauttii eduskunnan luottamusta. Asian
käsittely päättyi.


	2

