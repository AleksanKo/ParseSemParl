















































DEM7ED1.tmp.xml


Pöytäkirjan asiakohta PTK 86/2019 vp

 Tarkistettu
4.1

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.23. Suullinen kysymys pikavippiyhtiöiden toiminnasta (Hussein al-Taee sd)
Suullinen kysymys SKT 102/2019 vp

Suullinen kyselytunti

Toinen varapuhemies Juho Eerola: Edustaja al-Taee.

Keskustelu

16.54 Hussein al-Taee sd: Arvoisa puhemies! Nyt näin joulun alla, kun kuulen, että asei-
ta pitäisi ostaa Israelista, [Perussuomalaisten ryhmästä: Oikein!] toivon, että vastaava mi-
nisteri pitää myöskin huolta siitä, että näitä aseita ei valmisteta missään siirtokunnissa eikä
osteta niistä. Se olisi erittäin tärkeätä ihmisoikeuksien näkökulmasta.

Sitten varsinaiseen kysymykseen: Pikavippiyhtiöistä haluaisin kysyä. Nyt on käynyt
niin, että olemme rajoittamassa pikavippiyhtiöitten korkoja siihen 15 prosenttiin, mutta
moni pikavippiyhtiö kykenee jyvittämään tappionsa konsernin sisällä, jolloin lasku tulee
veronmaksajille. Haluaisin kysyä valtiovarainministeriltä: mitä nyt voitaisiin tehdä, jotta
veronmaksajat eivät joutuisi maksamaan näitten pikavippiyhtiöitten tappioita? — Kiitok-
sia.

16.55 Oikeusministeri Anna-Maja Henriksson (vastauspuheenvuoro): Arvoisa puhe-
mies! Vastaan, vaikka en ole valtiovarainministeri, kun pikavippiasiat kuuluvat oikeusmi-
nisterin pöydälle. — Meillä on hallitusohjelmassa linjaus siitä, että Finanssivalvonta on tu-
levaisuudessa se elin, joka myös tulee seuraamaan meidän pikavippiyrityksiä. Tämä muu-
tos tulee vaikuttamaan myös siihen, että pystymme paremmin kuin tänä päivänä huolehti-
maan ja seuraamaan, minkälaista toimintaa nämä yritykset käytännössä harjoittavat. Se on
tärkeätä.

Edellinen hallitushan teki hyvän lakimuutoksen, jossa rajattiin se korko, mitä pikavippi-
firmat saavat tuotteistaan pyytää, ja nyt hallitus seuraa, miten tämä lainsäädäntö toimii käy-
tännössä, ja jos on aihetta, niin tullaan myös harkitsemaan, voidaanko pikavippien mark-
kinoinnille [Puhemies koputtaa] tehdä jotain vielä enemmän kuin tänä päivänä.

Kysymyksen käsittely päättyi.


	3.23
	16.54
	16.55


