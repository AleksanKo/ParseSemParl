















































DEM9242.tmp.xml


Pöytäkirjan asiakohta PTK 27/2017 vp
Pöytäkirjan asiakohta 

PTK 27/2017 vp

Täysistunto

Keskiviikko 22.3.2017 klo 13.59—17.00

7. Hallituksen esitys eduskunnalle laeiksi lukiolain ja opetus- ja kulttuuritoimen rahoituk-
sesta annetun lain muuttamisesta

Hallituksen esitys HE 20/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

15.44 Opetus- ja kulttuuriministeri  Sanni Grahn-Laasonen (esittelypuheenvuo-
ro): Arvoisa puhemies! Tuon eduskunnan käsittelyyn hallituksen esityksen, jolla uudiste-
taan erityisen koulutustehtävän lukioiden lainsäädäntöä. Esityksessä ehdotetaan tarkennet-
tavaksi säännöksiä, joilla lukiolle voidaan myöntää erityinen koulutustehtävä. Tavoitteena
on selkeyttää erityisen koulutustehtävän asemaa koulutusjärjestelmässä, lisätä luvan haki-
joiden yhdenvertaisuutta ja oikeusturvaa. Erityisen tehtävän lukiot tekevät hienoa ja kor-
keatasoista työtä ympäri Suomea.

Esityksen tavoitteena on turvata koulutuksen alueellinen saavutettavuus ja erikoislukioi-
den toiminnan jatkuvuus. Erityinen koulutustehtävä voidaan jatkossakin myöntää eri ope-
tuspainotuksiin, kuten taito- ja taideopetukseen, liikuntaan tai kielten opetukseen. Lukion
opetuspainotus voisi kohdistua myös ainerajat ylittäviin kokonaisuuksiin, mikä toisi uusia
mahdollisuuksia koulutuksen kehittämiseen.

Jatkossa osalle erityisen koulutustehtävän lukioista myönnettäisiin valtakunnallinen ke-
hittämistehtävä. Tämä velvoittaisi koulutuksenjärjestäjiä kehittämään ja levittämään ope-
tuspainotuksen mukaisia toimintamalleja erityisen koulutustehtävän lukioiden lisäksi
myös muihin lukioihin ympäri Suomen. Tehtävänä on myös edistää lukiokoulutuksen jär-
jestäjien ja korkeakoulujen sekä muiden erityisen koulutustehtävän alaan liittyvien toimi-
joiden yhteistyötä. Valtakunnallisen tehtävän lukiot valittaisiin valtakunnallisen arvioin-
nin perusteella.

Esityksessä ehdotetaan tarkennettavaksi myös säännöksiä lukion erityisen koulutusteh-
tävän rahoituksen myöntämiseksi. Jatkossa kaikki erikoislukiot saavat korotetun rahoituk-
sen tehtävän hoitamiseen. Eri opetuspainotusten kustannukset otetaan huomioon rahoituk-
sesta päätettäessä. Valtakunnallisen kehittämistehtävän saaneille lukioille myönnettäisiin
korkeampi rahoitusosuus. Erityisen koulutustehtävän lukioiden saama rahoitus turvataan
nykyiselle tasolle säätämällä laissa prosenttiosuus, joka lukion kokonaisrahoituksesta vuo-
sittain suunnataan erityisen koulutustehtävän lukioille. Lukiokoulutuksen valtionosuusra-
 Tarkistettu
4.2



Pöytäkirjan asiakohta PTK 27/2017 vp
hoitus pysyy kokonaisuutena ennallaan, mutta se jakautuu jonkin verran eri tavoin eri kou-
lutuksenjärjestäjille.

Arvoisa puhemies! Esitykset erityisen koulutustehtävän lukioiden lainsäädännön uudis-
tamiseksi pohjautuvat lukion erityisen koulutustehtävän säädösmuutoksia valmistelleen
työryhmän yksimielisiin ehdotuksiin. Esitysten valmistelussa on ollut mukana laajasti lu-
kiokoulutuksen asiantuntijoita muun muassa Pro Lukio ry:stä ja Suomen Lukiolaisten Lii-
tosta ja niin edelleen. Lausuntokierroksella kannatettiin laajasti tehtyjä säädösehdotuksia.
Työryhmä on laatinut onnistuneen esityksen, jossa nykyisellä kokonaisrahoituksella voi-
daan turvata alueellisesti vaikuttava ja laaja erityisen koulutustehtävän lukioverkosto. Ta-
voitteena on, että esitetty rahoitusmuutos kohtelee lukiokoulutuksen järjestäjiä tasapuoli-
sesti ja lisärahoitus kohdentuu kaikille erityistä koulutustehtävää toteuttaville lukioille las-
kennallisen osuuden mukaisesti. Selkeiden painotuskertoimien säätämisen tavoitteena on
lisätä koulutuksenjärjestäjien keskinäistä tasa-arvoa.

Koulutuksenjärjestäjien yhdenvertaisuuden ja päätöksenteon avoimuuden tulee olla
keskeisiä tavoitteita järjestelmää uudistettaessa. Valtakunnallisen kehittämistehtävän
myöntämisessä tulee painottaa valtakunnallista osaamis- ja sivistystarvetta. Erityisen kou-
lutustehtävän luvissa voidaan puolestaan ottaa huomioon myös alueelliset koulutustar-
peet. Lupien myöntämisedellytysten tarkentaminen on tarpeellista, ja säädösluonnoksissa
ehdotettu aikataulu uusien lupien myöntämiselle on perusteltu. Esityksellä ei tavoitella
muutoksia erityisen koulutustehtävän lukioiden lukumäärään tai koulutuksen laajuuteen.

Laki lukiolain muuttamisesta on tarkoitettu tulemaan voimaan 1.8.2018 ja laki opetus-
ja kulttuuritoimen rahoituksesta annetun lain muuttamisesta 1.1.2019.

Opetus- ja kulttuuriministeriö käynnistää lukion erityisen koulutustehtävän lupien haku-
menettelyn keväällä 2017. Hakijoiden valtakunnallinen arviointi tehdään kevään 2017 ai-
kana. Päätökset uusista erityisen tehtävän luvista tehdään elokuussa 2017. 

Erityisen koulutustehtävän mukaan opiskelevien oikeusturva varmistetaan riittävin siir-
tymäsäännöksin. — Kiitoksia, arvoisa puhemies.

15.49 Antero Laukkanen kd: Arvoisa herra puhemies! Ensinnäkin lämmin kiitos tästä
erittäin tärkeästä ja odotetusta lainmuutoksesta. On hienoa, että kun työryhmiä asetetaan
tutkimaan erilaisia kehittämiskohteita ja myös mahdollisia epäselvyyksiä, mitä joskus lain-
säädäntöön jää, niin sitten nämä työryhmien esitykset ja ehdotukset lopulta ihan oikeasti
tulevat lainsäädännöksi. 

Selvitysmiehet Atso Taipale ja Kyösti Värri antoivat maaliskuussa 2015 ehdotuksensa
erityisen koulutustehtävän asemasta. Selvitysmiesten mukaan koulutuksenjärjestäjien yh-
denvertaisuutta heikentää lupien kertyminen vuosikymmenten aikana ilman yhtenäisiä kri-
teereitä sekä rahoituksen kohdentumisen sattumanvaraisuus. On hienoa, että tässä laissa
nyt nämä asiat selkeästi esitetään muutettaviksi.

Yhden pienen kauneusvirheen huomasin tässä, ja uskon, että se on ehkä ollut ihan va-
hinko tässä prosessissa. Kun näitä erityislukioita on arvioitu, niin tänne joukkoon on peda-
gogisista syistä tullut myös steinerpedagogiikkapainotteinen opetus mutta sitten kristillis-
ten koulujen lukiot ovat jääneet tämän ulkopuolelle. Niitä ei monta Suomessa ole. Kristil-
lisiä kouluja on vajaat 30, ja kolmessa niistä on lukio, mutta heiltä ei ole pyydetty edes lau-
suntoa tästä asiasta. Tässä nyt on semmoinen tilanne yhdenvertaisuuden kannalta, että joko
on niin, että valiokuntavaiheessa tämä pitää ottaa huomioon niin, että myös kristillisten
koulujen lukioiden asema turvataan tässä, tai sitten tämä steinerpedagogiikkapainotteinen
2



Pöytäkirjan asiakohta PTK 27/2017 vp
opetus otetaan pois tästä listasta, jompsin kumpsin, mutta ei voi olla niin, että vain toinen
on ja toinen ei ole. 

Siten minulla on toinen toivomus: Kun täällä näitä hyviä kehityshankkeita on, niin tämä
valtionosuuksien prosenttiosuus, joka yksityisillä kouluilla on, joka on edelleen normaali-
opetukseen nähden vain 94 prosenttia kuluista, olisi jo korkea aika nostaa yhdenvertaisuu-
den nimissä samalle tasolle muun opettamisen kustannusten rinnalle. Ei se opetus yksityis-
kouluissa ole yhtään sen halvempaa. Tämä on semmoinen vanha jäänne, joka on jäänyt jos-
tain 70—80-luvulta. Nyt olisi ehkä hyvä siihenkin tarttua oikein kaksin käsin. Sitten saa-
taisiin monia hyviä asioita esiin tämän hallituskauden aikana. 

Keskustelu päättyi.

Asia lähetettiin sivistysvaliokuntaan.
3


