















































DEM3948.tmpSave.xml


Pöytäkirjan asiakohta PTK 63/2016 vp
Pöytäkirjan asiakohta 

PTK 63/2016 vp

Täysistunto

Torstai 2.6.2016 klo 16.01—17.24

2.2. Suullinen kysymys päivähoitomaksujen korotuksista (Ville Niinistö vihr)
Suullinen kysymys SKT 63/2016 vp

Suullinen kyselytunti

Puhemies Maria Lohela: Seuraava kysymys, edustaja Niinistö.

Keskustelu

16.30 Ville Niinistö vihr: Arvoisa puhemies! Tämä hallitus on monin tavoin heikentä-
mässä ihmisten ostovoimaa, erityisesti pieni- ja keskituloisten. Kilpailukykypaketissa lei-
kataan ihmisten palkkoja merkittävästi, ja on hyvä, että sitä nyt kompensoidaan veroratkai-
sulla. Se pitäisi kohdentaa erityisesti pieni- ja keskituloisille, mutta on muitakin toimia, jot-
ka ovat rankkoja erityisesti lapsiperheille ja meidän koulutusjärjestelmälle. Ja siksi, kun
nyt ollaan tässä tilanteessa, että jos tästä päästään eteenpäin, niin nyt olisi syytä varmistaa,
että kaikki hallituksen toimet tukevat työllisyyttä. Me tiedämme, että eduskunnassa on yksi
esitys käsittelyssä, joka sitä ei todellakaan tee — se on vaikea lapsille, lapsen oikeudelle
varhaiskasvatukseen, mutta vaikea asia myös naisten työllisyydelle — elikkä päivähoito-
maksujen korotukset. Kysynkin pääministeriltä ja opetusministeriltä, että kun nämä hoita-
jat, poliisit, sosiaalityöntekijät, keskituloiset ihmiset, voivat joutua maksamaan tuhansia
euroja vuosittain enemmän päivähoitomaksuista, niin oletteko valmiita nyt vetämään ta-
kaisin tämän päivähoitomaksukorotuksen eduskunnasta, jotta myös heidän asemansa olisi
turvattu ja naisten työllisyystilanne paranisi.

16.31 Valtiovarainministeri Alexander Stubb (vastauspuheenvuoro):  Arvoisa rouva
puhemies! Kysymys oli täsmällinen ja liittyi päivähoitomaksujen korotuksiin. Jos en ihan
väärin muista, niin hallitusohjelmassa me arvioimme, että kokonaissäästö siltä alalta olisi
noin 56 miljoonaa euroa. Olemme laskeneet tätä kokonaisuutta uudemman kerran ja huo-
manneet, että tämä ei tule toteutumaan. Nyt me tarkastelemme sitä kokonaisuutta ja me tar-
kastelemme sitä, totta kai, valtiontalouden näkökulmasta, me tarkastelemme sitä työllisty-
misen näkökulmasta, me tarkastelemme sitä oikeudenmukaisuuden näkökulmasta, ja me
tarkastelemme sitä myös ostovoiman näkökulmasta. Eli tässä vaiheessa, edustaja Niinistö,
me emme voi antaa täsmällistä vastausta tuohon teidän erinomaiseen kysymykseenne.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.32 Ville Niinistö vihr (vastauspuheenvuoro): Arvoisa puhemies! Tämä oli jo varsin
positiivinen uutinen valtiovarainministeriltä, että te olette vastannut tähän asiantuntijoiden
 Tarkistettu
4.0



Pöytäkirjan asiakohta PTK 63/2016 vp
ja myös sosiaali- ja terveysvaliokunnan täällä eduskunnassa antamaan varsin kriittiseen
lausuntoon, että tässä aiheutetaan sitä, että naisten työllistyminen voisi vaikeutua, ja lap-
sen oikeus varhaiskasvatukseen on myös lapsen etu. Jos työllisyysaste heikkenisi tämän
uudistuksen myötä, niin sen vaikutukset olisivat monin tavoin negatiiviset naisten ase-
maan, mutta myös lasten asemaan.

Nyt, kun monet isot kaupungit ovat jo ilmoittaneet, esimerkiksi Helsingin päättäjistä
useimmat ovat sanoneet, että Helsinki ei tulisi ottamaan tätä päivähoitomaksukorotusta
käyttöön, niin siinä olisi myös alueellisesti eriarvoistava vaikutus. Erityisesti Itä- ja Poh-
jois-Suomen kunnat ja köyhät maaseutumaiset kunnat joutuisivat korottamaan maksuja,
jolloin heidän lapsensa ja heidän naisensa kärsisivät ja heidän työelämänsä kärsisi, mutta
suurissa kaupungeissa olisi varaa pitää maksut alempana, jos siellä on sellainen poliittinen
enemmistö, joka siihen haluaa panostaa. Tämä tuntuu tosi epäoikeudenmukaiselta, ja ky-
syn myös ministeri Grahn-Laasoselta, näettekö te tämän epäoikeudenmukaisuuden ja pe-
ruisitteko tämän (Puhemies koputtaa) ylimmän maksuluokan kovan korotuksen.

16.33 Opetus- ja kulttuuriministeri  Sanni  Grahn-Laasonen (vastauspuheenvuo-
ro): Arvoisa puhemies! Olen iloinen, että tämä asia nousi esille tällä kyselytunnilla ja var-
haiskasvatuksesta puhutaan. Me olemme juuri opetus- ja kulttuuriministeriössä viimeiste-
lemässä neuvotteluja yliopistojen kanssa tulevasta sopimuskaudesta, ja siellä myöskin var-
haiskasvatus on ollut vahvasti esillä. Eli tulemme lisäämään tuntuvasti ja pysyvästi yliopis-
tossa koulutettavien lastentarhanopettajien määrää, mikä vastaa siihen muun muassa pää-
kaupunkiseudulla olevaan tilanteeseen, että koulutetuista lastentarhanopettajista on pulaa.

Tämä myös mahdollistaa sen, että varhaiskasvatus kehittyy sisällöllisesti, sen pedago-
giikkaa voidaan vahvistaa, ja kun tässä yhteydessä tehdään vielä muutakin työtä, muun
muassa varhaiskasvatuksen perusteet ensimmäistä kertaa Opetushallituksessa, niin voim-
me viedä sisällöllisesti varhaiskasvatusta eteenpäin vaikeassa taloudellisessa tilanteessa.
Olen myös hyvin iloinen siitä, että tulemme vielä käymään tätä varhaiskasvatuksen mak-
suihin liittyvää asiaa läpi hallituksen piirissä ja katsomme, mitä sille asialle voimme tehdä.

16.34 Johanna Karimäki vihr (vastauspuheenvuoro): Arvoisa puhemies! Oli hyvä kuul-
la, että hallitus harkitsee uudelleen tätä kohtuutonta lasten päivähoitomaksujen korotusta,
joka kohdistuu moneen keskituloiseen ja melko pienituloiseen perheeseen. Itse asiassa, jos
te ette sitä peruisi, niin hallituksen toimilla heikennettäisiin lapsiperheiden tuloja puolella
miljardilla eurolla kahden vuoden sisään.

Joskus tuntuu siltä, että lapsivaikutusten arviointia ei ole otettu huomioon hallituksen
päätöksissä riittävästi. Aiotteko nyt tästä eteenpäin vahvistaa lapsivaikutusten arviointia?
Otetaan esimerkiksi tekemänne alkoholipäätös, että nelosolutta ja limuviinoja tuotaisiin
ruokakauppoihin. Oletteko pohtineet sitä, mikä vaikutus sillä on muun muassa alkoholis-
tiperheiden lapsiin?

16.35 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Vaikutusarvioinnit tehdään niin hyvin ja huolellisesti kuin ne on käytettävissä
olevan lainsäädännön valmistelun yhteydessä mahdollista tehdä. Ja kun otitte esiin alkoho-
lilainsäädännön muutoksen, kokonaisuudistuksen, niin sen osalta valmistelun yksi olen-
naisimpia osia on vaikutusarvioinnin tekeminen. Ennen kuin laki voi olla eduskunnassa,
nuo vaikutusarvioinnit on tehtävä.
2



Pöytäkirjan asiakohta PTK 63/2016 vp
16.36 Anders Adlercreutz r (vastauspuheenvuoro): Arvoisa puhemies! Värderade tal-
man! Regeringen föreslår en betydande höjning i dagvårdsavgifterna. Vi vet att kvinnors
sysselsättningsgrad i Finland är betydligt lägre än den är i Sverige, i synnerhet i åldern
30—40 år. Det här kommer att förvärra situationen.

Me tiedämme, että naisten työllisyysaste on Suomessa huomattavasti Ruotsin työllisyysas-
tetta matalampi. Nyt luodaan taas uusi kannustinloukku. Tämä toimenpide ei nosta työlli-
syysastetta, päinvastoin se uhkaa laskea sitä. Kuitenkin hallituksella on selkeä tavoite 72
prosentin työllisyysasteeseen pääsemiseksi.

Arvoisat ministerit, eikö ole jo selvä, että tämä luo kannustinloukkuja? Onko tämä sitä
perussuomalaista perhepolitiikkaa, joka myös estää vanhempainvapaan ja kotihoidon tuen
uudistamisen? Mitkä ovat ne keinot, jotka ovat käytettävissä tähän työllisyysastetavoittee-
seen pääsemiseksi?

16.37 Valtiovarainministeri Alexander Stubb (vastauspuheenvuoro):  Värderade tal-
man! Ledamot Adlercreutz är på rätt väg när han understryker att sysselsättningsnivån för
kvinnor i Sverige i vissa åldersgrupper är högre. Ledamot Adlercreutz är också på rätt väg
när han analyserar att vårt förslag inte är ett sysselsättningsfrämjande förslag.

Tätä taustaa vasten me pyrimme tällä hetkellä hallituksessa pääsemään irti leikkausmoo-
dista kohti työllisyysmoodia. Tätä taustaa vasten me olemme valmiita tarkastelemaan sel-
laisia toimenpiteitä, jotka a) parantavat ostovoimaa ja b) lisäävät työllisyyttä. Me emme
sulje vaihtoehtoja tässä vaiheessa pois, mutta tässä vaiheessa me emme voi myöskään mi-
tään luvata.

16.38 Leena Meri ps (vastauspuheenvuoro): Arvoisa rouva puhemies! Meillä oli eilen
käsittelyssä lisämäärärahat, ja hallitus antoi lisämäärärahaa omais- ja perhehoitajien rahoi-
tukseen kunnille. Täällä edustaja Niinistö puhui, että se saattaa vaihdella eri kunnissa, ja
itse jotenkin ajattelisin, että tämä liittyy kunnalliseen itsemääräämisoikeuteen. Hallitusoh-
jelmaan on muistaakseni kirjattu se, että hallitus ei anna uusia tehtäviä kunnille ilman lisä-
rahoitusta. Kunnathan ovat olleet vaikeuksissa, kun näitä valtionosuuksia on viime vuosi-
na leikattu. Aikooko hallitus pitää kiinni siitä linjasta, että kunnille ei tule lisää tehtäviä il-
man lisärahoitusta?

16.38 Kunta- ja uudistusministeri Anu Vehviläinen (vastauspuheenvuoro):  Kyllä ai-
koo pitää siitä kiinni. Meillä on kirjoitettu hallitusohjelmaan, että jos kunnille annetaan li-
sää tehtäviä, niin siihen tulee mukaan 100-prosenttinen valtionosuus. Eli kun tiedämme,
miten heikossa kunnossa valtiontalous, julkinen talous tällä hetkellä on, niin se on kyllä
aika hyvä rajoite sille, että hallituksella ei tule olemaan intohimoja antaa lisää tehtäviä kun-
nille.

16.39 Maria Guzenina sd (vastauspuheenvuoro): Arvoisa puhemies! Todella hyvä kuul-
la, että oppositiopuolueiden kuukausien ja kuukausien sinnikkään työskentelyn jälkeen
hallitus on vihdoinkin nyt näkemässä valoa. (Naurua) Hallitusta on kutsuttu ylimieliseksi,
jääräpäiseksi. Te ette ole halunneet kuunnella asiantuntijoita. Te ette ole halunneet kuun-
nella suomalaisia perheitä. Mediassa kuitenkin miltei päivittäin suomalaiset perheet kerto-
3



Pöytäkirjan asiakohta PTK 63/2016 vp
vat huolestaan. Tässä aivan äskettäin Iltalehdessä kolmen esikouluikäisen äiti totesi, että
eipä jäisi käteen paljon, kyllä ei kannata, jos nämä päivähoitomaksut nousevat, niin kuin te
olette kaavailleet. Hän on laboratoriohoitaja. Niin ikään Teurajärvi, hallituspuolue perus-
suomalaisten Pohjanmaan piirin puheenjohtaja Teurajärvi siis, on todennut, että hän ei
mene töihin, koska hänestä on kannattavampaa jäädä kotiin, kun nämä hallituksen päivä-
hoitomaksut ovat nousemassa näin hurjasti. Että kuunnelkaa edes omianne, jos ette kuun-
tele asiantuntijoita ja oppositiopuolueen edustajia.

16.40 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Haluaisin kuitenkin tarkentaa sen, että sekä voimassa olevassa
lainsäädännössä että siinä, mikä tällä hetkellä on eduskunnassa käsittelyssä, varhaiskasva-
tus on maksutonta näille kaikkein heikoimmassa asemassa oleville perheille eli pienituloi-
sille perheille ja sitä kautta sosiaalinen oikeudenmukaisuus toteutuu. Ja se, mikä meidän ta-
voitteenamme on, on se, että yhä useampi lapsi voisi osallistua varhaiskasvatukseen, eli se,
että saisimme osallistumisastetta nostettua. Erityisesti esimerkiksi sellaisissa ryhmissä
kuin vaikkapa maahanmuuttajaryhmissä varhaiskasvatus voisi olla sellainen opintietä
myöhemmin tukeva osa koulutusjärjestelmää. Tutkimukset osoittavat sen, että varhaiskas-
vatus on hyvin vaikuttava osa koulutusjärjestelmäämme. Eli tässä suhteessa pidän tärkeä-
nä sitä, että pystymme erilaisin toimin myös vaikeassa taloudellisessa tilanteessa vahvista-
maan osallistumista varhaiskasvatukseen ja tukemaan sitä, että kaikilla perheillä olisi mah-
dollisuus osallistua varhaiskasvatukseen.

16.41 Valtiovarainministeri Alexander Stubb (vastauspuheenvuoro):  Arvoisa rouva
puhemies! Viime viikolla keskustelin satakuntalaisen neljän lapsen yksinhuoltajaäidin
kanssa, joka oli juuri käynyt yt-neuvottelut ja joutui työttömäksi. Hänen tulokulmansa ja
asenteensa rohkaisi ainakin minua valtiovarainministerinä. Hän totesi, että kyllä tästä sel-
vitään ja uusi työpaikka löytyy. Nyt meidän täytyy muistaa, että Suomessa on käänne ta-
pahtumassa. Vuosina 12, 13 ja 14 meidän talous supistui. Vuonna 15 meidän talous kasvoi
0,5 prosenttia, tänä vuonna noin prosentin verran. Jos kilpailukykysopimus saadaan maa-
liin, niin uskon vahvasti siihen, että tämä ensimmäinen vaikea sopeuttamisen ja leikkauk-
sien vuosi saa Suomeen talouskasvua ja parantaa myös työllisyystilannetta. Tämä on en-
simmäinen vuosi, kun työttömyys ei Suomessa kasva. Toivoisin, että me voisimme myös
tässä salissa joskus keskittyä siihen positiiviseen värinään, joka Suomessa kahdeksan vuo-
den jälkeen nyt nähdään. (Välihuutoja)

16.42 Ville Niinistö vihr (vastauspuheenvuoro): Arvoisa puhemies! Täytyy kiittää halli-
tusta siitä, että täällä ei ole ihan niin toivoton olo kuin usein on ollut puhuessa, vaan nyt on
tullut vastauksia tässä keskustelussa ja selkeästi myös tunnistamista siitä, että monet leik-
kaustoimet haittaavat työllisyyttä. Jos siirrytte siihen, että tehdään työllisyyttä tukevia toi-
mia ja vältetään tavallisten ihmisten arkea ja ostovoimaa heikentäviä päätöksiä ja lasten oi-
keuksia kaventavia päätöksiä, niin se suunta on oikea ja kannustan menemään siihen suun-
taan.

Mutta, arvoisa puhemies, ongelma on tietysti se, että hallituksen jo päättämät linjaukset
ovat toteutumassa ja lasten asema on heikkenemässä tulevaisuudessa, jos nyt päätetyt leik-
kaukset toteutuvat. Siksi kysynkin: Miten te näette, että voidaan paikata sitä, että esimer-
kiksi jo ryhmäkokojen kasvattaminen ja täyden päivähoito-oikeuden rajaaminen monissa
4



Pöytäkirjan asiakohta PTK 63/2016 vp
päiväkodeissa heikentää vaikka juuri maahanmuuttajanuorten osallisuutta siihen varhais-
kasvatukseen, mistä opetusministeri äsken lämpimästi puhui? Miten voitte korjata näitä
virheitänne, jotka heikentävät tosiasiassa kuitenkin lasten oikeutta kasvatukseen ja koulu-
tukseen, mistä te nyt sanoitte, että on tärkeä arvo?

16.43 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Lasten, lapsiperheiden ja kaikkien suomalaisten asema heikkenee,
mikäli emme saa Suomen taloutta kuntoon. Siitä on tänään keskusteltu tässäkin salissa, ja
siihen tähtäävät nämä kaikki toimet, joista olemme keskustelleet: kilpailukykysopimus,
veroratkaisut ja myöskin ne kaikki ratkaisut, mitä teemme tällä hetkellä muun muassa kou-
lutusjärjestelmämme uudistamiseksi. On jouduttu tekemään kipeitä leikkausratkaisuja, ja
se on ehdottomasti ollut pakollista tehdä, koska meidän talous ei tällä hetkellä ole tasapai-
nossa ja velkaannumme siten, että ne velat siirtyvät tulevien sukupolvien maksettavaksi,
ellei tämä kurssi käänny. Ja onneksi hallitus on tämän ensimmäisen toimintavuoden aika-
na määrätietoisesti toiminut siihen suuntaan, että meillä on terve talous, että meillä on mah-
dollisuus tänään puhua siitä, että kasvua on näköpiirissä, että voidaan puhua siitä, että Suo-
men suunta on kääntymässä.

Kysymyksen käsittely päättyi.
5


