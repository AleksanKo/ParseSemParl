















































DEM77F6.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

2.6. Suullinen kysymys Suomen ja Britannian kauppasuhteiden järjestämisestä (Sari Es-
sayah kd)

Suullinen kysymys SKT 186/2018 vp

Suullinen kyselytunti

Puhemies Paula Risikko: Keritään vielä yksi kysymys. Pääkysymyksen esittää kristillis-
demokraattinen eduskuntaryhmä, edustaja Essayah, ja lisäkysymyksen edustaja Salolai-
nen.

Keskustelu

16.59 Sari Essayah kd: Arvoisa rouva puhemies! Iso-Britannian EU-ero eli brexit on va-
litettava monen tahon kannalta, ei vähiten Suomen talouden kannalta, koska mehän tie-
dämme, että Britannia on yksi Suomen suurimmista kauppakumppaneista. Viime vuonna
Britannian ja Suomen välinen vienti oli noin 2 miljardia euroa, ja heijastuksia on varmasti
monille eri sektoreille. Olisin kysynyt pääministeriltä: Millä tavalla Suomi turvaa sen, että
mikäli tämä brexit nyt tapahtuu niin sanottuna kovana brexitinä elikkä ei synny sopimusta,
millä nämä asiat saataisiin järjestykseen, että Suomen kauppasuhteet tullaan tulevaisuu-
dessa pitkällä tähtäimellä Ison-Britannian ja Suomen välillä järjestämään?

17.00 Pääministeri Juha Sipilä (vastauspuheenvuoro): Arvoisa puhemies! Ensimmäi-
nen tavoite on tietenkin se, että niin sanottua kovaa brexitiä ei synny, ja siinä on päästy ei-
lisen päivän aikana hyvin eteenpäin. Eli on syntynyt yhteisymmärrys siitä, miten erosopi-
mus tehdään. 25 päivänä tätä kuuta Euroopan neuvosto kokoontuu, ja mikäli tuolle synty-
neelle sovulle annetaan siinä siunaus, niin tämä prosessi lähtee eteenpäin ja EU-parlament-
ti käsittelee asian ja brittiparlamentti samoin. Silloin päästään, kun kaikki nämä elimet tä-
män käsittelevät ja positiivinen tulos syntyy, hallittuun eroon. Se on tietenkin ensimmäi-
nen tavoitteemme.

Mutta samalla valmistaudumme siihen tietenkin EU:n puitteissa. EU:n vastuulla on
kauppasopimukset, ja valmisteluja on jo tehty senkin eteen, että kova ero syntyy, ja siinä ti-
lanteessa, että syntyisi kova ero, EU:n kanssa sitten toimimme yhdessä, että kauppa jatkuu.

17.01 Pertti Salolainen kok (vastauspuheenvuoro): Arvoisa rouva puhemies! EU-mai-
den suurlähettiläät kokoontuvat tässä viikonvaihteessa antamaan kommenttinsa tästä bre-
xit-ratkaisusta, josta nyt on pari päivää keskusteltu. Te, pääministeri, matkustatte runsaan
viikon kuluttua esittämään Suomen kannan EU-huippukokoukseen. Kysyn: mitä kysy-
myksiä aiotte painottaa näissä eri esiintymisissä ja näissä kysymyksissä, jotka tulevat esil-
le?
 Tarkistettu
4.0



Pöytäkirjan asiakohta PTK 115/2018 vp
17.01 Pääministeri Juha Sipilä (vastauspuheenvuoro): Arvoisa puhemies! Tässä eroso-
pimuksessa on kolme tärkeää asiaa: kansalaisten kysymys, maksukysymykset ja Pohjois-
Irlannin kysymys. Näistä kolmesta asiasta nyt on yhteisymmärrys syntynyt. Mutta samas-
sa yhteydessä teemme myöskin poliittisen linjauksen uudesta suhteesta. Ja siinä uudessa
suhteessa Suomelle on äärimmäisen tärkeää se, että kauppasuhde säilyy häiriöttömänä täs-
tä eteenpäinkin. Ja ehkä toinen Suomelle tärkein pilari on sitten turvallisuusyhteistyön jat-
kuminen häiriöttömästi sekä puolustusyhteistyön alueella että sisäisen turvallisuuden
alueella. Ja kun erosopimuksen Suomelle tärkeät kysymykset näyttävät nyt ratkenneen,
ehkä kysymykseni koskettavat sitten näitä tulevan suhteen linjaukseen liittyviä kysymyk-
siä kaupasta ja turvallisuudesta.

Kysymyksen käsittely päättyi.

Kyselytunti päättyi.
2


