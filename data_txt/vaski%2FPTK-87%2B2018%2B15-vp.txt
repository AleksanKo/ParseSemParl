















































DEMCC0.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

15. Hallituksen esitys eduskunnalle laiksi julkisesta työvoima- ja yrityspalvelusta annetun 
lain muuttamisesta ja väliaikaisesta muuttamisesta annetun lain voimaantulosäännöksen 
muuttamisesta

Hallituksen esitys HE 131/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 15. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

21.39 Tarja Filatov sd: Arvoisa puhemies! Tästä lakiesityksestä kuuluu kiitos hallituk-
selle. On hyvä, että jatketaan sitä, että passiivista työmarkkinatukea voidaan käyttää myös
aktiivisesti palkkatukena. Tämä paikkaa sitä puutetta, mitä meillä on palkkatuen puolella
kokonaisuutenansa.

Mutta haluaisin oikeastaan esittää tässä vaiheessa jatkokehittelyyn ja jatkoajatuksiin
sen, että kun meillä on nykyisellä aktiivimallilla ja tulossa olevalla aktiivimallilla pyritty
siihen, että työvoimapalvelupuoli toimisi mahdollisimman pitkälle sähköisen ja ikään kuin
robottimaisen digitaalisen järjestelmän kautta, niin miksi me emme olisi valmiita kehittä-
mään myös palkkatukea tähän suuntaan. Tiettyjen kriteerien — sellaisten kriteerien, joissa
työttömälle asetetaan tietyt reunaehdot, jotta hän voi palkkatukea saada, esimerkiksi työt-
tömyyden kesto, vammaisuus, ikä tai joku muu vastaava, joka vaikeuttaa työn saantia —
sijaan tämä palkkatuki annettaisiin kohtuullisen automaattisesti, ja harrastaisimme sitten
jälkikäteisvalvontaa. Olen aivan varma, että työpaikalla olevat luottamusmiehet kyllä il-
moittaisivat niistä tilanteista, joissa esimerkiksi palkkatuetulla työvoimalla ruvettaisiin
korvaamaan vakituista työvoimaa — irtisanottaisiin siis entisiä työntekijöitä ja otettaisiin
palkkatuettuja tilalle — ja tätä kautta nämä väärinkäytökset saataisiin kiinni. Tämä olisi
yksi keino, jolla turhaa työtä TE-toimistoissa pystyttäisiin purkamaan ja ehkä sitten niissä
tulevissa maakunnissa, joissa tulee olemaan aika vähän resursseja työvoimapuolella.

Itse asiassa se puute, mikä tässä laissa on, on se, että se jatkuu vain maakuntahallinnon
oletettuun alkuun asti. Ministeri on meille monta kertaa tässä salissa sanonut, että kun men-
nään maakuntahallintoon, niin sinne siirtyvät kaikki työvoimapolitiikan resurssit sellaisi-
na kuin ne nyt ovat. Eivät siirry, jos tämä laki jää voimaan tai jos tätä lakia jatketaan vain
siihen asti, kun siirrymme maakuntahallintoon, jos siirrymme. Tämä on itse asiassa aika
merkittävä rahoitusosuus, ja siksi olisin toivonut, että tästä laista olisi tullut pysyvä ja sitä
olisi kehitetty eteenpäin digitalisaation mahdollistamin keinoin. 
 Tarkistettu
4.0



Pöytäkirjan asiakohta PTK 87/2018 vp
Keskustelu päättyi.

Asia lähetettiin työelämä- ja tasa-arvovaliokuntaan.
2


