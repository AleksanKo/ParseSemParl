















































DEM3B9D.tmp.xml


Pöytäkirjan asiakohta PTK 127/2018 vp
Pöytäkirjan asiakohta 

PTK 127/2018 vp

Täysistunto

Maanantai 10.12.2018 klo 14.01—20.08

11. Hallituksen esitys eduskunnalle laiksi opintotukilain 17 ja 19 §:n muuttamisesta
Hallituksen esitys HE 234/2018 vp
Valiokunnan mietintö SiVM 13/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 11. asia. Käsittelyn pohjana on sivistysvaliokunnan mietintö SiVM 13/2018 vp.
Nyt päätetään lakiehdotuksen sisällöstä.

Keskustelu

18.16 Katri Kulmuni kesk: Arvoisa rouva puhemies! Tässähän on erittäin laajasti kanna-
tusta nauttiva lakiesitys, ja olen iloinen, että sivistysvaliokunta on tämän mietinnön saanut
aikaiseksi ja tietenkin että keskustajohtoinen hallitus on tämmöisen lakiesityksen viimein
tuonut. Tästähän on erittäin pitkään ollut jo puhetta, vuosia ja vuosia. Itsekin muistan opis-
kelleeni silloin aikanaan ja tätä kovasti ystävien kanssa pohdittiin, miksi näin vaikeaksi ja
myös epätasa-arvoiseksi tilanne on tehty eri asteella opiskelevien opintotuen osalta.

On erittäin tärkeää, että nyt vanhempien tulorajoista päästään itsenäisesti asuvien toisel-
la asteella opiskelevien osalta, ja kun valitettavasti tiedetään, että myös ammatillisen kou-
lutuksen yksiköt voivat olla varsin kaukana joillakin alueilla, niin tämä kyllä parantaa mo-
nien nuorten tilannetta. Itse asiassa on ajateltu ja arvioitukin, että tämän uudistuksen myö-
tä noin 2 000 nuorta pääsisi sitten opintorahan piiriin ja myös 800 sellaista, joilla opintora-
ha on aikaisemmin ollut leikattu.

On tietenkin hyvin tärkeää, että tähän esitykseen liittyy ei ainoastaan se, että nyt nämä it-
senäisesti asuvat toisella asteella opiskelevat alaikäiset pääsevät opintorahan piiriin ilman,
että vanhempien tulot siihen liiemmin liittyvät, vaan myös se, että he ovat oikeutettuja
myöskin yleiseen asumistukeen, jossa myös on aikaisemmin ollut epätasa-arvoinen kouk-
ku toisen asteen opiskelijoiden näkökulmasta. Lisäksihän tähän liittyy myös se, että apura-
hojen merkitystä tuloon lievennetään, ja katsotaan, että apuraha ei vaikuttaisi samalla ta-
valla kuin tällä hetkellä. Vaikka ei ole absoluuttisessa määrässä kovin suuri joukko, keitä
se koskee, arviolta on noin 600—700:aa tämän kaltaista opiskelijaa, periaatteellisena ja
tasa-arvokysymyksenä se on erittäin merkittävä.

Lisäksi kolmantena kohtana tässä esityksessä on se, että vanhempien tulorajoja korotet-
taisiin 43 000 euroon siinä vaiheessa, jos toisella asteella kuuluu siihen piiriin. Tämä on
tietenkin merkittävä asia, joka tuo varmasti uusia perheitä sen mahdollisuuden piiriin, että
heidän lapsensa pääsevät itsenäisesti opiskelemaan ja toisaalta myös se leikkuri sitten on
lievempi.
 Tarkistettu
4.0



Pöytäkirjan asiakohta PTK 127/2018 vp
On siis erittäin mukavaa, että tämä esitys on viimein vuosien, vuosien jälkeen tullut ja
tämä tulee voimaan, ja on tietenkin hienoa, että eduskunta on varmastikin yksimielisesti tä-
män asian takana. Tämä on erittäin merkittävä asia monille lukiolaisille, monille ammatti-
koululaisille, monille nuorille, jotka lähtevät rakentamaan omaa elämäänsä opinpolulle,
vaikka se saattaisi olla kaukanakin.

18.19 Petri Honkonen kesk: Arvoisa rouva puhemies! Tämä on todellakin hyvä esitys,
jota kohti monet meistä ovat pitkään pyrkineet. Sivistysvaliokunta on laatinut tästä selvästi
hyvän mietinnön, joka ansaitsee sekin kiitoksen — tiiviin mutta hyvän mietinnön. 

Nythän tällä esityksellä on sen lisäksi, että tällä on sosiaalipoliittinen merkityksensä sii-
nä, että se mahdollistaa, parantaa yksin asuvien toisen asteen opiskelijoiden edellytyksiä
toimeentuloon, myöskin sitten aluepoliittinen merkityksensä, kun tilanne, johonka edusta-
ja Kulmuni edellä viittasi, nyt on se, että valitettavasti useilla alueilla ammatillisen koulu-
tuksen kuntayhtymät ja muut järjestäjät ovat lakkauttaneet jo useita koulutusyksiköitä vii-
meisen kymmenen vuoden aikana. Tämä on johtanut siihen, että yhä useammat maaseu-
dun nuoret joutuvat muuttamaan kotoa pois opiskellessaan toisella asteella ennen kaikkea
ammatillisessa koulutuksessa mutta myös osittain lukiossa. Kun he nyt sitten pääsevät täy-
simittaisesti yleisen asumistuen piiriin, niin tämä heidän toimeentuloansa varmasti olen-
naisesti parantaa myös heidän edellytyksiään suorittaa näitä jatko-opintoja. 

Tämä syrjäytymiskehitys on tietenkin totta. Se on näkyvää isoissa kaupungeissa, mutta
myös maaseuduilla on syrjäytyneitä nuoria. Kaikki ne keinot, joilla voimme madaltaa kyn-
nystä hakeutua jatko-opintoihin ja aloittaa oma elämä, joilla voimme sitä tukea, ovat ää-
rimmäisen tärkeitä, ja uskon, että tämä omalta osaltaan voi hieman sitä kynnystä madaltaa
lähteä opinpolulle kotiin jäämisen sijaan.

Toinen varapuhemies Tuula Haatainen:  Valiokunnan puheenjohtaja Puumala.

18.21 Tuomo Puumala kesk: Rouva puhemies! Tässä tuli niin hyvin jo esiteltyä tuo mie-
tintö, ettei tarvitse kovin pitkää puheenvuoroa käyttää. 

Siis todella hieno asia, kauan odotettu, positiivinen. Pääsimme tekemään erittäin hyvis-
sä, myönteisissä merkeissä tämän mietintömme. Todella merkittävä siis näille opiskelijoil-
le, jotka asuvat itsenäisesti, ja sitten todella se, että heidän on myös mahdollista saada
yleistä asumistukea, on myöskin iso asia. On tullut aivan konkreettisia esimerkkejä siitä —
mikä oli taustalla siinä, että hallitus lähti tähän työhön — että opiskelija on suorastaan tu-
loloukussa, kun vanhempien tulot vaikuttavat ja hän asuu vaikkapa 100 kilometrin päässä
opinahjosta itsenäisesti ja ei pysty saamaan välttämättä opintolainaakaan puhumattakaan
sitten siitä, että olisi yleisen asumistuen piirissä. Tämä esityshän on ikään kuin jatkoa tälle
oppimateriaalilisälle, joka oli vähän aikaa sitten keskustelussa ja on täällä salissa jo hyväk-
syttykin. Tämä on ikään kuin samaan asiaan liittyvä seuraava askel. 

Todella siis samassa esityksessä hallitus sitten esitti, että opiskelijan tulokäsitettä muu-
tettaisiin myös niin, että apurahoja ei enää otettaisi huomioon tuloina opintotuessa. Eli
nämä kaksi esitystä tuotiin erillisenä lakiesityksenä, joka nyt on sitten valiokunnassa yksi-
mielisesti ja erittäin myönteisissä merkeissä käsitelty. 

On hieno päivä, kun tämä saadaan voimaan. Vielä riittää epäkohtia opiskelijoitten arjes-
sa ja elämässä tämän jälkeenkin, mutta yksi kerrallaan niitä on hoidettava kuntoon, ja tämä
on nyt kunnossa.
2



Pöytäkirjan asiakohta PTK 127/2018 vp
18.23 Krista Mikkonen vihr: Arvoisa puhemies! Kyllä tämä esitys ansaitsee hallituksel-
le kiitoksen. Tämä on erittäin tärkeä uudistus, jota on todella pitkään toivottu, ja on hienoa,
että se nyt tätä myötä vihdoin saadaan toteutettua.

Niin kuin tässä tuli esille, tänä päivänä yhä useammat ja yhä nuoremmat joutuvat toisel-
le asteelle lähtemään yhä pidemmän matkan taakse. Opiskelijat siis asuvat yksin. Ennen
vanhempien tulot ovat vaikuttaneet opintorahan suuruuteen ja yleiseen asumistukeen, mitä
ei ole voinut saada, ja tämä on äärimmäisen tärkeä ja merkittävä parannus, varsinkin, kun
me tiedämme, että myös lukiolaisia lähtee entistä kauemmaksi ja lukioiden yhteydessä
yleensä ei ole edes asuntoloita tarjolla niin kuin ammattikoulujen yhteydessä sentään on.
Se on varmasti myös yksi asia, mitä varmasti pitäisi entistä enemmän pohtia, tulisiko var-
mistaa myös se, että jos lähdetään toiselle asteelle lukioon kauemmaksi, miten se asumi-
nen olisi sujuvaa järjestää.

Niin kuin tässä valiokunnan puheenjohtaja totesi, myös oppimateriaalilisää hallitus on
tuomassa, mutta haluan nyt silti muistuttaa, että kyllähän näistä hyvistä saavutuksista huo-
limatta tämän hallituksen aikana on otettu valtavasti takapakkia, mitä tulee opiskelijoiden
toimeentuloon. Se, että leikattiin opintorahaa kolmanneksella heti alkuun, valitettavasti
kyllä näkyy siinä, että meidän opiskelijoissa on entistä epävarmempia. Kuka uskaltaa läh-
teä opiskelemaan? Minne uskaltaa lähteä opiskelemaan? Hakeutuako sille alalle, mikä on
se intohimo, jos on epävarmuutta siitä, miten tulee toimeen niin opiskelun aikana kuin
mahdollisesti opintojen jälkeen, jos täytyy ottaa suuria opintolainoja?

Kyllä se, että näitä pieniä parannuksia nyt saadaan, on hieno asia, mutta se iso kuva edel-
leen on se, että meidän täytyy satsata koulutukseen entistä enemmän. Meidän pitää satsata
siihen, että nuoret pystyvät lähtemään opiskelemaan ja kouluttautumaan niin pitkälle kuin
mahdollista riippumatta siitä, millaisista taloudellisista olosuhteista he itse tulevat, millai-
sista perheistä he tulevat ja miten heidän on mahdollista rahoittaa opintojaan. Siinä mieles-
sä näen kyllä, että todellakin tuleville hallituksille on myös sen eteen paljon töitä tehtävis-
sä, että me voimme varmistaa sen, että jokainen nuori voi lähteä opinpolulle turvallisin
mielin eikä se taloudellinen huoli ahdista ja estä kouluttautumista.

18.26 Eeva-Johanna Eloranta sd: Arvoisa puhemies! Edustaja Mikkonen tuossa vei
melkein sanat suustani, mutta todellakin hallitus on kiitoksensa ansainnut tästä esityksestä,
jolla nyt sitten alle 18-vuotiaat opiskelijat, jotka asuvat muualla kuin kotona, saavat todel-
lakin tämän opintorahan perusmäärän ja asumislisän. Tämä on todella tärkeä asia. On aika
surullisiakin esimerkkejä siitä, kuinka toisen asteen koulutukseen mentäessä ei välttämättä
pystytäkään asumaan enää kotona, riippuen esimerkiksi siitä, mitä on lähdetty opiskele-
maan. On todella oikeudenmukaista, että tämä nyt hoidetaan. Mutta niin kuin edustaja
Mikkonenkin tuossa sanoi, tämä ei nyt kuitenkaan paina villaisella niitä ikäviä koulutus-
säästöjä, joita tämä hallitus on tehnyt aika rankalla kädellä, puhumattakaan näistä opinto-
tukeen tehdyistä leikkauksista. Tämä on hyvä asia, mutta toivottavasti ne ikävätkään asiat
eivät unohdu.

Haluaisin myöskin muistuttaa siitä, mitä meille usein tuolla sivistysvaliokunnassa muis-
tutetaan, kun opintotukiasioita käsitellään, että meillä opintotukilainsäädäntö on todella se-
kava. Sitä on moneen kertaan muutettu, ja olisi todella tärkeää, että tehtäisiin jossain vai-
heessa semmoinen opintotukilainsäädännön kokonaisuudistus. Se tarve olisi todella suuri. 

Ja haluaisin vielä lopuksi muistuttaa siitä, että kun varsinkin me sosiaalidemokraatit ko-
vasti toivomme sitä oppivelvollisuuden laajentamista tänne toiselle asteelle ja puhumme
3



Pöytäkirjan asiakohta PTK 127/2018 vp
niistä esteistä, joita monilla nuorilla on siinä, että voi sen toisen asteen koulutuksen suorit-
taa, niin tämä on kyllä hyvä askel eteenpäin siinä, että pikkuisen enemmän annetaan niitä
mahdollisuuksia tuon tärkeän koulutuksen suorittamiseen.

18.27 Anneli Kiljunen sd: Arvoisa puhemies! Minäkin haluan kiittää hallitusta tästä esi-
tyksestä. Tämä on hyvä ja myönteinen uudistus ja oikeansuuntainen uudistus.

Kuten me kaikki varmaan muistamme, reilu vuosi sitten nuorisobarometrin tutkimus
kertoi meille, että toisen asteen opiskelijoista joka neljäs lopetti opintonsa nimenomaan
toimeentulosyistä. Siinä mielessä kaikki se tuki, jolla me tuemme jokaista nuorta saamaan
itselleen toisen asteen tutkinnon, on myönteinen asia. Elikkä jokaiselle nuorelle tulee mah-
dollistaa toisen asteen tutkinto riippumatta vanhempien toimeentulotasosta ja taloudelli-
sesta tilanteesta.

Mutta haluan myös osaltani muistuttaa siitä — ja toivoisin sitä — että tätä työtä kehite-
tään eteenpäin ja me tunnistamme sen, että toisen asteen tutkinto on työelämänäkökulmas-
ta jo se perustutkinto, joka mahdollistaa nuorelle tulevaisuudessa paremmat mahdollisuu-
det työllistyä ja paremmat mahdollisuudet myös jatko-opintoihin ja itsensä kehittämiseen.
Tästä syystä toivoisin, että me voisimme aidosti ensi hallituskaudella keskustella — ja hy-
väksyä sosiaalidemokraattienkin linjauksen — siitä, että meillä olisi maksuton toinen aste
ja sitä kautta me mahdollistaisimme jokaiselle nuorelle toisen asteen tutkinnon riippumat-
ta hänen vanhempiensa tuloista tai hänen henkilökohtaisista tuloistaan.

18.29 Ritva Elomaa ps: Arvoisa puhemies! Monet maaseudulla joutuvat lähtemään opis-
kelemaan kauas kotoa. Oppilaitoksia on vähennetty. Yleisen asumistuen mahdollisuus
opiskelijalle on siis positiivinen asia, todella. Sivistysvaliokunta teki yksimielisen päätök-
sen tämän hallituksen esityksen suhteen, ja hallitukselle pitää antaa tästä esityksestä kiitos.
Ja annamme kiitoksen myös edustaja Puumalalle. Hän on todella hyvä puheenjohtaja siel-
lä meidän valiokunnassa, ja me kuuntelimme asiantuntijoita hyvin pitkälti ja monipuolises-
ti, niin kuin monen muunkin asian suhteen — meillä on hyvä meininki siellä sen suhteen.
Mutta pitää myös muistaa, että valitettavasti viime kaudella leikattiin koulutuksesta valta-
vasti. Sama peli on jatkunut myös tällä hallituskaudella. Ne leikkaukset ovat olleet todella
suuria. Että sitten, kun tulee tämmöinen pieni valonpilkahdus, siitä täytyy kyllä kiitoksia
antaa. Myös tämä oppimateriaalilisä, mikä on tulossa, on hyvä asia.

Näin lopuksi vielä se, mistä tulee paljon palautetta opiskelijoilta: kun tulee se vuoden
loppu ja monet opiskelijat ovat ahkerasti tehneet töitä ja se määrä, mitä voi tehdä työtä, kun
saa opintotukeakin, siis mitä rahallisesti voi tulla palkkaa, on kuitenkin aika pieni vielä,
niin se on kauheaa, kun pitää sitten maksaa takaisin. Tulee yllätyksiäkin, että olenko minä
näin paljon tienannut. Pitäisi kannustaa, jos joku jaksaa opiskelun ohella tehdä vielä töitä-
kin, niin että siinä voisi olla se raja vähän korkeampi, mitä saa tienata sen vuoden aikana. 

Yleiskeskustelu päättyi.

Eduskunta hyväksyi hallituksen esitykseen HE 234/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
4


