















































DEMDE6C.tmp.xml


Pöytäkirjan asiakohta PTK 22/2017 vp
Pöytäkirjan asiakohta 

PTK 22/2017 vp

Täysistunto

Tiistai 14.3.2017 klo 14.00—17.25

3. Hallituksen esitys eduskunnalle laiksi pelastustoimen järjestämisestä
Hallituksen esitys HE 16/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan ja sosiaali- ja terveysvaliokunnan on annettava lausunto.

Siirrytään keskusteluun, ja ensimmäisenä ministeri Risikko.

Keskustelu

14.01 Sisäministeri Paula Risikko (esittelypuheenvuoro): Arvoisa rouva puhemies! Pe-
lastustoimen voimavarojen käytön tehostaminen sekä palvelujen saatavuuden ja laadun pa-
rantaminen edellyttävät pelastustoimen ja sen ohjausjärjestelmän uudelleenorganisointia.
[Hälinää — Puhemies koputtaa]

Puhemies Maria Lohela: Hyvät edustajat, pyydän siirtämään nämä muut keskustelut sa-
lin ulkopuolelle nyt, täällä on ministeri Risikon puheenvuoro.

Pelastustoimen organisoiminen sosiaali- ja terveystoimen palvelurakenteen uudistami-
sen kanssa yhdenmukaisen aluejaon ja järjestämismallin pohjalta on välttämätön, koska
sillä turvataan pelastustoimen mahdollisuus jatkossakin tuottaa ensihoitotehtäviä ja ensi-
vastetehtäviä sen mukaan kuin sosiaali- ja terveystoimen viranomaisten kanssa erikseen
sovitaan. Hallitus esittää, että pelastustoimen järjestämisestä vastaisi maakunta. Pelastus-
toimen ohjausjärjestelmää esitetään tarkistettavaksi siten, että toimialan kehittäminen voi-
daan toteuttaa valtakunnallisesti yhdenmukaisin perustein, taloudellisesti ja tehokkaasti.

Arvoisa puhemies! Pelastustoimen järjestämisestä vastaisi maakunta, ja pelastustoimen
palvelujen tuottamisesta vastaisi maakunnan liikelaitos. Palvelujen tuottamisessa voitai-
siin nykyiseen tapaan käyttää apuna sopimuspalokuntia ja muita pelastusalalla toimivia
yhteisöjä. Tavoitteena myös on, että pelastuslaitokset voivat jatkossakin hoitaa pelastustoi-
men ohella myös ensihoito- ja ensivastetehtäviä. Pelastustoimen ja ensihoidon yhteistyöllä
turvataan synergiaedut sosiaali- ja terveystoimen ja pelastustoimen kesken. Pelastuslaitos-
ten hoitaessa ensihoito- ja ensivastetehtäviä voidaan niihin ja pelastustehtäviin käyttää sa-
maa asemaverkostoa, samoja tukitoimintoja, osin samaa henkilöstöä, samoja toimintamal-
leja ja yhteisiä harjoituksia sekä yhteistä vara- ja suuronnettomuusvalmiutta. Tämä mah-
dollistaa voimavarojen suuntaamisen tarvittaessa myös häiriö- ja suuronnettomuustilan-
teissa sekä poikkeusoloissa tarkoituksenmukaisesti.
 Tarkistettu
4.4



Pöytäkirjan asiakohta PTK 22/2017 vp
Osa pelastustoimeen kuuluvista palveluista voitaisiin koota suurempiin kokonaisuuk-
siin yhdelle tai useammalle maakunnalle, jos se on välttämätöntä palvelujen saatavuuden ja
laadun tai tehtävän vaativuuden, harvinaisuuden tai niistä johtuvien suurten kustannusten
perusteella ja johdosta. Suurempiin kokonaisuuksiin koottavat tehtävät voisivat olla esi-
merkiksi niitä tehtäviä, jotka liittyvät kansainvälisen pelastustoiminnan tai kemiallisten ja
säteilytilanteiden edellyttämään erityisvalmiuteen, merellisten onnettomuuksien pelastus-
toimintaan, merialueen öljyntorjuntaan tai alueellisiin ja valtakunnallisiin tilannekuvajär-
jestelyihin.

Arvoisa rouva puhemies! Ehdotetun lain tarkoituksena on pelastustoimen ohjausjärjes-
telmän kehittäminen siten, että se mahdollistaa tarvittaessa nykyistä paremmin valtakun-
nalliset ja yhdenmukaiset toimintamallit, yhteiset tietojärjestelmät ja yhdenmukaiset pal-
velut koko maassa. Esityksen mukaan valtioneuvosto vahvistaisi 4 vuoden välein sisämi-
nisteriön ehdotuksesta pelastustoimen valtakunnalliset linjaukset ja strategiset tavoitteet
pelastustoimen järjestämiseksi. Tavoitteena on pelastustoimen palvelukyvyn valtakunnal-
linen yhdenmukaistaminen ja parantaminen kokonaisuutena sekä infrastruktuurin kehittä-
minen koko maan tasolla. Ennen kaikkea haluamme tällä ehdotuksella varmistaa sen, että
pelastustoimen palvelut säilyvät lähipalveluina myös tulevaisuudessa.

Lailla säädettäisiin nykyiseen tapaan pelastustoimen palvelutasosta, jonka tulisi vastata
kansallisia, alueellisia ja paikallisia tarpeita ja onnettomuusuhkia. Maakunnan valtuusto
päättäisi pelastustoimen palvelutasosta.

Maakunnan liikelaitoksen olisi laadittava järjestämisvastuulleen kuuluvista palveluista
omavalvontaohjelma, jossa määritellään, miten pelastustoimen palvelujen toteuttaminen ja
laatu varmistetaan. Omavalvontaohjelmassa olisi lisäksi määrättävä, miten palvelujen to-
teutumista ja laatua seurataan ja miten mahdollisesti havaitut puutteellisuudet korjataan.

Pelastustoimen järjestämisen ja tuottamisen sekä maakuntien alueelliseen yhteiseen va-
rautumiseen kuuluvien tehtävien lainmukaisuuden valvonta ja siihen liittyvä ohjaus kuu-
luisi puolestaan perustettavalle Valtion lupa- ja valvontavirastolle. 

Laissa säädettäisiin neuvottelumenettelystä, jossa sisäministeriö ja maakunnat neuvot-
telisivat vuosittain pelastustoimen palvelujen toteuttamisesta. Neuvottelujen tarkoitukse-
na olisi ohjata pelastustoimen ja sen palvelujen kehittämistä sekä edistää pelastustoimen
valtakunnallisesti yhdenmukaista järjestämistä.

Yhteenvetona totean, että tämä on osa maakuntahallintoa ja osa tätä palvelurakenneuu-
distusta. Päädyimme tähän maakunnalliseen jakoon johtuen siitä, että myös sosiaali- ja ter-
veydenhuolto menee maakuntien järjestettäväksi. Tavoitteena on, että huolimatta siitä, että
kustannuksen hillintä on tavoitteena, pystyisimme säilyttämään myöskin lähipalveluina
pelastustoimen palvelut. — Kiitos.

14.06 Antti Rantakangas kesk: Arvoisa rouva puhemies! Kiitoksia ensinnäkin ministe-
rille esityksen hyvästä esittelystä.

Pelastustoimihan on tärkeä osa sisäistä turvallisuutta. Joskus tuntuu siltä, että pelastus-
toimi on aliarvostettu sen merkitykseen nähden. Kun erilaisia kansalaiskyselyitä tehdään,
palomiesten ja pelastusalalla työskentelevien henkilöitten arvostus on kyllä korkealla: se
sijoittuu poliisien ja eräitten muitten ammattihenkilöitten kanssa samalle tasolle. Tämä
kertoo siitä, että kansalaiset luottavat meidän pelastustoimeen, arvostavat sitä ja ovat val-
miita tukemaan sen kehittämistä.
2



Pöytäkirjan asiakohta PTK 22/2017 vp
Nyt toteutettava uudistus on osa maakunta—sote-uudistusta, niin kuin ministeri täällä
totesi. Haluan kuitenkin todeta sen, että pelkkä pelastuslaitosten määrän vähentäminen
22:sta 18:aan ei tee tästä varsinaista uudistusta — sehän koskisi silloin vain Pohjois-Poh-
janmaata ja Uuttamaata — vaan sisältö ratkaisee. Tiedän sen, että sisäministeriössä on pal-
jon työryhmiä, joissa mietitään, millä tavalla pelastustoimea kehitetään. Hyvä niin. Aikai-
sempi pelastusalan uudistushan oli todella merkittävä, jolloin kunnallisesta pelastustoi-
mesta siirryttiin alueelliseen toimintaan ja perustettiin nämä 22 pelastuslaitosta. Mielestä-
ni tämä järjestelmä on toiminut varsin hyvin.

Nyt kun maakunnissa valmistellaan tätä maakuntahallinnon toteuttamista, haluan kiin-
nittää huomion siihen, että kun maakuntien koko budjetti, yhteenlaskettu budjetti, oli vii-
me vuonna noin 17,8 miljardia euroa ja siitä sote-menot 17,3 miljardia, niin pelastustoi-
men osuus oli 413 miljoonaa. Toivon, että näissä valmisteluryhmissä kuitenkin annettai-
siin tälle pelastustoimen organisoinnille ja toteutukselle riittävän vahva rooli, koska kyse
on todellakin sisäisen turvallisuuden kannalta tärkeästä kokonaisuudesta.

Hallitusohjelmassa sovittiin, että pelastustoimen valtakunnallista koordinaatiota, johta-
mista, vahvistetaan ja muutoinkin hyvien käytäntöjen ulottamista kaikkialle maahan lisät-
täisiin. Me tiedämme kaikki tämän sopeuttamistarpeen, mikä kaikilla hallinnonaloilla on
olemassa, myöskin pelastustoimen osalta. Sen takia on tärkeää, että näissä valtakunnalli-
sissa kehittämishankkeissa onnistutaan, koskevat ne sitten ic:tä, tukipalveluita, hankintoja,
johtamisjärjestelmiä tai koulutusjärjestelmiä ja hälytysjärjestelmiä. Tämä sen takia, ettei
käy niin, että maakunnissa joudutaan tekemään sopeuttamistoimia niin, että operatiivinen
toiminta heikkenee ja erityisesti, että sopimuspalokuntatoiminnan resursseja ja mahdolli-
suuksia heikennetään. Haluan kiinnittää huomion myös siihen, että nyt kun tätä rahoitus-
mallia valmistellaan, niin pelastustoimen osalta pelkkä asukasluku ei voi olla määräävänä
tekijänä. Se merkitsisi silloin sitä, että meidän harvan asutuksen ja laajan maantieteellisen
etäisyyden maakuntamme joutuisivat eriarvoiseen asemaan huomattavalla tavalla.

Arvoisa puhemies! Sitten muutama sana sopimuspalokuntatoiminnan merkityksestä.
Meillä Suomessa on 709 sopimuspalokuntaa, joissa on 13 400 hälytyskelpoista sopimus-
palokuntalaista. Vastaavasti ammattihenkilöstöä meillä on 4 000. Pelastustoimen hälytys-
tehtäviä, lähtöjä, oli viime vuonna 103 754, joista ensivastetehtäviä 22 653. Sopimuspalo-
kuntalaiset osallistuivat noin 75 000 hälytystehtävään elikkä yli 60 prosenttiin näistä häly-
tyksistä. Jos Suomen pinta-alaa ajatellaan, niin peräti 90 prosenttia Suomen pinta-alasta on
sopimuspalokuntien päävastuulla ja 46 prosenttia suomalaisista asuu näissä kunnissa. Täl-
lä haluan painottaa sitä, kun ministerikin on paikalla, että on tärkeää, että tämä hallitusoh-
jelman kirjaus sopimuspalokuntatoiminnan kehittämisestä johtaa käytännön toimintaan ja
tuloksiin, niin että meillä säilyvät elinvoimaiset sopimuspalokunnat koko maassa, niihin
saadaan uusia ihmisiä ja pystytään pitämään motivaation taso korkeana ja hyvä yhteistyö
myöskin pelastuslaitosten kanssa. Sehän on paikoin mielestäni erittäinkin hyvää, ja olem-
me kiinnittäneet kaikki siihen huomiota, että ilman tätä sopimuspalokuntatoimintaa me
emme pysty turvaamaan riittävää turvallisuutta koko Suomen alueella, erityisesti harva-
alueilla.

Näillä evästyksillä, arvon puhemies, halusin tätä keskustelua avata.

14.12 Päivi Räsänen kd: Arvoisa rouva puhemies! Viime viikolla käsittelimme tuhatsi-
vuista sote-uudistusta, joka liittyi myös tähän maakuntahallinnon luomiseen, ja tähän sa-
maan pakettiin tavallaan kytkeytyy myös tämä hallituksen esitys, joka koskee pelastustoi-
3



Pöytäkirjan asiakohta PTK 22/2017 vp
men järjestystä, joka järjestetään myös näiden 18 maakunnan hallinnon alaisuuteen. Ly-
hyesti sanottuna, rouva puhemies, mielestäni tämä on tarkoituksenmukainen järjestely,
kun kerran tähän 18 maakunnan malliin mennään.

Tässä pyritään myös vahvistamaan valtion ohjausta pelastustoimessa. Sehän on ollut
hiukan ongelmallista, kun pelastustoimi on ollut ikään kuin kuntajohtoista ja kuntien kä-
sissä ja ne ohjauskeinot ja vaikuttamiskeinot ministeriöstä käsin ovat välillä hiukan hei-
koilta tuntuneet. Nythän tätä merkittävästi vahvistetaan, ainakin henkilöstön puolesta, si-
säministeriössä, kun hallinnollista henkilöstöä siirretään sisäministeriön pelastusosastolle
tätä ohjaustehtävää varten. Mutta itselleni on kyllä vielä hiukan epäselvää tämän esityksen
luettuani, vahvistuuko tämä valtion ohjaus riittävässä määrin, niin että voimme varmistua
siitä, että kaikkialla Suomessa pelastuslaitosten toiminta on tasalaatuista ja että sitä pysty-
tään tarkoituksenmukaisella tavalla myös ohjaamaan.

Tässähän tavoitteena on myös se, että pelastustoimen lähipalvelut säilyvät nykyisen kal-
taisina, vähintään nykyisen tasoisina. Tämä on erittäin hyvä tavoite jokaisen kansalaisen
kannalta. Ajatellaanpa sitten tulipaloja tai ambulanssin tarvetta, ensihoidon tarvetta, niin
kyllähän pelastuslaitokset hoitavat sitä ihmisten kriittisintä avuntarvetta, ja todellakin tämä
jos mikä täytyy lähipalveluna säilyttää. Ymmärsin niin, että myös paloasemaverkosto säi-
lytetään nykyisen kaltaisena. Sen ehkä ministeri voisi vahvistaa, että siitä ei olla leikkaa-
massa eikä sitä olla ohentamassa, ja sekin on mielestäni hyvä ja tarkoituksenmukainen
asia.

Käytännössähän tämä johtaa siihen, että kun meillä on nykyisin 22 pelastuslaitosta, jat-
kossa niitä olisi vain 18. Se tarkoittaa, että Uudellamaalla Helsinki, Keski-Uusimaa, Itä-
Uusimaa ja Länsi-Uusimaa yhdistyvät yhdeksi pelastuslaitokseksi, Pohjois-Pohjanmaalla
Oulu-Koillismaa ja Jokilaaksot yhdistyvät ja sitten Pohjanmaan pelastuslaitokseen yhdis-
tetään Keski-Pohjanmaalta Pietarsaari, Luoto ja Kruunupyy. Nämä muutokset ovat tieten-
kin alueita ja henkilöstöä ajatellen merkittäviä mutta taloudellisilta vaikutuksiltaan melko
pieniä. Muistan, että kun silloin viime vaalikaudella pohdittiin erilaisia malleja ja vaihto-
ehtoja — ja muun muassa tämä viiden pelastusalueen mallihan on ollut esillä — niin palk-
kojen harmonisointikulut ovat olleet sellainen vaikea kysymys, ne toisivat merkittäviä li-
säkustannuksia. Tämän esityksen mukaan palkkojen harmonisointikustannukset ovat 2,3
miljoonaa euroa eli sen verran tarvitaan palkkarahaa lisää, että pysytään tämä uudistus to-
teuttamaan, ja se on aivan hallittavissa oleva asia.

No se, mikä tietysti on keskeistä tässä ratkaisussa, on se, että on kyllä tärkeää, että pe-
lastustoiminnan hallinnolliset rajat noudattelevat sosiaali- ja terveydenhuollon järjestämi-
sen rajoja, koska pelastuslaitosten tehtävävolyymistä 70—80 prosenttia kohdistuu juuri
ensihoitotoimintaan eli pelastuslaitokset hoitavat pääosin juuri tätä ensihoitoa. Sen takia on
tärkeää, että se on todellakin sen saman hallinnon alaisuudessa, ja tällä esityksellä ja rat-
kaisulla turvataan näitä synergiaetuja sosiaali- ja terveystoimen ja pelastustoimen kesken.

Pelastustoimen järjestelmähän uudistui edellisen kerran vuonna 2004 — monet meistä,
jotka olemme eduskunnassa olleet sitä aikanaan tekemässä, muistavat sen. Siihen saakka
jokaisella kunnalla oli oma pelastuslaitos. Tuo oli valtava uudistus. Se merkitsi siirtymistä
yli 400 kunnallisesta pelastuslaitoksesta 22 alueelliseen pelastuslaitokseen. Tästähän teh-
tiin perusteellisia seurantatutkimuksia kolme kappaletta, ja näiden perusteella tuo uudistus
onnistui hyvin ja esimerkiksi pelastustoimen kustannuskehitys on ollut maltillisempaa ver-
rattuna muihin kunnallisiin toimialoihin ja palvelutaso on erilaisilla mittareilla mitaten
joillakin osa-alueilla jopa parantunut.
4



Pöytäkirjan asiakohta PTK 22/2017 vp
Pelastustoimen tekemä työ on todellakin kansalaisten näkökulmasta äärimmäisen tär-
keää. Ilman toimintavalmista, hyvin varustettua pelastustoimea yhteiskunnan perustoimin-
toja ei voida turvata. Ja aivan niin kuin täällä edustaja Antti Rantakangas totesi, suomalai-
set luottavat siihen tutkitusti: useissa tutkimuksissa ammattiryhmistä palomiehet nousevat
aivan sinne kärkisijalle, eli heihin luotetaan. Se tietenkin kertoo siitä, että pelastustoimi
vastaa ihmisten henkeä ja terveyttä, samoin kuin tietysti ympäristön ja omaisuuden turval-
lisuutta, koskevista palveluista.

Edustaja Rantakangas otti täällä ansiokkaasti esiin sopimuspalokuntatoiminnan, ja sitä
ei mielestäni tässäkään yhteydessä todellakaan voi sivuuttaa, sillä maamme pinta-alasta
noin 90 prosentin alueella sopimuspalokunnat huolehtivat pelastustehtävistä, eli meillä on
noin 15 500 sopimuspalokuntalaista maassamme, ja ilman tätä toimintaa pelastustoimin-
taa olisi suorastaan mahdotonta hoitaa. Erityisenä haasteena meillä tulevaisuutta ajatellen
on se, miten saamme nuoria ja hälytyskelpoisia jäseniä sopimuspalokuntiin. Väestön
ikääntyminen, muuttoliike, tiukkenevat työelämän vaatimukset ovat nostaneet kynnystä
hakeutua vapaaehtoistoimintaan, ja kuitenkin sopimuspalokuntien toiminnan turvaaminen
on pelastustoimen hälytystehtävien hoitamisen kannalta keskeistä. Vastaavan valmiusta-
son saavuttaminen etenkin haja-asutusalueilla pelkkää ammattihenkilöstöä palkkaamalla
olisi taloudellisista syistä käytännössä mahdotonta, joten tähän järjestelmään täytyy joka
tapauksessa panostaa. Mielelläni kuulisin myös ministeriltä kommentteja siitä, että kun so-
pimuspalonkuntalaiset ovat esittäneet erilaisia toiveita siitä, millä tavalla heidän toiminta-
kykyään ja vetovoimaisuutta tähän toimintaan voitaisiin parantaa, niin onko näihin joita-
kin suunnitelmia ministeriössä olemassa. — Kiitos.

14.21 Timo Heinonen  kok  (vastauspuheenvuoro): Arvoisa puhemies! Pelastustoimi-
alueita uudistetaan, ja tietysti on varmaan syytä pohtia sitä, että alueet ovat toimivia ja yh-
denmukaisia koko maassa niin hyvin kuin ne suinkin voivat olla. Meillä on osaava, hyvä
henkilökunta ja vapaapalokunnat. Huoli on kyllä siitä, että sairaankuljetuksessa tietyillä
alueilla matkat tulevat todella pitkiksi silloin, kun on kiireellisistä kuljetuksista kyse. Sil-
loin sairaanhoitopiirien pelastushelikopterit ovat tärkeässä roolissa. Ne kuuluvat STM:n
puolelle.

Mutta te, arvoisa ministeri, vastaatte näistä Super Pumista eli koneista, jotka toimivat
huonon sään aikaan meripelastuksen alueella. Ja ainakin yksi huoli on ollut Turun saaris-
toseudun Super Pumien toiminta. Te olette luvannut, että sitä selvitetään, voitaisiinko sitä
jatkaa siellä. Lento kuitenkin täältä Helsingistä tarkoittaisi matka-aikaan noin 45—50 mi-
nuuttia lisää, ja se olisi monessa onnettomuustilanteessa kohtalokasta. Kysyisin: miten
näissä neuvotteluissa on edetty?

Puhemies Maria Lohela:  Avasin nyt vastauspuheenvuorojen varausmahdollisuuden, kun
näytti, että pyyntöjä tuli useampia. Käydään nyt siis hetki debattia.

14.22 Ari Jalonen ps (vastauspuheenvuoro): Arvoisa puhemies! On hyvä, että pelastus-
toimea uudistetaan. Viitaten aikaisempiin puheenvuoroihin: pelastustoiminta, ensihoito,
on oikeastaan semmoinen verkosto, mihin tulee palasia useista eri tahoista, ja se muodos-
taa semmoisen turvaverkon, joka sitten on sitä toimivaa yhteistyötä — mukaan lukien
nämä helikopterit ja vaikkapa meripelastus.
5



Pöytäkirjan asiakohta PTK 22/2017 vp
Haluaisin nostaa myös sen esille, että mainittu sopimuspalokunta on pelastustoiminnas-
sa tosiaan 90 prosenttia maapinta-alasta, mutta vastaavasti 90 prosenttia väkipeittoalueesta
on sitten taas ammattilaisten alla, joten tämä on semmoinen yhteenliittymä, että niitä ei voi
toisistaan oikeastaan erottaa, ja näiden pitää toimia yhteistyössä jatkossakin.

14.23 Sirpa Paatero sd (vastauspuheenvuoro): Arvoisa rouva puhemies! On hyvä, että
tämä maakunnallinen malli tähän varmaan tulee, koska monet asiantuntijat ovat tähän lau-
suneet, että jos mennään maakuntamalliin muuten, niin sitten nämä pelastuslaitokset olisi-
vat samassa. Hieman tulee epäsuhtaisuutta, koska kritiikkiä on tullut erityisesti Uudelta-
maalta, että tämä 1,6 miljoonan asukkaan malli ei ole ihan sama kuin 67 000 asukkaan mal-
li. Semmoisesta varmaankin joudutaan keskustelemaan.

Minulla on kysymys, kun tässä siirretään henkilöstö ja kalusto kunnilta maksutta sinne
maakunnalle ja vuokrataan kiinteistöt, niin kuin sotessa: onko se sama 3+1-malli näiden
kiinteistöjen osalta ja niin, että velat jäävät joka tapauksessa sitten sinne kunnalle?

Ja kummallista: luin äsken, että tuli lausuntopyyntö viime viikolla tulleeseen lakipaket-
tiin, johon nyt jo tulee täydennys — tänään tuli lausuttavaksi. Kyllä tämä maakuntauudis-
tuksen eteneminen tulee aika kummallisissa pätkissä.

14.24 Timo V. Korhonen kesk (vastauspuheenvuoro): Arvoisa puhemies! Olen tavatto-
man tyytyväinen siitä, että nyt on päädytty tähän 18 pelastusalueen malliin. Näin varmis-
tetaan tiivis yhteistyö sosiaali- ja terveydenhuollon kanssa. Itse ymmärrän kuitenkin niin,
että paras asiantuntemus palvelujen järjestämiseen tältäkin osin on tuolla alueella itsellään
ja maakunnilla. Sen takia itseäni pohdituttaa — ehkä toisin kuin edustaja Räsästä, joka
pohti, vahvistuuko ministeriön ohjausvalta nyt riittävästi pelastustoimen järjestämisessä —
itse asiassa päinvastoin se, onko ministeriöllä liiankin voimakas ohjausvalta tässä pelastus-
toimen järjestämisessä kaiken kaikkiaan. Minä en itse haluaisi, että nyt edetään siihen mal-
liin, että maakunnille jää vain toimeenpaneva rooli pelastustoimen järjestämisessä. Kysy-
mys ministerille: millä periaatteella nyt tämä pelastustoimen rahoitus maakunnille on koh-
dennettu? Kysymyksen taustalla on se, voidaanko tässä riittävästi harvaan asuttujen alueit-
ten [Puhemies koputtaa] pelastustoimi varmistaa.

14.25 Stefan Wallin r (vastauspuheenvuoro): Arvoisa puhemies! Olisin myöskin edusta-
ja Heinosen tavoin kysynyt Super Pumien kohtalosta ja niitten toimintamahdollisuuksista
yöaikaan, huonolla säällä. Tiedämme, että nopea liikkeellelähtö voi olla elämän ja kuole-
man kysymys, ja 40 minuutin tämmöinen ylimääräinen matkustusaika voi siis olla kohta-
lokas potilaan tai hätään joutuneen ihmisen näkökulmasta. Tämä kysymys kiinnostaa.

Toinen kysymys taas liittyy näihin hallinnollisiin uudistuksiin ylipäätään. Ne ovat tie-
tysti aina lähtökohtaisesti aikamoinen haaste, mutta myöskin maan kaksikielisyyden kan-
nalta aikamoinen haaste. Näin ollen tähän kytkeytyy myöskin kysymys hätäkeskuksien toi-
minnasta, ja olisin tiedustellut: millä tavalla aiotaan tässä uudistuksessa huolehtia siitä, että
hätäkeskuksissa on aina ympärivuorokautinen päivystys, joka myöskin pärjää maamme
molemmilla kotimaisilla kielillä?

14.26 Antti Rantakangas kesk (vastauspuheenvuoro): Pari kommenttia edustaja Jalosel-
le: ensinnäkin tämä 46 prosenttia, minkä mainitsin, on se luku, jota käytetään, ja siellä
alueella on varmasti myöskin ammattipalomiehiä, mutta 90 prosenttia ei ole se luku.
6



Pöytäkirjan asiakohta PTK 22/2017 vp
Edustaja Paaterolle sitten: Jos tämäkin olisi tuotu siinä samassa paketissa, kyllähän kes-
kustelu tästä olisi jäänyt paljon vähäisemmäksi. On hyvä, että valmistellaan huolella ja tuo-
daan siinä aikataulussa kuin mahdollista tänne keskusteluun, ja tässä mielessä saamme hy-
vän keskustelun tässä pelastustoimen osalta.

Hyvälle ystävälle, edustaja Korhoselle sanon, että kun hallitusneuvotteluissa sovittiin
tästä valtakunnallisesta ohjauksesta ja koordinaatiosta, se lähti siitä, että nyt kun tulee tiet-
ty könttäsumma sitä rahaa sinne maakuntiin, nämä valtakunnalliset kehittämishankkeet
ovat tärkeitä, ettei käy niin, että eri mittasuhteiset maakunnat joutuisivat tavallaan niitä
omia järjestelmiään rakentamaan — on kyse sitten tietojärjestelmästä tai koulutuksesta tai
hankinnoista tai muista. Minun näkemykseni on, että valtakunnallinen ohjaus palvelee tätä
kokonaisuutta [Puhemies koputtaa] ja myös näitä väestöpohjaltaan heikompia maakuntia.

14.28 Joona Räsänen sd (vastauspuheenvuoro): Arvoisa puhemies! Tämän uudistuksen
osalta kyllä iso keskeinen kysymys liittyy todella tähän Uudenmaan tilanteeseen, josta
myös tällä alueella paljon kritiikkiä on tullut — siis nämä neljä alueellista pelastuslaitosta
nyt fuusioidaan yhdeksi pelastuslaitokseksi, joka todella on 23 kertaa suurempi kuin pie-
nin pelastuslaitos tuolla Keski-Pohjanmaalla, ja tämä nyt varmaan tietenkin aiheuttaa jo
tässä mittakaavassaan tietynlaisia haasteita. Olisin oikeastaan kysynyt: miten ministeri
vastaa nyt siihen kritiikkiin, mitä tältä alueelta on tullut, ottaen huomioon myös sen, että
viime viikolla korkein hallinto-oikeus teki ratkaisun, missä Helsingin ja Uudenmaan sai-
raanhoitopiirillä oli oikeus ostaa suoraan jo nykyiseltä aluepelastuslaitokselta palveluita,
jolloin tätä järjestämistä ja tuottamista tältä osin ei tarvitsisi laittaa samaan organisaatioon?
Tästä olisin kiinnostunut kuulemaan, mitä ministeri kommentoi.

14.29 Ben Zyskowicz kok (vastauspuheenvuoro): Arvoisa rouva puhemies! Kun tämä
sote-mammuttipaketti oli täällä eduskunnassa, oppositio melkein yhtenä kuorona arvosteli
valinnanvapautta sote-uudistuksessa, mutta seuraavassa virkkeessä arvosteltiin sitä, että
tuolla syrjäseuduilla ei ole samanlaista valinnanvapautta kuin esimerkiksi pääkaupunki-
seudulla. Sanoin silloin, että näin on aina ollut, näin on ja näin tulee aina olemaan: syrjä-
seuduilla ei ole kaikkia samoja mahdollisuuksia ainakaan yhtä lähellä kuin on kaupungeis-
sa. Se silloin käyty keskustelu opposition puolelta oli mielestäni tällaista pelottelupropa-
gandaa, ja mielestäni se käy hyvin ilmi siinä, että vaikka pyrimme kaikkialla turvaamaan
mahdollisimman nopean hoitoonpääsyn, niin nyt kaikki pitävät aivan itsestään selvänä si-
tä, että syrjäkylillä ja syrjäseuduilla ei ole samanlaista tilannetta tässä hoitoonpääsyssä tai
pelastustoimessa kuin esimerkiksi kaupunkiseuduilla.

14.30 Elsi Katainen kesk (vastauspuheenvuoro): Arvoisa puhemies! On todellakin hyvä,
että päädyttiin tähän 18 alueen malliin. Se on kuitenkin luonteva yhteisö, jo valmiina ole-
va, siellä paikallistuntemus on kaikista vahvinta ja myös yhteys tuon ensivasteen kautta
sote-alueeseen on jo sitten olemassa. Tämä sisäinen turvallisuus on hyvin pitkälti myöskin
viranomaisyhteistyötä, ja yhteyden ja yhteistyön myöskin hälytyskeskusalueiden kanssa
täytyy olla saumatonta. Kysyisinkin ministeriltä: onko nyt tässä tulevassa mallissa tämä
asia otettu riittävästi huomioon niin, että alueet puhuvat samaa kieltä ja että paikallistunte-
mus on yhteneväinen?
7



Pöytäkirjan asiakohta PTK 22/2017 vp
14.31 Jyrki Kasvi vihr (vastauspuheenvuoro): Arvoisa puhemies! On tosiaankin hyvin
perusteltua, että tämä yhteistoiminta maakuntien kanssa on pelastuslaitoksella kunnossa,
koska oikeastaan se hoitoprosessi kulkee sieltä pelastuslaitoksilta sitten sinne sosiaali- ja
terveyspalveluihin. Mutta samalla täytyy muistaa, että yhteistyön täytyy pelata myös toi-
seen suuntaan elikkä kuntiin. Tässä meillä on ollut ongelmia jo nykyisellään. Sen takia
olen hyvin huolissani tästä Uudenmaan tilanteesta: jos meillä nämä pelastuslaitokset eivät
ole välttämättä aina pystyneet kuntien kanssa joustavaan yhteistyöhön, miten käy jatkossa?

Havahduin tähän joitakin vuosia sitten, kun Helsingin seutua lähestyi kolme ukkossolua
ja joka radiokanavalla kerrottiin, että nyt tulee ukkonen, nyt tulee ukkonen, pitää välttää ul-
kona liikkumista — tämä ei välittynyt kouluihin, ei päiväkoteihin. Lapset lähtivät metsä-
retkille, urheilutunnilla lähdettiin suunnistamaan, kun se myrsky iski. Olen yrittänyt saada
selvää, miksi pelastuslaitokset eivät pystyneet tätä viestiä välittämään kouluihin, ja kukaan
ei ole vielä pystynyt sitä minulle selittämään, miten se olisi pitänyt hoitaa. Toivottavasti
nämä uudet järjestelyt sen takaavat.

14.32 Antti Kurvinen kesk (vastauspuheenvuoro): Rouva puhemies! Kaksi kysymystä ja
yksi kiitos: 

Vaikka hyvä kollega, puoluetoveri, edustaja Rantakangas tuossa avasikin tätä ohjausjär-
jestelmän taustaa, niin itsellänikin heräsi vähän sama ajatus kuin edustaja Korhosella, että
tuleeko tästä nyt sitten liian tiukka ohjaus. Kysyisinkin ministeriltä: onhan tämä ohjausval-
ta, joka sisäministeriölle tulee, todella ohjausta eikä tällaista sanelua ja Helsingistä päin
johtamista?

Lisäksi tässä keskustelussa on kyllä pakko vielä kerran ottaa se esille, että suurimmasta
osasta Suomen turvallisuudesta vastaavat sopimuspalokunnat, sivutoimiset sammutusmie-
het ja vapaapalokunnat. Se on myös erittäin kustannustehokas järjestelmä meidän julkisel-
le taloudellemme, ja siitä on vain pidettävä kiinni. Mielenkiinnolla odotan sitä tietoa mi-
nisteriltä, miten se hoidetaan tämän uuden lain aikana.

Mutta kiitos vielä ministerille ja hallitukselle tästä aluejaon muutoksesta. Maakuntapoh-
ja on luonteva myös pelastustoimeen.

14.33 Merja Mäkisalo-Ropponen sd (vastauspuheenvuoro): Arvoisa puhemies! Minä-
kin haluan kiittää ministeriä oman maakuntani Pohjois-Karjalan puolesta siitä, että pelas-
tustoimea jatkossakin kehitetään ja toteutetaan 18 maakunnan pohjalta. On todella järke-
vää, että pelastustoimi, ensihoito ja sote-palvelut muodostavat yhtenäisen kokonaisuuden,
kuten ne jo tällä hetkellä tuolla Siun sotessa muodostavatkin.

Tämä malli mahdollistaa parhaiten harvaan asutun maakunnan ensihoidon ja pelastus-
toimen toteuttamisen ja myös samalla saumattoman yhteistyön muiden toimijoiden, esi-
merkiksi Rajavartioston kanssa, koska tämä saumaton yhteistyö on ehdoton edellytys näil-
le hyville ja laadukkaille palveluille esimerkiksi pitkien matkojen rajaseudulla tuolla Poh-
jois-Karjalassa. Todellakin alueet ja maakunnat ovat hyvin erilaisia, ja minä toivon har-
taasti, että kehittämistä jatkossakin saa tehdä maakunnissa sen oman alueen erityispiirteis-
tä käsin elikkä että se ohjaus ei ole liian voimakasta.

14.34 Anne Kalmari kesk (vastauspuheenvuoro): Arvoisa rouva puhemies! Jo 1865 ase-
tettu järjestys määräsi kuntakokoukset huolehtimaan kouluista, vaivaishoidosta, petojen
hävittämisestä ja palotoimista. Nämä ovat hyviä esimerkkejä toimista, jotka mielestäni ny-
8



Pöytäkirjan asiakohta PTK 22/2017 vp
kyäänkin pitää hoitaa nimenomaan paikan päällä. On aivan totta, mitä edustaja Zyskowicz
sanoi: kukaan syrjäseudulla asuva ei kuvittelekaan, että meillä siellä olisi samat palvelut
kuin Helsingissä. Mutta on tärkeää, että ensivaste pystyy huolehtimaan koko maasta koh-
tuullisessa ajassa. [Ben Zyskowiczin välihuuto] Esimerkiksi itselläni todennäköisesti tuo
aika on kolme varttia, ei tarvitse puhua liuotushoitoon pääsystä 7 minuutissa.

Mutta on tärkeää myös, että nimenomaan sopimuspalokunnista huolehditaan, koska jo-
kainen ymmärtää sen, että jos palokunnan saapuminen kestää tuntitolkulla, ei ole järkeä
sitä paloa edes lähteä sammuttamaan. Siksi minusta olisi erittäin tärkeää [Puhemies koput-
taa] huolehtia myös sopimuspalokuntatoiminnan organisoinnista ihan lainsäädäntötasolla.

14.35 Ben Zyskowicz kok (vastauspuheenvuoro): Arvoisa rouva puhemies! Täsmennän
vielä sitä, mitä halusin sanoa. Minun mielestäni on ihan selvää, että pyrimme Suomessa sii-
hen, että kaikkialla maassa ja syrjäseuduillakin päästään mahdollisimman nopeasti hoi-
toon silloin, kun siihen on tarve. Mutta aivan kuten edellinen puhuja totesi, pidämme aivan
itsestäänselvänä, että syrjäkyliltä ei voi olla samanlaista, yhtä nopeata, pääsyä sairaalaan
kuin esimerkiksi jossakin kaupungin keskustassa. Halusin vain tuoda esiin sitä, että nyt kun
sote-uudistusta tehdään, niin nyt tämä, että syrjäseudulla ei ole samoja valinnanmahdolli-
suuksia kuin vaikkapa jossain kaupungissa, on opposition puolelta haluttu tuoda esiin suu-
rena ongelmana — joskin samalla he ovat sanoneet, että valinnanvapaus sinänsä on väärin.
Jos tällä tiellä ollaan, eli pidetään niin kuin silmämääränä jotain semmoista ideaalista tilan-
netta, että kaikilla olisi aivan sama mahdollisuus, niin nyt pitäisi samoin perustein kyseen-
alaistaa tämäkin uudistus.

14.36 Päivi Räsänen kd (vastauspuheenvuoro): Arvoisa rouva puhemies! Täällä edusta-
jat Korhonen ja Kurvinen pelkäsivät, että valtio-ohjaus tässä laissa olisi kenties tulossa
liiankin vahvaksi, mutta itseni on kyllä vaikea nähdä, millä tavalla tämä lainsäädäntö uh-
kaisi mitenkään maakunnallista ja alueellista vastuunkantoa ja päätöksentekoa. Täytyy
muistaa, että valtion ohjaus on nimenomaan palvelujen käyttäjien, siis pelastustoimen pal-
velujen tarvitsijoiden, etu. Pelastustoimen palvelutasostahan maakunta jatkossakin päät-
tää. Mutta jos tämä päätös on sisäministeriön arvion mukaan puutteellinen, niin siinä ta-
pauksessa sisäministeriö voi määrätä sen täydennettäväksi ja näiden puutteiden korjaami-
seen annetaan määräaika. Tämähän on nyt, hyvänen aika, toiminnan kannalta niin, että jos
esimerkiksi toimintavalmiusajat alkavat rapautumaan, niin täytyyhän siihen [Puhemies ko-
puttaa] puuttua.

14.38 Maria Tolppanen sd (vastauspuheenvuoro): Arvoisa puhemies! Tämän esityksen
mukaan Pohjanmaan pelastuslaitokseen yhdistetään Keski-Pohjanmaalta ruotsinkieliset
Pietarsaari, Luoto ja Kruunupyy maakuntajaon mukaisesti. Sen sijaan kaksikielinen Kok-
kola jää tästä pois. Tässä Pohjanmaan kohdalla on huomioitava se, että tämä koko alue on
Kristiinankaupungista Kokkolan rajalle eli koko meidän tuon puolen merialueelle, ja tuol-
la alueella ei ole yhtään ainutta täyden palvelun sairaalaa. Sinne ei jää täyden palvelun päi-
vystyssairaalaa. Mihin nämä ihmiset viedään? Missä nämä ihmiset hoidetaan? Välimatkaa
on useampia satoja kilometrejä. Vaasasta on Kristiinankaupunkiin 100 kilometriä, Kokko-
lan rajalle 140 — se on 240 kilometriä. Kyllä kai, jos tässä nyt esimerkiksi halutaan ensi-
vaste taata ja pitää, meillä täytyy olla sellaiset valmiudet tuolla alueella, että ensivaste pys-
tytään myöskin tarjoamaan ja antamaan silloin, kun tuolla sitä apua tarvitaan.
9



Pöytäkirjan asiakohta PTK 22/2017 vp
14.39 Lasse Hautala kesk (vastauspuheenvuoro): Arvoisa rouva puhemies! Ensinnäkin
kiitokset siitä, että tästä 5 alueen mallista luovuttiin ja päädyttiin tähän 18 pelastusalueen
maakuntapohjaiseen malliin, joka itse asiassa on hyvin lähellä sitä jakoa, mikä jo tällä het-
kellä on, lähinnä nyt Uuttamaata lukuun ottamatta.

Lakiesityksestä nähdään, että sisäministeriöllä tulee olemaan vahva ohjausvalta näiden
palvelujen tuottamisessa. Olennaista on kiinnittää huomiota siihen, mitä lausuntokierrok-
sellakin jo nähtiin: ettei pelkästään väkilukuun perustuva malli sovellu pelastustoimen ra-
hoitukseen, koska se saattaa johtaa harvaan asutuilla alueilla palvelujen heikkenemiseen.
Ja kun tiedetään myös se, että maakuntien rahoituslaissa säädetään pelastustoimen rahoi-
tuksesta, ja kun näyttää siltä, että tässä kuitenkin tavoitellaan myös säästöjä ja esimerkiksi
tietojärjestelmät vievät noin 23 miljoonaa euroa, niin on tärkeää, että nämä tullaan kaikki
huomioimaan sitten maakuntien rahoituksessa, ettei käy niin, [Puhemies koputtaa] että pal-
velut olennaisesti heikkenevät.

14.40 Anders Adlercreutz r (vastauspuheenvuoro): Värderade talman! Om ni tillåter så
utvidgar jag diskussionen lite från räddningsväsendet till att omfatta hur man når den hjälp
som behövs.

Laajennan hieman keskustelua koskemaan myöskin sitä, miten apu tavoitetaan tai miten
saadaan se viesti perille. Tämänhän pitäisi olla tasavertainen mahdollisuus joka puolella
Suomea. Näin ei valitettavasti aina ole. Äskettäin tuttava törmäsi karhuun lenkkipolulla
Raaseporissa, soitti hätänumeroon, kysyi ensin, puhutteko ruotsia, vastattiin "kyllä", hän
selitti asiaansa hetken, ja vastauksena oli se, että paloauto tulee kohta sammutustöihin —
eli "björn" ja "brand" vaihtuivat keskenään. [Naurua]

No, tässä ei ollut hengenhädästä kysymys, mutta olisi voinut olla, olisi voinut olla vaka-
vampi tilanne. Varsinkin jos on hätä päällä, oman kielen käyttäminen saattaa olla aika tär-
keässä asemassa. Tiedän, ministeri Risikko, että te olette myöskin ollut huolissanne tästä
asiasta. [Puhemies koputtaa] Miten te näette tämän asian? Miten taattaisiin se, että äidin-
kielestä riippumatta [Puhemies koputtaa] aina tavoittaisi sellaisen henkilön, joka pystyy ot-
tamaan pyynnön vastaan?

14.41 Katri Kulmuni kesk (vastauspuheenvuoro): Arvoisa rouva puhemies! Tämä lähtö-
kohta 18 maakunnalle myös pelastustoimen järjestämisessä on aivan oikea ja hyvä, kiitok-
set siitä ministerille.

Kysymykseni liittyy kuitenkin merivartioston toimintaan. On aivan selvää, että kun
säästöjä tulee myös pelastustoimen puolelle ja myös merivartiostolle, niin varmasti joudu-
taan rationalisointia tekemään, mutta nyt on kuitenkin huoli etenkin rajavalvonnasta ja
pohjoisten merivartiostojen toiminnasta: ollaan siirtämässä yksikkö kokonaan pois, kau-
emmaksi rajalta. Kuten huomattiin vaikkapa syksyn 2015 turvapaikanhakijakeskustelus-
sa, tärkeää on, että myös sitä rajavalvontaa siellä rajalla fyysisesti tarvittaessa voisi olla.
Vaarana nimittäin on, jos Länsi-Suomen merivartiosto nyt tekee nämä keskittämispäätök-
set Ouluun ja Rovaniemelle, että tämä Kemin—Tornion seutu jäisi kokonaan ilman meri-
vartiostotoimintaa ja se olisi ainoastaan sitten vapaaehtoisten meripelastajien varassa. Ark-
tisissa olosuhteissa se ei mielestäni ole riittävää. Miten tämä tilanne etenee?
10



Pöytäkirjan asiakohta PTK 22/2017 vp
14.42 Ville Skinnari sd (vastauspuheenvuoro): Arvoisa puhemies! Edustaja Zyskowicz
ehti jo lähteä, mutta hänellä oli kova hinku puhua valinnanvapaudesta tänään, niin valitet-
tavasti siihen nyt ei päästä, mutta tässä aiheessa eli päivystystoiminnoissa ja ensihoidossa
on vaikeaa edes kokoomuksen varmaan bisnesmahdollisuuksia nähdä.

Kuten olemme nähneet, pelastuslaitostoiminta ja sosiaali- ja terveysala eivät ole helppo
yhdistelmä. Siellä on ollut paljon kitkaa meillä Päijät-Hämeessäkin viime vuosina, ja meil-
lä on toiminut viimeiset kymmenen vuotta hyvin itsenäisenä liikelaitoksena pelastustoimi
suoraan johtokunnan ja maakuntavaltuuston alaisuudessa. Nyt kysymys kuuluu: Miten jat-
kossa? Miten vaikuttamismahdollisuus toimintojen kehittämiseen ja rahoitukseen varmis-
tetaan ja miten tätä kokonaisuutta osataan johtaa? Onko jatkossa tietämystä ja osaamista
siitä, miten pelastuslaitoksen hallinnonala oikeasti toimii? Näihin kysymyksiin, arvoisa
ministeri, pyytäisin teiltä näkemystä.

Puhemies Maria Lohela: Ennen ministeriä vielä edustaja Jalonen.

14.43 Ari Jalonen ps (vastauspuheenvuoro): Arvoisa puhemies! Oikeastaan tuosta Skin-
narin puheesta voi jatkaa niin, että kun on ollut paine siihen, että myös pelastustoiminnasta
tulee säästää, ja sitä varten näitä ollaan tehty, niin kun 5 alueesta mentiin 18:aan, mikä ei
mahdollista niin kovaa hallinnon kevennystä kuin mitä olisi voinut 5:n mallissa tulla, niin
mistä nyt on tarkoitus hakea nämä säästöt? Ei kai operatiivisesta miehistöstä? Vai onko toi-
nen väistämätön toteamus oikeastaan, että nämä säästöt pitää unohtaa tässä kohtaa?

Puhemies Maria Lohela: Ministeri Risikko, enintään 5 minuuttia.

14.44 Sisäministeri Paula Risikko: Arvoisa rouva puhemies! Kiitoksia teille kaikille
näistä erittäin hyvistä kysymyksistä ja kommenteista, ja kiitoksia kiitoksista siitä, että tämä
siirrettiin nyt sitten... Ensin oli ajatuksena 5, mutta sitten tuli 18, ja minä itse pidän tärkeä-
nä, että yhteistyö- ja synergiaetu sosiaali- ja terveydenhuollon kanssa ja erityisesti ensihoi-
don kanssa säilytetään. Se oli itse asiassa tässä sellainen tärkeä puoli, mitä haluttiin pitää
yllä, ja se oli vaikuttavana tekijänä erittäin paljon, koska sillä on myös merkitystä tässä
kustannuskehityksessä. Täällä edustaja Jalonen kysyi tästä kustannuskehityksestä, niin nyt
kun tämä siirrettiin niille 18:lle, niin tietenkin pitää miettiä, miten saadaan kustannuskehi-
tystä hillittyä. Tässähän ei ole tarkoitus säästötoimiin tulla vaan kustannuskehitystä hillitä,
kuten sotessakin, ja sehän tehdään tietysti yhteistyöllä, synergiaa saavuttamalla, prosessia
hiotaan, johdetaan oikein, ja se valtionohjaus tarvitaan myöskin siitä syystä.

Täällä vähän murehdittiin, miten tämä rahoitus sitten riittää ja niin edelleen. Kun maa-
kuntahallintoon mennään, niin se on varmasti ihan yhteinen murhe kaikille näille, että mi-
ten rahat riittävät. Tällä hetkellä hallintovaliokunta käsittelee rahoituslakia, joka on täällä
hallituksen esityksenä jo. Siinä on sote ja pelastus sitten yhdessä, ja se on täällä talossa jo.

Sitten täällä murehdittiin myöskin, että miten tämä valtionohjaus. No, tässä on varmasti
peleko pahee ku paukahros, niin kuin meilläpäin sanotahan, elikkä aina peljätään sitä, että
jos se valtio nyt kauhiasti rupiaa päällepäsmäämään, kun on itsehallintomaakunta. Kyllä
tässä nyt kuitenkin, jos me aiomme saada yhdenvertaiset palvelut, silloin sitä valtionoh-
jausta pitää olla, ja jos me aiomme tämän kustannuskehityksen saada hillittyä, niin tätä val-
tionohjausta pitää olla — aivan samalla lailla kuin sotessakin nyt tulee valtionohjausta
enemmän. Hyvä niin, ja sillä me saamme nimenomaan tällaiset ongelmatkin poistettua hel-
11



Pöytäkirjan asiakohta PTK 22/2017 vp
pommin. Eikä tule liian tiukkaa, olen aivan varma siitä. Nimenomaan tämä on sopimuksiin
perustuvaa, ja valtioneuvostohan tässä on aina sitten siellä loppupeleissä, ja siinä eduste-
taan koko maata.

Täällä on murehdittu myöskin tätä Uudenmaan tilannetta, sitä, kun siitä tulee näin val-
tavan suuri. Tästä asiasta on myöskin Helsingin kaupunki reklamoinut, ja kyllä minä nyt
sanon suoraan, että mielestäni tämä on vähän niin kuin jälkijättöistä. Helsinkiin ja tänne
metropolialueelle tarjottiin eräällä lailla mahdollisuutta tehdä oma sote, ja siitä ei tullut mi-
tään. Jos sote olisi ollut täällä metropolialueella omanlaisensa, niin sitten tämä pelastuskin
olisi ollut omanlaisensa. Mutta kun sitä nyt ei tullut, niin jos me haluamme tämän synergi-
an säilyttää, niin siitä syystä me tulemme nyt menemään tähän Uudenmaan pelastusaluee-
seen ja pelastuslaitokseen. Siitä on tullut tietenkin myöskin erittäin hyviä palautteita, mut-
ta myöskin tietysti on huoli, kun se on niin suuri. Mutta niin kuin tuossa puheissani sanoin
aikaisemmin, me pystymme antamaan Uudenmaan alueelle muun muassa tällaisia yhteisiä
valtakunnallisia tehtäviä nyt kun täällä on volyymia eri tavalla. Uskon, että me pääsemme
erittäin hyvään keskusteluun ja hyvään toimintaan.

Sopimuspalokunnista käytettiin ansiokas puheenvuoro. Kiitoksia siitä. Me tarvitsemme
sopimuspalokuntia, ne ovat ehdoton edellytys sille, että meillä hyvä pelastustoimi säilyy
jatkossakin ja se säilyy lähipalveluna ja muutenkin tämä yhteistyö pelaa. Meillä on yhtei-
nen hanke SPEKin kanssa, jossa nimenomaan mietitään sitä kouluttamista ja myöskin
nuorten saamista mukaan palokuntatoimintaan myös tulevaisuudessa. Tässä yhteydessä
hyvinkin mieluusti suosittelen palokuntanuorten toimintaa. Itsekin olen entinen palokun-
tanuori ja pidän sitä hyvänä tällaisena kansalaistaitoharrastuksena, ja on muuten aika edul-
linen, kun puhutaan myöskin harrastusten edullisuudesta.

Sitten jos vielä muutaman sanan saa sanoa: Kaksikielisyydestä murehdittiin, ja se on pe-
rusoikeus ilman muuta. Sitten kuinka ollakaan hätäkeskuksissa todettiin se, että Vaasassa
erityisesti on ongelmia ruotsinkielisen palvelun ja kaksikielisten hätäkeskuspäivystäjien
saatavuudessa. Siitä syystä me nyt lähdemme kouluttamaan ja arvioimme, josko Vaasassa
voisi järjestää hätäkeskuspäivystäjien koulutusta, mutta myös silmällä pitäen sitä, että
koko Suomessa tarvitaan kaksikielisiä, koska tilannehan on se, että kun tulevaisuudessa se
puhelu yhdistyy mihin tahansa hätäkeskukseen, niin siellä pitää pystyä puhumaan sekä
suomea että ruotsia.

Suurempana ongelmana pidän kuitenkin sitten vielä sitä paikkatietojärjestelmää, mikä
on todella kompleksinen. Elikkä vaikka katujen nimet vaihtuvat jatkuvasti, niin sen paik-
katiedonhan pitäisi meillä olla ajantasaista, ja siitä syystä, hyvät kollegat, kannustan, että
teillä ja teidän omaisillanne ja läheisillänne ja kaikilla on 112-applikaatio tuolla kännykäs-
sä, koska se ainakin sitten helpottaa sitä teidän löytymistänne, jos sitten apua tarvitsette.
Siinä nyt yksi esimerkki tästä.

Saanko ihan lyhyesti sanoa tästä Super Pumasta, kun tästä kysyttiin? — Kaiken kaik-
kiaan uusia järjestelyjä tulee tuolla ict-puolella, ja kun me saamme ne kuntoon, tiedotkin
paremmin sitten liikkuvat. Kyllä ne tietysti liikkuvat nytkin. — Mutta nyt puhutaan sitten
näistä Super Pumista. Täällä oli vähän väärä käsitys mielestäni eräällä kansanedustajalla,
kun hän sanoi, että pystytäänkö pitämään kopterit Turussa. Kyllä, sehän on tarkoitus. Kop-
terithan pysyvät Turussa ilman muuta ja lentoja pystytään aivan varmasti jatkamaan. Ky-
symyshän on ollut siitä öisestä lennonjohdosta. Meillähän on Suomessa niin hienot kopte-
rit, että ne pystyvät nousemaan säällä kuin säällä, mutta ongelma on ainoastaan se, että jos
on erittäin paha keli, niin ei pystytä laskeutumaan ilman lennonjohtoa. Nyt Finavia on ot-
12



Pöytäkirjan asiakohta PTK 22/2017 vp
tanut siitä aika paljon rahaa eli noin 400 000 per vuosi. Kun me siis maksamme maltaita
siitä lennonjohdosta öiseen aikaan, jota me emme tarvitse kovinkaan usein, niin nyt on
käyty keskusteluja siitä sitten, ja itse asiassa Finavian kanssa on tehty päätös, että ainakaan
tässä vaiheessa sopimusta ei jatketa. Mutta ei siis voi laskeutua Turun kentälle, jos ei ole
lennonjohtoa ja jos on erittäin paha sää, mutta voi laskeutua muille kentille, ja on varmis-
tettu se, että mitään ongelmaa siitä ei pitäisi tulla. Mutta siitä huolimatta sanon, että olen te-
kemässä työtä hyvin paljon sen eteen, että me pystyisimme sen lennonjohdon siellä säilyt-
tämään joka tapauksessa, koska vaikka Rajavartiosto sitä ei tarvitse, niin mahdollisesti
elinkeinoelämä ja muut tarvitsevat. Olen kyllä niihin talkoisiin toki tulossa mukaan, mutta
siihen tarvitaan myös muita talkoolaisia, ja siitä syystä on käyty neuvotteluja sairaanhoito-
piirin ja kaupungin ja maakunnan kanssa, että me voisimme sen öisen lennonjohdon siellä
säilyttää tavalla tai toisella. Elikkä kopterit säilyvät, eikä ole ongelmaa mitenkään pelas-
tuksen suhteen, mutta tietysti kokonaisuuden kannalta olisi hyvä, että siellä olisi öinen len-
nonjohto, ja siitä keskustelua käydään. — Kiitos.

Puhemies Maria Lohela:  Sitten takaisin puhujalistaan.

14.52 Kari Kulmala ps: Arvoisa rouva puhemies! Pelastustoimen tavoitteena on paran-
taa ihmisten turvallisuutta ja vähentää onnettomuuksia. Tavoitteena on myös onnettomuu-
den uhatessa tai tapahduttua, että ihmiset pelastetaan, tärkeät toiminnat turvataan ja onnet-
tomuuden seurauksia rajoitetaan tehokkaasti. Tämä tavoite on toteutumisen arvoinen. On
kyse meidän jokaisen arjen turvallisuudesta, ihan jokaisena päivänä.

Esityksessä ehdotetaan säädettäväksi laki pelastustoimen järjestämisestä. Pelastustoimi
on voimassa olevan pelastuslain mukaan kuntien lakisääteistä yhteistoimintaa, jota hoitaa
22 alueellista pelastuslaitosta. Pelastustoimen järjestämisvastuu ehdotetaan säädettäväksi
maakuntalaissa tarkoitettujen maakuntien järjestettäväksi. Mielestäni tämä on ainut oikea
vaihtoehto myös maaseudun asukkaille, jotka tarvitsevat palvelua ja arjen turvallisuutta jo-
kaisena päivänä. On selvää, että sosiaali- ja terveystoimen järjestämisvastuu vaikuttaa
myös pelastustoimeen.

Pelastustoimen toimiminen jatkossakin osana ensihoidon palveluketjua edellyttää, että
pelastustoimi ja ensihoito organisoidaan maakunnissa samaan oikeushenkilöön. Ensihoi-
don järjestämisvastuu esitetään siirrettäväksi jatkossa maakunnille. Tällöin tulee myös pe-
lastustoimi siirtää maakuntien järjestämisvastuulle. Tavoitteena on, että pelastuslaitokset
voivat jatkossakin hoitaa ensihoito- ja ensivastetehtäviä. Mielestäni tämä on oikea suunta-
us, millä varmistetaan se, että Pohjois-Karjalan syrjäisimmässäkin kolkassa on palvelut
saatavissa.

Muutoksen jälkeen maakunnan liikelaitoksien olisi laadittava järjestämisvastuulleen
kuuluvista palveluista omavalvontaohjelma, jossa määritellään, miten palvelujen toteutta-
minen ja laatu varmistetaan. Omavalvontaohjelmassa olisi lisäksi määriteltävä, miten pal-
velujen toteutumista ja laatua seurataan ja miten havaitut puutteellisuudet korjataan. Mi-
nusta nämä ovat hyviä asioita, ja pidän tärkeänä, että ne on tähän esitykseen kirjattu.

Tällä ehdotetulla lailla ei sellaisenaan olisi merkittäviä vaikutuksia pelastusviranomais-
ten päivittäiseen toimintaan, eikä lakiehdotus muuttaisi muiden viranomaisten vastuita
eikä viranomaisten keskinäisiä johtosuhteita. Tämä on mielestäni hyvä tiedostaa, koska jo-
kaisella organisaatiolla säilyvät omat tehtävät. Pelastustoimen siirtämisellä 22 pelastustoi-
13



Pöytäkirjan asiakohta PTK 22/2017 vp
men alueen vastuulta 18 maakunnan vastuulle ei ole myöskään Uudenmaan maakuntaa lu-
kuun ottamatta merkittäviä rakenteellisia tai alueellisia vaikutuksia.

Arvoisa rouva puhemies! Otan tässä samalla esiin pelastuslaitosten lähiyhteistyön jatku-
misen turvaamisen. Suomen tasavallan lähialueyhteistyö Venäjän federaation kanssa pe-
rustuu maiden välillä 1992 solmittuun sopimukseen sekä Helsingissä 1994 solmittuun so-
pimukseen yhteistyöstä onnettomuuksien ehkäisemiseksi ja niiden seurausten torjumisek-
si. Vuoteen 2004 lähialueyhteistyössä olivat mukana yksittäiset rajaan rajoittuvat palolai-
tokset ja vuodesta 2004 alkaen Lapin, Oulun, Koillismaan, Kainuun, Pohjois-Karjalan,
Etelä-Karjalan ja Kymenlaakson pelastuslaitokset. Vastaavasti Venäjän puolelta yhteis-
työssä ovat olleet mukana Kuolan niemimaa, erityisesti Murmanskin alue, Karjalan tasa-
vallan, Luoteis-Venäjän, erityisesti Leningradin alueen ja Pietarin pelastusorganisaatiot.
Vuodesta 2013 alkaen ulkoministeriön lähialueyhteistyömäärärahat on tarkoitus kohdistaa
monenväliseen alueelliseen yhteistyöhön, kuten pohjoinen sekä arktinen ulottuvuus, Itä-
meri- ja Barents-yhteistyö. Ihan muistutuksena, että Suomi on tänä vuonna Arktisen neu-
voston puheenjohtajamaa.

Sisäasiainministeriön pelastusosaston kansainvälisten asioiden yksikkö on yrittänyt et-
siä Suomesta organisaatiota, joka toimisi EU-rahoituksen hakijana ja mahdollisesti hallin-
noijana. Asiaa on tiedusteltu muun muassa rajaan ulottuvilta pelastuslaitoksilta. Pelastus-
laitokset eivät ole katsoneet voivansa ottaa asiaa hoidettavakseen, koska sopimukset ynnä
muut on solmittu vastuuministerien ja Suomen tasavallan sekä Venäjän federaation halli-
tusten välillä. Lisäksi pelastuslaitoksella ei ole taloudellisia mahdollisuuksia osallistua
EU:n ja Venäjän väliset rajat ylittäviin yhteistyöhankkeisiin, koska rajat ylittävät yhteis-
työn EU-ohjelmat edellyttävät osa- tai omarahoitusosuuksia. Pelastuslaitoksella on kuiten-
kin ammattitaitoa, halukkuutta ja intressejä olla mukana lähialueyhteistyön kaltaisessa
koulutuksellisessa ja operatiivisessa toiminnassa. Tällöin on mahdollista antaa edellä mai-
nittuihin sopimuksiin pohjautuvaa, toimivaltaisen viranomaisen pyyntöön perustuvaa apua
kummallekin puolen valtakuntien rajaa nopeasti, tehokkaasti ja riittävällä operatiivisella
voimalla.

On erittäin tärkeää, että rajat ylittävään yhteistyöhön ei tule pienintäkään katkosta tä-
män uudistuksen jälkeenkään, koska samalla alkaa kaksi vuosikymmentä kestäneen yh-
teistyön aikana rakennetun yhteistyöverkoston rapautuminen. Vaikutukset näkyvät eten-
kin henkilötasolla, sillä venäläisten kollegoiden urakierto- ja eläkejärjestelmät poikkeavat
suuresti omistamme. Katkokset yhteistyössä tai peräti sen loppuminen vaikuttavat lamaan-
nuttavasti nopean avun antamista tukeviin toimintoihin.

On myös ymmärrettävä, että monet asiat etenevät maidemme välillä vain hyvien suhtei-
den voimalla. Venäjän ja Suomen pelastustoiminnasta vastaavat ministerit sopivat Mosko-
vassa vuonna 2013 ministeriöiden välisen pysyvän työryhmän perustamisesta. Työryhmä
perustettiin vuonna 2014. Työryhmän tavoitteena on kehittää yhtenäisiä käytäntöjä rajat
ylittävässä yhteistoiminnassa. Työryhmään on nimetty myös raja-alueiden alue- ja paikal-
lishallinnon edustajia. Suomesta edustajina ovat Pohjois-Karjalan ja Kymen pelastusjohta-
jat sekä Pohjois-Suomen aluehallintoviraston edustaja. Lisäksi työryhmässä on edustus
Hätäkeskuslaitoksesta.

Suomen ja Venäjän välinen pelastuspalvelusopimus antaa alueellisille ja paikallisille vi-
ranomaisille mahdollisuuden rajat ylittävän yhteistoiminnan järjestämiselle. Sopimuksen
mukaan kummankin maan lähialueiden alueelliset ja paikalliset toimivaltaiset viranomai-
set voivat kansallisen lainsäädännön nojalla sekä toimivaltansa ja käytettävissä olevien va-
14



Pöytäkirjan asiakohta PTK 22/2017 vp
rojen puitteissa sopia keskenään sopimuksen tarkoittamasta yhteistyöstä. Kukin viran-
omainen vastaa tällaisista sitoumuksista johtuvista velvoitteista.

Itä- ja Pohjois-Suomen pelastuslaitosten yhteistoiminnan jatkaminen Venäjän puolella
olevien toimijoiden kanssa on perusteltua ja kannatettavaa. Paikallisen tason Venäjä-yh-
teistyön rahoittamiseen ei enää ole olemassa erityisiä valtion talousarviossa olevia rahoi-
tusjärjestelmiä, koska lähialueyhteistyörahoitus on lopetettu. Rajat ylittävä paikallistason
yhteistyön rahoitus perustuu tältä osin pelastuslaitosten omaan rahoitukseen.

Arvoisa rouva puhemies! Näkisin hyvänä, että valtakunnallinen yhteistoiminta Suomen
ja Venäjän välillä sekä sisäministeriön päättämä kansainvälinen pelastustoimen avunanto-
toiminta rahoitettaisiin edelleen valtion tulo- ja menoarviosta. Mikäli rahoitus on maakun-
nilla, on suurena vaarana, että toiminta loppuu tai vähenee oleellisesti. Tähän pystymme
vielä itse vaikuttamaan.

15.00 Ari Jalonen ps: Arvoisa puhemies! Ministeri Risikko kertoi olevansa vpk:n kasvat-
ti — niin olen minäkin: 10-vuotiaana olen mennyt Porin VPK:n nuoriso-osastoon ja siitä
asti pelastusalalla aina mukana ollut. Tässä oli useita asioita, mitä haluaisin kommentoida
tällä vaatimattomalla kokemuksella.

Aloitetaan vaikkapa tuosta aluejaosta. Ensimmäiseksi tarvitsee todeta, että ihan ydin on
tosiaan se, että pitää olla yhteinen aluejako ensihoidon aluejaon kanssa. Se on siis se mää-
räävä tekijä, koska muuten menetetään sitä synergiaetua, ja jos synergiaetu menetetään,
niin siinä tapauksessa pelastustoimesta lähtisi puolet porukasta pois, ja se ei varmaankaan
ole kenenkään ajatusmaailmassa hyväksyttävää. Ensin aluejako oli sellainen, että jossain
vaiheessa 12:ta pyöriteltiin, sitten alueita oli 5 ja nyt 18, ja toki kaikkiin näihin pohdin toi-
mivaa mallia ja niitten hyviä ja huonoja puolia. Ja kun sitä 5 alueen mallia pyöritteli, niin
siinä olisi ollut kaikista isoin mahdollisuus keventää hallintoa ja saada sieltä niitä säästöjä.

Täällä käytettiin tämmöistä lausuntoa, kommenttia, että paras asiantuntemus on maa-
kunnissa. Jos katsotaan lausuntokierroksen vastauksia, niin siellä iso osa lausunnoista on
18:aa puoltavia, 5:tä vastustavia. Mutta jos katsotaan tarkemmin niitten sisältöä ja muiste-
taan, että taustalla oli mahdollisuus keventää hallintoa, niin kysymys kuuluu, ketkä ovat
ohjanneet pelastustoimen alueiden lausuntoja, ketkä ovat ohjanneet maakuntien lausunto-
ja. Ne kulminoituvat pelastusjohtajiin, ja kun he ovat saaneet kahdessa merkittävässä roo-
lissa lausua oman viestinsä ja siinä on ollut tietty asia, niin minä olen törmännyt ajatuk-
seen, kysymykseen, onko pelko oman työpaikan menettämisestä ohjannut liikaa tätä lau-
suntoa.

Jos katsotaan lausuntoja operatiiviselta puolelta, niin operatiivisella puolella — ne, jot-
ka tekevät sitä työtä niin kuin suuri kansa ymmärtää elikkä sammuttavat niitä tulipaloja ja
ajavat ambulanssia ynnä muuta, ynnä muuta — ollaan oltu 5 alueen kannalla. Ja se, mikä
tässä on ollut semmoinen yhteinen tekijä, on se, että nyt meillä on tällä hetkellä 22 täysin
eri tavalla toisistaan toimivaa pelastustoimea ja tätä yhteistä ohjattavuutta, tämmöistä lin-
jausta valtakunnan tasolta, on kaivattu. Nyt tästä pitää huolehtia — kun tehdään tämä niin,
että on 18 aluetta — että saadaan ministeriöön riittävä ohjausvaikutus, jotta saadaan tehok-
kuutta tähän toimintaan ja saadaan esimerkiksi rajat ylittävään toimintaan tehokkuutta.

Edustaja Kulmala ylitti valtakunnankin rajat, joten sekin on pidettävä mielessä, mutta
tämä pelastuslaitoksen toiminta ylittää monenmoisia rajoja, niin maakuntarajoja tulevai-
suudessakin kuin eri virkamiesten rajoja. Ja tämä viranomaisyhteistyö on myös yksi sem-
15



Pöytäkirjan asiakohta PTK 22/2017 vp
moinen, mikä on pidettävä mielessä, ja tämä ministeriön suurempi ohjausrooli vaikuttaa tä-
hän. Eli tämmöinen asia on pidettävä mielessä.

Arvoisa puhemies! Kuinka pitkä puheenvuoro tässä oli?

Puhemies Maria Lohela: 10 minuuttia.

10 minuuttia, kiitoksia. — Jatkan vielä sitten koulutuspuolesta.
Sopimuspalokunnat ovat tosiaan merkittävä osa pelastustoimea. Ne vastaavat isosta

osasta Suomen maankamaraa, ja se on tulevaisuudessakin näin, tästä ei pääse yli eikä ym-
päri. Mutta samaan aikaan on myös todettava, että sillä sektorilla pelastustoimessa on erit-
täin suuria haasteita. Jos käytetään tulipaloa esimerkkinä, niin tulipalo ei katso sitä, onko
vaarallisessa ympäristössä toimiva henkilö mies vai nainen, ammattilainen vai sopimuspa-
lokuntalainen, joten tästä johtuen kaikki pätevyysvaatimukset ovat luonnollisesti kaikilla
samanlaiset. No, työn luonteesta johtuen ne ovat tietenkin kohtalaisen haastavat, ja tämä on
johtanut siihen, että entistä pienempi osa sopimuspalokuntalaisista on niin sanotusti savu-
sukelluskelpoisia. Samaan aikaan yhteiskunnassa on tehty säästöjä useilla työpaikoilla, ja
semmoista löysää työvoimaa ei ole enää olemassa, joten työnantajalle on muodostunut
kynnys siihen, päästääkö se sen sopimuspalokuntalaisen työstä sammuttamaan sitä tulipa-
loa tai hoitamaan sitä tehtävää, mikä pelastustoimessa vastaan tulee. Useilla työpaikoilla
tämä on muodostunut jo jonkinlaiseksi ongelmaksi. Ja ongelma muodostuu pelastustoi-
melle siinä vaiheessa, kun niitä savusukelluskelpoisia ei tule sopimusta vastaavaa, hälytys-
vastetta vastaavaa, määrää. Eli koko pelastustoiminta sopimuspalokuntapuolelta katsottu-
na on erittäin suurissa vaikeuksissa, ja minä tosiaan, niin kuin ministerikin, kannustan alal-
le uusia nuoria, joista sitten myöhemmin voi tulla sopimuspalokuntalaisia tai alan ammat-
tilaisia, niin kuin minusta. Mutta harrastus on kuitenkin hyvä.

Sitten jos mennään ammattipuolelle, niin vastaava työn rasittavuus on myös siellä. Jos-
sain vaiheessa eläkeikää nostettiin, mutta se tulipalojen vaativuus, keikkojen vaativuus, ei
ole helpottanut vastaavassa määrin, vaan se on kenties tullut jopa vaikeammaksikin, ja täs-
tä tulee se, että myöskään ammattipalokunnassa toimivista kaikilla ei ole enää kykyä suo-
riutua kaikista tehtävistä. Niitä semmoisia paikkoja, semmoisia tehtäviä, joissa ei vaadit-
taisi esimerkiksi savusukelluskelpoisuutta, on aika vähän, ja tästä tullaan siihen johtopää-
tökseen, että pelastusalan koulutuksesta on muodostettava semmoinen, joka mahdollistaa
urapolun, henkilön etenemisen urallaan ja siirtymisen jopa sen sektorin ulkopuolelle ja
muihin tehtäviin. Eli kysymys tässä kohtaa olisi: mitä tälle koulutusuudistukselle tässä
kohtaa nyt kuuluu? [Maria Tolppasen välihuuto] 

Ja palaan vielä niin kuin loppukiteytyksenä näihin ajatuksiin, mitä tässä sanoin: Totean,
että tämä 18 alueen malli on silti nyt tässä tilanteessa paras mahdollinen. Mennään sillä
eteenpäin, mutta näitä ongelmatilanteita, haasteita, mitä tässä on, se ei vie, ja veikkaan, että
säästöjä tästä ei kovin paljon tule. — Kiitos.

15.11 Maria Tolppanen sd: Arvoisa puhemies! Minua huolettaa kanssa tässä yksi kohta
todella paljon. Ensinnäkin on erittäin hyvä asia se, että hallitus jatkaa taloudellisten vaiku-
tusten arviointia määrärahan ja henkilötyövuosien osalta, mutta tässä paperissa kerrotaan
myös, että pelastuslaitosten henkilöstöstä on seuraavan viiden vuoden aikana jäämässä
eläkkeelle noin 380 henkilöä. Huoli on siitä, palkataanko heidän tilalleen uutta väkeä vai
jätetäänkö näitä eläkepaikkoja täyttämättä. Kun tämmöinen määrä on lyhyessä ajassa jää-
16



Pöytäkirjan asiakohta PTK 22/2017 vp
mässä eläkkeelle, niin onko tässä esityksessä nyt otettu huomioon se, että siihen pitäisi en-
nalta varautua, niin että ihmiset eivät tule pelkästään uuteen työpaikkaan, näin vaativaan
työpaikkaan, jossa ei sitten ole sitä perehdyttämistä ja kouluttamista?

Me kaikki tiedämme sen, miten kävi, kun perustoimeentulotukiasiat siirrettiin kunnilta
Kelalle, ihmisille, jotka eivät olleet tehneet sitä työtä aikaisemmin — silloin tulivat valta-
vat ruuhkat ja muut. Pelkään, että tällä puolella saattaa käydä samalla tavalla, jos ei tätä
uutta väkeä rekrytoida tarpeeksi ajoissa ja jos ei sitä tule tarpeeksi paljon. Kolme- ja puo-
lisataa ihmistä on valtava määrä työntekijöitä. Se on valtava määrä ihmisiä, ja heidän vas-
tuullaan on hyvin pitkälle myöskin ihmishenkiä. Heidän pitää pystyä välittämään se avun-
pyyntö sille yksikölle ja jopa opastamaan se yksikkö sinne kohteeseen, kun kerrotaan vä-
hän epämääräisesti, missä se on: "Sieltä sitten sen ison harmaan kiven tyköä käännyt sen
ison kuusen kohdalta vasemmalle." Jonkun pitää tuntea myöskin se reitti, ja sitä ei kukaan
opi ihan hetkessä, kun uutena työntekijänä tulee.

15.13 Antti Kurvinen kesk: Rouva puhemies! Täällä on käyty erittäin hyvää keskustelua
suomalaisen palo- ja pelastustoimen tulevaisuudesta, ja se tulee olemaan nyt ison muutok-
sen keskellä, niin kuin moni muukin toimiala osana tätä meidän sosiaali- ja terveydenhuol-
to- ja maakuntauudistusta.

Kuten aiemmin vastauspuheenvuorossani sanoin, mielestäni maakuntapohja, 18 itsehal-
linnollista demokraattista maakuntaa, on oikein hyvä ja luonteva pohja järjestää myös pa-
lo- ja pelastustoimi. Kuten täällä paljon minua oppineemmissa puheenvuoroissa tuotiin
esille, palo- ja pelastustoimella on aivan elimellinen yhteys ensihoitoon, ja siksi niitten pi-
tää kulkea käsi kädessä, sekä soten järjestämisen että pelastustoimen järjestämisen.

Täällä käytettiin todella hyviä puheenvuoroja myös sopimuspalokuntatoiminnan puo-
lesta, ja oikein hyviä vastauksia sain ministeriltä, kiitos niistä. Hyvältä kuulostaa. Täytyy
tässä kohtaa todeta, että taidamme olla ministerin kanssa saman palokuntanuoriso-osaston
kasvatteja — tosin tarkennuksena pitää sanoa, että eri aikaan kuitenkin.

Ja kyllä täytyy edustaja Jaloselle todeta, että hän nosti ihan hyviä asioita esille, näitä rea-
liteetteja, esimerkiksi savusukelluskelpoisuuksista, sen, että löytyy riittävästi henkilöitä,
jotka ovat motivoituneita tulemaan hälytyksiin. Mutta kyllä tilanne on kuitenkin se, että jos
sopimuspalokuntatoiminta, vapaapalokuntatoiminta, lähtee rapautumaan, niin sitten me
olemme tosi isoissa vaikeuksissa, myös julkisen talouden kannalta. Kyllä kuitenkin se, että
meillä on olemassa vapaa- ja sopimuspalokuntia, on sellainen asia, että me olemme viimei-
sen turvallisuuspalvelun saaneet pidettyä lähipalveluna, palo- ja pelastustoimen. En yh-
tään vähättele ammattipalomiesten osaamista, se on aivan loistavaa — Kuopiossa anne-
taan loistava koulutus — mutta kuitenkin tämä vapaaehtoispuoli pitää pitää pystyssä. Se on
sillä lailla ihan eri tavalla rakentunut kuin vaikka poliisin toiminta. [Ari Jalonen: Mä sa-
noin just noin!]

15.15 Sirpa Paatero sd: Arvoisa rouva puhemies! Yksi pala elikkä pelastuslaitosten
osuus on tänään tästä isosta paketista täällä. 

Ensin kiitokset: hyvä, että siinä ensihoitokysymyksessä pitäydyttiin tässä samassa alue-
jaossa eikä annettu sitä markkinoiden hoidettavaksi yhtiöille, niin kuin tässä jossain vai-
heessa oli suunnitelmia. 
17



Pöytäkirjan asiakohta PTK 22/2017 vp
Äsken jo mainitsin, että meillä on nämä alueelliset haasteet tämän epäsuhtaisen koon
kanssa, on se sitten Uusimaa tai ovat ne sitten pienemmät maakunnat, mitkä tulevat ole-
maan sekä sotessa että pelastuslaitoksen yhteydessä.

Meillä viime viikolla oli täällä maakunta- ja sote-järjestämislaki, iso paketti, ja todella-
kin äsken luin sähköpostia ja totesin, että nyt siihen tehdään täydennystä, täydentävää la-
kiesitystä, ja täytyy myöntää, että hämmästyin hieman: eikö nyt olisi ollut mahdollista
odottaa, niin ettei viikko sen jälkeen, kun se iso paketti on tänne tullut, missä on myöskin
pelastuslaitoksen rahoitus, olla uudestaan käsittelemässä sitä pakettia? Elikkä meillä siinä
hallintovaliokunta juuri viime viikolla aloitti, ja nyt sitten ehkä kuukauden, kahden päästä
tulee tämä rahoitusosuus ihan samaan lakiin. Hämmentävää hieman tältä osuudelta. En ol-
lenkaan kiistä, etteikö pelastuslaitoslaki, joka tänään on täällä, ole oma kokonaisuutensa,
mutta että tulee rahoituslaki, joka tulee osaksi sitä lakipakettia, joka meillä jo on ollut tääl-
lä — se oli hämmentävää.

Tähän kyseessä olevaan lakiesitykseen liittyy myöskin malli, jolla liikelaitos on sitten se
pelastuslaitoksen ohjaava. Maakuntavaltuusto päättää sen tason, millä pelastuspalveluita
pitää saada, mutta liikelaitos on se, joka ohjaa. Minä en oikein ole vielä omaksunut, miksi
meillä ei voisi olla myöskin maakunnassa — kuten tällä hetkellä kunnassa, ihan normaa-
listi, on kunnanvaltuusto ja lautakunta, joka sitten ohjaa sitä virastoa, jonka nimi on sosi-
aali- ja terveysvirasto tai pelastuslaitos — sama malli, että meillä olisi maakuntavaltuusto,
lautakunta sotelle ja oma lautakunta pelastuslaitokselle, jolloinka poliittiset päätöksenteki-
jät pystyisivät vaikuttamaan suoraan pelastuslaitoksen toimintaan, sen rahoitukseen, sen
toiminnan tasoon, henkilöstöön, kiinteistöihin, kalustoihin ja kaikkeen. Nyt se tulee liike-
laitoksen sisälle ja sitä ohjataan sieltä kautta. Minusta tämä kuulostaa vähän kummalliselta.

Kiinteistöjen osalta lakiesityksessä lukee, että ne vuokrataan kunnilta, niin kuin sote-
kiinteistöt. Ja ajattelin — kun en huomannut äkkiä — onko siinä tarkennuksessa se 3 vuot-
ta, samoin kuin sote-kiinteistöillä, minkä ajan maakunta vuokraa näitä pelastuslaitokseen
liittyviä kiinteistöjä, sillä kaikki irtain omaisuushan siirtyy myöskin sotessa maksutta maa-
kunnalle kunnilta. Elikkä kunnat ovat tässä ne, jotka maksavat, ja kunnille myöskin jäävät
velat kiinteistöistä senkin jälkeen, jos ei maakunta ehkä muutaman vuoden päästä niitä
enää käytä. Eli tähän vuosimäärään ehkä tarkennus, että onko se sama kuin sotessa kiin-
teistöjen vuokrauksen osalta.

Hieman hämmennyin tässä hetki aikaa sitten, kun keskustan edustajat kysyivät, onko tä-
hän tiukka valtionohjaus ja miksi sen pitää olla näin tiukka. Viime viikolla ihan samaiset
edustajat olivat todella tyytyväisiä, että soteen tulee todella tiukka valtionohjaus. En oikein
ymmärrä, minkä takia sitten yhtäkkiä tässä pelastuspuolella ei olisi tiukkaa valtionohjaus-
ta, jos koko sotessa on tiukka valtionohjaus ja koko maakuntahallinnossa on tiukka val-
tionohjaus, niin rahoituksen osalta kuin kaiken toiminnankin osalta, jopa niin, että valtio-
neuvosto voi alistaa itselleen päätöksenteon, jos maakunnat eivät oikeasti tee niin kuin val-
tioneuvosto haluaa. Mutta se oli hämmentävää vain minun mielestäni, muita se epäsuhta,
että toisessa pitäisi olla tiukka valtionohjaus ja toisessa löysä, ei varmaankaan hämmennä.

Alueellisesti tätä tasapainoa on varmaan hyvä hakea myöskin pelastushelikopteriosuu-
desta, sillä meillä on kaakkoiskulma Suomessa sellainen, jossa siis saaristojen ja merialuei-
den osalta ei ole käytössä helikopteritoimintaa. Täällä länsirannikon puolella semmoinen
toiminta on olemassa ja se kattaa, mutta tuolla itäisellä Suomenlahdella tämmöistä heli-
kopteritoimintaa ei ole. Se ei ole tämän lakiesityksen varsinainen asia, mutta toivoisin, että
18



Pöytäkirjan asiakohta PTK 22/2017 vp
kun tätä kattavuutta Suomeen tämän kaiken palveluvalikon osalta katsotaan, niin tämä oli-
si siellä myöskin mukana.

15.21 Eero Lehti kok: Arvoisa puhemies! Isäni aloitti palokunnassa 15-vuotiaana ja jat-
koi 85-vuotiaaksi pitämällä Savion VPK:n kirjanpitoa, ja niin sain minäkin näistä palokun-
ta-asioista varsin nuorena rokotteen, mistä lähtien sitten sen aikaa, kun katsoin olevani jon-
kinnäköiseen sammutustoimintaan tai apumieheksi sopiva, olin mukana hälytysjoukoissa.
Olen seurannut omalla paikkakunnallani 50-luvulta lähtien, kuinka pelastus- ja ennen kaik-
kea palotoiminta on järjestetty. Savion pienessä kylässä, jossa oli noin tuhat asukasta, oli
kaksi vpk:ta, jotka kilpailivat sinnikkäästi paloautojen komeudella ja jäsenmäärällä ja ilta-
mien pidolla. Hyvä niin. Meni yksi sukupolvi, rahat loppuivat, ja niin pantiin paloautot sa-
man tallin sisään ja yhteistyö jatkuu edelleenkin tänä päivänä.

Keravan kannalta, johon Savio kuuluu, vasteaika saattoi käsitykseni mukaan silloin olla
hieman pidempi kuin tällä hetkellä, mutta henki oli sitäkin suurempi. Kaikki kokivat palo-
kunnan yhteiseksi asiaksi, ja sitä tuettiin kaikin käytettävissä olevin keinoin. Kauppalan ja
ennen kaikkea kaupungin kehityksen myötä sitten vapaapalokunnille alettiin antaa vanhaa
kalustoa, koska, sanoisiko, virkaehtosopimuksen mukaisilla tuntipalkoilla vanhoja vehkei-
tä kuulemma ei kannattanut korjata mutta talkoilla kylläkin, ja rahaa annettiin vähän, niin
että kansitiivisteet sun muut paloautosta saatettiin vaihtaa. Siitä lähtien merkittävä osa re-
sursseista, varsinkin silloin kun on joku isompi tilanne, tulee sopimuspalokunnista eli va-
paaehtoisista. Ja näyttää siltä, että myös nuoria saadaan mukaan, varsinkin, jos on järkevää
tekemistä — ja sitähän palokunnassa on — mutta ennen kaikkea henkilöitä, jotka ovat in-
nokkaita johtamaan ja opettamaan nuoria. Meillä on jonoa palokuntaan, hyvä niin.

Sitten vähitellen kolme kuntaa, Kerava, Tuusula ja Järvenpää, yhteensä yli 100 000 ih-
mistä, totesi, että yhden kunnan tehtävänä on ostaa tikasauto ja muiden kuntien tehtävänä
on ostaa jotain muita. Palopäälliköiden yhteistyö toimi erittäin hyvin, ja jos ei toiminut hy-
vin, niin kunnanjohtajat vihelsivät pelin poikki ja sopivat, mitä tehdään.

Vähin erin sitten alkoi tapahtua. Sairaanhoito, joka oli koko maassa enemmän tai vä-
hemmän myös yksityisen yritystoiminnan piirissä, jäi jalkoihin, niin että yksityisistä sai-
raanhoitoyrittäjistä taitaa 200:sta olla noin nelisenkymmentä jäljellä, mikä tarkoittaa sitä,
että myöskään tämän kapasiteetin lähtövalmius ja saatavuus ei ainakaan ole parantunut.
Minun mielestäni se oli paha virhe, joka tehtiin, kun julkiselle viranomaiselle annettiin
määräysvalta siitä, mitä missäkin tilanteessa käytetään.

Kun siirryttiin sitten Keravan ja myös Tuusulan osalta Vantaan isäntäkuntaan, niin alkoi
tapahtua. Tuusula antoi sellaisen tontin, määräsi paloaseman paikalle, mihin yksikään yri-
tys ei olisi valmis panemaan minkäännäköistä taloa pystyyn. Tuusulasta on vaikea löytää
liejuisempaa paikkaa, sinne tarvittiin 20 metriä paalua 3 metrin jaotuksella, kun kadun toi-
sella puolella olisi ollut ihan kelvollista rakennusmaata. Tuusula sai myytyä, sanoisinko,
yleisen alueen, jota ei kellekään muulle olisi voitu myydä. Myös Vantaa, joka rakennutti,
rakensi sellaisen paloaseman, jossa on neljä neuvotteluhuonetta, kun kuulemma niitä tar-
vitaan neljä, koska jokaiselle porukalle pitää olla omansa. En ymmärrä tänä päivänäkään,
miten asia voi olla niin, mutta niin vain kollegiaalinen — mihin täällä viitattiin — käsittely
johti siihen, että kun palomiesten esimies on usein entinen palomies, niin kyllä se joutuu
palkitsemaan entisiä kollegoitaan siten, että pelit ja pensselit ovat viimeisen päälle. Jos kat-
sotaan yksityisellä puolella vastaavia investointeja, niin kateeksi käy tätä palopuolen in-
vestointien määrää.
19



Pöytäkirjan asiakohta PTK 22/2017 vp
Se, että siirrytään sopimuspalokunnissa käyttämään julkiselta sektorilta jäänyttä kalus-
toa, tarkoittaa käytännössä sitä, että yksikköhinnalla tämä sopimuspalokunnan tunti- ja
työpanos on kaikista halvinta: se on harrastustoimintaa, vapaaehtoista, niin kuin vanha
vpk-käsite antaa ymmärtää. Mutta vpk on monessa muussa asiassa myös väliin tuleva
muuttuja. Kyllä Tuusulassa Letku, joka oli vapaapalokunnan tanssipaikka, on ollut parem-
pi parisuhteiden valmistaja kuin mikään muu julkinen viranomainen, ja väestö on varmasti
sen johdosta edelleenkin elinkelpoista. Eli palokunnan iltamista ja vuokratuista tiloista
moni urheiluseura sai monin, monin verroin enemmän tukea toiminnalleen kuin mitä kun-
tien tai muiden avustusten avulla eläminen tällä hetkellä tarkoittaa.

Puhumattakaan sitten yhteisöllisyydestä. Palokunta on paikka, jossa kaikki ovat saman-
arvoisia, ellei kauluslaatoissa ole sitten kokemusperäistä tai muuta ansiota, oikeutetusti
useimmiten saatua. Sinne voivat tulla kaikki ja hyvin usein myös tulevat. Se on myös nuo-
rille miehille erinomainen, sanoisinko, itsensä kehittämiseen: siellä on mahdollista saada
taitoja, olivat ne sitten kansalaistaitoa, ensiaputaitoa tai muuta vastaavaa. Tämän johdosta,
jos ja kun joillain alueilla sopimuspalokuntaan ei enää voida rekrytoida ehkä samoissa
määrissä kuin aikaisemmin, sopimuspalokunnan toimintaedellytysten ylläpitämisestä on
tässä yhteydessä myös huolehdittava.

Arvoisa puhemies! Uskon, että valtio ja alueellisuus toimivat hyvin, mutta sinänsä Uu-
simaa on henkisesti niin suuri alue, että en jaksa uskoa, että se on identtinen minkään muun
maakunnan kanssa. Yli miljoona ihmistä, Liljendalista Hankoon, ruotsinkielisyyttä, suo-
menkielisyyttä, taajamia ja maaseutua, tiheästi asuttuja kaupunkeja samassa organisaatios-
sa tuntuu vähintäänkin haasteelliselta, ja varsinkin, jos mennään maakuntavaaleihin, niin
saapa nähdä, onko maakuntavaalien jälkeen maakuntavaltuustossa muita kuin Helsingin,
Vantaan, Espoon alueella olevia ja asuvia ehdokkaita. Eli maakunnan muut osa-alueet
saattavat jäädä täysin tämän kansalaistoiminnan osalta vaikutusmahdollisuuksien ulko-
puolelle.

15.28 Lea Mäkipää ps: Arvoisa puhemies! Haluan myös lyhyesti todeta, että täällä on pu-
huttu hyviä ja viisaita puheita. Kun tämä palo- ja pelastustoimi nyt tulee näiden 18 maa-
kunnan alaiseksi, niin tarkoituksena on, että nämä palvelut parantuvat ja laatu sitten myös
parantuu. 

Pelastustoimi käsittää, että 80 prosenttia on niitä kiireellisiä eli ensihoitotapauksia, eli
tärkeätä olisi, että joka kulmassa olisi näitä ambulansseja ja paloautoja saatavilla. Mutta,
kuten täällä myös sanottiin, tämä vapaapalokunta on tuiki tärkeä tämmöisissä pienissä syr-
jäkylissä, ja se on ainakin toistaiseksi toiminut hyvin.

Kun ajatellaan kansalaisen yhdenvertaisuutta ja ajattelen esimerkiksi omaa kuntaa tai
niitä syrjäkylien kuntia, niin täytyy todeta, että ihmishenki ei siellä maksa niin paljon kuin
kaupunkiseudulla. Meilläkin esimerkiksi on 12 tuntia ambulanssi hoitotasoinen. Sitten pi-
täisi mennä 30—40 kilometrin päähän, mistä voi tulla apua, tai pahimmissa tapauksissa
menee yli kolmen tunnin, jolloin esimerkiksi tämä liuotushoito pitäisi saada mahdollisek-
si. Eli viimeinen Pirkanmaan maakuntavaltuusto teki päätöksen, että juuri Kurusta, joka on
nykyistä Ylöjärveä, lopetettiin ja huononnettiin palveluja ja samoin sitten Kihniöstä. Mut-
ta onneksi Pirkkalassa toimii tämä lääkintähelikopteri. Niitähän on kaiken kaikkiaan 6
maassamme, ja on sanottu, että tämä kattaa noin 70 prosenttia koko Suomesta. Jos ajatel-
laan, kauanko kestää sitten se Pirkkalasta tulo esimerkiksi omaan kuntaani Kihniöön, niin
se on noin 30 minuuttia, ja siitä kiitos juuri näille lääkärihelikoptereille, että monta kertaa
20



Pöytäkirjan asiakohta PTK 22/2017 vp
on ihmishenki pelastettu. Jollei näitä kaikkia palveluja ole, niin tämä on meidän lopullinen
turvamme. Se, koska tämä helikopteri lähtee, riippuu sitten siitä, kuinka aluehälytyskeskus
[Puhemies koputtaa] antaa näitä ohjeita.

15.31 Ari Jalonen ps: Arvoisa puhemies! Edustaja Kurvinen ei ilmeisesti ymmärtänyt
Porin murretta riittävän selkeästi, eli sopimuspalokunnilla on erittäin suuri osa ja niillä on
iso rooli pelastustoiminnassa. Pelastustoiminta on iso kokonaisuus, joka koostuu pienistä
palasista, ja tämä yhteensopivuus, -toimivuus, on se avainkysymys. Se, mistä varmaan
edustaja Kurvisen väärinymmärrys johtui, oli se, kun toin esille niitä ongelmia, niitä huo-
lia, mitä varsinkin sopimuspalokuntaan tulee kohdistumaan ja kohdistuu. Mutta tämä sy-
nergiaetu, mikä on siis ohjannut tähän 18 alueen malliin, on se avainkysymys, ja tästä on
pidettävä huolta. 

Toinen asia, mikä on tässä isoin ja merkittävin, on tosiaan tämä koulutusuudistus. Tässä
kohtaa, kun ensihoito tulee pelastustoimelle, on myös otettava esille tämä pelastajatutkin-
non, pelastajan ammattipätevyyden, lisääminen terveydenhuoltoammattitutkintojen jouk-
koon, mikä mahdollistaa sitten näitä toimivia synergiatoimintoja.

Puhemies Maria Lohela:  Ministeri Risikko, 2 minuuttia.

15.32 Sisäministeri Paula Risikko (vastauspuheenvuoro): Arvoisa rouva puhemies! Kii-
toksia näistä kommenteista, täällähän tuli hyvin tätä asiaa tukevaa tekstiä. Hyvä niin, ja
mielestäni oli hienoa, että täällä tulivat myös pelastustoimen ja palokunta-aatteen kannat-
tajat esiin. Kiitos. Mutta sitten kahteen kysymykseen.

Toinen oli edustaja Jalosen kysymys, ja muutkin kysyivät tästä koulutuksesta: Meillä on
tuolla pelastustoimen puolella käynnistetty nyt tällainen suurempikin koulutusremontti sii-
tä, että esimerkiksi pelastajatutkinnon suorittanut voisi suorittaa lähihoitajatutkinnon siinä
samalla, koska tulevaisuuden työt ovat hyvin hyvin moninaisia ja se laajentaisi sitä osaa-
misaluetta. Pelastusopiston tutkinnon, pelastajatutkinnon, suorittaneillahan on hyvin vah-
va ensihoidon osaaminen, mutta olisi hienoa, että kaikki saisivat vielä laajemman, kuten lä-
hihoitajalla tulee olla. Täällä Helsingissä sitä on jo mahdollistettu mutta Kuopiossa ei, ja
nyt on tarkoitus yhtenäistää näitä koulutuksia. Sitten kaiken kaikkiaan tämmöinen päällys-
tökoulutus ja niin edelleen nyt läpivalaistaan ja katsotaan, mitä siinä voidaan tehdä.

Mutta sitten haluaisin toiseen asiaan: Täällä vähän viitattiinkin jo siihen, että miten tämä
liikelaitos, ovatko pelastustoimi ja sote samassa liikelaitoksessa. Täytyy sanoa tässä nyt,
ettei jää kenellekään väärää käsitystä: Maakunta voi päättää, ovatko nämä yhdessä vai erik-
seen. Sote-laissa, mikä täällä eduskunnassa on, on virhe. Siellä sanotaan, että on vain yksi
liikelaitos — ei pidä paikkaansa, ja STM on luvannut korjata sen. Saa tehdä niin monta lii-
kelaitosta kuin tarvitaan, ja henkilökohtaisesti kannatan, että esimerkiksi pelastuksella pi-
tää olla oma liikelaitos eikä samassa soten kanssa, koska kuitenkin niillä on omat ydintoi-
mintonsa. Kannatan lämpimästi, että näin tapahtuu, ja se on mahdollista lain mukaan, ja se
on aikoinansa, ennen joulua, sovittu. En tiedä, miksi STM:n laissa se sitten virheellisesti
on. Ovat luvanneet korjata. — Kiitos.

Keskustelu päättyi.
21



Pöytäkirjan asiakohta PTK 22/2017 vp
Asia lähetettiin hallintovaliokuntaan, jolle perustuslakivaliokunnan ja sosiaali- ja terveys-
valiokunnan on annettava lausunto.
22


