















































DEM29C3.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

7. Lakialoite laiksi Suomen perustuslain 1 §:n muuttamisesta
Lakialoite LA 12/2017 vp Ville Tavio ps

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 7. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

18.24 Ville Tavio ps (esittelypuheenvuoro): Arvoisa herra puhemies! Perustuslakialoit-
teeni kysymys kuuluu: mikä on Suomen valtion olemassaolon tarkoitus? Minun vastauk-
seni tähän kysymykseen on, että sen tarkoitus on muodostaa kansallisvaltio, joka palvelee
suomalaisten etua. Palvella suomalaisten etua niin, että suomalaiset voivat elää rauhallises-
ti ja turvassa sekä tehdä töitä yhtenä kansana kotimaata rakentaen. Alamme olla sen par-
taalla, että maamme perustuslaillinen tulkinta ei enää palvele ensisijaisesti Suomen kansan
etua. Esitänkin tällä lakialoitteella perustuslakiin sen kirjaamista, että Suomen valtion en-
sisijainen tehtävä on Suomen kansalaisten oikeuksien turvaaminen. [Olavi Ala-Nissilä:
Mitä muuta se voisi olla?]

Lainsäädäntötyö on yhtäältä reagointia ympäröivässä maailmassa havaittuihin ongel-
miin ja toisaalta järjestyksen tuomista yhteiskuntaan. Perustuslaki määrittää sen järjestyk-
sen, jonka perustalle muu lainsäädäntö rakentuu. Perustuslain ei pidä olla liian tulkinnan-
varainen ja väljä, mutta jos se toisaalta pureutuu kaikenlaisiin yhteiskunnan yksityiskoh-
tiin, siitä tulee liian kiinnittynyt päivänpolitiikkaan, jonka suhdanteet muuttuvat nopeasti.
Stabiili perustuslaki tuo vakautta koko yhteiskuntaan ja edesauttaa valtion toiminnan en-
nustettavuutta ja kansalaisten menestymistä. Niinpä perustuslakia tulee täydentää vain sil-
loin, kun ehdotettu lisäys ei ole ohikiitävään päivänpolitiikkaan liittyvä asia vaan jotakin
pysyvää, mikä perustuslaista on aiemmin puuttunut.

Ehdottamani lisäys perustuslain alkuun on juuri tällainen. Ehdottamani lisäys merkitsee
esimerkiksi sitä, että varsinkaan laittomasti maahan saapuneille ja laittomasti maassa ole-
ville ei tulla antamaan samoja oikeuksia kuin laillisesti kotimaassaan asuville suomalaisil-
le. Omien kansalaisten etusijan mainitseminen perustuslaissa lisäisi Suomen kansalaisuu-
den merkitystä ja osaltaan estäisi siis tulkitsemasta perustuslakia tulkinnallisissa rajatilan-
teissa niin, että Suomen oikeuspiirissä olevat toisten maiden kansalaiset olisivat täysin sa-
manarvoisesti oikeutettuja kaikkiin oikeuksiin ja etuuksiin kuin Suomen kansalaiset. Suo-
men kansalaisuudella tulee olla merkitystä. On surullista, miten Suomen kansalaisuuden
merkitystä poljetaan maahan. Tätä ei tule vain katsella vierestä. 

Arvoisa herra puhemies! Elämme kansakuntamme kannalta kriittistä aikaa. Suomen po-
liittisen eliitin lietsoma sokea usko Euroopan unioniin ja monikulttuurisuusideologiaan
 Tarkistettu
4.0



Pöytäkirjan asiakohta PTK 32/2017 vp
ovat vaarantaneet Suomen itsenäisyyden. Oma kansallisvaltio, vapaa itsenäinen Suomi, on
parasta, mitä meillä voi olla. Valitettavasti tämän tosiasian tunnustava kansallismielinen
ajattelu on ajettu ahtaalle. Kansaa vaiennetaan poliittisen korrektiuden voimin. Kansa on
vilpittömästi äänellään valinnut poliitikot tänne ajamaan kansakuntamme yhteistä etua. Ei
ole kansallinen etu ajaa aktiivisesti Euroopan unionin vallan lisääntymistä tai massamaa-
hanmuuttoa täysin erilaisista kulttuuripiireistä. Joudumme pysähtymään ja kysymään, mi-
hin määrään asti vieraskielisen väestönosan on kansallisen edun kannalta suotavaa kasvaa
Suomen valtion maaperällä. Suhteettoman ylikansallisuuden ja monikulttuurisuuden uto-
pistinen tie on pienelle kansallisvaltiolle tuhon tie.

Arvoisa herra puhemies! Suomi on ollut yhden kansakunnan valtio ja koti. Nyt globaa-
liin valtaan taipuvaiset tahot ovat romuttamassa hyvinvointiamme. Suomesta ollaan luo-
massa monikansallista sosiaalitoimistoa. Vanhat puolueet ovat unohtaneet, että Suomea tu-
lee rakentaa ensisijaisesti suomalaisia varten. Suomen veronmaksajien sukupolvien saatos-
sa kerryttämä kansallisomaisuus kuuluu Suomen kansalle. Se ei kuulu jaettavaksi kaikille
maailman kansoille.

Monikulttuurisuusideologia on uudenlaista kommunismia, joka on tuhoon tuomittu, sil-
lä suuren vapauden vastapainona on oltava aina suuri vastuu. Vasemmiston Suomessa vas-
tuun ottaminen omasta elämästä ei kuulu enää ihmiselle itselleen lainkaan vaan vastuu on
valtiolla. Oikeiston Suomessa taas vastuuta ei kanneta enää kaverista lainkaan vaan menes-
tymisen mittana on pankkitilin saldo. Sekä vasemmistopuolueiden että oikeistopuolueiden
kollektiivinen luisuminen perustuslain tulkintoja myöten monikulttuurisuusideologiaan on
häpeäksi Suomen kansalle.

Perustuslaki tulisi nostaa arvoonsa ei vain perusoikeuksien turvaajana vaan myös sen
tärkeimmän lähtökohdan turvaajana, että Suomen kansalla on oikeus omaan valtioonsa.

18.31 Jani Mäkelä ps: Arvoisa puhemies! Perustuslaki määrittää sen pohjan, jolla taval-
lisia lakeja voidaan säätää, ja tämän pohjan on syytä vastata sitä käsitystä oikeasta ja tavoi-
teltavasta, joka valtaosalla kansalaisiamme on. Olen siinä käsityksessä, että suomalaisten
enemmistön näkemyksen mukaan maan tulee huolehtia ensin kansalaisistaan, heistä, jotka
ovat maamme ja sen hyvinvoinnin aikojen kuluessa rakentaneet, ja jos jotain jää yli, sillä
voidaan kenties parantaa maailmaa. Nyt kuitenkaan meillä ei suinkaan jää yli. Valtiontalo-
udessa on valtavia säästöpaineita siitä huolimatta, että velkaannumme jatkuvasti. Tässä ti-
lanteessa meidän on tärkeää ymmärtää, ettemme voi ratkaista kaikkia maailman ongelmia
tai ottaa kaikkia sosiaaliturvamme piiriin. Nyt meillä kuitenkin on käsissämme erikoinen
tilanne, jossa oma lainsäädäntömme voi estää meitä asettamasta omaa maatamme ja kan-
saamme etusijalle, kun näitä välttämättömiä valintoja täytyy tehdä. Monelle ihmiselle tämä
voi tulla yllätyksenä, miten tiukkoja rajoja perustuslakimme ja sen nykyinen poliittisen sä-
vyinen tulkinta voi tässä asiassa aiheuttaa.

Arvoisa puhemies! Tämä edustaja Tavion ehdottama muutos perustuslakiin on mieles-
täni hyvä aloitus tämän asian kuntoonsaamiseksi.

18.32 Leena Meri ps: Arvoisa puhemies! Haluaisin muistuttaa mieliimme Suomen perus-
tuslain muuttamisen, kun sinne lisättiin, että Suomi on Euroopan unionin jäsen, ja perus-
tuslakivaliokunta totesikin, että tämä on täydellisyysperiaatteen kannalta perusteltua ja
säännöksen luonne on toteava eikä oikeustilaa muuttava. Täältä äsken huudahdettiin, kun
edustaja Tavio esitteli tätä lakialoitetta, että no eikös se nyttenkin ole jo lain tulkintaa, että
2



Pöytäkirjan asiakohta PTK 32/2017 vp
ajatellaan Suomen etua ensin. Olemme kuitenkin säätäneet myös tämän säädöksen Euroo-
pan unionista niin kuin toteavana ja oikeustilaa vahvistavana. Ja tämä voisi olla hyvä, kun
ajattelemme näitä punnintoja, mitä itsekin perustuslakivaliokunnan jäsenenä joudun teke-
mään, näissä tilanteissa, joissa punnitaan erilaisia perusoikeuksia ja perustuslain säännök-
siä. Tuli mieleen tässä Suomen ja Norjan välinen niin sanottu Tenojoen sopimus, josta oli
paljon keskustelua, ja perustuslakivaliokunnassa punnitsimme vastuuta ympäristöstä pe-
rustuslaissa, omaisuudensuojaa, saamelaisten asemaa alkuperäiskansana ja yhdenvertai-
suutta — siinä jouduttiin suorittamaan valtava punninta. Jos jollekin alueelle tulee useam-
pi perusoikeus, niin kuin esimerkiksi saamelaisille, niin siihen tulee tietyllä tavalla enem-
män painoarvoa tästä erityissuojasta johtuen. Siinä mielessä minusta voisi olla hyvä ajatus,
että me pohtisimme vakavasti tämäntyyppistä kirjausta perustuslakiin. Silloin erilaisissa
punnintatilanteissa voisimme saada sieltä myös tukea näille tulkinnoille.

18.34 Jani Mäkelä ps: Arvoisa puhemies! Todettakoon vielä, ettei perustuslaki Suomes-
sa suinkaan ole mikään muuttumaton monumentti, niin kuin monesti ajatellaan esimerkik-
si Yhdysvalloissa tai joissain muissa maissa olevan. Perustuslakiamme ollaan muutettu
menneinä vuosikymmeninä useita kertoja. Hyvänä esimerkkinä tämä edustaja Meren mai-
nitsema muutos EU-jäsenyyden kirjaamisesta perustuslakiin. Tämänhän teki edellinen
eduskunta, ja silloin sitä perusteltiin niin, että sen piti olla vain asiantilan kirjaaminen la-
kiin. Kuitenkin nyt on tullut esiin tilanteita, että tätä kirjausta käytetään asiantuntijalausun-
noissa vipuvartena sen perustelemisessa, ettei Suomi voisi erota EU:sta tai rahaliitosta, eu-
rosta. Näinhän tämän ei pitänyt mennä, mutta näin se kuitenkin on mennyt, ja tämä johtaa
siihen, ettei näitä tulkintoja voisi tehdä. Myös tällaisen kirjauksen poistaminen perustus-
laista voisi olla perusteltua. On sieltä aikojen kuluessa poistettu asioita, myös hyviä asioi-
ta, joita sinne voisi ajatella lisättävän.

18.35 Ville Tavio ps: Arvoisa herra puhemies! Edustaja Mäkelä on oikeassa, että perus-
tuslakia on muutettu aiemminkin. Vuoden 1995 perustuslakiuudistusta edeltäneeseen pe-
rustuslakiin kuului vahvemmat kansalaisoikeudet. Kun perustuslakia on viimeksi suurem-
min muutettu, silloin ei vielä hahmotettu riittävästi sitä asiaintilaa, miten hyvinvointival-
tiota uhkaavaksi ja epäoikeudenmukaiseksi se olotila voi muodostua, kun Suomen kansa-
laisten oikeudet ulotetaan koskemaan jokaista Suomen oikeudenkäyttöpiirissä olevaa hen-
kilöä. 

Olen oikein tyytyväinen, että paikalla on myös kollega Leena Meri, joka on perustusla-
kivaliokunnan jäsen. Hän ymmärtää tämän asian erittäin hyvin. Esimerkiksi kun täällä hal-
litus yritti kotoutumistuen alentamista, niin sen todettiin kuitenkin lopulta olevan vastoin
perustuslakia, koska se kohtelisi erilaisesti työtöntä maahanmuuttajaa suhteessa työttö-
mään Suomen kansalaiseen. Näin ollen voidaan jo todeta, että nykyinen perustuslain muo-
toilu on osoittautunut Suomen kansalaisille ja suomalaisille veronmaksajille varsin
epäedulliseksi.

18.36 Leena Meri ps: Arvoisa puhemies! Minusta on kyllä vähän kummallista, että täällä
salissa ei tosiaan ole kuin edustaja Tavio, edustaja Mäkelä ja minä keskustelemassa näin-
kin isosta asiasta. Nämä puhuttavat hyvin paljon kansalaisia, ja meihin myöskin otetaan
hyvin paljon yhteyttä siitä, mitä siellä perustuslaissa lukee ja miten se rajoittaa ja muuta.
Nyt olisi ollut mainio tilaisuus käydä keskustelua perustuslaillisista tulkinnoista, mutta en
3



Pöytäkirjan asiakohta PTK 32/2017 vp
näe täällä edes edustaja Zyskowiczia, joka niin mielellään näistä keskustelee. Harmi, että
hän ei nyt vaivautunut paikalle. En tiedä, missä on. 

Itse ottaisin vielä tähän yhden ajatuksen siitä, mitä tämän tyyppinen pykälä voisi tukea.
Meillähän on ajateltu näin, että ihmiset ovat yhdenvertaisia lain edessä ja ketään ei saa il-
man hyväksyttävää perustetta laittaa eri asemaan, mutta jos hyväksyttävä peruste on, niin
silloin on voitu säätää säädöksiä. Esimerkiksi naisten asemaa on voitu parantaa sillä, että
tavallaan syrjitään miehiä, jotta päästään siihen tavoitteeseen. 

Sitten meillä on toisaalta perustuslain 9 §, joka toteaa, että Suomen kansalaisilla ja
maassa laillisesti oleskelevilla ulkomaalaisilla on vapaus liikkua ja valita asuinpaikkansa.
Nyt itse voisin ajatella, että tällaisella kirjauksella voisimme saada lisätukea siihen ajatuk-
seen, mitä minulla itselläni on ollut, että esimerkiksi jos henkilö on saanut kielteisen tur-
vapaikkapäätöksen ja lainvoimaisen ratkaisun poistua maasta, niin tämä voisi olla hyväk-
syttävä syy rajoittaa esimerkiksi liikkumista. Meillähän on nyt ongelmia siitä, että ihmisiä
on jonkin verran kateissa, ja tämä aiheuttaa huolta ihmisissä. Tämän tyyppinen kirjaus voi-
si antaa siihen lisätukea. Itse katson, että se olisi mahdollista jo nykyisenkin perustuslain
säädösten yhteydessä. Tätä ei ole testattu, mutta tästä olisi nyt hyvä keskustella. Tosiaan
harmi, että me täällä kolmestaan keskustelemme. 

18.38 Ville Tavio ps: Arvoisa herra puhemies! Edustaja Meri sanoi sen aika osuvasti. On-
kin ihme, miksi näin sinänsä mielenkiintoisesta aiheesta kuin Suomen kansalaisten etusi-
jalle asettamisesta ei ole muiden puolueiden edustajia vaivautunut edes paikalle keskuste-
lemaan. En tiedä, onko tämä aihe arka vanhoille puolueille, mutta ainakin voidaan todeta,
että se on tärkeä perussuomalaisille. Ilman perussuomalaisia tätä keskustelua ei täällä käy-
täisi.

Perustuslain muutoksia ylipäänsä on esitetty tietääkseni äärimmäisen harvoin, siten
tämä ei ole aloitteena mitenkään tavanomainen. Mutta pidän tätä kuitenkin hyvin ajankoh-
taisena asiana, sillä keskustelu käy kovempana kuin koskaan siitä, säilyykö luottamus suo-
malaiseen järjestäytyneeseen yhteiskuntaan, koska luottamus järjestäytyneeseen yhteis-
kuntaan edellyttää, että suomalainen veronmaksaja tietää, että hänen maksamansa verot
käytetään ensisijaisesti hänen omaa yhteiskuntaansa edistävään toimintaan. Veronmaksu
taas vieraiden valtioiden kansalaisten hyvinvoinnin tukemiseksi on aika kaukana järjestäy-
tyneen valtion ydintehtävistä, niin että syntyy jo luottamuspulaa Suomen valtion kykyyn
huolehtia omista kansalaisistaan. Tämä on ilmentynyt, kuten puhemieskin hyvin tietää, esi-
merkiksi miljardien eurojen käyttämisenä laittomien maahanmuuttajien elättämiseen tai
ylivelkaantuneen Kreikan valtion tukemiseen.

18.40 Leena Meri ps: Aarvoisa puhemies! Vielä lopuksi tässä haluan käyttää puheenvuo-
ron siitä, että kiitän edustaja Taviota rohkeudesta kuitenkin tuoda tämä keskusteluun.
Nämä eivät ole aina yksinkertaisia asioita, ja erityisesti silloin kun liittyy maahanmuuttoon
ja turvapaikanhakijoihin, se on hyvin tunteita herättävää. Ja niin kuin tiedämme, maahan-
muuttoa on monenlaista. Monilla ihmisillä on aito tarve, ja he saavat täältä turvapaikan.
Lapset, perheet, ikäihmiset ovat silloin erittäin tervetulleita. Mutta tulkintatilanteisiin voi-
simme tarvita selkänojaa myös tämän kautta. Toivon, että tämä herättäisi keskustelua, mut-
ta ainakaan tänään se ei nyt tämän enempää herätä. Edustaja Tavio ja Mäkelä pitivät hyviä
puheenvuoroja, ja kiitän tosiaan siitä, että tämä asia tuotiin tänne.
4



Pöytäkirjan asiakohta PTK 32/2017 vp
18.41 Ville Tavio ps: Arvoisa herra puhemies! Nyt kun täällä ei ole paikalla vanhojen
puolueiden edustajia tätä opponoimassa, niin opponoin itseäni sen verran, että totean täl-
laisen omien kansalaisten asettamisen etusijalle sisältyvän kyllä universaalissa mittapuus-
sa hyvin useiden eri maiden perustuslakiin. Nuo perustuslait toki ovat muissakin maissa
muuttuneet ja muovautuneet ajan sisällä, mutta esimerkiksi ehkä maailman tunnetuin pe-
rustuslaki, Yhdysvaltain perustuslaki, kyllä toteaa selvästi, että se on omien kansalaisten
suojaksi laadittu.

Kuitenkin haluan ottaa esiin myös, ikään kuin itseäni opponoidakseni vielä, esittämäni
valtion tehtävän, jonka siis tulisi olla ensisijaisesti omien kansalaistensa oikeuksien turvaa-
minen: tämä esittämäni tehtävä ei merkitse millään tavalla perusoikeuksien tai niille läheis-
ten ihmisoikeuksien heikentämistä, vaan kyse on siitä, millä valtiofilosofialla Suomen val-
tio on olemassa ja miten Suomen valtio puolustaa suomalaisten, omien kansalaistensa, oi-
keuksia myös seuraavat sata vuotta.

Keskustelu päättyi.

Asia lähetettiin perustuslakivaliokuntaan.
5


