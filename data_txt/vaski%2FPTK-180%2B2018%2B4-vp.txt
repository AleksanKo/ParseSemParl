















































DEM7479.tmp.xml


Pöytäkirjan asiakohta PTK 180/2018 vp
Pöytäkirjan asiakohta 

PTK 180/2018 vp

Täysistunto

Maanantai 18.3.2019 klo 12.00—14.31

4. Hallituksen esitys eduskunnalle laeiksi ampuma-aselain, vapaaehtoisesta maanpuolus-
tuksesta annetun lain sekä asevelvollisuuslain 97 a §:n muuttamisesta

Hallituksen esitys HE 179/2018 vp
Valiokunnan mietintö HaVM 37/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

12.23 Juho Eerola ps: Arvoisa rouva puhemies! Esitän, että eduskunta hyväksyy perus-
suomalaisten vastalauseessa esitetyn mukaiset lausumaehdotukset, joita on tässä yhteensä
viisi kappaletta ja jotka laajalla tavalla turvaavat kansalaisten yksilönoikeuksia. Eli lyhyes-
ti: esitän hyväksyttäväksi vastalauseemme mukaiset lausumaehdotukset.

12.24 Olli Immonen ps: Arvoisa puhemies! Perussuomalaisethan ovat alusta alkaen vas-
tustaneet tätä asedirektiivin voimaantuloa. Se vaikeuttaa metsästäjien, aseharrastajien, ase-
keräilijöiden ja urheiluampujien toimintaa kategorisesti. Samoin lakiehdotukset vaikeutta-
vat myös reserviläistoimintaa. Lakiehdotukset tekevät myös sääntelystä vaikeaselkoisen.

Perussuomalaiset esittivät jo tässä esityksen ensimmäisen käsittelyn yhteydessä nämä
pykälämuutokset, ja nyt tuli sitten hyvä esitys lausumaehdotuksista. Nämä ehdotukset ovat
hyvin perusteltuja, ja toteankin, että kannatan suurella lämmöllä tätä edustaja Eerolan te-
kemää esitystä.

12.25 Krista Mikkonen vihr: Arvoisa rouva puhemies! Niin kuin tässä edellä tuli esille,
tämä lakimuutoshan on lähtenyt tästä asedirektiivistä, ja sen lähtökohtana on ollut huoli sii-
tä, että aseita ei laajasti olisi ihmisten käytössä ja ennen kaikkea tällaisia vaarallisia aseita
ei leviäisi vaan sitä kontrolloitaisiin riittävän tarkasti.

No, tietysti nyt, kun tätä on Suomen lainsäädäntöön sovellettu, on huomioitu se, että
meillähän ollaan sillä tavalla erilaisessa tilanteessa kuin monessa muussa Euroopan unio-
nin maassa, että meillä maanpuolustus perustuu reserviläisarmeijaan. Niinpä tässä on yri-
tetty löytää semmoinen ratkaisu, millä voitaisiin tämä huomioida, ja tähän on laitettu täm-
möinen reserviläispoikkeus. Siinä on lähdetty nyt siitä kaikkein laajimmasta mahdollisesta
näkökulmasta, ei siitä, että niillä, joilla on sodanajan sijoitus, olisi mahdollisuus siihen
aseeseen, vaan laajemmin, niin että tässä on otettu ihan kaikki mukaan. Kun itse tuota kä-
 Tarkistettu
4.0



Pöytäkirjan asiakohta PTK 180/2018 vp
sittelyä käytiin, niin myös puolustusvaliokunnassa olisin ollut kyllä taipuvainen näkemään
niin, että olisin mieluummin lähtenyt tästä kapeammasta määrittelystä. 

Kaiken kaikkiaan on selvää, että on syytä tarkasti seurata, mitä tämä lakimuutos tarkoit-
taa, mitä se merkitsee aselupien määrissä, ja tarkkailla myös sitä, että aseita ei ajaudu vää-
riin käsiin eikä laittomille markkinoille. Poliisilaitos ja eduskunnan oikeusasiamieskin kä-
sittelyn yhteydessä esittivät huolen tästä, miten me pystymme varmistamaan sen, että asei-
ta ja aselupia ei liian helposti saa, ja onkin hyvä huolehtia siitä ja tarkastella tätä. Ja uskon
kyllä, että tämä huoli, mikä lain käsittelyn kestäessä on noussut esiin, otetaan todella tark-
kaan huomioon. Ja se ei esimerkiksi ole mikään automaatio, että jos liittyy reserviläisyh-
distyksen jäseneksi, niin sitä kautta automaattisesti sitten saisi jo aseluvan, vaan oikeasti
katsotaan ja varmistetaan, että se harrastustoiminta on aktiivista.

Esitänkin tähän lakiesitykseen nyt lausumaehdotuksen, joka kuuluu seuraavasti: ”Edus-
kunta edellyttää, että hallitus tarkkailee aselupien määrän muutosta sekä seuraa tarkasti si-
tä, ettei aseita ajaudu vääriin käsiin ja laittomille markkinoille. Seurannasta tulee raportoi-
da eduskunnalle ensi vaalikauden aikana.”

12.27 Matti Semi vas: Arvoisa rouva puhemies! Me teimme pykäläesityksen tähän asiaan
liittyen ja koetimme pyrkiä siihen, että rauhan aikana niitten aseitten määrää, mitä asekaa-
peissa säilytetään, nimenomaan näitten kertausharjoituksiin tarkoitettujen erittäin vaaral-
listen aseitten määrää, voitaisiin rajoittaa vähäsen, ja tavoitteena olisi, että se määrä, mikä
harjoitteluun tarvitaan, olisi sodanaikainen määrä. Tästä asiasta myös Poliisihallitus esitti
huolensa, siitä, että mitä enemmän meillä on asekaapeissa näitä vaarallisia aseita, sitä suu-
remmalla syyllä rikolliset ottavat niitä haltuun, ja näin niistä tulee näitä laittomia aseita,
mitkä ovat vielä vaarallisempia, kun ne ovat semmoisten ihmisten käytössä, jotka ovat ar-
vaamattomia. 

Minun mielestäni tämä edustaja Mikkosen tekemä lausumaehdotus on erittäin hyvä ja se
tukee meidän esitystämme, ja siksi minä kannatan tätä tehtyä lausumaehdotusta.

12.29 Veera Ruoho kok: Arvoisa puhemies! Edustaja Mikkonen tuossa jo hyvin kuvasi-
kin sitä, mihin nämä lainmuutokset pohjautuvat eli siihen EU:n asedirektiiviin. Mielestäni
ministeriö ja valiokunnat ovat tehneet hyvää työtä, jotta saimme reserviläispoikkeuksen ja
saimme muutoinkin tämän lain muutokset vastaamaan Suomen olosuhteita. Muun muassa
puolustuksemme yksi vahva pilari on yleinen asevelvollisuus, ja sitä kautta on tärkeää esi-
merkiksi, että reserviläiset myös harrastavat ampuma-aseurheilua.

Se on tärkeää, että aseet eivät saa joutua vääriin käsiin, ja sitten taas se, että jos ne ovat
olleetkin sinänsä ihan oikeissa käsissä mutta sen ihmisen elämässä sitten se mielenterveys
tai muut olosuhteet muuttuvat, niin ne on tärkeää saada pois. Olen kyllä hyvin pöyristynyt
siitä, kun näin pätkän siitä, kuinka nainen makaa maassa, selkään ammuttuna, tuolla Uu-
dessa-Seelannissa, huutaa ”help me, help me”, ’auttakaa minua, auttakaa minua’ ja äärioi-
keistolainen terroristi ampuu hänet kylmästi siihen maahan. Aseet eivät saa joutua vääriin
käsiin.

12.30 Jari Myllykoski vas: Arvoisa rouva puhemies! Vetää kyllä hiljaiseksi se, mitä
nämä viime päivien uutiset ovat olleet. Itse olen kyllä sitä mieltä, että reserviläisillä pitää
olla sodanajan tarpeisiin asekaapissa se, mitä kuuluu ollakin, jos sotaan joudutaan. Mutta
tämä mahdollisuus rajoittamattomasti olla vaarallisia ampuma-aseita kyllä johtaa siihen,
2



Pöytäkirjan asiakohta PTK 180/2018 vp
että meillä on mahdollisuus rikollisuuden kautta, terrorismin kautta mahdollistaa se, että
vaarallisia ampuma-aseita saavat ne, joilla ei mielenterveys ole kunnossa tai joilla on joku
muu tarkoitus järkyttää yhteiskuntaa tai omista lähtökohdistaan tehdä jotakin tuhoisaa yh-
teiskunnassa. Sille pitää saada joku raja.

Olen siinä mielessä edustajien Semi ja Mikkonen kanssa samaa mieltä, että kyllä meillä
pitää olla hallinnassa se, kuinka paljon on, kuinka monta on. Jos sillä on oma tarkoituksen-
sa maanpuolustuksen kannalta, olen sen kyllä hyväksymässä, mutta siihen, että asekaapis-
sa on enemmän kuin siihen on tarvetta, suhtaudun kyllä erittäin negatiivisesti, sillä nämä
tiedot yleensä kyllä sitten vuotavat niille rikollisjärjestöille taikka niille tahoille, jotka ha-
luavat järkyttää yhteiskunnan rauhaa, ja kohteena ovat ne aseen omistajat, joilta voidaan
saada näitä välineitä, joilla voidaan järkyttää yhteiskunnan rauhaa.

12.32 Reijo Hongisto sin: Arvoisa puhemies! On ollut mielenkiintoista keskustelua, joka
pohjaa tietenkin siihen, että kaikilla keskustelijoilla on tavoitteena parantaa yhteiskunnan
turvallisuuden tilaa. Se on erinomaisen hyvä, kannatettava asia. Itse pohdiskelen asiaa siltä
kannalta, että kun poliisi myöntää ampuma-aseen hankkimis- ja hallussapitoluvan, se teh-
dään aina tarkan harkinnan jälkeen. Jokainen luvanhakija joutuu perustelemaan, miksi ha-
luaa ampuma-aseen hankkia, ja pitää olla käyttötarkoitus — sellaisia niin sanottuja ylimää-
räisiä ampuma-aseita ei asekaapeissa kovinkaan paljoa ole. 

Kun yhteiskunnan turvallisuutta parannetaan, niin minä henkilökohtaisesti ajattelen
niin, että perimmäinen lähtökohta voi olla tämä: jos on henkilö, joka haluaa tieten tahtoen
vahingoittaa toista, niin ajattelen, olematta millään tavalla terveyden alan ammattilainen,
että tämän henkilön henkisessä terveydentilassa on tapahtunut jokin muutos, ja jos näin on,
niin lähtisin parantamaan turvallisuutta lisäämällä tällaisia mielenterveyspalveluja, estä-
mällä henkilöiden syrjäytymistä, estämällä sellaisia ajatuksia, että henkilön pitää tuntea vi-
haa yhteiskuntaa kohtaan ja sitten mahdollisesti purkaa tämä viha, kanavoida tämä viha
käyttämällä ampuma-aseita viattomia ihmisiä vastaan. Turvallisuus minun mielestäni pa-
ranee nimenomaan henkistä palvelua parantamalla, mielenterveyspalveluja parantamalla.

Ja sitten myöskin toinen mielestäni varsin suuri ongelma on, että tällä hetkellä puhutaan
luvallisista ampuma-aseista, mutta olisi syytä kyllä kääntää fokusta myöskin luvattomiin
ampuma-aseisiin. Meille uitetaan Keski-Euroopasta sarja-automaattiaseita jatkuvasti, ja
kun meillä tämä rajavalvonta on perin olematonta, etten sanoisi kehnoa — meillä ei ole re-
sursseja riittävästi tuolla rajalla valvoa, mitä tavaraa Suomeen tulee — niin pimeillä mark-
kinoilla liikkuu todella tulivoimaisia, vaarallisia sotilasaseita, ja minun käsitykseni mu-
kaan meidän olisi syytä parantaa turvallisuutta nimenomaan sillä, että alamme valvomaan
nykyistä tehokkaammin, mitä Suomeen tuodaan. Kuka tuo Suomeen ampuma-aseita ja
mitä tarkoitusta varten? Väitän, että turvallisuus paranisi huomattavasti, jos me saisimme
tuolta rajoilta nämä luvattomat ampuma-aseet, sotilasaseet pois. Meillä on oman maan am-
puma-aselainsäädäntö kiristetty jo, voisi sanoa, lähes tappiin, niin että me emme enää tur-
vallisuutta voi parantaa omaa lainsäädäntöämme kiristämällä. 

Nyt täytyy lähteä hakemaan niitä turvallisuusaspekteja muualta, ja minä lähtisin hake-
maan niitä nimenomaan tiukemmasta rajavalvonnasta ja lisäämällä mielenterveystyötä, et-
tei kenenkään tarvitsisi suhtautua lähimmäiseen sillä tavalla, että haluaa vahingoittaa lä-
himmäistään ampuma-aseella taikka jollakin muulla. — Kiitoksia. 
3



Pöytäkirjan asiakohta PTK 180/2018 vp
12.35 Simon Elo sin: Arvoisa rouva puhemies! Edustaja Hongisto poliisitaustaisena kan-
sanedustajana piti hyvän ja asiantuntevan puheenvuoron niistä keinoista, mitä tällaisen
lainsäädännön lisäksi tarvitaan, jotta ei tosiaan väärien ihmisten käsiin päädy sellaisia asei-
ta, millä he haluavat tehdä sellaisia tekoja, joita kukaan meistä ei halua tässä maassa tapah-
tuvan.

Täytyy sanoa tästä asedirektiivistä, kun sitä lähdettiin neuvottelemaan silloin 2016, että
olen kyllä siihen tyytyväinen, miten suuri valiokunta tätä asiaa hoiti, miten meidän minis-
terimme asiaa hoitivat neuvotteluissa EU:n päässä, miten meidän virkamiehemme toimi-
vat. Että kyllä me saimme sellaisen lopulta yksimielisen päätöksen suuressa valiokunnassa
Suomen kansallista etua puolustavasta kannasta, joka lopulta meni aika pitkälti myös EU:n
kanssa neuvotteluissa läpi. Eli EU-komission alkuperäinen esitys asedirektiivistä olisi käy-
tännössä lopettanut Suomessa nykymuotoisen maanpuolustuskyvyn ylläpitoon liittyvän
reserviläistoiminnan. Tämä oli se lähtökohta, mikä meidän täytyi saada näiden meidän EU-
kumppaneidemme päähän, suoraan sanottuna, se, että meillä on oma maanpuolustusratkai-
su, jota ei muissa maissa samalla tavalla ole ja joka pitää tässä direktiivissä huomioida, ja
lopulta se myös saatiin läpi. Jos tämä olisi mennyt sillä alkuperäisellä ajatuksella, niin mi-
nun mielestäni se olisi ollut itse asiassa EU:n perussopimuksen vastainen siinä mielessä,
että se olisi merkittävällä tavalla vaikuttanut meidän kansalliseen puolustusratkaisuumme.
Onneksi tästä yhteisymmärrys löytyi.

Haluankin kiittää eri tahoja, jotka tässä mukana olivat, myös salista poistuvaa hallinto-
valiokunnan puheenjohtaja Eerolaa, siitä työstä, mitä hallintovaliokunta teki. Erityisesti
hallitusryhmistä, entisistä sellaisista, haluan kiittää Mikko Savolaa ja Jukka Kopraa, jotka
tekivät meidän sinisten edustajan, puolustusministeri Jussi Niinistön, lisäksi paljon työtä
sen hyväksi, että nimenomaan tämä keskeisin kysymys asedirektiivin osalta saatiin kun-
toon eli tämä meidän kansallinen puolustusratkaisu. Siihen voimme olla tyytyväisiä. [Toi-
mi Kankaanniemen välihuuto] Sitten, mitä tulee kansalliseen aselainsäädäntöön, niin siitä
varmasti meillä on erilaisia näkemyksiä. — Täällä edustaja Kankaanniemi viittaa myös
suomalaisiin europarlamentaarikkoihin. Kiitän myös heitä tekemästään työstä.

Tässä oli hyvin laaja kansallinen yksituumaisuus, ja siitä olen hyvin tyytyväinen.

12.37 Veera Ruoho kok: Arvoisa puhemies! Kiitos edustaja Elolle ja edustaja Hongistol-
le oikein hyvistä puheenvuoroista. Olen huomannut — no, varmaan voi olla, että vaalitkin
siihen vaikuttavat — että ihmiset ovat aika hiljaisia kuitenkin puhumaan tästä, mihin tämä
kaikki pohjautuu, siihen EU:n asedirektiiviinkin, että mitkä siinä ovat olleet niitä huolen-
aiheita.

Näihin aseisiin liittyy kyllä hyvin paljon se, kun puhutaan siitä, etteivät ne mene vääriin
käsiin. Joskus ne kädet voivat tosiaan muuttua niin, että ihminen radikalisoituu niin, että se
ase tulee sellaiseksi, minkä kanssa halutaan tehdä tuhoa. Senpä tähden minä sanon sen, että
ei pidä ollenkaan vähätellä vihapuhetta. Se ei tavalliseen tolkun ihmiseen vaikuta millään
lailla, mutta meillä vain on ihmisiä, jotka häiriintyneenä tekevät sitten julmiakin tekoja.
Sen takia minä toivoisin, että se otetaan vakavasti.

On paljon arvosteltu poliisia nettipoliisitoiminnasta, että he vain tutkivat joitain vihapu-
heita, vaikka tosiasiallisesti me tiedämme, että esimerkiksi Oulun seksuaalirikosten tapai-
set rikokset ovat nimenomaan netissä tapahtuvaa rikollisuutta. Siinä nettipoliisilla on ää-
rimmäisen tärkeä rooli ennalta ehkäistä niitä niin kantasuomalaisilla, jotka tekevät määräl-
4



Pöytäkirjan asiakohta PTK 180/2018 vp
lisesti eniten seksuaalirikoksia, kuin ulkomaalaisilla, jotka taas suhteellisesti eniten syyl-
listyvät ko. rikoksiin.

Mutta, palatakseni takaisin aseella tehtäviin rikoksiin, haluaisin vielä kerran korostaa si-
tä, että vihapuhetta ei pidä väheksyä ollenkaan — ottaen huomioon ja muistaen tapahtumat
Uudessa-Seelannissa.

12.39 Laura Huhtasaari ps: Arvoisa puhemies! Komissio antoi esityksensä Pariisin ter-
rori-iskujen jälkitunnelmissa syksyllä 2015. Komissio perusteli esitystään yleisellä järjes-
tyksellä ja viittasi tuoreisiin terrori-iskuihin. Terrori-iskuissa on kuitenkin käytetty EU-
alueelle salakuljetettuja, laittomia aseita, joihin lainsäädäntö ei vaikuta. Sillä, että me läh-
demme laillisia aseita kiristämään, ei ainakaan niihin terrori-iskuihin, mitä nyt EU:ssa on
tapahtunut, ole suoranaista vaikutusta, eli jos me oikeasti haluamme vaikuttaa laittomiin
aseisiin, niin se tarkoittaa rajakontrollia. Jostain syystä EU on allerginen rajakontrollille,
kun halutaan pitää yllä semmoista illuusiota avoimesta yhteiskunnasta, mutta yhteiskunta
voi olla avoin silloin, kun valtion rajat ovat hyvin valvotut. Sen jälkeen siellä sisällä on tur-
vallista ja avoimuus toimii.

Myös haluan kiittää europarlamentaarikko Jussi Halla-ahoa, joka teki kovasti töitä tä-
män asedirektiivin kanssa. Hallituksen esitys on myös sitä kautta vähän parempi kuin se
olisi alun perin ollut. Vieläkään se ei ole riittävä, ja siksi kannatan hallintovaliokunnan pu-
heenjohtaja Eerolan esitystä.

Haluan tässä lopussa vielä kiittää edustaja Hongistoa. Hän on aivan oikeilla jäljillä. Se,
mihin me tarvitsemme rajakontrollin lisäksi panostuksia, on mielenterveys, mielentervey-
den apuun, että ihminen saa apua silloin, kun hän sitä tarvitsee. Näin se hyvinvointi lisään-
tyy ja turvallisuus lisääntyy.

Toivottavasti nyt sitten hyvin moni asettuu tämän perussuomalaisten esityksen taakse,
koska se on paras Suomelle.

12.42 Matti Semi vas: Arvoisa rouva puhemies! Edustaja Hongisto kiinnitti ihan oikeaan
asiaan huomiota, siihen, mitä aseita tulee meille rajan yli ja kuinka paljon niitä tulee, ja se
on resurssikysymys, mitenkä rajavartiosto pystyy siihen vastaamaan ja hoitamaan näitä
asioita. 

Tämä lakiesitys, mikä nyt tässä meillä on menossa, kuitenkin tavallaan laillistaa meillä
Suomessa olevien vaarallisten aseitten määrän sijoittamisen asekaappeihin, ja se mahdol-
lisuus, mihin Poliisihallitus kiinnitti huomiota, on se, että niitä varastetaan sieltä, ja mitä
enempi on mahdollisuuksia, sen vaikeampi on niitä kontrolloida, kun poliisinkin resurssit
ovat rajallisia, ja sen suurempi on mahdollisuus, että niitä laillisia aseita joutuu laittomiin
käsiin, ja sen jälkeen ne ovat laittomia aseita, ja ne ovat vielä erittäin vaarallisia laittomia
aseita. Siksi me koemme, että turvallisuuden kannalta olisi ollut parempi, että olisi pysytty
siinä alkuperäisessä esityksessä elikkä siinä, että se aseiden määrä — ja mitä pystytään re-
serviläisiä sijoittamaan — on se sodanajan tarpeellinen määrä eikä kasvatettaisi tätä näin
isoksi.

12.43 Jari Myllykoski vas: Arvoisa rouva puhemies! Täytyy kyllä sanoa, että tämä
probleema on täällä niin kuin sisällä — se, miten meillä rikolliset voivat saada laillisia asei-
ta laittomaan käyttöön. Sitä on tapahtunut vuosikymmenet ja tapahtuu jatkossakin, ja jos
5



Pöytäkirjan asiakohta PTK 180/2018 vp
meidän laillisten aseitten määrä kasvaa, niin se tarkoittaa sitä, että rikollisilla on mahdolli-
suus saada laittomia aseita omaan käyttöönsä. 

En minä ole ihan vakuuttunut siitä, voidaanko näitä kahta rinnastaa siihen asiaan, että jos
meillä on terroristisessa tarkoituksessa olevia ihmisiä tässä maassa, niin tuovatko he raja-
valvonnan yli tulevia aseita omiin tarkoituksiinsa vai hankkivatko he aseet täältä meiltä,
meidän omista asekaapeista. Siinä mielessä se, mitä edustaja Semi tuossa juuri sanoi, että
maanpuolustuksen, reserviläistoiminnan ja metsästämisen kannalta on tärkeätä, että tarvit-
tavat aseet olisivat rekisteröityjä ja niitä olisi sen verran kuin niitä tarvitaan. Me emme var-
masti pysty rajoja sillä tavoin sulkemaan, etteikö sitten, jos tulee vaikka joku Isis tänne,
joka haluaa tuoda tulivoimaisia aseita tähän maahan salakuljettamalla... Ne ovat kaksi eri
asiaa. 

Nyt on kysymys siitä, mitenkä meillä kansallisesti pyritään ehkäisemään se mahdolli-
suus, että meillä laittomiin käsiin pystyy päätymään tulivoimaisia aseita. Tästä minun mie-
lestäni on nyt kysymys, ja siinä mielessä olen samaa mieltä tuon Poliisihallinnon tulkinnan
kanssa, ja komppaan kyllä edustaja Ruohoa siinä mielessä, että kyllä meillä pitää olla sään-
neltyä ja valvottua kaiken kaikkiaan tämä. Ja yhdyn kyllä edustaja Hongiston näkemyk-
seen, että meillä pitää olla mielenterveyspalveluita, mutta ensisijaista on se, että mielenter-
veyspalveluita pitää turvata, ei niin, että meillä olisi mahdollisuus, että ne, jotka eivät niitä
saa, voivat saada aseita vapaasti. Se on se meidän pieni näkemyseromme. Olen edustaja
Hongiston kanssa samaa mieltä siitä, että meidän näihin pitää keskittyä ehdottomasti.

12.46 Veera Ruoho kok: Arvoisa puhemies! Kun täällä mainittiin Pariisin terrori-iskuis-
ta, niin nehän osoittivat myös sen, että turvapaikanhakujärjestelmää voivat käyttää hyväk-
seen terroristit. Kokoomushan on ajanut, meidän sisäministerimme johdolla jo aloittanut
sitä työtä, että pyritään siihen, että turvapaikanhakujärjestelmää muutettaisiin siten, että
turvapaikkaa haettaisiin EU:n ulkopuolelta.

Haluaisin muistuttaa, että tämä norjalainen terroristi Breivik oli viitannut halla-aholais-
ten Nuivaan manifestiin niissä omissa missä lie, kenties perusteluissaan teolleen. Että ei
mietitä, ei muistella — terroristit, olivat ne sitten äärioikeistolaisia tai jonkun sortin funda-
mentalisteja, islamisteja, ovat yhtä kaikki aivan järkyttäviä rikollisia.

Tulli ja Raja tekevät äärimmäisen hyvää työtä, ja ne käyttävät nykyteknologiaa hyväk-
seen. Mietin tuossa edustaja Huhtasaaren puhetta, kun hän näkee, että rajat ovat auki, mut-
ta käytännön työssä on äärimmäisen vaikeata täysin sulkeakaan mitään rajoja. Vuonna
2006 oli Israelin ja Libanonin välillä sota ja israelilaiset väittivät, että aseita tulee Syyrian
rajan kautta ja tämmöistä. Me kävimme tutkimassa kaikki laittomat ja lailliset maahantu-
loreitit, ja jos siellä aseita, laittomia aseita, haluaa maahantuoda, niin se kyllä onnistuu. Jos
ajatellaan, että pelkästään merisatamissakin on tuhansia kontteja jossain rahtilaivassa, ja
vaikka sielläkin oli sillä hetkellä 7 000 sotilasta pitkin rajaa, niin aina siellä pystyy jol-
lain... Huumeita kuljetetaan muulien selässä ja kaikkea.

Minä toivoisin, että siinä keskustelussa ajatellaan niitä konkreettisia olosuhteita, ja niin
kuin jokainen meistä tietää, varsinkin pienelle vientivetoiselle Suomelle rajojen kokonaan
sulkeminen on jopa täysin elinkeinoelämälle ja yhteiskunnalle haitallista.

12.48 Reijo Hongisto sin: Arvoisa puhemies! Jatkan siitä, mihin edustaja Ruoho lopetti,
rajavalvonnasta, rajojen sulkemisesta.
6



Pöytäkirjan asiakohta PTK 180/2018 vp
On totta, että Tullin ja Rajavartiolaitoksen henkilökunta tekevät äärimmäisen hyvää työ-
tä, äärimmäisen kovaa tulosta niillä resursseilla, jotka näille virkamiehille on annettu. Esi-
tänkin sitä, että seuraavalla kaudella, kun pohdiskellaan sisäiseen turvallisuuteen ja raja-
valvontaan kohdistuvia määrärahoja, huomioitaisiin myöskin nämä niukat resurssit ja py-
rittäisiin niitä lisäämään. Ampuma-aseet eivät varmastikaan ole ainoita, mitä uitetaan Suo-
men rajan yli, sieltä tulee huumausaineita ja muita. Tuskin tarkoitus kenelläkään on tehdä
Suomesta mitään niin sanottua termospulloa, että tämä olisi täysin eristetty muusta maail-
masta, se ei ole kenenkään etujen mukaista, mutta tärkeää on, että me kuitenkin kohdentai-
simme rajavalvontaan sellaiset resurssit, että voitaisiin realistisesti ajatella, että kyetään
nykyistä paremmin ja nykyistä tehokkaammin valvomaan niitä tavaroita, mitä Suomeen
tuodaan, ja myöskin sitä, mitä Suomesta viedään pois.

Arvostan edustaja Myllykosken ammattitaidon erittäin korkealle, ja tuossa vain kiinni-
tin huomiota, kun edustaja Myllykoski omassa puheenvuorossaan totesi, että — mikäli
ymmärsin oikein — hänen mielestään on kaksi eri asiaa, käytetäänkö ampuma-asetta ter-
roristisessa tarkoituksessa vai löytyykö se suomalaisesta asekaapista, ja näin äkkipäätään
ajatellen näin se saattaa olla. Minä itse kuitenkin lähestyn vähän toisesta tulokulmasta tätä
ja ajattelen tätä uhrin kannalta, sen henkilön kannalta, joka joutuu ampuma-aseen piipun
eteen, siis aseen väärälle puolelle: minä näen, että siinä ei varmastikaan ole merkitystä sil-
lä, onko se ase tullut Suomeen rajan yli vai onko se Suomesta jostakin asekaapista anastet-
tu — se tekoväline on aivan yhtä vaarallinen tälle uhrille. Ja jos uhri saa ampuma-aseesta
vamman, niin se on aivan sama, tuleeko se sitten salakuljetetusta aseesta vai onko se ase
anastettu Suomesta.

Edustaja Semi totesi tuossa omassa puheenvuorossaan, että mitä vähemmän ampuma-
aseita on asekaapissa, sitä pienempi on se riski, että niitä joutuu rikollisten käsiin, ja kyllä-
hän tämä on aivan päivänselvä asia — jos puhutaan tilastollisesta tosiasiasta, niin näinhän
se on. Mutta edelleen totean vain sen, että Suomessa aselainsäädäntö on jo nyt erittäin tiuk-
kaa ja ampuma-aseiden säilyttäminen ja varastointi on säädetty todella tarkasti. Nyt on tie-
tenkin sitten aseenomistajien asia, kuinka ampuma-aseita varastoidaan ja säilytetään. Ja
muistan, että kun joskus tässä, kun edellisellä kerralla asiaa käsiteltiin, todettiin, että polii-
sin pitäisi näitä valvoa enempi, niin sanoin silloin, että poliisin resurssit eivät riitä siihen,
että tehdään kotietsintöjä kotiin ja tarkastetaan ampuma-aseita. Ne tarkastukset tehdään
muiden kotikeikkojen yhteydessä.

12.52 Jari Myllykoski vas: Arvoisa rouva puhemies! On pakko sanoa, edustaja Hongis-
to, että olemme täsmälleen samaa mieltä. Emme voi olla siitä eri mieltä, että se, joka jou-
tuu ampuma-aseuhriksi, ei ole yhtään erilaisessa asemassa riippuen siitä, mistä se ase on,
onko se tuotu rajan takaa, onko se varastettu tai jopa omalla aseluvalla käytetty tuliase.

12.52 Reijo Hongisto sin: Arvoisa puhemies! Kun nimi mainittiin, niin totean tässä, että
kun edustaja Myllykoski totesi, että on minun kanssani samaa mieltä, niin meillä on erit-
täin vähän asioita, joista me olemme Myllykosken kanssa eri mieltä. Muun muassa tämä
todistaa sen, että jälleen kerran me löysimme toisemme. Kiitoksia, edustaja Myllykoski.

Keskustelu päättyi ja asian käsittely keskeytettiin.
7


	4
	12.23
	12.24
	12.25
	12.27
	12.29
	12.30
	12.32
	12.35
	12.37
	12.39
	12.42
	12.43
	12.46
	12.48
	12.52
	12.52


