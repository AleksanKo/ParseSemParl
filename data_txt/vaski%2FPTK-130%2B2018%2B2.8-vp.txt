















































DEM300A.tmp.xml


Pöytäkirjan asiakohta PTK 130/2018 vp

 Tarkistettu
3.2

Pöytäkirjan asiakohta 

PTK 130/2018 vp

Täysistunto

Torstai 13.12.2018 klo 16.01—20.35

2.8. Suullinen kysymys liikenteen päästöjen vähentämisestä (Ari Jalonen sin)
Suullinen kysymys SKT 205/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Jalonen.

Keskustelu

16.58 Ari Jalonen sin: Arvoisa puhemies! Suomi on suuri maa, ja suuressa maassamme,
pitkien etäisyyksien maassa autoilu on välttämättömyys, auto on välttämättömyysväline, ei
mikään luksustuote. Liikenteen ilmastopoliittinen asiantuntijaryhmä julkaisi oman raport-
tinsa, ja se on puhututtanut kansaa. Siellä on mielenkiintoisia asioita, keinoja, ilmastopoli-
tiikan ratkaisemiseksi. Ja siniset, luonnollisesti, vastuunkantopuolueena, haluavat olla rat-
kaisemassa tätä hommaa. Mutta tähän liittyy haasteita. Nykyinen politiikka johtaa siihen,
että vähävarainen suurilapsinen perhe on tämän nykymallin maksumies. [Simon Elo: Sitä
ei voi hyväksyä!] Miten ilmastopolitiikan haasteet, liikenteen päästöt, saadaan pienennet-
tyä niin, [Puhemies koputtaa] etteivät vähävaraiset joudu tämän maksumiehiksi?

16.59 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Kiitokset edustaja Jaloselle erittäin ajankohtaisesta kysymyksestä. On selvä, että
Suomessa on hyvin erilaisia alueita, minkä vuoksi liikenteen päästöjen vähentämisen käyt-
töönottamisessa on oltava myöskin vaihtoehtoja. Uusiutuvat polttoaineet, kuten uusiutuva
diesel ja biokaasu, ovat esimerkiksi mahdollisia keinoja, jotka etenkin paikallisesti voivat
olla hyvinkin vaikuttavia, silloinkin, kun kulkuneuvona on oma auto. Omasta autosta luo-
puminen ei ole välttämätöntä, vaikka osallistuukin aktiivisesti, ja haluaa osallistua, päästö-
jen vähentämiseen. Liikenteen päästövähennyksissä on huomioitava myös pienituloiset, ja
sen takia tarvitaankin laajempi verotukseen liittyvä uudistus, jossa myöskin kannusteet ja
kompensaatiomahdollisuudet voidaan ottaa käyttöön.

Kysymyksen käsittely päättyi.


