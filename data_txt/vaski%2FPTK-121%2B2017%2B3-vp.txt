















































DEM7E3.tmpSave.xml


Pöytäkirjan asiakohta PTK 121/2017 vp

 Tarkistettu
1.0

Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00

3. Eduskunnan oikeusasiamiehen vaali
Vaali VAA 92/2017 vp

Vaaleja

Puhemies Maria Lohela: Päiväjärjestyksen 3. asiana on eduskunnan oikeusasiamiehen
vaali. Oikeusasiamies valitaan neljän vuoden toimikaudeksi, joka alkaa 1.1.2018 ja päät-
tyy 31.12.2021.

Edustajille on jaettu ote perustuslakivaliokunnan pöytäkirjasta, joka sisältää valiokun-
nan arvioinnin ilmoittautuneesta. Tehtävään ilmoittautuneen hakemus on ollut nähtävinä
keskuskansliassa.

Vaali toimitetaan kuten puhemiehen vaali, siis umpilipuin. Äänestyslipussa saa olla vain
valittavan nimi niin selvästi ilmaistuna, ettei epäselvyyttä tarkoitetusta henkilöstä synny.
Muunlainen äänestyslippu hylätään. Vaali toimitetaan yhtä uurnaa käyttäen. Edustajat tuo-
vat äänestyslippunsa uurnaan nimenhuudon mukaisessa järjestyksessä ja niin taitettuna, et-
tei lipun sisältö ole näkyvissä.

Vaalitoimituksessa avustamaan pyydän seuraavat edustajat: Antti Kaikkonen, Jukka
Kopra, Maarit Feldt-Ranta ja Ari Jalonen.

Vaalitoimitus alkoi.

Puhemies Maria Lohela: Äänestyksen tulos julistetaan.

Sihteeri luki:

Äänestyksessä on ääniä saanut oikeustieteen tohtori Petri Jääskeläinen 159 ääntä. Lisäksi
on jätetty 1 tyhjä äänestyslippu sekä vaalilippu, johon on merkitty nimi Hakkarainen, mut-
ta kun tämän niminen henkilö ei ole ilmoittautunut tehtävään, on sanottu lippu hylätty.
Vaalia koskevien säännösten vastaisesti täytettyinä on lisäksi hylätty 2 lippua.

Puhemies Maria Lohela: Kun oikeustieteen tohtori Petri Jääskeläinen on saanut äänes-
tyksessä enemmän kuin puolet annetuista äänistä, on hänet valittu eduskunnan oikeusasia-
miehen tehtävään toimikaudeksi, joka alkaa 1.1.2018 ja päättyy 31.12.2021.


