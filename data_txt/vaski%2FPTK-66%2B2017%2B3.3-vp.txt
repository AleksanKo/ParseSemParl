















































DEM5587.tmpSave.xml


Pöytäkirjan asiakohta PTK 66/2017 vp
Pöytäkirjan asiakohta 

PTK 66/2017 vp

Täysistunto

Torstai 8.6.2017 klo 16.01—19.46

3.3. Suullinen kysymys Fimean päätoimipaikan siirtämisestä (Stefan Wallin r)
Suullinen kysymys SKT 92/2017 vp

Suullinen kyselytunti

Puhemies Maria Lohela: Seuraava kysymys, edustaja Stefan Wallin.

Keskustelu

16.32 Stefan Wallin r: Arvoisa puhemies, ärade talman! Läkemedelsverket Fimeas hu-
vudkontors placering har diskuterats i flera år. Senast i mars fick vi höra hur beslutet att
flytta Fimeas huvudort till Kuopio hade fört Läkemedelsverket till ruinens brant.

Maaliskuussa saimme lisätietoa siitä, miten vuonna 2009 tehty alueellistamispäätös ajoi
Lääkealan turvallisuus- ja kehittämiskeskus Fimean lähes tuhon partaalle. Hallitukselta
odotetaan nyt päätöstä, joka takaa viraston korkean ammattitaidon ja antaa työntekijöille
vihdoinkin aidon työrauhan. Keskiviikkona 17.5. saimme lukea mediasta ministeri Matti-
lan kompromissiesityksestä, että Fimean päätoimipaikka jäisi sittenkin Helsinkiin, mutta
tästä on jo melkein kolme viikkoa aikaa. Kello käy — mikä on tilanne nyt? Kysynkin mi-
nisteri Mattilalta: pitääkö tämä teidän sinänsä erinomainen esityksenne paikkansa, ja kos-
ka tämä asia varmistuu?

16.32 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Haluan sen verran korjata tässä, että sinänsä se ei ollut mikään esitys vaan käyty
keskustelu, josta kerrottiin julkisuudessa, aivan oikein.

Kyllä, Fimea ansaitsee työrauhan. Tämä asia on hyvin harmillisesti venynyt, pitkittynyt
ja ehkä mutkistunutkin matkan varrella. Mutta kysyitte, onko esitystä. Sitä ei tällä hetkellä
ole, asian käsittely on toki vieläkin niiltä osin kesken.

Puhemies Maria Lohela: Pyydän niitä edustajia, jotka haluavat esittää tästä lisäkysymyk-
siä, ilmoittautumaan.

16.33 Stefan Wallin r (vastauspuheenvuoro): Arvoisa puhemies! Jotta Fimea pystyisi pit-
käjänteisesti ja menestyksekkäästi hoitamaan tehtäväänsä ja pärjäämään kansainvälisessä
kilpailussa, sen on pystyttävä pitämään kiinni nykyisistä asiantuntijoistaan ja myös kyettä-
vä rekrytoimaan uusia huippuosaajia. Kysynkin ministeri Mattilalta: mikäli kenties joku
hallituskumppaneista torppaa tämän kompromissiajatuksenne, niin miten hallitus aikoo
turvata, että Fimealla on lopullisista päätoimipaikkapäätöksistä riippumatta käytössään pa-
ras mahdollinen osaaminen ja asiantuntemus?
 Tarkistettu
4.3



Pöytäkirjan asiakohta PTK 66/2017 vp
16.34 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Nyt emme voi mennä asioitten edelle. Ei ole sellaista kristallipalloa, mistä näh-
dään, minkälainen esitys on tulossa, kuka olisi mitäkin torppaamassa, onko kuitenkin niin,
että päätös voi olla myös yksimielinen. Mutta siitä kyllä olen kanssanne aivan samaa miel-
tä, että Fimea on huippuosaajien virasto. Suomella on huippuosaamista lääketurvallisuu-
den alalla, lääkealalla muutoinkin, ja niiltä osin näen, että kyllä Fimean huippuosaamiselle
on käyttöä tulevaisuudessakin. Miten hallitus sen turvaa? On tietysti myös viraston oma
asia miten ja mitkä toimintaedellytykset sillä on, mutta pyrimme mahdollisimman hyvään
ratkaisuun Fimean osalta.

16.35 Markku Rossi kesk (vastauspuheenvuoro): Arvoisa rouva puhemies! Valitettavas-
ti sisäasiainministeriö ei ole käyttänyt näiden vuosien aikana sitä ohjaus- ja valvontaval-
taa, mikä sille kuuluisi Fimean kohdalla. Fimeahan on ajautunut hallitukselta toiselle, ja
nyt sitten arvuutellaan sen sijaintipaikkaa. Päätöshän on selkeä: Kuopio on Fimean pää-
paikka. Toimintoja on hajautettu usealle paikkakunnalle Lontoota myöten. Minäkin olen
huolestunut siitä, kuinka suomalaista lääkealan turvallisuutta viedään eteenpäin.

Kun sanotaan, minne saadaan huippuosaajia: On aika mielenkiintoista havaita, että ni-
menomaan Itä-Suomen yliopisto tuottaa niitä huippuosaajia, joita myös Fimea omassa
työssään tarvitsee. Työntekijät ovat tyytyväisiä. Ala on kehittynyt siltä osin hyvin. Mutta
pakko on todeta, että kyseisen viraston johdossa ei ole ollut johto tehtäviensä tasolla eikä
ole myöskään noudattanut niitä poliittisia ja valtioneuvostotason päätöksiä, joita tuohon
Fimeaan liittyy. Kysynkin ministeriltä: kuinka hyvin olette tietoinen juuri tästä, kuinka pal-
jon Itä-Suomen yliopisto tuottaa [Puhemies koputtaa] osaavaa henkilökuntaa Fimean tar-
peisiin?

16.36 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Ensinnä haluan korjata, tuossa edustaja Rossi taisi mainita, että sisäasiainministe-
riö ei ole käyttänyt ohjausvaltaa. [Eero Heinäluoma: Ei ole syytäkään!] Niiltä osin tämä
ministeriö on varmaan viaton.

Hienoa, että tässä salissa kannetaan huolta yli puoluerajojen, yli hallitus—oppositio-ra-
jojen tästä osaamisesta tai sen karkaamisesta tai yhtä kaikki siitä, mikä on Fimean tulevai-
suus. Olen tietoinen siitä, että meillä on huippuosaamista, ja sitä varmasti valmistuu mo-
nesta yliopistosta. Sikäli en lähde mihinkään kilpalaulantaan siitä, mikä yliopisto on toista
parempi. Me tarvitsemme sellaisen ratkaisun, joka on alueellisesti hyvä, palvelee alaa ja
turvaa jatkossakin tämän korkeatasoisen toiminnan Suomessa.

16.37 Tuula Haatainen sd (vastauspuheenvuoro): Arvoisa rouva puhemies! Palataanpa
lähtökohtiin. Tämä oli Vanhasen kakkoshallituksen toimenpide, ministeri Hyssälän toi-
mesta, STM:n toimesta päätettiin Fimea siirtää Kuopioon. Se ei sitten käytännössä onnis-
tunut. Käytännön työssä on näyttäytynyt, että Helsinki on ollut yksi keskeinen paikka. Nyt
on tultu tilanteeseen, jossa yksi osa toiminnoista on Kuopiossa ja se keskeinen osa, joka
liittyy lääkevalvontaan ja kansainväliseen yhteistyöhön, on täällä Helsingissä. Ja nyt selvi-
tyksiä on tehty useita, toinen toisensa jälkeen, joissa on esitetty, että tämä status quo nyt py-
säytetään ja pidetään tässä, tämä tilanne rauhoitetaan, kun siellä on nyt saatu asiat rauhoit-
tumaan. Syksyllä kysyin tätä. Ministeri Soini silloin varapääministerinä vastasi, että kyllä
tältä järkipohjalta voitaisiin eteenpäin mennä. Kysyn nyt: eikö hallitus voisi tätä päätöstä
2



Pöytäkirjan asiakohta PTK 66/2017 vp
tehdä, että tämä asia saadaan rauhoittumaan? Fimea on riippuvainen ulkopuolisista rahoit-
tajista, siellä on miljoonista kysymys, ja siitä syystä on pidettävä huolta osaamisesta ja sii-
tä, että tämä asia on hallinnassa.

16.38 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Älkää nyt kuitenkaan ampuko viestintuojaa, sillä minä olen kuudes ministe-
ri, joka tätä asiaa pöydällään pyörittelee. [Naurua] Uskokaa, että haluan ihan vilpittömästi
toimia tässä ratkaisuhakuisesti ja nimenomaan painottaen sitä lääkealan osaamista ja
myöskin alueellista ja yliopistojen osaamista Suomessa. [Jukka Gustafsson: Mehän kan-
nustamme!]

16.38 Sari Sarkomaa kok (vastauspuheenvuoro): Arvoisa rouva puhemies! Fimea on or-
ganisaatio, jonka osaaminen on todella tärkeää. Tämän Fimean sijaitsemisen osalta on teh-
ty nyt usean ministerin osalta monta raporttia. [Hälinää — Puhemies koputtaa] Kaikki ra-
portit ovat osoittaneet sen, että tuo alueellistamispäätös, että määrättäisiin, että Fimean tie-
tyt osat ovat Kuopiossa, vahingoittaa tämän keskuksen toimintaa. Ja nyt on täysin perus-
teltua, että tehtäisiin päätös siitä, että Fimea voisi sijaita niillä paikkakunnilla, joilla se toi-
minnan kannalta on tarkoituksenmukaista. Toivon, että tämä päätös saataisiin mahdolli-
simman pikaisesti hallituksen toimesta.

Mutta kysyn siitä, kun hallitus on tehnyt viisaan päätöksen tavoitella Euroopan lääkevi-
rastoa: Missä tässä mennään? Varmasti tältäkin osalta on tärkeää, jos haluamme saada Eu-
roopasta päätöksen, että Lääkevirasto tulee tänne, että me kykenemme ensin itse päättä-
mään, missä meidän oma lääkevirastomme sijaitsee. Kysynkin ministeriltä: Missä tässä
kampanjassa mennään? Miten näette, onko Suomella mahdollisuuksia saada Euroopan lää-
kevirasto?

16.39 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! En tietenkään voi spekuloida niillä mahdollisuuksilla, [Hälinää — Puhemies
koputtaa] koska Euroopassa on varmasti myös muitakin vahvoja hakijoita, jotka ovat ehkä
kampanjoinnissa Suomea edellä. Mutta olemme siis tehneet tämän päätöksen hakea Euroo-
pan lääkevirastoa ja samalla olemme järjestäneet sidosryhmätilaisuuden, joka sai hyvin in-
nostuneen vastaanoton, etten sanoisi, että siellä suorastaan, voisi olla, jopa kuopaistaan
pikkusen lähtötelineissä.

Se, että tämä on ainakin Suomen rajojen sisäpuolella, no, se voi olla tässä vaiheessa liian
suuntaa antava paikka, että se on Suomen rajojen sisäpuolella. Mutta tätä hallitus tietenkin
yhdessä vie eteenpäin, ja päätös varmaan hyvin piakkoin myöskin tästä pystytään teke-
mään.

Kysymyksen käsittely päättyi.
3


