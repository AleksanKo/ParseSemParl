















































DEMA50B.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

2.5. Suullinen kysymys ulkomaalaisten kiinteistökaupoista Suomessa (Pentti Oinonen ps)
Suullinen kysymys SKT 116/2016 vp

Suullinen kyselytunti

Puhemies Maria Lohela: Seuraava kysymys, edustaja Oinonen.

Keskustelu

16.54 Pentti Oinonen ps: Arvoisa rouva puhemies! Venäläiset ja muunkinmaalaiset ovat
ostaneet suomalaisilta tärkeiksi katsottuja maakohteita. Ostokohteet näyttäisivät olevan
hyvinkin harkittuja. Kiinteistökauppoja on tehty näkyvimmin Itä- ja Kaakkois-Suomessa,
mutta ilmiö ei ole outo muuallakaan maassa. Tämä on herättänyt keskustelua siitä, enna-
koimmeko riittävästi esimerkiksi sisäpolitiikassamme tulevaa. Viime vuosina Venäjä on
muuttanut lainsäädäntöään siihen suuntaan, että se tulee jatkossa puolustamaan omien kan-
salaistensa omistuksia muuallakin kuin Venäjällä. Kysymys on myös Suomen sisäisestä
turvallisuudesta sekä maamme huoltovarmuudesta. Kysyn sisäministeri Risikolta: onko
hallituksessa otettu ajantasaisesti huomioon maakauppoihin liittyvä sisäpoliittinen turval-
lisuusnäkökulma sekä mahdolliset muut turvallisuusuhat?

16.55 Sisäministeri Paula Risikko (vastauspuheenvuoro): Arvoisa rouva puhemies! Kii-
toksia oikein paljon tästä kysymyksestä. Meillä on erittäin hyvä yhteistyö muun muassa
puolustusministeri Niinistön kanssa, samoin oikeus- ja työministeri Lindströmin kanssa,
samoin valtiovarainministeriön kanssa näistä asioista. Kyllä me olemme ottaneet ho-
mioon. Tässähän on kysymys sekä sisäisen turvallisuuden näkökulmasta että myöskin ra-
japuolustuksen ja yleensä puolustuksen näkökulmasta. Sekä sisäministeriön väki että puo-
lustusministeriön väki tekevät hyvää yhteistyötä tämänkin asian seuraamiseksi, ja tästä on
muun muassa suojelupoliisi antanut erilaisia lausuntoja. Me olemme kyllä hereillä. (Mar-
kus Mustajärvi: Sekalaisia lausuntoja!)

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 

16.55 Timo Heinonen kok (vastauspuheenvuoro): Arvoisa rouva puhemies! On hyvä,
että tämä hallitus on toiminut myös näissä kysymyksissä. Puolustusministeri Niinistöhän
oli aktiivinen, ja tietyt kaupat eivät toteutuneet, kun niistä löytyi selkeä ulko- ja turvalli-
suuspoliittinen huoli ja kysymys.

Julkisuudessa ovat herättäneet keskustelua myös kaksoiskansalaisuudet. On herätetty
keskustelua siitä, että meillä saattaa olla varsin keskeisissäkin tehtävissä kaksoiskansalai-
 Tarkistettu
4.2



Pöytäkirjan asiakohta PTK 112/2016 vp
suuden omaavia henkilöitä eri valtioista. Onko maamme hallituksen keskuudessa käyty
keskustelua siitä, että esimerkiksi rajavalvonnan, Puolustusvoimien, poliisin keskeisten
tehtävien tai vaikkapa ulkoministeriön keskeisten tehtävien kohdalla kartoitettaisiin ja sel-
vitettäisiin mahdolliset kaksoiskansalaisuudet, ovat ne sitten Suomen ja minkä tahansa
maan pareja?

16.56 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Haluan myös tuohon edelliseen kysymykseen, joka koski näitä kiinteistökaup-
poja, todeta Senaatista vastaavana ministerinä, että kun julkisuudessa on ollut esillä, että
Senaatti olisi myynyt ulkomaalaisille — tai venäläisille tässä yhteydessä — näitä rajan lä-
heisyydessä olevia rajavartioasemia, niin se ei pidä paikkaansa, ja sen haluan tässä oikais-
ta.

Mutta sitten tämän kansalaisuusasian osalta ja valtion virkojen osalta totean sen, että
tämä on laaja kokonaisuus ja meillä on valmistelussa valtion virkamieslain muuttaminen,
jossa voidaan katsoa, mitenkä voitaisiin ehkä sitten varmistaa valtion turvallisuus sellais-
ten virkojen kannalta, joissa on sellaista tietoa, josta voi olla epäilystä, että se menee mui-
den tietoon. Me valmistelemme sitä. Ja sitten — täällä ei ole nyt oikeusministeri paikalla
— on sovittu myös, että henkilöturvallisuusselvityslakia samassa yhteydessä ja samassa ai-
kataulussa muutetaan. Näin ollaan tässä linjattu.

16.58 Ari Torniainen kesk (vastauspuheenvuoro): Arvoisa rouva puhemies! EU- ja Eta-
maiden ulkopuolisten kansalaisten suorittamat kiinteistökaupat Suomessa ovat todellakin
herättäneet paljon keskustelua ja arvuuttelua etenkin tuolla Kaakkois- ja Itä-Suomessa.
Varmaan on syytä seurata myöskin hyvin tarkkaan, mitä tulevaisuudessa tapahtuu. Asia on
ollut tietysti jo usean vuoden ajan, pitkän aikaa, esillä, ja siihen on toivottu tietynlaisia
muutoksia. 

Arvoisa sisäministeri Risikko, kerroitte juuri, että asiaa myöskin seurataan. Miten konk-
reettisesti tätä asiaa seurataan, ja pidetäänkö erilaisia rekistereitä yllä, paljonko esimerkik-
si venäläiset ostavat kiinteistöjä Suomesta ja miten niitä hoidetaan? Suuri ongelma on ollut
etenkin siinä, että monta kertaa ne kiinteistönomistajat tavallaan häviävät sitten, kun he
ovat ne kiinteistöt ostaneet, eikä heihin saada enää yhteyksiä. 

16.59 Sisäministeri Paula Risikko (vastauspuheenvuoro): Arvoisa rouva puhemies! Ku-
ten tuossa kerroin, niin tämä on hyvin monisektoraalinen ja monen ministeriön yhteinen
asia. Meillä on muun muassa ministeri Niinistön kanssa suojelupoliisi mukana ja myöskin
puolustusministeriön työryhmä tästä, ja he tapaavat tässä hyvin lähiaikoina. Sen jälkeen
me pystymme arvioimaan näiden heidän selvitystensä tulokset siitä, mitä voidaan vielä
tehdä. Mutta aivan näitä asioita, mihin te nyt viittasitte, kyllä käsitellään siinäkin. Mitään
uutta raportoitavaa ei tässä vaiheessa ole, mutta varmasti sen teemme, jos sellaista on.

Puhemies Maria Lohela: Vielä ministeri Niinistö.

16.59 Puolustusministeri Jussi Niinistö (vastauspuheenvuoro): Arvoisa puhemies! Ihan
täydennyksenä ministeri Risikon edellä sanomaan se, että Turvallisuuskomitea on tosiaan
selvitellyt asiaa jo viime vaalikauden aikana ja sai viime vuoden aikana siitä selvityksen ai-
kaan. Puolustusministeriö on ottanut nyt tavallaan vetovastuun tässä hankkeessa toistai-
2



Pöytäkirjan asiakohta PTK 112/2016 vp
seksi. Tietenkin tämä hanke kuuluu oikeusministeriölle, mutta puolustusministeriö hyväs-
sä yhteistyössä sisäministeriön, oikeusministeriön, työ- ja elinkeinoministeriön, maa- ja
metsätalousministeriön ja Pääesikunnan kanssa tekee työtä tällä hetkellä, selvittää — näitä
on noin sata epämääräistä kiinteistökauppaa Suomessa, tämä on julkisuuteen ilmoitettu
luku — ja kun olemme saaneet selvityksen valmiiksi, todennäköisesti ensi keväänä, mah-
dollisesti jo ensi maaliskuussa, se luovutetaan oikeusministeriölle mahdollisia lainsäädän-
nöllisiä toimenpiteitä varten.

Kysymyksen käsittely päättyi.

Kyselytunti päättyi.
3


