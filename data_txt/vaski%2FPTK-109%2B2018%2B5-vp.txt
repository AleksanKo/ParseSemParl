















































DEM3CE7.tmp.xml


Pöytäkirjan asiakohta PTK 109/2018 vp
Pöytäkirjan asiakohta 

PTK 109/2018 vp

Täysistunto

Tiistai 6.11.2018 klo 14.00—17.11

5. Hallituksen esitys eduskunnalle Suomen osallistumisesta Pohjois-Atlantin liiton johta-
maan koulutusoperaatioon Irakissa Suomen ja Pohjois-Atlantin liiton välillä kirjeenvaih-
dolla tehtävän sopimuksen hyväksymiseksi ja voimaansaattamiseksi

Hallituksen esitys HE 209/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään ulkoasiainvaliokuntaan,
jolle puolustusvaliokunnan on annettava lausunto.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 6. asiakohtaan.

Keskustelu

16.14 Sirpa Paatero sd: Arvoisa rouva puhemies! En käytä koko 45:tä minuuttia, koska
oli ainoastaan yksi puheenvuoro varattu, mutta kiinnitän huomiota muutamaan asiaan,
joista tärkein on se, että meillä oli juuri ennen kesätauon alkua täällä Irak-selonteko, ja tie-
dämme, että tämä esitys, että osallistuisimme myös tähän toiseen operaatioon, tähän kou-
lutusoperaatioon Naton joukkojen kanssa, tuli muutama viikko sen jälkeen. Elikkä kun me
syyskuussa täällä käsittelimme selonteon palautekeskustelua, meillä oli ollut tämä paperi
odottamassa jo kuukausia, jotenka nousee kysymys, mitenkä puolustusministeriössä asioi-
ta organisoidaan, koska olisi ollut vähintäänkin kohtuullista ja järkevää, että tämä sali olisi
samanaikaisesti keskustellut näistä kahdesta operaatiosta Irakissa, joissa suomalaiset ovat
kouluttamassa. Mutta näin nyt ei tehty.

Suomi on ollut Irakissa näissä operaatioissa, ja erittäin hyvää tulosta, jos katsotaan, ei
pelkästään suomalaisten osalta vaan koko operaation osalta Isilin nykyiseen asemaan ver-
raten. Erittäin tyytyväinen olen siihen kohtaan, että tässä Suomi samalla, kun kantaa kan-
sainvälistä vastuutaan myöskin rauhantyössä, toimii kriisinhallinnassa, joka ei ole ollut
ihan aina kaikkien ykkösprioriteettina tällä hallituksella, nyt tähän versioon on ottanut
myöskin naiset ja tytöt mukaan. Siinä edellisessä sosiaalidemokraatit esittivät, että YK:n
päätöslauselman 1325 mukaisesti olisi vahvemmin otettu tyttöjen ja naisten asema kriisin-
hallinnassa ja koulutusoperaatiossa ja sodankäynnin osalta, mutta niin ei tapahtunut. Toi-
vottavasti tämä linja tästä jatkuu ja paranee ja tässä kohtaa tyttöjen ja naisten asema, joka
on eittämättä todistetusti ollut jo pitkän aikaa tiedossa, on merkittävä, jos halutaan tulok-
sellista toimintaa rauhantyössä tehdä ja pysyä mukana.
 Tarkistettu
4.0



Pöytäkirjan asiakohta PTK 109/2018 vp
Keskustelu päättyi.

Asia lähetettiin ulkoasiainvaliokuntaan, jolle puolustusvaliokunnan on annettava lausunto.
2


