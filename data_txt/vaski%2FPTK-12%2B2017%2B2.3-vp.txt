















































DEM1BBE.tmp.xml


Pöytäkirjan asiakohta PTK 12/2017 vp
Pöytäkirjan asiakohta 

PTK 12/2017 vp

Täysistunto

Torstai 23.2.2017 klo 16.00—19.14

2.3. Suullinen kysymys ammatillisen koulutuksen resursseista (Li Andersson vas)
Suullinen kysymys SKT 16/2017 vp

Suullinen kyselytunti

Puhemies Maria Lohela: Seuraava kysymys, edustaja Andersson.

Keskustelu

16.31 Li Andersson vas: Arvoisa puhemies! Minä vierailin noin kuukausi sitten Oulussa,
missä juttelin yhden nuoren tytön kanssa, joka opiskelee paikallisessa ammatillisessa op-
pilaitoksessa. Hän kertoi minulle suunnittelevansa Make amis great again -kampanjaa,
koska hän on niin huolissaan suomalaisen ammatillisen koulutuksen laadusta, ja hän kertoi
myöskin minulle saavansa vain 13 tuntia lähiopetusta viikossa omassa ammatillisessa op-
pilaitoksessaan.

Arvoisa opetus- ja kulttuuriministeri, 13 tuntia lähiopetusta viikossa on yksinkertaisesti
aivan liian vähän. Ammatillisen koulutuksen lähiopetuksen määrä on OAJ:n mukaan ro-
mahtanut Suomessa noin 36 viikkotunnista 22—24 viikkotuntiin tai jopa sen alle, kuten
tässä Oulun esimerkissä. Tämä on niin vähän, että se myöskin uhkaa ammatillisen puolen
opiskelijoiden tosiasiallisia mahdollisuuksia hakeutua jatko-opintoihin.

Arvoisa opetus- ja kulttuuriministeri Grahn-Laasonen, millä keinolla hallitus aikoo nos-
taa lähiopetuksen [Puhemies koputtaa] määrää ammatillisessa koulutuksessa?

16.33 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Kiitos tästä kentältä tulevasta terveisestä, joka hyvin vastaa myös-
kin siihen käsitykseen, mikä itselläni on siitä, että lähiopetuksen määrän väheneminen huo-
lestuttaa kyllä. Toki siihen liittyy myöskin se, että ammatillinen koulutus on nykyään hy-
vin paljon monimuotoisempaa kuin se on ollut aikaisemmin, eli on jopa toivottukin sitä,
että siirrytään avoimempiin oppimisympäristöihin, että oppimista tapahtuisi enemmän työ-
paikoilla, siellä käytännön työelämässä, missä saa sitten samalla myös niitä työelämäkon-
takteja. Lisäksi oppiminen on tosiaan tänä päivänä aika monimuotoista, tehdään yhteistyö-
projekteja ja niin edelleen. Mutta se ei voi tarkoittaa sitä, että se opiskelijoiden tuki siihen
oppimiseen ja se riittävä lähiopetus eivät toteutuisi.

Hallitus valmistelee tällä hetkellä ammatillisen koulutuksen suurta lainsäädännöllistä
uudistusta, ammatillisen koulutuksen reformia, ja se on parhaillaan siinä vaiheessa, että re-
formia viimeistellään. Se tuo uusia työvälineitä järjestää ammatillista koulutusta vielä pa-
remmin tulevaisuuden työelämän tarpeisiin vastaavasti ja siten, että yksilölliset polut voi-
vat toteutua. [Puhemies koputtaa] Tämän uudistuksen on tarkoitus astua voimaan ensi vuo-
den alusta.
 Tarkistettu
4.9



Pöytäkirjan asiakohta PTK 12/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.34 Li Andersson vas (vastauspuheenvuoro): Arvoisa puhemies! Meidän huolemme on
se, että kaikki opiskelijat, jotka opiskelevat ammatillisessa koulutuksessa, eivät ole sellai-
sia opiskelijoita, jotka pärjäävät näillä yksilöllisillä opintopoluilla, vaan opiskelijat myös-
kin tarvitsevat tukea, he tarvitsevat sitä yhteisöä ja sitä ohjausta, sitä opetusta, mitä opetta-
jat siellä antavat. Meidän huolemme on nyt myöskin se, että tämä ammatillisen koulutuk-
sen reformi ei ratkaise näitä resursseihin liittyviä isoja ongelmia, mitä ammatillisessa kou-
lutuksessa tällä hetkellä Suomessa on.

Ammatillisen koulutuksen reformin on siis määrä astua voimaan ensi vuoden alusta,
mutta tälle vuodelle ammatillisen koulutuksen rahoitusta leikataan 220 miljoonaa. Mikä on
hallituksen arvio siitä, kuinka hyvin nämä reformin tavoitteet työpaikalla tapahtuvan oppi-
misen lisäämisestä tai yksilöllisistä oppimispoluista ovat toteutettavissa, kun samanaikai-
sesti vähennetään resursseja? Ja mitä tässä uudistuksessa tapahtuu erityisen tuen tarpeessa
[Puhemies koputtaa] oleville oppilaille, joita myöskin on paljon ammatillisen koulutuksen
puolella?

16.35 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Aivan niin kuin sanoin, tämän ammatillisen koulutuksen reformin
tavoitteena on tuoda myös työkaluja koulutuksen järjestäjille järjestää sitä koulutusta niin,
että esimerkiksi tämä mainittu tärkeä lähiopetus voidaan turvata jokaiselle. Ja kun puhuin
yksilöllisistä oppimispoluista, niin se tarkoittaa nimenomaan sitä, että voitaisiin ottaa ny-
kyistä paremmin huomioon kaikkien opiskelijoiden tarpeet, myöskin niiden opiskelijoi-
den, jotka tarvitsevat siihen oppimiseensa enemmän tukea. Meillä on valtavan iso ongelma
ammatillisessa koulutuksessa runsas keskeyttämisten määrä, eli se on nimenomaan se te-
kijä, joka johtaa siihen, että meillä tapahtuu nuorten syrjäytymistä ja putoamista koulutuk-
sen ja työelämän ulkopuolelle. Minä uskon, että tällä ammatillisen koulutuksen reformilla
voimme vaikuttaa tähän. Siellä on hyvin monia työkaluja nimenomaan keskeyttämisen vä-
hentämiseksi ja sen tuen lisäämiseksi niille opiskelijoille, jotka sitä enemmän tarvitsevat.

Taloudellinen tilanne on toki Suomessa tiukka tällä hetkellä, ja siitä myös ammatillinen
koulutus kärsii, mutta tämä ammatillisen koulutuksen reformi on kentällä kyllä hyvin odo-
tettu ja tuo uusia työvälineitä.

16.36 Katja Hänninen vas (vastauspuheenvuoro): Arvoisa rouva puhemies! Toisen as-
teen eli lukioiden ja ammattikoulujen yhteishaku on käynnistynyt. Yhteishaku koskettaa
tosiaan vuosittain kymmeniätuhansia ysiluokkalaisia ympäri maan. Tästä vuodesta alkaen
hallitus kuitenkin leikkaa osana historiallisia koulutusleikkauksia 190 miljoonaa euroa
joka vuosi ammattikouluilta, viedään noin kymmenesosa rahoituksesta. Asiantuntijoiden
mukaan tämä tarkoittaa sitä, että oppilaitokset joutuvat pohtimaan koulutuspaikkojen vä-
hentämistä. Kysynkin teiltä, arvoisa ministeri: Voivatko Suomen nuoret luottaa historial-
listen koulutusleikkausten keskellä siihen, että kaikille peruskoulunsa päättäville nuorille
järjestyy opiskelupaikka peruskoulun jälkeen? Miten käy meidän nuorisotakuun?
2



Pöytäkirjan asiakohta PTK 12/2017 vp
16.37 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Nuoret, peruskoulunsa päättäneet voivat luottaa siihen, että ne tiet
ammatilliseen koulutukseen ja lukioon avautuvat. Eli Suomessa koulutustakuu on se, mis-
tä haluamme pitää tiukasti kiinni, eli jokaiselle peruskoulun päättäneelle turvataan jatko-
opiskelupaikka, tai mikäli esimerkiksi on mielenterveys-, päihde- tai muita ongelmia, niin
sitten joku muu ratkaisu pitää nuorelle löytyä. Tähän panostetaan hyvin voimakkaasti. Vie-
railin eilen Lahdessa Ohjaamossa, mikä on sellainen palvelu, missä pyritään tarjoamaan
nuorillemme se palvelu yhdeltä luukulta, jotta semmoinen pompottelu, nuorten pompotte-
lu, loppuisi ja aikuiset ottaisivat kopin niistä vaikeista tilanteista, joita sitten saattaa nuoril-
lamme olla.

Mitä tulee näihin ammatillisen koulutuksen määrärahoihin, niin tämä koko eduskunta
on ollut tekemässä näitä määrärahapäätöksiä. Eli edellinen hallitus ensimmäisen kerran
päätti näistä ammatillisen koulutuksen määrärahavähennyksistä, ja tämä hallitus sitten va-
litettavasti sai sen perinnöksi, kun se esitys kaatui silloin viimeisellä viikolla ennen edus-
kuntavaaleja. Varmaan kukaan meistä ei halua muistella sitä viikkoa.

16.38 Paavo Arhinmäki vas (vastauspuheenvuoro): Arvoisa rouva puhemies! Viime päi-
vinä on puhuttu paljon kadonneista miehistä — tarkoitetaan niitä, joilla ei ole koulutusta, ei
ole työpaikkaa, eivät oikeastaan ole minkään järjestelmän piirissä. Monet näistä on syrjäy-
tetty nimenomaan peruskoulussa tai heti peruskoulun jälkeen toisella asteella. Erityisesti
ammatillisella toisella asteella keskeytysprosentit ovat olleet korkeita, ja jos ei ole tutkin-
toa, niin on vaikea löytää työtä, vaikea löytää paikkaansa yhteiskunnassa. Nyt kun tässä ti-
lanteessa — hallitus ei ollut mitenkään pakotettu vaan teki arvovalinnan — leikataan am-
matilliselta puolelta, se merkitsee, että lähiopetus vähenee entisestään. Ministeri Grahn-
Laasonen, miten te ajattelette, että syrjäyttäminen vähenee, keskeyttäminen vähenee, se
että ei olla työelämässä, vähenee, jos samaan aikaan te leikkaatte resursseja, joilla pitäisi
antaa nimenomaan niitä lähiopetustunteja, joilla jokainen pidetään koulutuksessa mukana?

16.39 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Kuvasin jo tässä edellä tätä ammatillisen koulutuksen reformia,
joka tuo lisää välineitä puuttua myös koulutuksen keskeyttämisen ongelmaan ja siihen on-
gelmaan, jonka hyvin kuvasitte, eli siihen, että meillä valitettavan suuri osuus ikäluokasta
putoaa koulutuksen ja työelämän ulkopuolelle. Ja tämä on meillä kyllä ihan kansallinen hä-
tätila, näin voi sanoa yhtään asiaa liioittelematta. Eli meidän pitää pystyä löytämään vai-
kuttavia keinoja puuttua nuorten syrjäytymiseen, ja siitä syystä hallitus on käynnistänyt
ministeriörajat ylittävän yhteistyön siinä, että kokoamme nykyistä tehokkaampaa keinova-
likoimaa nuorten syrjäytymisen ehkäisyyn. Se, mikä on semmoinen tosiasia, mikä tulee
tässä työssä ottaa huomioon, on se, että kun kokeneilta ammattilaisilta, opettajilta, kysyy,
niin he sanovat, että ihan viimeisten vuosikymmenten aikana näkyvin muutos koulumaail-
massa on ollut se, että nimenomaan koulun ulkopuoliset ongelmat ovat lisääntyneet, ja ne
juontavat monessa tapauksessa juurensa jo sinne varhaislapsuuteen ja perheiden moniin
valitettaviin ongelmiin. Näihin meidän pitää pystyä [Paavo Arhinmäen välihuuto] nimen-
omaan monimuotoisella yhteistyöllä ministeriörajojen yli vaikuttamaan, muun muassa tu-
kemalla perheitä [Puhemies: Aika on täynnä!] heidän vaikeissa kasvatustehtävissään.
3



Pöytäkirjan asiakohta PTK 12/2017 vp
16.41 Mikaela  Nylander  r  (vastauspuheenvuoro): Arvoisa puhemies! Ministeri totesi
tässä, että reformin pitää tuoda uusia työvälineitä niille oppilaitoksille, jotka järjestävät tätä
ammatillista koulutusta. Ja kenttä todellakin odotti tätä joustoa, koska tiedetään, että leik-
kaukset ovat suuria ja sisältö uudistuu, rahoitus uudistuu. Kuitenkin, kun minä olen tavan-
nut aika monta kentän edustajaa, niin he ovat pettyneitä siihen, että tästä ei tullut sellainen
reformi, joka aidosti tuo tätä joustoa, vaan hallitus nyt aika yksityiskohtaisesti ohjaa tätä
toimintaa. Mitä tapahtui, arvoisa ministeri, tässä matkan varrella?

Värderade talman! Fältet önskar sig en flexibel reform, att man med stor flexibilitet kan
förverkliga nedskärningar och alla de förnyelser och reformer som både finansieringssys-
temet och utbildningens innehåll står inför. De är nu besvikna över att staten styr med gan-
ska [Puhemies koputtaa] hård hand här. Vad hände under resans gång, minister?

16.42 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Siinä mielessä on hiukan vaikeaa ehkä tätä kysymystä hahmottaa,
koska sitä esitystähän ei ole vielä annettu. Elikkä ei ole olemassa vielä lakiesitystä, [Mi-
kaela Nylander: Lakiluonnos on ollut!] hallituksen esitystä, vaan se on tulossa tässä hyvin
pian, ja ajattelen, että sen jälkeen meillä on sitten mahdollisuus arvioida sen laatua — eikö
vain — paremmin.

Tässä valmistelussa on ollut mukana 1 500 kentän ääntä elikkä valtavan laajat työpajat,
joissa on yhdessä valmisteltu. Sen lisäksi saimme 200 lausuntoa, joita on käyty läpi hyvin
yksityiskohtaisesti. Niihin luonnoksiin on tehty lukuisia parannuksia, ja nyt edelleen tässä
viimeistelemme sitä esitystä, jotta se sitten olisi teillä arvioitavana. Joustavuus tulee lisään-
tymään, päällekkäisyyksiä puretaan, mahdollisuuksia tulee paljon lisää järjestää uudenlais-
ta tulevaisuuden osaamistarpeisiin vastaavaa koulutusta. Ja voin toimittaa teille, sitten kun
esitys on valmis, sellaisen oikein pitkän listan siitä, mitä kaikkea joustoa tulee lisää. [Mi-
kaela Nylander: Elikkä muutoksia on vielä tulossa, hyvä!]

16.43 Tuomo Puumala kesk (vastauspuheenvuoro): Rouva puhemies! Tilannehan on
tiukka. Se, miten tähän on tultu, on aika tavalla eduskuntapuolueitten yhteistä tarinaa. Ajat-
telen niin, että myös sen, miten tästä päästään eteenpäin, pitäisi olla aika tavalla meidän yh-
teistä tekemistä. Ja siihen on kyllä eväitä tuossa reformissa olemassa.

Erityisesti siihen, mistä edustaja Andersson aloitti, eli siihen, miten tuota lähiopetusta
saataisiin lisää, on ainakin kaksi vastausta. Ensimmäinen on tietysti se, että nyt tässä refor-
missa henkilökohtaistetaan jokaisen opintopolku. Se pitää suunnitella yksilöllisesti. Sen
kohdalla, joka tarvitsee enemmän oppilaitosmuotoista koulutusta, sitä pitää pystyä myös
tarjoamaan. Toiseksi, tässä on kannustimet koulutuksen järjestäjällä tiivistää koulutusta
jatkotutkintokelpoisuus säilyttäen. Senkin pitäisi vastata tähän.

Mutta on totta, että kipukohtia on alueellisessa tasa-arvossa, heikompien pärjäämisessä
ja lähiopetuksen määrässä. Eikö niin, ministeri, että me hoidamme nämä asiat kuntoon?
Me uskomme meidän nuoriin ja hoidamme niitä tällä reformilla kuntoon ja teemme tarvit-
tavat päätökset, että Suomi selviää tältäkin osin.

16.44 Opetus-  ja  kulttuuriministeri  Sanni Grahn-Laasonen  (vastauspuheenvuo-
ro): Arvoisa puhemies! Arvoisalle sivistysvaliokunnan puheenjohtajalle on helppo todeta,
että olemme aivan samoilla linjoilla tässä, ja uskon, että saamme aikaan ammatillisen kou-
4



Pöytäkirjan asiakohta PTK 12/2017 vp
lutuksen reformin, joka vie tätä koulutusta eteenpäin aivan merkittävin askelin ja mahdol-
listaa sen tuen myöskin.

Ja yhden näkökulman, kun kerran mahdollisuus tuli, haluaisin vielä lisätä, ja se on se,
että yksi reformin tavoitteista on lisätä sitä työpaikkaoppimista elikkä siirtää sinne työpai-
koille myös, ihan aitoihin oppimisympäristöihin, sitä oppimista. Ja esimerkiksi niissä
maissa, joissa laajempi työpaikkaoppiminen on käytössä, on matalampi nuorisotyöttö-
myys ja on myöskin pystytty vaikuttamaan positiivisesti nuorten asenteisiin oppimista
kohtaan. Ja tietenkään se ei ole ongelmatonta, ja aina niitä paikkoja ei löydykään, ja se on
haastavaa, mutta siitä huolimatta otamme sen haasteen vastaan ja lähdemme siitä, että vas-
taamme myös niiden nuorten odotuksiin, jotka peruskoulun jälkeen kokevat, että haluaisi-
vat päästä jo ihan oikeasti tekemään.

16.45 Jukka  Gustafsson  sd  (vastauspuheenvuoro): Arvoisa puhemies! Tämän tärkeän
keskustelun ydinasia liittyy ammatillisen koulutuksen laatuun. Olin kutsuttuna Tampereel-
la sähköalan ammatillisen koulutuksen tilaan tutustumaan, ja siellä olivat sekä työnantaja,
yrityselämä, että opettajat äärimmäisen huolissaan siitä, että johtuen lähiopetuksen leik-
kaamisesta ja muusta ne, jotka valmistuvat ammattiin, eivät pärjää sähköasentajatehtävis-
sä. Nyt se tärkein kysymys on se, että reformilakia odotetaan, ja nimenomaan tästä laadun
näkökulmasta, arvoisa ministeri, haluan, että sivistysvaliokunnalla on ehdottomasti riittä-
västi aikaa arvioida koko se reformin laajuus, mikä liittyy ammatilliseen koulutukseen. Ja
nyt kysyn: milloin hallituksella on tarkoitus antaa eduskunnalle tämä hallituksen esitys,
jotta aikaa on riittävästi?

16.46 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Niin nopeasti kuin se laadukas lainsäädäntö saadaan valmiiksi.
Olemme pyrkineet mahdollisimman hyvin ottamaan huomioon lausunnoissa tulleen pa-
lautteen. Lainsäädännön arviointineuvosto käsittelee tällä hetkellä lakiluonnosta, ja niin
pian kuin se valmistuu, se totta kai mahdollisimman nopeasti toimitetaan, jotta koulutuk-
sen järjestäjillä olisi myöskin aikaa toimintaansa suunnitella uuden lainsäädännön mukai-
seksi. Lainsäädännössä on myös huomioitu riittävät siirtymäajat niiltä osin kuin niitä tar-
vitaan.

Sitten tähän laatuun haluaisin myöskin todeta, että siihen on aivan erityisesti keskitytty
tässä lainsäädännössä, ja myöskin tullaan kaikilta koulutuksen järjestäjiltä edellyttämään
sellaista oikein suunnitelmallista laadun arviointia ja jatkuvaa kehittämistä. Tietenkin yksi
sen laadun mittari on se, miten opiskelijat koulutuksen jälkeen työllistyvät. Tästä tulee
myöskin yksi rahoituksen kriteeri, millä pyritään ohjaamaan koulutuksen järjestäjiä järjes-
tämään niin laadukasta koulutusta, että sillä meidän nuoret ja myöskin aikuiset oppijat pää-
sevät sinne työelämän syrjään kiinni.

Puhemies Maria Lohela:  Täällä on nyt niin monta muuta keskustelua käynnissä, että
pyydän keskittymään tämän kyselytunnin loppuun saattamiseen.

16.47 Li Andersson vas (vastauspuheenvuoro): Arvoisa puhemies! On kyllä pakko tode-
ta edustaja Puumalalle, että tämä päätös leikata koulutuksesta ja erityisesti ammatillisesta
koulutuksesta ei ole mikään yhteinen päätös, eikä se ole mikään yhteinen arvovalinta, vaan
se on tämän hallituksen päätös ja arvovalinta, jota te puolustatte. On myöskin vaikeata näh-
5



Pöytäkirjan asiakohta PTK 12/2017 vp
dä, millä tavalla nämä lisäleikkaukset, mitä nyt tehdään tänä vuonna, lisäisivät lähiopetuk-
sen määrää, kun ne tulevat jo tehtyjen säästöjen ja leikkausten päälle. Voiko opetus- ja
kulttuuriministeri tätä meille avata? Ne laadulliset ongelmat ovat jo nyt olemassa amma-
tillisessa koulutuksessa. Tämä on pidempiaikainen kehitys, mikä pitäisi kääntää sen si-
jaan, että vielä entuudestaan vähennetään resursseja lähiopetuksesta ja ammatillisesta kou-
lutuksesta. Eli voiko opetus- ja kulttuuriministeri nyt vielä konkretisoida, millä tavalla ja
millä keinoilla me saamme vähemmillä resursseilla enemmän lähiopetusta aikaiseksi?

16.48 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Nykyisessä ammatillisessa koulutuksessa on tiettyjä sellaisia ra-
kenteellisia tekijöitä, jotka johtavat siihen, että siellä on paljon päällekkäistä tekemistä,
paljon hallinnollista työtä, siellä ollaan eri organisaatioissa. Meillä on lainsäädännöt erik-
seen nuorille aikuisille. Siellä aiemmin hankitun osaamisen tunnustaminen toimii huonos-
ti, samoin henkilökohtaistamisen prosessit. Siellä tehdään todella hyvää työtä, mutta näis-
sä asioissa voimme vielä parantaa juoksuamme ja matkaamme, ja tämä ammatillisen kou-
lutuksen reformi tulee nyt tuomaan niitä työkaluja nimenomaan vastata näihin haasteisiin
eli panostaa esimerkiksi enemmän siihen lähiopetukseen.

En tule kyllä täällä sitä sanomaan, etteikö tilanne olisi haastava. Se on ilman muuta sitä.
Taloudellisesti meillä on haastava tilanne Suomessa kaiken kaikkiaan. Samoin koulutuk-
sen järjestäjillä on isot haasteet siitä tehtävästä suoriutumiseen, koska se on vaativa. Mutta
juuri siitä syystä täytyy rakentaa nyt yhteistä toimivaa ammatillisen koulutuksen järjestel-
mää, joka joustavammin vastaa tulevaisuuden odotuksiin ja myöskin osaamistarpeisiin, ja
tämä reformi on kaiken kaikkiaan paitsi tarpeellinen niin myöskin hyvin odotettu. [Puhe-
mies koputtaa] Me täällä eduskunnassa puolestamme voimme vaikuttaa siihen yleiseen il-
mapiiriin, miten nuoret kokevat omat [Puhemies: Nyt on jo aika reippaasti yliajalla!] kou-
lutuspolkunsa. Eli ei masentavaa keskustelua.

Kysymyksen käsittely päättyi.
6


