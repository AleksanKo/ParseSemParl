















































DEM8A5F.tmp.xml


Pöytäkirjan asiakohta PTK 24/2019 vp
Pöytäkirjan asiakohta 

PTK 24/2019 vp

Täysistunto

Torstai 27.6.2019 klo 12.02—17.43

3.4. Suullinen kysymys alipalkkaukseen puuttumisesta (Risto Kalliorinne vas)
Suullinen kysymys SKT 4/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, vasemmistoliiton
eduskuntaryhmä, edustaja Kalliorinne.

Keskustelu

16.58 Risto Kalliorinne vas: Arvoisa puhemies! Vaalien alla puhuttiin laajasti alipalk-
kauksesta, ja julkisuudessa oli karmeita esimerkkejä nepalilaisista ravintoloista ja monilta
rakennustyömailta, joissa työehtosopimuksia ja työaikalakia rikottiin räikeästi. Alipalk-
kauksessa on kyse minimitason alittavan palkan maksusta, joka tehdään työnantajan tahol-
ta tietoisesti. Kyse on siis käytännössä sopimuksen rikkomisesta ja työntekijälle kuuluvan
ansion varastamisesta. Merkille pantavaa tilanteessa on nyt se, että jos työnantaja edellä
mainitulla tavalla varastaa työntekijältä, siitä ei seuraa minkäänlaisia sanktioita, mutta jos
työntekijä varastaa työnantajalta, hän saa potkut ja rikossyytteen.

Hallitusohjelmassa todetaan, että selvitetään uusia keinoja, esimerkiksi hallinnollisia
sanktioita, tahalliseen tai törkeän huolimattomaan alipalkkaukseen puuttumiseksi. Kysyn-
kin työministeriltä: miten aiotte viedä tätä hallitusohjelman kirjausta eteenpäin, jotta yri-
tysten välinen epäreilu kilpailu ja työntekijöiden oikeuksien polkeminen saadaan kuriin?

16.59 Työministeri Timo Harakka (vastauspuheenvuoro): Arvoisa puhemies! Kiitän
edustajaa kysymyksestä. Ymmärtääkseni se oli teidän viimeisenne tässä salissa — hyvä ja
arvokas asia.

Hallitus on todellakin päättänyt selvittää uusia keinoja, joilla voitaisiin puuttua tahalli-
seen tai törkeän huolimattomaan alipalkkaukseen, ja tätä työtä valmistellaan yhteistyössä
työ- ja elinkeinoministeriön, oikeusministeriön ja sisäministeriön kanssa. Yhtenä työkalu-
na alipalkkaukseen puuttumisessa ovat nämä hallitusohjelmassa mainitut sanktiot. 

Käytännössä alipalkkaukseen todellakin liittyy usein muita rikkeitä, jopa ihmiskaup-
paa, ja tällaista kiskonnan tapaista työsyrjintää esiintyy etenkin ulkomaalaistaustaisten
työntekijöiden kohdalla. Vuonna 2017 tällaisesta kiskonnan tapaisesta työsyrjinnästä tuo-
mittiin seitsemän henkilöä ja ihmiskaupasta yksi henkilö, mutta ongelmahan on se, että
nämä tulevat hyvin harvoin poliisin tietoon. Tästä kärsivät muutkin kuin työntekijät, myös
ne yritykset, jotka seuraavat sääntöjä, eivätkä pienet yritykset voi kilpailla alalla, jossa
muut polkevat palkkoja. [Puhemies koputtaa] Vakuutan, että hallitus tekee kaikkensa puut-
tuakseen tähän ongelmaan aikaisempaa tehokkaammin. 
 Tarkistettu
4.0



Pöytäkirjan asiakohta PTK 24/2019 vp
Kysymyksen käsittely päättyi.

Kyselytunti päättyi.
2


