















































DEMFBA5.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

17. Hallituksen esitys eduskunnalle laeiksi sakon ja rikesakon määräämisestä annetun lain 
ja ajokorttilain muuttamisesta sekä eräiksi niihin liittyviksi laeiksi

Hallituksen esitys HE 103/2017 vp
Valiokunnan mietintö LaVM 14/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 17. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

21.14 Ville Tavio ps: Arvoisa puhemies! Rattijuopumus on moraalisesti hyvin paheksut-
tavaa, ja se, joka ei maksa sakkojaan, on tuomittava muuntorangaistukseen. Muussa ta-
pauksessa yleinen lainkuuliaisuus heikkenee. Tästä huolimatta hallitus ajaa läpi lakia, joka
tuo rikoksesta rankaisemattomuuden suomalaiseen oikeusjärjestelmään.

Nykyään rattijuopumustuomio annetaan käräjäoikeudessa, jolloin maksamatta jäävä
sakko muutetaan vankeudeksi. Hallituksen tässä esityksessään tuoman muutoksen myötä
rattijuopumuksia käsitellään poliisin sakkomenettelyssä. Poliisin sakkomenettelyssä mää-
rättyä rattijuopumussakkoa ei voida muuttaa vankeudeksi. Sitä rattijuopumussakkoa ei siis
voida muuttaa tämän jälkeen vankeudeksi, vaikka sakko jäisi maksamatta eikä sitä saada
perittyä.

On todella erikoinen ja huono asia, että hallitus esittää tämän rattijuopumuksen toimi-
van sakonmuuntorangaistuksen poistoa. Jos rattijuoppo ei siis maksa sakkoaan, hän voi
hallituksen esityksen myötä selvitä rikoksesta jatkossa kokonaan ilman rangaistusta. Hal-
lituksen esitys on siis omiaan lisäämään rattijuopumusten määrää ja vähentämään liiken-
neturvallisuutta.

Hallituksen tavoitteena on tässä esityksessä rahan säästäminen. Säästöjen tavoittelu hal-
lituksen esittämällä tavalla on hyvin lyhytnäköistä oikeuspolitiikkaa. Oikeusvaltiossa ei
toimita siten, että säästösyiden takia ei rattijuopumuksesta laiteta rikollista vankilaan. Rat-
tijuopumusseuraamusten käsittely poliisin sakkomenettelyssä heikentää myös oikeustur-
vaa. Tuomariliitto on hyvin ja kattavasti asiantuntijalausunnossaan todennut, että hallituk-
sen esitys on omiaan murentamaan periaatetta rikosoikeudellisen tuomiovallan kuulumi-
sesta tuomioistuimille.

On myös kyseenalaista oikeusjärjestelmän yhdenmukaisuuden ja rikoslain eheyden kan-
nalta, että esityksessä rattijuopumuksen rangaistusseuraamus käsitellään yleisten oikeusas-
teiden kautta, kun taas ajokieltoseuraamuksen valituskäsittely siirtyy hallinto-oikeuspuo-
lelle. Hallinto-oikeuspuolella on muun muassa 250 euron oikeudenkäyntimaksu, sellainen
 Tarkistettu
4.1



Pöytäkirjan asiakohta PTK 129/2017 vp
maksu, jota on juuri hiljattain korotettu. Tuokin maksu sinänsä heikentää vähävaraisten
epäiltyjen oikeusturvaa.

Isompi ongelma tässä hallinto-oikeusväylän käytössä ajokieltoseuraamuksessa lienee
se, että hallinto-oikeuden muutoksenhaku on usein hyvin hidasta. Tällöin pidempien ajo-
kieltojen osalta valitus muuttuu täysin turhaksi, koska ajokielto ehtii päättyä aiemmin kuin
hallinto-oikeus ehtii tekemään ratkaisua asiassa. Näin ollen voidaan todeta, että tämän hal-
lituksen esityksen myötä oikeusturva heikentyy tai joissain tapauksissa jopa katoaa koko-
naan.

Arvoisa puhemies! Esitän, että lakiehdotukset hylätään.

21.19 Sami Savio ps: Arvoisa puhemies! Kannatan edustaja Tavion esitystä lakiehdotus-
ten hylkäämisestä.

On erittäin tärkeää, että rattijuopumukseen syyllistynyt henkilö voidaan jatkossakin tuo-
mita ehdottomaan vankeuteen. Rattijuopumus on itse aiheutettu vakava teko, ja sillä voi-
daan tosiaan aiheuttaa vakavaa vaaraa myös sivullisille. Pelkkä sakko ei missään tapauk-
sessa tule riittämään tuomioksi rattijuopumuksesta. Tämä esitetty muutos oikeuskäytän-
nössä antaisi väärän moraalisen viestin ja olisi askel täysin väärään suuntaan, eikä se ole
millään muotoa hyväksyttävissä.

Rangaistuskäytännön tulee yleisestikin ottaen olla riittävän tiukka, eivätkä säästösyyt
saa sitä lieventää, kuten tässä tapauksessa näyttää valitettavasti käyvän. Erityisen tärkeä on
mietinnön vastalauseessa todettu periaate, jonka mukaan lain säätäminen ei ole järkevää,
ellei lain rikkomisesta seuraa rangaistus. Tällainen laki ei myöskään toimi rikoksia ennalta
ehkäisevästi. Nämä ovat erittäin viisaita sanoja, ja ne tulisi hallituksenkin muistaa, kun ri-
koslakia jatkossa muutetaan.

21.20 Jani Mäkelä ps: Arvoisa puhemies! Tässä esityksessä ollaan taas kerran tekemisis-
sä sen oikeudentajun peruskysymyksen kanssa, saako vakavista rikoksista tosiasiassa aina
rangaistuksen ja voiko valtiontalouden säästö olla peruste siitä luistamiselle, että sanktio
aivan oikeasti ja todellisuudessa vaikuttaa. Kysymys on vakava. Mikä on sen hinta, että la-
keja kunnioitetaan? Entä sen hinta, että ihmiset luottavat oikeusjärjestelmään? Hallitus on
lyhytnäköinen kyseenalaistaessaan tätä luottamusta taas yhdellä esityksellä. Perusteluksi ei
käy mielestäni sen vaikutukseen joutuneiden henkilöiden määrän vähäisyys: Se ei ole täs-
sä pätevä perustelu, koska kysymys on periaatteesta. Koska rattijuopumus on vakavaksi
koettu ja suuret riskit aiheuttava teko, niin siitä pitää aina seurata rangaistus. On kestämä-
tön ajatus, että siihen syyllistynyt ei joudu viime kädessä sovittamaan sakkoja vaikka van-
keudessa. Siksi kannatan lämpimästi lain hylkäysesitystä.

21.21 Ville Tavio ps: Arvoisa puhemies! Hallituspuolueiden tavassa toimia, nyt kun ol-
laan varsinkin viimeisen kahden vuoden aikana puhuttu paljon lainsäädännön huonosta ta-
sosta, tässäkin tapauksessa hyvin tyyppiesimerkillisesti näyttää siltä, että asiantuntijoiden
mielipiteet sivuutetaan käytännössä täysin. Nimittäin molemmat lakivaliokunnan kuule-
mat rikos- ja prosessioikeuden professorit pitivät rattijuopumuksen muuntorangaistuksen
poistoa selvästi yleistä lainkuuliaisuutta heikentävänä. Kumpikaan ei sitä suositellut. Tä-
män saman totesi myös Helsingin käräjäoikeus lausunnossaan. Ollaan siis vaikeassa tilan-
teessa, jos Suomen parhaita rikosoikeuden asiantuntijoitakaan ei enää kuunnella merkittä-
vissä rikosoikeusprosessin muunnoksissa. Samoin on ikävää joutua epäilemään sitä, ovat-
2



Pöytäkirjan asiakohta PTK 129/2017 vp
ko hallituspuolueiden kansanedustajatkaan perillä tästä ajamastaan lainsäädännöstä, koska
täällä ei ole paikalla yhtään hallituksen esityksen puolustajaa, ei yhtään, joka kertoisi niitä
vasta-argumentteja, mitä kansakin varmasti olisi kiinnostunut kuulemaan näin erikoisesta
rankaisemattomuuteen johtavasta lainsäädännöstä.

Keskustelu päättyi ja asian käsittely keskeytettiin.
3


