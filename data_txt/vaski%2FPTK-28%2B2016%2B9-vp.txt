















































DEMC782.tmpSave.xml


Pöytäkirjan asiakohta PTK 28/2016 vp
Pöytäkirjan asiakohta 

PTK 28/2016 vp

Täysistunto

Tiistai 29.3.2016 klo 13.59—15.52

9. Hallituksen esitys eduskunnalle laiksi sosiaalihuollon ammatillisen henkilöstön kelpoi-
suusvaatimuksista annetun lain kumoamisesta ja eräiksi siihen liittyviksi laeiksi

Hallituksen esitys HE 14/2016 vp
Valiokunnan mietintö StVM 3/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 9. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

15.34 Anneli Kiljunen sd:  Arvoisa herra puhemies! Mielestämme on erittäin hyvä, että
sosiaali- ja terveydenhuollon ammattihenkilöitä koskevaa säätelyä yhdenmukaistetaan
ja tehtäväkohtaisista kelpoisuusvaatimuksista siirrytään ammatinharjoittamisoikeuden
myöntämiseen ja nimikesuojaan. Tällä tavoin turvataan palveluiden laatua, ammattihenki-
löiden yhdenvertaisuutta sekä erilaisten asiakkaiden ja asiakasryhmien oikeuksia.

Sosiaali- ja terveydenhuollon tehtävärakenteen uudistaminen on vielä kesken. Tästä
syystä on tärkeää, että sosiaali- ja terveydenhuollon henkilöstöryhmien välisen tehtävära-
kenteen ja työnjaon kehittämistä jatketaan myös tulevaisuudessa.

Arvoisa puhemies! Sosiaalihuollon ammattihenkilölain mukaan sosiaalityöntekijän am-
matissa voi tilapäisesti toimia enintään vuoden ajan sosiaalityöntekijän ammattiin opiske-
leva henkilö, joka on suorittanut hyväksytysti sosiaalityön aineopinnot ja käytännön har-
joittelun. Opiskelija toimii ammattiin valmistuneen sosiaalityöntekijän johdon ja valvon-
nan alaisena.

Hallitusohjelmaan kuitenkin sisältyy toimenpideohjelma kuntien tehtävien ja velvoittei-
den vähentämisestä. Yhtenä sen osana on mainittu tämän niin sanotun sijaistamispykälän
väljentäminen. Vaikka sosiaalityöntekijän sijaistamiseen liittyvän lakiesityksen muuttami-
nen ei sisällykään hallituksen esitykseen, sosiaali- ja terveysvaliokunnan mietinnössä pyy-
detään kiirehtimään toimenpideohjelman täytäntöönpanoa. Meillä ei kuitenkaan ole käy-
tettävissä mitään tietoa toimenpideohjelman tarkemmista sisällöistä eikä valiokunta ole
kuullut ainuttakaan asiantuntijaa asiasta. Tilanne ei näin ollen anna mielestämme valiokun-
nalle perusteita näiden toimenpiteiden kiirehtimiselle. Tästä syystä emme hyväksy valio-
kunnan mietinnön kirjausta toimenpideohjelmasta.

Arvoisa puhemies! Näillä perustein ehdotamme, että valiokunnan mietinnön 3/2016 pe-
rusteluista poistetaan kaksi viimeistä kappaletta vastalauseemme mukaisesti.
 Tarkistettu
4.0



Pöytäkirjan asiakohta PTK 28/2016 vp
15.36 Kristiina Salonen sd: Arvoisa puhemies! Kannatan edustaja Kiljusen tekemää esi-
tystä.

15.36 Antero Laukkanen kd: Arvoisa herra puhemies! Tässä ammattikelpoisuuden väl-
jentämisessä on myös sellaisia huolia, kuten luodaanko tässä nyt uutta palkkaluokkaa, että
kun on tietty henkilö, jonka koulutustaso ei ihan yllä siihen tehtävään, johon hänet väliai-
kaisesti palkataan, niin hänet voidaan palkata siihen pienemmällä palkalla, syntyykö tällai-
sia tilanteita. Minusta tässä vastalauseessa esitetty muotoilu on erittäin hyvä, vaikka en sitä
nyt tässä kannatakaan, mutta näen sen todella tärkeänä huolena. Pidän tätä valmistelun
kannalta erittäin huonona, että meille tuodaan tänne esityksiä, joissa ei ole asiantuntijoita
kuultu. Sitähän varten valiokunnat ovat, että heillä on aikaa kuunnella asiantuntijoita ja sit-
ten tuoda mietintö tai lausunto sillä perusteella, että on kuultu asiantuntijoita. Nyt yritetään
tuoda esitystä ja lisäystä, joka ei liity asiantuntijoiden antamaan lausuntoon, ja tämä on hy-
vin poikkeuksellista käytäntöä. Tällaiseen ei pidä ryhtyä.

Keskustelu päättyi ja asian käsittely keskeytettiin.
2


