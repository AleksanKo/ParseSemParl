















































DEM774A.tmp.xml


Pöytäkirjan asiakohta PTK 113/2018 vp
Pöytäkirjan asiakohta 

PTK 113/2018 vp

Täysistunto

Tiistai 13.11.2018 klo 14.01—18.14

3. Pääministerin ilmoitus kehityspolitiikan tulosraportista 2018
Pääministerin ilmoitus PI 3/2018 vp

Keskustelu

Ensimmäinen varapuhemies Mauri Pekkarinen: Päiväjärjestyksen 3. asiana on päämi-
nisterin ilmoitus kehityspolitiikan tulosraportista 2018. Ulkomaankauppa- ja kehitysminis-
teri Anne-Mari Virolaisen puheenvuoron jälkeen myönnän harkitsemassani järjestyksessä
vastauspuheenvuoroja, yhden tai kahden minuutin mittaisia. Vastauspuheenvuorot vara-
taan täysistunnossa V-painikkeella. Asian käsittelyyn varataan aikaa 1,5 tuntia.

Keskustelu

16.39 Ulkomaankauppa- ja kehitysministeri Anne-Mari Virolainen (esittelypuheen-
vuoro): Arvoisa herra puhemies! Nyt käsittelyssä oleva Suomen kehityspolitiikan tulosra-
portti on tärkeä etappi tämän hallituskauden kehityspolitiikalle. Keväällä 2016 hyväksy-
tyssä kehityspoliittisessa selonteossa valittiin neljä painopistettä, joilla tuetaan kestävän
kehityksen Agenda 2030 -toimintaohjelman toteuttamista. Sitouduimme myös uudista-
maan kehitysyhteistyön toimintatapoja ja tulosten seurantaa sekä raportoimaan eduskun-
nan kehityspolitiikan tuloksista.

Tämä tulosraportti tuo ensimmäistä kertaa yhteen eri ohjelmissa ja kumppanuuksissa
saavutetut tulokset. Raportti arvioi työn onnistumista ja haasteita sekä sisältää tärkeitä ha-
vaintoja siitä, mihin kehityspolitiikkaa on tulosten aikaansaamiseksi viisasta kehittää. Ra-
portti esittää kuusi suositusta, joista osa keskittyy menestyksen resepteihin ja osa kehittä-
mishaasteisiin.

On tärkeä huomata, että raportoidut tulokset ovat Suomen pitkäjänteisen kehityspolitii-
kan tuloksia. Kehityspolitiikassa toimeenpano sekä tulosten ja vaikutusten synty on huo-
mattavan pitkäjänteistä. Tässä raportissa käsitellään vuosien 2015—18 aikana raportoituja
tuloksia. Huomionarvoista on, että useat ohjelmat on aloitettu aiemmilla hallituskausilla,
jopa vuonna 2006. Uutta on katsaus nimenomaan tuloksiin ja vaikutuksiin, ei vain varojen
käyttöön ja kohdistamiseen. Numeerisen tulostiedon rinnalla kerrotaan niin laadullisista
tuloksista kuin politiikkavaikuttamisen tuloksista.

Raportti asettaa Suomen kehityspolitiikan ja sen rahoittaman kehitysyhteistyön osaksi
laajempaa kestävän kehityksen eteen tehtävää työtä. Yksin kehitysyhteistyöllä ei maail-
maa muuteta paremmaksi, vaan johdonmukaisella tuella eri politiikan osa-alueilta ja toi-
mijoilta.
 Tarkistettu
4.0



Pöytäkirjan asiakohta PTK 113/2018 vp
Ärade talman! Finland är med om att lösa världens stora problem. Vårt utvecklingsarbete
ger resultat som främjar målen för vår utrikespolitik och vår säkerhet, liksom även för full-
följandet av våra internationella åtaganden.

Resultaten har haft konkret inverkan på miljoner människors liv och på bygget av sam-
hället. Vi påpekar de grundläggande orsakerna till migration när vi förbättrar människors
möjlighet att bygga sig ett liv i sina hemtrakter.

Naisten ja tyttöjen asema ja oikeudet ovat kehityspolitiikkamme tärkein prioriteetti. Tulos-
raportti osoittaa, että vuodesta 2015 vuoteen 2018 Suomen kahdenvälisen yhteistyön tuel-
la on raportoitu noin puolentoista miljoonan naisen ja tytön saaneen seksuaali- ja lisäänty-
misterveyspalveluja. YK:n väestörahastoa tukemalla on autettu kymmeniä miljoonia nai-
sia ja tyttöjä.

Valitettavasti naisten oikeuksia väheksyvät äänet ovat voimistuneet maailmalla ja rahoi-
tus on kärsinyt. Suomen on entistäkin tärkeämpää edistää naisten ja tyttöjen oikeuksia.
Kyse on paitsi ihmisoikeuksista ja ihmisten hyvinvoinnista, myös laajemmasta kehitykses-
tä. Yhteiskunta ei kukoista, elleivät kaikki voimavarat ole mukana sitä rakentamassa.

Kehityspolitiikan toisen prioriteetin eli kehitysmaiden talouksien kehittämisen kohdalla
juuri naisten työllistyminen on keskeistä. Kansalaisjärjestöjen työllä, yksityisen sektorin
rahoitusinstrumenteilla sekä kahdenvälisellä ja monenkeskisellä yhteistyöllä on tuettu yk-
sityisen sektorin työpaikkojen syntymistä muun muassa Afrikkaan. Työn tuloksia on ilo
esitellä tasa-arvonkin näkökulmasta: työpaikoista naisten osuus on ollut vähintään puolet
ja kansalaisjärjestöprojekteissa jopa 60 prosenttia.

Arvoisa puhemies! Toimivien ja kehittyvien yhteiskuntien perusedellytys on koulutettu
väestö. Suomen opetusalan kumppanimaissa, joita ovat Mosambik, Etiopia, Afganistan,
Nepal, Myanmar ja Palestiinalaisalue, yläkoulua käyvien nuorten määrä on noussut keski-
määrin 38 prosenttiin ikäluokasta. Samaan aikaan tyttöjen ja poikien välinen ero kouluun
pääsyssä on miltei hävinnyt.

Opetus on erinomainen esimerkki tulosajattelusta: on onnistuttu saamaan lapset kou-
luun, mutta valitettavasti vielä ei ole onnistuttu tavoitellussa pitkän aikavälin vaikutukses-
sa eli laadukkaassa koulutuksessa ja oppimisessa. Oppimisen kriisi on tunnustettu maail-
manlaajuisesti: oppimistulokset ovat erittäin heikkoja, ja merkittävänä syynä ovat huonos-
ti koulutetut opettajat. Opettajankoulutuksen ja opetuksen laadusta tunnettu Suomi on kan-
sainvälisesti haluttu kumppani ja voi myös tulevaisuudessa vaikuttaa nykyistä vahvem-
min. Jatkotyötä asiassa tehdäänkin parasta aikaa yhdessä opetus- ja kulttuuriministeriön
sekä opetushallituksen kanssa.

Arvoisa puhemies! Ilmastonmuutos on kehitysmaissa uhka niille myönteisille kehitys-
askelille, mitä on saatu aikaan. Se uhkaa vesittää myös tulevien vuosien työn tulokset. Il-
mastonmuutoksen kielteiset vaikutukset ovat kaikkein suurimmat kaikkein köyhimmille ja
haavoittuvimmassa asemassa oleville. Kehitysyhteistyövaroin tuetaankin sekä ilmaston-
muutoksen ehkäisyä että ilmastonmuutokseen sopeutumista.

Kehityspolitiikkamme neljännessä painopisteessä, luonnonvarojen kestävässä käytös-
sä, ilmastonmuutos liittyy oikeastaan kaikkeen. Tulosraportti kertoo ilmastotyön vaikutta-
vuudesta: Suomi on ollut mukana kehittämässä maailman suurinta päästökauppajärjestel-
mää Kiinassa ja hiiliveron toimeenpanoa Etelä-Afrikassa. Ruokaturvan ja pienviljelijöi-
den tukemisen saralla yli kaksi miljoonaa ihmistä on hyötynyt kansalaisjärjestöjen ja lähes
kaksi ja puoli miljoonaa ihmistä kahdenvälisen yhteistyön kautta. Luonnonvarojen kestä-
2



Pöytäkirjan asiakohta PTK 113/2018 vp
vän käytön piiriin on saatu kansalaisjärjestöjen, muun muassa WWF:n ja Siemenpuun,
kahdenvälisen yhteistyön, jota on tehty muun muassa Keniassa, Laosissa, Tansaniassa ja
Sambiassa, sekä Finnfundin toimin yli kolme miljoonaa hehtaaria.

Merkittävä osa globaalista ilmastotyöstämme tapahtuu Maailmanlaajuisen ympäristöra-
haston ja Vihreän ilmastorahaston kautta. Suomen omista kehityspolitiikan finanssisijoi-
tuksista merkittävä osa kohdistetaan ilmastotoimiin muun muassa Maailmanpankin kan-
sainvälisen rahoitusyhtiön IFC:n alaisuuteen perustamamme ilmastorahaston sekä Finn-
fundin kautta. Finanssisijoitusten tuloksia voidaankin sitten esitellä seuraavalle eduskun-
nalle.

Tyvärr har klimatförändringen inte beaktats tillräckligt i vår utvecklingspolitik. All verk-
samhet Finland finansierar ska vara klimatsäker — minska utsläppen eller stödja anpass-
ningen till förändringarna, och vi måste allt noggrannare se till att så faktiskt sker.

Ärade talman! Den här rapporten kommer för diskussion vid en mycket viktigt tidpunkt.
Inför en ny valperiod är det bra att ha tillförlitlig information till hands om vilka resultat vi
har nått och en analys av bakgrundsfaktorerna för framgångar och utmaningar.

Tulosohjauksella muovaamme toimintaa sen pohjalta, mitä opimme ja havaitsemme ta-
voitteiden saavuttamisen näkökulmasta. Raportin johtopäätöksistä kolme ensimmäistä
kertoo onnistumisten pohjalta tärkeitä reseptejä hyvien tulosten saamiselle:

Ensiksi, kannattaa keskittää resursseja tärkeimpiin tavoitteisiin ja teemoihin. Kun voi-
mavaroihin yhdistyy asiantuntemus ja vaikuttamistyö, saadaan parhaita tuloksia aikaisek-
si.

Toiseksi, yhteiskunnalliset muutokset tapahtuvat hitaasti, ja tavoitteisiin päästään par-
haiten pitkäjänteisellä työllä.

Kolmanneksi, kannattaa toimia Suomen keskeisten arvojen pohjalta. Muun muassa tasa-
arvon, seksuaali- ja lisääntymisterveyden ja -oikeuksien, osallisuuden sekä syrjimättömyy-
den puolustajia on aivan liian vähän. Arvoihin pohjautumalla saamme roolia ja tuomme li-
säarvoa ja sitä kautta myös tavoiteltua vaikuttavuutta.

Johtopäätöksistä kolme on tärkeitä kehittämisalueita:
Ensiksi, meidän on kehitettävä nykyistä parempia keinoja tukea hauraita maita, joissa

konfliktit, luonnonkatastrofit ja ilmastonmuutos vaarantavat tuloksia. Tämä kokonaisval-
taisen tuen ja nopeamman reagoinnin tarve koskee sekä kansainvälistä yhteisöä kokonai-
suudessaan että EU:ta ja meitä, Suomea.

Toiseksi, meidän on jatkettava kehitysyhteistyön toteutuksen ja kehitysrahoituksen uu-
distamista. Saavutettujen tulosten kestävyyden varmistamiseen ja tulosohjauksen vahvis-
tamiseen panostetaan. Tiedämme myös, että julkinen raha ei tule koskaan riittämään maa-
ilman kehitystarpeisiin. Lahjamuotoista, tukea täydentävää ja yksityistä rahoitusta liik-
keelle saavaa innovatiivista kehitysrahoitusta kannattaa hyödyntää jatkossakin.

Ja kolmanneksi, meidän on toimittava kokonaisvaltaisesti. Kestävän kehityksen tavoit-
teita edistetään niin Suomen ulko- ja turvallisuus-, kehitys-, ilmasto-, energia- kuin kaup-
papolitiikallakin. Myös kehitysyhteistyön eri muotojen synergiaa on hyvä vahvistaa.

Arvoisa puhemies! Toivon eduskunnan kiinnittävän tämän raportin johtopäätöksiin
huomiota, sillä ne nojaavat kattavaan analyysiin siitä, mitä tuloksia syntyy, sekä myös huo-
lelliseen pohdintaan siitä, mitä vahvuuksia ja kehittämistarpeita vaikuttavuuden kannalta
on. — Kiitos. Tack.
3



Pöytäkirjan asiakohta PTK 113/2018 vp
Ensimmäinen varapuhemies Mauri Pekkarinen:  Arvoisat edustajat! Myönnän tämän
ensimmäisen debattikierroksen niin, että siinä noudatetaan pyyntöjärjestystä, ja niin, että
jokaisesta ryhmästä yksi edustaja saa ensiksi puheenvuoron 2 minuutin vastauspuheenvuo-
rona, ja sen jälkeen siirrytään 1 minuutin puheenvuoroihin. — Edustaja Väyrynen, 2 mi-
nuuttia.

16.49 Paavo Väyrynen kp (vastauspuheenvuoro): Herra puhemies! On valitettavaa, että
pääministeri ei ole paikalla täällä vastaamassa kysymyksiin, jotka koskevat hänen ilmoi-
tustaan kehityspolitiikasta. 

Kehityspolitiikan tulosraportissa Sipilän hallituksen toteuttamat määrärahojen leikka-
ukset hädin tuskin mainitaan. Kuitenkin ne ovat ratkaisevalla tavalla heikentäneet Suomen
kehityspolitiikan tuloksellisuutta. Edellisen vaalikauden lopulla Suomi oli jo saavuttamas-
sa 0,7 prosentin bkt-osuuden ja pääsemässä muiden Pohjoismaiden joukkoon. Määräraho-
jen leikkaaminen heikentää siten myös maamme vaikutusvaltaa kansainvälisessä kehitys-
poliittisessa yhteistyössä. 

Kehitysyhteistyömäärärahojen leikkaaminen ja maahanmuuttokriisi ovat olleet erityi-
sen huono yhdistelmä. Maahanmuuttoon voidaan tehokkaimmin vaikuttaa puuttumalla
muuttoliikkeen juurisyihin ja tukemalla pakolaisleirien toimintaa. Määrärahojen leikkaa-
minen on heikentänyt Suomen mahdollisuuksia rahoittaa niihin liittyviä hankkeita ja toi-
mintaa. Olemme menettäneet tältäkin osin myös mahdollisuuksiamme vaikuttaa muiden
maiden ja monenkeskisen yhteistyön toteuttamaan kehityspolitiikkaan. 

Syksyllä 2015 Juha Sipilän johtama hallitus teki saman virheen kuin Angela Merkelin
johtama hallitus Saksassa. Rajat avattiin mittavalle muuttoliikkeelle. Suomi olisi voinut
palauttaa osittaiset rajatarkastukset, kuten Saksan ja Itävallan hallitukset olivat jo tehneet ja
kuten muut Pohjoismaat tekivät hieman myöhemmin. Kun tätä ei tehty, on syntynyt mitta-
via kustannuksia, ja nämä turvapaikanhakijoiden aiheuttamat kustannuksethan on rahoitet-
tu osittain kehitysyhteistyömäärärahoista, mikä on vähentänyt kehitysmaihin suuntautu-
vaa apua. 

Nyt on nopeasti ryhdyttävä jälleen lisäämään kehitysyhteistyörahoitusta ja parantamaan
sen laatua niin, että tehokkaasti poistetaan köyhyyttä ja edistetään kestävää kehitystä.

16.51 Jaana Pelkonen kok (vastauspuheenvuoro): Arvoisa puhemies! Yli 200 miljoonan
tytön ja naisen sukuelimet on silvottu, 12 miljoonaa lasta päätyy avioliittoon vuosittain,
214 miljoonaa naista ei saa haluamaansa ehkäisyä. Useissa maissa tyttöihin ja naisiin koh-
distuu laajaa syrjintää ja väkivaltaa nimenomaan sukupuolensa vuoksi, ja nämä äsken mai-
nitsemani olivat vain muutamia erittäin surullisia lukuja näihin tilastoihin liittyen. 

Kuten ministeri Virolainen jo äsken esittelypuheenvuorossaan mainitsi, kuluneella vaa-
likaudella Suomi nosti naiset ja tytöt kehityspolitiikan kärkeen, ja tämä on erittäin tärkeä
edistysaskel tasa-arvon kehittämisessä ja edistämisessä. Painopisteen rahoitus kuitenkin
väheni noin 40 prosenttia osana kehitysyhteistyön määrärahaleikkauksia. Tässä ei ole mi-
tään järkeä. Sanojen tulee aina vastata tekoja. 

Tyttöjen oikeuksien edistämisessä on kyse paitsi tasa-arvosta myös kokonaisten yhtei-
söjen ja yhteiskuntien kehityksen avaimista. Suomalaiset ovat onneksi laajalti samaa miel-
tä, nimittäin 88 prosenttia suomalaisista pitää kehitysyhteistyötä tärkeänä ja 76 prosenttia
pitää nimenomaan naisten ja tyttöjen oikeuksien edistämistä parhaana tapana vähentää glo-
4



Pöytäkirjan asiakohta PTK 113/2018 vp
baalia eriarvoisuutta. Jos jätämme tytöt syrjään, maailmamme hukkaa puolet potentiaalis-
taan, ja tähän meillä ei todellakaan ole varaa. 

Tyttöjen ja naisten oikeuksien tulee olla kehityspolitiikan painopiste myös ensi hallitus-
kaudella, ja samalla on varmistettava riittävä rahoitus, ohjaus ja seuranta. Lisäksi suku-
puolten tasa-arvo on tärkeä huomioida kehityspolitiikassa läpileikkaavasti, jotta kaikki
tehty kehitysyhteistyö pyrkisi purkamaan ahtaita sukupuolirooleja ja syrjintää ja saamaan
aikaiseksi kestävää muutosta naisten ja tyttöjen asemassa. 

16.53 Pekka Haavisto vihr (vastauspuheenvuoro): Arvoisa puhemies! Ensin on syytä
kiittää ministeriä siitä, että tällainen tulosraportointi on nyt lähtenyt liikkeelle. Tämä on
hyvä dokumentti ja hyvä työkalu myös niitä epäileviä tuomaita vastaan, joita silloin tällöin
tulee turuilla ja toreilla vastaan, jotka ajattelevat, että kehitysyhteistyörahat menevät niin
sanottuun Kankkulan kaivoon. Kun tässä käydään läpi näitä tuloksia ja sitä, mitä rahoilla
on saatu aikaan, niin tämä on hyvin vakuuttava raportti.

Mutta sitten vähän negatiivisempia asioita. Samoin kuin edelliset puhujat, otan ensin
esille määrärahakehityksen. On tietynlainen häpeä, että ensi vuoden tulo- ja menoarviossa
kehitysyhteistyövarat ovat siellä 0,4:n tasolla. Se ei ole pohjoismaista tasoa, se ei oikein ole
edes hyvää eurooppalaista tasoa, kun tiedetään kaikki ne haasteet, joita meillä on edessäm-
me, ja viittaan juuri juurisyihin, alkusyihin, sotiin, konflikteihin, ilmastonmuutokseen, jot-
ka ovat sitten osaltaan tuottaneet pakolaisuutta. Olisi tehokkainta vaikuttaa suoraan siellä
alkulähteillä. 

Myöskin tuen osuus köyhimmille maille ja kaikkein haavoittuvimmille on valitettavasti
laskenut kehitysyhteistyössä. Ymmärrän, että kun tulee näitä uusia rahoitusinstrumentteja
ja yritetään edistää yrittäjyyttä ja työtä ja näin poispäin, niin sitä on vaikea edistää näissä
kaikkein köyhimmissä maissa, mutta meidän pitäisi kuitenkin pitää nämä omassa tähtäi-
messämme kaikkein tärkeimpinä avunsaajina. 

Myöskin kansalaisjärjestöjen osalta on valitettavasti käynyt niin, että tukea on leikattu
samaan aikaan kuin on todettu, että kansalaisjärjestöt ovat usein se tehokkain keino saada
apua perille ja myöskin toimia kaksisuuntaisesti niin, että kun meillä on näissä kehitys-
maissa esimerkiksi alkuperäiskansakysymykset, ympäristökysymykset eivätkä ne ole yk-
siselitteisiä, niin kansalaisjärjestöjen kautta usein saamme joskus heikkoja signaaleja ja
joskus vahvoja signaaleja siitä, mitä voisi tehdä paremmin ja missä ehkä konfliktien alku-
syyt näissä ovat. 

Ja aivan viimeisenä asiana, arvoisa puhemies, pitkäjänteisyys. Kehitysyhteistyön pitäisi
olla pitkäjänteistä ja projektien yltää myöskin hallituskausien yli niin, ettei niitä tarpeetto-
masti katkaista tai leikata. 

16.55 Lea Mäkipää sin (vastauspuheenvuoro): Arvoisa puhemies! Kiitos ministerille tä-
män tulosraportin antamisesta eduskunnalle. Muistaisin, että edellytys Suomen kehitysyh-
teistyön tulosten raportoinnista tehtiin jo vuonna 2014, kun Timo Soini oli ulkoasiainva-
liokunnan puheenjohtajana, mutta kiitos valtioneuvostolle tämänpäiväisestä.

Ryhmä katsoo, että kehityspolitiikka on osa Suomen ulko- ja turvallisuuspolitiikkaa ja
sen tuloksilla edesautetaan Suomen ulkopoliittisia tavoitteita. Raportista voimme lukea,
että Suomen kehitysyhteistyöpolitiikka on tuloksellista ja että sen toimeenpano on tällä
hallituskaudella tehostunut. Suomellahan on tällä hallituskaudella ollut erittäin hyvät kehi-
tyspolitiikan painopisteet, kuten ministeri mainitsi, joista tärkeimmäksi vielä nostaisin
5



Pöytäkirjan asiakohta PTK 113/2018 vp
naisten ja tyttöjen aseman parantamisen sekä demokraattisten periaatteiden edistämisen.
Näillä saroilla, kuten naisten terveyspalveluiden saavutettavuudessa, on ilahduttavasti
edistytty, ja muita tärkeitä painopisteitä ovat tietysti myös köyhyyden poistaminen, ruoka-
turva, puhdas vesi. Nämä ovat tärkeitä elementtejä. Suomen tuella on myös saatu yritystoi-
mintaa. Katsoin, että yli 600 000 pienyrittäjää on päässyt rahoituspalveluiden piiriin.

Se, mikä tässä tulosraportissa ja kehityspolitiikan tuloksellisuuteen pyrkimyksessä on
merkittävää, on se, että kun saamme tietoa tuloksista, voimme ohjata resursseja sinne, mis-
sä niitä tarvitaan, ja tehdä vähemmällä enemmän. Raportista saamme lukea, että Suomen
kannattaa siis keskittyä rajalliseen määrään painopisteitä, jotka perustuvat keskeisiin suo-
malaisiin arvoihin, ja toimia pitkäjänteisesti näiden hyväksi. 

Tästä on hyvä jatkaa.

16.57 Aila Paloniemi kesk (vastauspuheenvuoro): Arvoisa herra puhemies! Raportin joh-
danto mielestäni tiivistää kehitysyhteistyön ja kehityspolitiikan oleellisen ytimen. Suomen
tulokset eivät synny tyhjiössä vaan yhteistyössä eri keinovalikoimien turvin. Tuloksia on
tarkasteltava eri tasoilla ja ajanjaksoilla, ja niiden syntyyn vaikuttavat todella lukuisat te-
kijät. 

Erittäin hyödyllinen muistutus tässä raportissa, ellei jopa hätähuuto, liittyy ilmastorahoi-
tuksen riittämättömyyteen ja erityisesti kehitysmaiden sopeutumiseen liittyviin toimiin, jos
kestäviä tuloksia halutaan saavuttaa. Samalla raportti kuvaa hyvin, miten Suomi on pysty-
nyt kasvamaan energiasektorilla erityisesti finanssisijoitusten ja Finnfundin turvin. Inves-
tointien kanavointi kestäviin kohteisiin on aivan välttämätöntä taistelussa ilmastonmuutos-
ta vastaan.

Olenko tyytyväinen näihin raportin tuloksiin? Kyllä, erittäin monin paikoin olen, ja ha-
luan niitä ehdottomasti lisää myös jatkossa läpi kehitysyhteistyön kentän. On hankalaa
nostaa esille jotain erityistä tulosta ylitse muiden, mutta kansalaisjärjestöjen humanitaari-
sen vammaistyön tulokset ansaitsevat kyllä erittäin vahvan kiitoksen ja erityismaininnan.
Lisäksi raportti tuo esiin laajemminkin kansalaisjärjestöjen, erityisesti evaluoitujen ohjel-
matukijärjestöjen, saavuttamat tulokset ja antaa niille niiden ansaitseman tilan ja arvostuk-
sen. Samanaikaisesti on hyvä tiedostaa kehitystarpeet erityisesti läpileikkaavien teemojen
— tasa-arvon, ilmaston, eriarvoisuuden — raportoinnissa sekä tulostiedon rajoitteet, jotka
kuvaavat usein määriä, eivät vielä laadullista tai laajempaa sosiaalista muutosta. Raportis-
sa viitataan usein myös ulkoisiin ja sisäisiin arviointeihin. Tämäkin on erittäin tervetullut-
ta. Ehkä toivon, että raportissa myös selvemmin kerrotaan, mitä suosituksista seuraa. 

Suomen kannattaa keskittää riittävät resurssit tärkeimpien tavoitteiden saavuttamiseen
ja turvata ne kasvattamalla kokonaisrahoitusta [Puhemies koputtaa] 0,7- ja 0,2-tavoittei-
den mukaisesti.

16.59 Hanna Sarkkinen vas (vastauspuheenvuoro): Arvoisa puhemies! Tulosraportti
osoittaa, että Suomen kehitysyhteistyö on tuloksekasta. Rahoille siis saadaan vastinetta.
Raportti keskittyy kehitysrahoitukseen. On kuitenkin muistettava, kuten ministeri totesi,
että kehityspolitiikka on rahoitusinstrumentteja laajempi kokonaisuus, jota tehdään esi-
merkiksi diplomatian, kansainvälisen verotuksen, rauhanturvaamisen, kauppapolitiikan,
EU-vaikuttamisen, ilmastopolitiikan ja kaiken sen politiikan kautta, joka vaikuttaa kehit-
tyvien maiden kestävän kehityksen edellytyksiin ja maailman köyhimpien elämään. Kehi-
tyspolitiikan tavoitteiden on ohjattava näitä kaikkia politiikan sektoreita.
6



Pöytäkirjan asiakohta PTK 113/2018 vp
Arvoisa puhemies! Kehitysyhteistyön tulokset ovat siis olleet hyviä, mutta tuloksia ovat
heikentäneet hallituksen valtavat rahoitusleikkaukset. Vasemmisto näkee, että nyt kehitys-
yhteistyörahoitusta on nostettava välittömästi, mielellään jo ensi vuonna. On suunnattava
päästöhuutokauppatulot takaisin ilmastorahoitukseen, ja on luotava ja sitouduttava pol-
kuun kohti 0,7 prosentin bruttokansantuoteosuutta.

Arvoisa puheenjohtaja! Tulokset ovat siis hyviä, mutta on muistettava, että kaikkia tu-
loksia on vaikea mitata. Esimerkiksi järjestöt tekevät hyvää ja tuloksekasta työtä, mutta
kaikkea työtä esimerkiksi ihmisoikeuksien edistämiseksi on vaikea laittaa numeeriseen
muotoon. Joissain hauraissa olosuhteissa hyvä tulos voi olla myös esimerkiksi se, etteivät
asiat mene huonompaan suuntaan. Kestävän kehityksen tavoitteiden saavuttamisen ehkä
suurin haaste ilmastonmuutoksen lisäksi ovat lisääntyneet ja mutkistuneet konfliktit. Tar-
vitaan siis rauhantyötä ja humanitaarista rahoitusta sekä voimakasta ilmastorahoitusta.

Arvoisa puhemies! Haasteena globaalisti ovat myös kasvavat nuorisoikäluokat kehitty-
vissä maissa. Esimerkiksi tyttöjen sukupuolielinten silpomisen vastaisessa työssä ollaan
vähennetty silvottujen tyttöjen prosenttiosuutta, mutta numeerisesti silvottujen tyttöjen
määrä on lisääntynyt. Meidän on siis kyettävä globaalisti lisäämään [Puhemies koputtaa]
ponnistuksia, kun ikäluokat kasvavat.

17.02 Eva Biaudet r (vastauspuheenvuoro): Arvoisa puhemies! Haluan minäkin ensiksi
kiittää ministeri Virolaista siitä, että hän on tuonut meille tämän tulosraportoinnin ja saa-
nut sen tehdyksi. Se on siinä mielessä erittäin myönteinen ja rakentava dokumentti, koska
vähän niin kuin edesmennyt kirjailija Hans Rosling kirjassaan osoittaa, niin kehitysyhteis-
työllä ja politiikalla voidaan muuttaa maailmaa, mikä viime aikoina ehkä liian usein on
asetettu kyseenalaiseksi. Tulokset ovat huikeita, mutta se tarkoittaa kuitenkin, ihan niin
kuin raportissa sanotaan, että se edellyttää pitkäjänteisyyttä ja keskittymistä ja tietenkin
tiettyä resursointia. Siinä mielessä raportti rehellisesti kertoo myös, että vuoden 2016 leik-
kaukset ovat vahvasti heikentäneet tuloksia etenkin tietyssä multilateraalisessa tuessa,
multilateraalisessa yhteistyössä, kansalaisjärjestöjen yhteistyössä sekä heikentäneet osaa-
mista siinä mielessä, että henkilöstöresursseja on jouduttu vähentämään sekä julkisella
puolella että kansalaisjärjestöissä, mikä tietenkin on aika ikävä asia, koska se vaikuttaa
monta, monta vuotta eteenpäin. 

Nyt on hyvä hetki, vaikka olisi tietenkin toivonut, että tämä olisi voinut tapahtua ennem-
min, sitoutua siihen, että nostamme taas kehitysyhteistyövaroja. Mielestäni tällä hetkellä
meillä on hyvä syy kysyä, ovatko leikkaukset ja rahoituksen suuntaus itse asiassa koko-
naan murentaneet meidän tuloksiamme, ja siinä mielessä meidän täytyy nopeasti tehdä
korjausliikkeitä. Olemme tällä hetkellä vasta 11:ntenä EU-maissa tässä kehitysyhteistyön
tasossa, ja Ruotsin taso on yli viisi kertaa suurempi kuin Suomen, joten toivon, että tämä on
hyvä lähtölaukaus ja [Puhemies koputtaa] hyvä dokumentti myöskin seuraavalle hallitus-
yhteistyölle.

17.04 Erkki Tuomioja sd (vastauspuheenvuoro): Herra puhemies! Tämä tulosraportti on
tervetullut, ja se kertoo vakuuttavalla tavalla siitä, että Suomessa osataan ja suomalaiset
järjestöt ja henkilöt osaavat tehdä kehitysyhteistyötä tuloksekkaalla tavalla. Mutta se, mikä
tietysti on tässä surullista, on se, että laadun korostamisen ohella määrää on kuitenkin lei-
kattu. Se tarkoittaa sitä, että jos me emme olisi tämän hallituskauden alussa lähteneet täl-
laiseen 40 prosentin leikkaukseen, meillä olisi osoittaa 40 prosenttia enemmän tuloksia ja
7



Pöytäkirjan asiakohta PTK 113/2018 vp
itse asiassa meillä olisi vieläkin enemmän, koska on myös muistettava, että nämä leikka-
ukset saattoivat monet kansalaisjärjestöjen projektit suuriin vaikeuksiin ja siten myöskin
heikensivät niiden laatua.

Kun nyt tänä päivänä on muotia korostaa sitä, että kehitysyhteistyötä, erityisesti Afrikan
tukemista, tarvitaan, jotta voitaisiin vaikuttaa myös Eurooppaan suuntautuvaan pakolai-
suuteen ja muuttoliikkeeseen, minusta olisi ihan hyvä, jos tämä oivallus ymmärretään ja ni-
menomaan niissä tahoissa, jotka ovat eniten vastuussa tästä suuresta leikkauksesta ja jotka
nyt puhuvat siitä, että ihmisiä on autettava siellä, mistä he lähtevät liikkeelle. Tässäkin on
tietysti muistettava, että kyllä se muuttoliike jatkuu, saattaa jopa kiihtyäkin kehityksen läh-
tiessä liikkeelle. Ennen kaikkea on kysymys myöskin siitä, että hauraisiin valtioihin ja kon-
fliktien ennaltaehkäisyyn tarvitaan panostusta. Se on inhimillinen, humanitäärinen kysy-
mys, jossa erittäin paljon on tehtävää.

Ja lopuksi myöskin, kun me tänä päivänä maailmassa joudumme puolustamaan monen-
keskistä sääntöpohjaista yhteistyöjärjestelmää eri puolilta tulevia murentamisyrityksiä
vastaan, olisi tärkeää, että tämä näkyisi myös kehitysyhteistyössä. On hyvä, että Suomen
kaltaiset maat harjoittavat omaa yhteistyötään, mutta Suomella ja Pohjoismailla on tärkeä
rooli monenkeskisessä yhteistyössä ja näiden järjestelmien vahvistamisessa, ja leikkauk-
set eivät sitä todellakaan ole auttaneet.

Ensimmäinen varapuhemies Mauri Pekkarinen:  Ja tämän kierroksen jälkeen siirry-
tään minuutin mittaisiin vastauspuheenvuoroihin.

17.06 Pertti Salolainen kok (vastauspuheenvuoro): Arvoisa puhemies! Kehitysbudjetit
eivät ole olleet viime vuosien hallitusten kunniakkaimpia lehtiä. Päinvastoin ulkoasiainva-
liokunta on joutunut ainakin kymmenen vuoden ajan korostamaan sitä, että tähän on saa-
tava käänne ja kehitysyhteistyövaroja on lisättävä. No, nyt suhtaudun tähän tilanteeseen
vähän optimistisemmin, koska ministeri Virolainen on selvästi ottanut tämän asian ohjel-
maansa, ja tämä raportti on siitä hyvä esimerkki. Nyt on todellakin muutoksen paikka. Me
olemme noin puolivälissä verrattuna muihin Pohjoismaihin, jotka ovat jo tämän 0,7:n bkt-
tavoitteen saavuttaneet. 

Tämä on todellakin tärkeää monestakin syystä. En mene kaikkiin yksityiskohtiin, mutta
on todellakin välttämätöntä, että sekä Euroopan unionilla että kansallisvaltioilla on sellais-
ta kehitysyhteistyötä, joka luo elämisen edellytyksiä erityisesti Sahelin alueelle ja sen ete-
läpuoliseen Afrikkaan. Hieman pirullinen tässä on tietysti tilanne sen vuoksi, että mitä pa-
remmin Suomessa menee, sitä pienempi tämä prosentti on. Jos maassa menee huonosti,
nämä miljoonat antavat suuremman prosentin. 

17.08 Satu Hassi vihr (vastauspuheenvuoro): Arvoisa puhemies! On hyvä, että eduskun-
ta on saanut tämän raportin tutustuttavaksi ja keskusteltavaksi. Siitä näkyy selvästi, että
Suomen kehitysyhteistyöllä on saatu hyviä tuloksia, mutta kuten moni kollega on jo toden-
nut, niitä tuloksia ovat heikentäneet ne rajut määrärahaleikkaukset. Tämä hallitushan on
tehnyt kaikkein suurimmat suhteelliset määrärahaleikkaukset kehitysyhteistyöhön ja luon-
nonsuojeluun.

Ministeri painotti puheessaan ilmastoa. Edellisen hallituksen aikanahan meillä oli se po-
litiikka, että päästökaupan huutokauppatulot ohjattiin ilmastonmuutoksen hillintään ja sii-
hen sopeutumiseen. Tästä on luovuttu, mutta tähän pitäisi palata, varsinkin kun päästökau-
8



Pöytäkirjan asiakohta PTK 113/2018 vp
pan huutokauppatulot kasvavat nyt, kun hiilidioksiditonnin hinta päästömarkkinoilla kas-
vaa. Suomen pitäisi sen ohella, että rahoitamme ilmastonmuutoksen hillintää, muistaa
myöskin velvoitteemme ilmastonmuutokseen sopeutumisen rahoittamisesta kehitysmais-
sa, jotka kaikkein vähiten ovat ilmastonmuutosta aiheuttaneet.

17.09 Hanna-Leena Mattila kesk (vastauspuheenvuoro): Arvoisa puhemies! Kehityspo-
litiikkaa koskeva tulosraportti oli kiinnostavaa luettavaa. Pitkäjänteisyys ja priorisointi
ovat avainsanoja näissä rohkaisevissa tuloksissa, joita raportti tuo esille. Maailma ei ken-
ties tule valmiiksi näillä toimilla, mutta paremmaksi kyllä.

Raportti kirvoittaa kysymään ministeriltä myös pari kysymystä: Kun ilmastonmuutos on
yksi väkeä liikkeelle laittava seikka, onko puiden istuttamista esimerkiksi Afrikan maihin
jo mietitty käytäntöä suunnittelevalle tasolle? Ja tuntuisiko ministeristä vieraalta ajatus,
että kouluissa voitaisiin lisätä järjestelmällisesti kehitysyhteistyökasvatusta, joka edesaut-
taisi nuoren kasvamista humaaniksi maailmankansalaiseksi?

17.10 Pauli Kiuru kok (vastauspuheenvuoro): Arvoisa herra puhemies! Kiitos tulosra-
portista ja tästä keskustelusta. 

Yksi juurisyy köyhyyteen on väestönkasvu, ja on hyvä, että naisten asema, lasten ase-
ma, lukutaito, lisääntymisterveys, tämänsuuntaiset asiat, ovat vahvasti esillä Suomen kehi-
tysyhteistyöpolitiikassa, koska ne ovat niitä keinoja, joilla voidaan siihenkin asiaan vaikut-
taa. Nimenomaan koulutus ja naisten asema siellä nousevat.

Afrikan osalta meillä on vuosisadan loppuun mennessä YK:n arvion mukaan pelkästään
väestönkasvuna 3,5 miljardia afrikkalaista enemmän kuin nyt, mikä vastaa 600:aa Suomen
väkilukua, ja sitä taustaa vasten jokainen ymmärtää, että jos väestönkasvua ei saada aisoi-
hin, tulos on heikko.

Ministeri puhui arvoista, ja tämä raportti puhuu myös Suomen arvoista. Kysyn: jos koh-
demaa ei sitoudu yhteisesti sovittuihin arvoihin, voidaanko tukea harkita uudestaan? Viit-
taan tässä Tansanian presidenttiin, [Puhemies koputtaa] joka kehottaa kansaansa lisäänty-
mään, koska viisi lasta per nainen ei kuulemma riitä.

17.11 Johanna Karimäki vihr (vastauspuheenvuoro): Arvoisa puhemies! Ministeri Vi-
rolainen, totesitte, että tarvitaan nykyistä parempia keinoja tukea hauraita maita, ja toivon
teille paljon voimia tässä tärkeässä tehtävässä, nimittäin paikkanne ei ole ollut helppo, kun
hallitus jo kautensa alussa leikkasi kehitysyhteistyömäärärahoista yli kolmanneksen ja mo-
nien tärkeiden kansalaisjärjestöjen työ halvaantui tästä. Raportinkin mukaan pitkäjäntei-
syys kehitysyhteistyössä on todella keskeistä, ja me tarvitsemmekin nyt ohjelman ja aika-
taulun siitä, kuinka saamme nostettua kehitysyhteistyömäärärahat 0,7 prosenttiin bkt:stä.
Naisten ja tyttöjen aseman parantaminen on tärkeä painopiste, mutta myös nämä haavoit-
tuvat ryhmät ovat kärsineet valtavista leikkauksista. Haluan nostaa esiin vielä vammaisten
aseman, koska heille on todella keskeistä päästä koulutukseen, ja ravinto ja hygienia pako-
laisleireillä ovat keskeisiä asioita. 

Ilmastonmuutoksen torjunta ja sopeutuminen olivat hyvin esillä puheessanne. Nyt voi-
sitte ohjata päästökauppatuloja [Puhemies koputtaa] kehityspolitiikkaan ja ilmastorahoi-
tukseen.
9



Pöytäkirjan asiakohta PTK 113/2018 vp
17.12 Hanna Halmeenpää vihr (vastauspuheenvuoro): Arvoisa puhemies! Kehitysyh-
teistyölle on hyvin laaja kansalaisten tuki. Tuoreiden kyselyjen mukaan noin 80 prosenttia
suomalaisista pitää kehitysyhteistyötä tärkeänä tai erittäin tärkeänä. Kiitos tästä raportista
ja sen tuomisesta eduskuntaan. Raporttihan osoittaa, että kehitysyhteistyön tulokset ovat
osin hyvin konkreettisia: useampi lapsi pääsee yläkouluun, useampi nainen saa ehkäisyn,
useampi tarvitseva saa ruoka-apua.

Esiin nousee arvokkaana myös tuhansien ihmisten eri puolilla maata Suomessa tekemä
vapaaehtoistyö. Huolenaihehan tässä kuitenkin on, että kansalaisjärjestöjen rahoitus on vä-
hentynyt tällä hallituskaudella merkittävästi. Kansalaisjärjestöjen työ muun muassa edis-
tää hyvin naisten asemaa, ja myös ulkoministeriön tuore tasa-arvotyötä koskeva arviointi
tukee tätä johtopäätöstä ja kehottaa kansalaisjärjestöjen kehitysyhteistyön lisäresursoin-
tiin. Näin ollen kysynkin, oletteko ryhtymässä kansalaisjärjestöjen lisäresursointiin [Puhe-
mies koputtaa] jollain aikavälillä.

17.13 Emma Kari vihr (vastauspuheenvuoro): Arvoisa puhemies! Haluan myös kiittää
ministeriä siitä, että saamme tämän tärkeän raportin tänään käsittelyyn. Samalla on kyllä
helppo yhtyä siihen ihmettelyyn, joka täällä tiettyjen edustajien puheenvuoroissa on nous-
sut esiin, kuinka kevyesti tässä ohitetaan massiiviset leikkaukset kehitysyhteistyömäärära-
hoihin, jotka hallitus kautensa alussa teki. 

On äärimmäisen hienoa se, että Suomi on nyt nostanut naiset ja tytöt kehityspolitiikkan-
sa tärkeimmäksi prioriteetiksi. Kuitenkin näitten massiivisten leikkausten seurauksena
myös rahoitus tyttöjen ja naisten oikeuksille on laskenut peräti 44 prosenttia eli lähes puo-
let. Jos tyttöjen ja naisten asemaa halutaan aidosti parantaa, niin kyllä tämä on asia, jonka
on näyttävä paitsi niissä papereissa, paitsi niissä puheissa, myös aidosti siinä oikeassa ra-
hassa, jota tähän työhön ohjataan. Sen takia me tarvitsemme suunnitelman sille, miten seu-
raavan kahden hallituskauden aikana tullaan pääsemään 0,7 prosentin tavoitteeseen. Liik-
keelle on lähdettävä niin, että tällä kaudella tehdyt leikkaukset perutaan. 

Ensimmäinen varapuhemies Mauri Pekkarinen:  Myönnän vielä debatin tässä vaihees-
sa minuutin mittaiset vastauspuheenvuorot edustajille Paloniemi, Haavisto, Biaudet ja
Sarkkinen ja sitten ministerille hänen niin halutessaan vaikkapa 2 minuuttia.

17.15 Aila Paloniemi kesk (vastauspuheenvuoro): Arvoisa puhemies! Tulokset edellyttä-
vät linjan säilymistä ja resurssien kasvattamista siellä, missä hyviä tuloksia on saatu ai-
kaan. Tämä on selvää. Maaohjelmien ja -kumppanuuksien lisäksi tähän tulee lukea myös
kansalaisjärjestöjen tulokset. Samalla on käytettävä monipuolista harkintaa erityisesti hau-
railla alueilla ja ihmisoikeustyössä, joissa tulokset todella ovat kovan työn takana. 

Raportin viimeinen johtopäätös on erittäin arvokas. Se kiteyttää hyvin niin sanotun joh-
donmukaisuuden ajatuksen. Kestävän kehityksen tavoitteita tulisi edistää entistä vahvem-
min kaikessa Suomen toiminnassa ja eri politiikoilla, ei vain kehityspolitiikalla ja kehitys-
yhteistyöllä. Tämä on tärkeä päätelmä, joka tulisi ehdottomasti huomioida eri politiikka-
alojen suunnitelmissa paljon entistä tarkemmin.

Ensimmäinen varapuhemies Mauri Pekkarinen:  Arvoisat edustajat, äsken lukemaani
listaan tulivat vielä puheenvuoropyynnöt edustajilta Hakkarainen ja Satonen. Koska he ei-
10



Pöytäkirjan asiakohta PTK 113/2018 vp
vät ole käyttäneet vielä yhtään puheenvuoroa, myönnän myöskin ne, ja sitten on ministerin
vuoro. 

17.16 Pekka Haavisto vihr (vastauspuheenvuoro): Arvoisa puhemies! Kun miettii Suo-
men vahvuuksia nimenomaan kansalaisjärjestöpuolella, niin mielestäni edustajat Palonie-
mi ja Karimäki toivat hyvin esiin sen, miten ainutlaatuista työtä olemme tehneet vammais-
ten oikeuksien edistämisessä. Entinen kollegamme Kalle Könkkölä, joka täällä salin ta-
kaosassa aikanaan istui, omisti elämäntyönsä juuri tälle vammaisten oikeuksien edistämi-
selle, niin vammaisten lasten oikeuksien edistämiselle kuin kaikkien vammaisten oikeuk-
sien edistämiselle. Se on aivan ainutlaatuista työtä, jossa Suomi voisi näyttää mallia. Se
kertoo myöskin meidän omasta ihmiskäsityksestämme paljon ja kertoo siitä myönteisesti.

Ympäristön osalta ministeri mainitsi jo WWF:n ja Siemenpuun ja näiden tekemän tär-
keän työn. Olisin vielä ottanut sitten ihmisoikeustyön, KIOS-säätiön työn ja myöskin De-
mon työn eli tämän puolueiden yhteisen demokratiaelimen työn, joka on pystynyt tuke-
maan sitten demokraattisia prosesseja monissa maissa. Mielestäni näistä pystytään kehit-
tämään myöskin vielä parempia suomalaisia vahvuuksia.

17.17 Eva Biaudet r (vastauspuheenvuoro): Arvoisa puhemies! Raportti sanoo mielestä-
ni mielenkiintoisesti sen, että parhaat tulokset saadaan silloin, kun tällainen rahoitus kopla-
taan yhteen poliittiseen dialogiin esimerkiksi silloin, kun rakennetaan kansallisia opiskelu-
tai koulutusjärjestelmiä. Me olemme silloin onnistuneet parhaiten, kun olemme näiden
projektien kautta pyrkineet edistämään tasa-arvoa, osallisuutta ja syrjimättömyyttä. Ky-
synkin: vaikka tämä rahoitusraamin nostaminen on tosi ensisijaista, niin ennen kuin me
olemme siellä 0,7:ssä, olisiko nyt syytä vaihtaa tätä fokusta niin, että pystyisimme parem-
min tavoittelemaan juuri näitä asioita, joita minun mielestäni ei samalla tavalla näissä ra-
hoitusinvestoinneissa pystytä tekemään? Jos ajatellaan demokratiaa tai konfliktien tilan-
netta, niin viimeisen kymmenen vuoden aikana ja ihmisoikeuspuolustajien kohdalla tilan-
ne on huonontunut. Me tarvitsisimme tällaista demokratiaa ja tällaista perus- yhteiskunnan
rakentamista [Puhemies koputtaa] erityisen vahvasti tällä hetkellä, ennen kuin talouksia
voidaan saada kuntoon.

17.18 Hanna Sarkkinen vas (vastauspuheenvuoro): Arvoisa puhemies! Raportti kertoo,
että kehityspolitiikka tarvitsee pitkäjänteisyyttä, ja minä toivon, että me kaikki tässä salis-
sa tiedostamme sen ja muistamme sen myös seuraavissa hallitusohjelmaneuvotteluissa.

Arvoisa puhemies! Naiset ja tytöt ovat Suomen kehityspolitiikan painopiste. Kuitenkin
rahoitus painopisteelle on leikkaantunut radikaalisti, ja on ongelmallista, etteivät eduskun-
nan hyväksymät painopisteet vaikuta suoraan rahoitukseen. Tätä painopisteiden ja rahoi-
tuksen johdonmukaisuutta on parannettava.

Arvoisa puhemies! Myös seksuaalioikeudet on nostettu Suomen kehityspolitiikan yti-
meen, ja se on aivan oikein, sillä oikeus päättää omasta kehosta ja omasta elämästä on kes-
keinen ihmisoikeus ja seksuaalioikeuksien toteutumisella on myös yhteys taloudelliseen
kehitykseen ja väestönkasvuun. Kuitenkin myös tämän painopisteen rahoitus on leikkaan-
tunut. Seksuaalioikeuksia kyseenalaistetaan nyt monelta taholta oikeistopopulistien ja kon-
servatiivien suulla, ja myös seksuaalioikeuksien rahoitusta on globaalisti leikattu. Nyt me
tarvitsemme Suomen rahoitusta ja Suomen poliittista tukea, koska kuka seksuaalioikeuk-
sien [Puhemies koputtaa] puolesta työskentelee, jos emme me?
11



Pöytäkirjan asiakohta PTK 113/2018 vp
17.19 Teuvo Hakkarainen ps (vastauspuheenvuoro): Arvoisa puhemies! Onpas täällä
nättejä juttuja kehitysavusta. Mutta toisenlainen näkökanta siihen:

Ulkoasiainneuvos, eläkkeellä oleva suurlähettiläs Matti Kääriäinen on kirjoittanut kir-
jan Kehitysavun kirous. Hän on ollut 40 vuotta kehitysapuyhteistyössä ja sanoo, että yksi
prosentti menee perille tästä avusta. Luen siitä pätkän: ”Kehitysavun antaminen köyhille
maille ei ole johtanut niihin tavoitteisiin, jotka sille alun perin asetettiin. Äärimmäinen
köyhyys on häviämässä lähinnä sellaisissa maissa, joille kehitysapua ei ole annettu —
vaikka virallinen propaganda toista väittääkin. Monissa maissa kehitysapu tukee paikallis-
ta eliittiä, ei demokratisoitumista. Kaiken kukkuraksi kehitysmaista karkaa pääomia lähes
kymmenen kertaa kehitysavun verran.” Onko tämä herra kirjoittanut jotakin valetta tai jo-
takin muuta, [Puhemies koputtaa] vai onko se totta?

17.20 Arto Satonen kok (vastauspuheenvuoro): Arvoisa puhemies! Edustaja Biaudet otti
täällä esille ihmisoikeuspuolustajien aseman eri maissa. Siihen varmaan voi liittää myös
toimittajien aseman, ja täytyy sanoa, että tämä kehitys on kyllä ollut viime aikoina varsin
huolestuttava. Se on toki ollut huolestuttavaa myös joissakin sellaisissakin maissa, jotka ei-
vät ole enää kehitysavun piirissäkään, mutta nimenomaan näissä kehitysmaissa. Yhdyn
kyllä siihen näkemykseen, että ennen kuin demokratia ja hyvä hallinto toimivat, on vaikea
edistyä millään muillakaan askeleilla. Toivoa nyt sopii erityisesti, että kykenisimme Lähi-
idässä ja toisaalta Afrikan alueella — ja tietysti kaikkialla muuallakin mutta ennen kaikkea
näillä alueilla — saamaan edistystä aikaan, koska se sitten vaikuttaa myös suoraan Euroo-
pan tilanteeseen. Ja minun ymmärtääkseni Euroopassa on aika hyvin nyt se tilanne tajuttu,
että Afrikan tulevaisuus on aika lailla kohtalon asia myöskin Euroopalle.

Ensimmäinen varapuhemies Mauri Pekkarinen: Ja äsken sovitusti ministerille nyt 3
minuuttia. Sitten jatketaan debattia.

17.21 Ulkomaankauppa- ja kehitysministeri Anne-Mari Virolainen: Arvoisa herra
puhemies! Kiitos teille kaikille näistä arvokkaista puheenvuoroista. Tuntuu siltä, että me
kaikki tässä salissa murehdimme niitä leikkauksia, joita tällä vaalikaudella on tehty, mutta
olen myös aistivinani, että täällä on selvästi tulevaisuussuuntautunut odotus siitä, että jos
jonain päivänä me pääsisimme aidosti siihen 0,7:ään. Näistä leikkauksista vielä kommen-
toisin sen verran, että ne on useassa kohdassa tätä tulosraporttia mainittu, osoitettu, ja siinä
mielessä haluan muistuttaa siitä, että me todellakin ymmärrämme sen, että tämä on pitkä-
jänteistä työtä, ja silloin jos yhdellä kohtaa leikataan, niin se vaikuttaa hyvin pitkälle tule-
vaisuuteen, kuten esimerkiksi edustajat Haavisto ja Tuomioja puheenvuoroissaan nostivat
esiin. 

Tasa-arvo: ensimmäistä kertaa prioriteetti, vaikka on ollut läpileikkaavana teemana mu-
kana jo pitkään. Se on juuri niin kuin edustaja Pelkonen sanoi, että puolet potentiaalista
menee hukkaan, jollei tyttöjä ja naisia pidetä mukana. Väestönkasvusta oltiin huolissaan ja
muutenkin naisten ja tyttöjen asemasta. Yhdysvaltojen vedolla SRHR:stä eli seksuaali- ja
lisääntymisterveydestä leikattiin, mutta Suomi monen muun samanmielisen kanssa pystyi
saamaan aikaan nimenomaan tähän lisärahoitusta. 

Edustaja Haaviston huoli 0,2:sta ja hauraista maista: se on meidän kaikkien huoli ja eri-
tyisesti, kun me tiedostamme sen, että niissä maissa toimitaan sellaisissa ympäristöissä,
12



Pöytäkirjan asiakohta PTK 113/2018 vp
että kansalaisjärjestöllä on ehkä jopa paremmatkin mahdollisuudet saada tuloksia aikaisek-
si kuin isoilla toimijoilla. 

Ilmastonmuutos: sitä huolta tuli monelta suunnalta, ja se on aivan selvästi tässä pystytty
osoittamaan, että me emme ole ehkä ihan saaneet sitä panos-tuotossuhdetta oikealle koh-
dalle, elikkä sitä pitää jatkaa. 

Edustaja Sarkkinen nosti ansiokkaasti esiin, että paljon on myös sellaista tulosta, mitä ei
voida numeerisesti saada aikaiseksi. Ja senpä takia niitä esimerkkejä on pyritty tässä rapor-
tissa tuomaan esiin. 

Ja kiitos, edustaja Biaudet, tämä toivottavasti toimii lähtölaukauksena sitten, kun ne, jot-
ka seuraavaa hallitusohjelmaa neuvottelevat, rakentavat sitä polkua Suomen kehityspoli-
tiikalle. Puiden istuttamisesta: meillä on vuosien, vuosien hyvät kokemukset metsätalou-
desta eri kehitysmaissa. Samoin kysymyksenne, joka liittyi kouluihin: globaalikasvatus on
erittäin tärkeää, se on osa opetussuunnitelmaa, ja itse asiassa parhaillaan on haku auki sii-
tä, jos kansalaisjärjestöt haluaisivat tehdä sitä. 

Tässä vain osa teidän kysymyksistänne, kommenteistanne. Jatketaan, kun seuraava het-
ki tulee.

Ensimmäinen varapuhemies Mauri Pekkarinen:  Arvon ministeriltä jäi minunkin kor-
vieni kuullen vielä muutamaan kysymykseen vastaamatta, ja varaan hänelle tilaisuuden
vastata niihin kysymyksiin vähän myöhemmässä vaiheessa. 

17.25 Satu Hassi vihr (vastauspuheenvuoro): Arvoisa puhemies! Tässä on käytetty an-
siokkaita puheenvuoroja naisten ja tyttöjen aseman parantamisen ja seksuaali- ja lisäänty-
misterveystyön tärkeydestä ja painopisteestä Suomen kehitysyhteistyössä. Kuten edustaja
Sarkkinen totesi, valitettava tosiasia kuitenkin on, että rahamääräisesti tämä rahoitus on vä-
hentynyt rajusti. Esimerkiksi YK:n väestö- ja kehitysjärjestö UNFPAlle Suomen rahoitus
vuonna 2014 oli 45 miljoonaa euroa, viime vuonna enää 17,5 miljoonaa euroa. Kuitenkin
maailmassa on yli 200 miljoonaa naista, joilla ei ole käytössään modernia ehkäisyä, vaikka
he haluaisivat. Arvioidaan, että maailmassa raskauksista ainakin 89 miljoonaa joka vuosi
on suunnittelemattomia. Eli tätä työtä parantamalla voimme myös vähentää sitä ympäris-
töön kohdistuvaa painetta, joka ihmisten lukumäärästä ja väestönkasvusta tulee.

17.26 Eero Heinäluoma sd (vastauspuheenvuoro): Arvoisa puhemies! Tässä on ollut
erinomaisen hyvä ja pitkälti yksituumainen keskustelu. Voisiko sanoa niin, että me tiedäm-
me, mitä pitäisi tehdä. Sitten jää jäljelle kysymys, olemmeko valmiit tekemään sen, mitä
pitäisi tehdä.

17.27 Pauli Kiuru kok (vastauspuheenvuoro): Arvoisa herra puhemies! Tässä raportissa
nousevat esiin ihmisoikeudet, demokratia, hyvä hallinto, korruption vastainen työ, moni-
puoluejärjestelmää pyrimme tukemaan — tämän suuntaiset ajatukset. Ne ovat niitä ajatuk-
sia, jotka tähän suomalaiseen arvopohjaan ja länsimaiseen arvopohjaan liittyvät.

Tietysti demokratia ei ole mikään vientituote siinä mielessä, että se ikään kuin voitaisiin
istuttaa johonkin maaperään ja sanoa, että tehkää näin, kun mekin olemme niin tehneet.
Mutta ehkä siitä voimme olla samaa mieltä, että demokratia noin yleensä on se paras ja toi-
mivin hallintomuoto, yleisesti hyväksyttävin pitkällä aikajänteellä. Kerralla sen toteutta-
minen ei välttämättä ole se paras tapa. Täytyy antaa aikaa sopeutua.
13



Pöytäkirjan asiakohta PTK 113/2018 vp
Se, mikä hieman kiinnitti huomiota, on se, että tässä raportissa ei vapaata tiedonvälitys-
tä, sananvapautta, toimittajan asemaa kovinkaan paljoa — ehkä ei oikein ollenkaan — suo-
raan käsitellä. Totta kai ne sisältyvät demokratiaan, mutta ehkä siihen toivoisi vielä [Puhe-
mies koputtaa] hitusen lisää... [Puhemies keskeyttää puheenvuoron puheajan ylityttyä]

17.28 Jani Mäkelä ps (vastauspuheenvuoro): Arvoisa puhemies! Minuakin jäi hieman
tässä keskustelussa askarruttamaan se, kun kehitysapua on kuitenkin Suomen ja monien
muiden länsimaiden toimesta annettu vuosikymmeniä miljardi toisensa perään, niin mil-
loin sitä kehitystä nyt sitten on niin paljon, ettei sitä kehitysapua enää tarvita eli maa pärjää
omilla avuillaan. Se kai meidän kaikkien tavoite on. Eli mikä tässä on se tulosvastuu? Onko
joku maa, joka on kehitysavulla, ylipäänsä jossain vaiheessa noussut omille jaloilleen niin,
ettei sitä apua ole enää tarvittu? Voi sanoa, että kaivon poraaminen voi olla tarpeen, että on
juomavettä, mutta vettä ei kannata alkaa kantamaan sinne kaivoon. Löytyykö konkreetti-
sia onnistumisen esimerkkejä maista, jotka ovat ehkä kehitysavun tuloksena nousseet sel-
laiseen tilanteeseen, että pystyvät antamaan muille kehitysapua? Eikö se ole tavoitteena?

17.29 Pertti Salolainen kok (vastauspuheenvuoro): Arvoisa puhemies! Tuossa äsken mi-
nuutin puheenvuorossa ei paljoa ehtinyt sanoa, mutta toisin yhden uuden aspektin tähän
myöskin. Se on se, että aina puhumme siitä, että sinne pitäisi luoda yritystoimintaa, siis
teollista ja muuta, taikka maataloutta. Nyt on käynyt monessa paikassa ilmi, että jos on ke-
hitysmaassa suojeltu alkuperäistä luontoa, metsää tai jotakin aluetta, jossa on harvinaisia
eläimiä, siitä on tullut enemmän tulolähdettä pitkässä juoksussa kuin suinkaan siitä, että
metsä hakataan tai tuhotaan se alue ekologisesti. Tämä on yksi mahdollisuus, että Suomi
voi myöskin kannustaa tämäntapaiseen ekologiseen ja järkevään ympäristönsuojeluun,
joka antaa pitkällä tähtäyksellä paremman tuloksen näille sen alueen asukkaille kuin sen
alueen tuhoaminen.

17.30 Emma Kari vihr (vastauspuheenvuoro): Arvoisa puhemies! Kiitos ministerille sii-
tä, että erityisesti nostitte vahvasti ilmastonmuutoskysymystä vastauksessanne esille, kos-
ka tässä tulosraportissahan nousee selvästi esiin se, että erityisesti ilmastorahoitus on las-
kenut näitten kehitysyhteistyömäärärahaleikkausten yhteydessä erityisen paljon. Kuiten-
kin samaan aikaan YK:n kestävän kehityksen tavoitteet sekä Pariisin ilmastosopimukset
edellyttäisivät kehittyneiltä mailta lisää rahoitusta ilmastonmuutoksen torjuntaan.

Edustaja Hassi nostikin tässä jo esiin sen, että päästökauppa alkaa pikkuhiljaa toimi-
maan paremmin ja tätä myötä myös päästöhuutokauppatulot kasvavat, joten kysyisinkin
ministeriltä: olisiko nyt hyvä paikka ohjata nämä kasvavat päästöhuutokauppatulot kehi-
tysyhteistyön ilmastorahoitukseen ja antaa näin hyvää esimerkkiä maailmalle?

17.30 Lea Mäkipää sin (vastauspuheenvuoro): Arvoisa puhemies! Olen oppinut yhden
lauseen, että rakasta lähimmäistä niin kuin itseäsi, ja kyllä tämä tarkoittaa sitä, että me
olemme täällä Suomessa ihmisiä, joilla on jokapäiväinen ruoka, mutta on tänä päivänä
maailmassa vielä yli 700 miljoonaa ihmistä, jotka kärsivät köyhyydestä, eli kyllä meidän
pitää laittaa kortemme kekoon. Samoin, kun humanitääristä apua tarvitaan, kun on katast-
rofeja, niin kyllä meidän pitää siinä sitten myös osoittaa antavaisuutta.

Täällä raportissa on sanottu myös, että varsinkin Keniassa, Nepalissa ja Tansaniassa nai-
set ovat saaneet koulutusta esimerkiksi ehdokkaaksi ryhtymisessä ja sitten on näitä virkai-
14



Pöytäkirjan asiakohta PTK 113/2018 vp
lijoita ja jopa puolueita koulutettu tasa-arvoajatteluun. Se on yksi hyvä asia. Suomen läh-
tökohta on se, että naiset on otettava mukaan kaikkiin rauhaa ja turvallisuutta koskeviin
neuvotteluihin. Toivottavasti naisemme ovat joskus myös kehitysmaissa [Puhemies koput-
taa] näillä niin sanotuilla korkeilla paikoilla.

Ensimmäinen varapuhemies Mauri Pekkarinen: Vielä vastauspuheenvuoro, edustaja
Haavisto.

17.32 Pekka Haavisto vihr (vastauspuheenvuoro): Arvoisa puhemies! Ensin, kun edusta-
ja Mäkelä kysyi, onko jossain sitten saatu tuloksia aikaan, niin ettei kehitysyhteistyötä enää
tarvittaisi, niin itselleni tulee mieleen Aasiasta vaikkapa Vietnam, jolla on ollut valtavan
nopea talouskasvu, Afrikan maista Namibia ja näin poispäin. Onhan näitä. Ja meillä ovat
täällä Euroopassa tietysti olleet valtavan humanitäärisen avun tarpeessa Länsi-Balkanin
maat Jugoslavian hajoamissodan aikana, Kosovon kriisi. Kosovon pakolaisten auttaminen
on aika kunniakas esimerkki siitä, että reagoimme ajoissa, ja siellä eletään nyt rauhan tilas-
sa. Humanitäärisestä avusta on paljon hyviä esimerkkejä.

Mutta nousin vielä ylös itse asiassa tuodakseni esiin tämän YK-näkökulman. YK:han on
nykyisessä poliittisessa tilanteessa aikamoisissa vaikeuksissakin. YK:n kehitysjärjestö ja
myöskin palestiinalaisten tukijärjestö UNRWA ja muut ovat rahoitusvaikeuksissa. Olisi
hyvin tärkeää, että Suomen politiikassa YK:n tukemisella, varojen kanavoinnilla myöskin
YK:n kautta ja uusien ajatusten tuomisella YK:hon, oli sitten vammaiset, naiset, ympäristö
meidän vahvuusalueitamme, olisi myöskin rooli.

17.33 Jaana Pelkonen kok (vastauspuheenvuoro): Arvoisa puhemies! Eduskunnan väes-
tö- ja kehitysryhmän yhteyteen on nyt kuluneena syksynä perustettu oma tyttöjen oikeuk-
siin keskittyvä ryhmä Tyttöjen oikeudet ja kehitys, ja olemme tämän ryhmän kanssa tä-
nään jättäneet kirjallisen kysymyksen, jossa käsittelemme nimenomaan tyttöjen oikeuksia.
Käytän tilaisuutta hyväksi, koska ministeri on täällä paikalla, josko saisimme vastausta kir-
jalliseen kysymykseen mahdollisesti jo näin suullisesti hieman etukäteen. Eli haluaisimme
kirjallisessa kysymyksessä ryhmän jäsenten kanssa kuulla vastauksen muun muassa sii-
hen, kuinka hallitus aikoo varmistaa, että tyttöjen erityiset haasteet ja tarpeet huomioidaan
kehityspolitiikassa ja kehitystyöohjelmissa, ettei tyttöjä vain mainittaisi näennäisesti oma-
na ryhmänä naisten aseman edistämisen rinnalla. Tyttöjen ja naisten ongelmathan ovat
usein yhteisiä, mutta ratkaisut eivät kuitenkaan ole aina samoja. Tyttöjä syrjitään valtavan
paljon jo pelkästään ikänsä vuoksi.

Ensimmäinen varapuhemies Mauri Pekkarinen: Myönnän vielä tässä debattivaiheessa
vastauspuheenvuorot edustajille Biaudet, Paloniemi, Hakkarainen ja Sarkkinen ja sen jäl-
keen ministerille parin minuutin puheenvuoron.

17.34 Eva Biaudet r (vastauspuheenvuoro): Arvoisa puhemies! Haluaisin nostaa vielä
EU:n kehitysyhteistyön tähän keskusteluun, koska jos ajattelee EU-maita yhdessä, niin
meillä olisi mahdollisuus olla hyvin voimakkaita kehityksen edistäjiä, ja olen hiukan huo-
lissani, koska EU niin paljon keskittyy tavallaan omaan tilanteeseensa. Kun puhumme esi-
merkiksi pakolaistilanteesta, niin nyt on avattu mahdollisuudet tavallaan rahoittaa kehitys-
yhteistyömäärärahoilla esimerkiksi myöskin rajavartioinnin parantamista, joka sinänsä voi
15



Pöytäkirjan asiakohta PTK 113/2018 vp
olla ihan hyvä kohde mutta joka ei välttämättä ehkä ole se juurisyy tai kehitysyhteistyön ta-
voite. Onko näköpiirissä jotain sellaista, että todella käytte paremmin keskustelua siitä, mi-
ten näitä kehitysyhteistyön varoja voisi vahvemmin ohjata esimerkiksi juuri nimenomaan
tämän meidän raportin ja Suomen tavoitteiden mukaisesti sellaisiin kohteisiin, jotka oi-
keasti edistävät kehitystä ja estävät vastentahtoista siirtolaisuutta?

17.35 Aila Paloniemi kesk (vastauspuheenvuoro): Arvoisa puhemies! Iso osa Afrikasta
on edelleen sähköistämättä. Olen itse nähnyt, kuinka lapset yrittävät kerosiinilamppujen
valossa tehdä läksyjä Kiberan slummissa, valtavassa slummissa, jossa moni muukin on
varmaan vieraillut. Se on koskettava kokemus. Kerosiini on niin vaarallista, että se tappaa
tällä hetkellä enemmän kuin malaria. Muun muassa siksi me tarvitsemme ilman muuta näi-
tä hankkeita, jotka uusiutuvaa energiaa ja ylipäätään sähköä luovat Afrikkaan. Turkanan
tuulipuisto Keniassa on aivan loistava esimerkki kansainvälisestä rahoituksesta ja siitä, että
paitsi että maailman tuulisimmalla alueella myllyt pyörivät, niin siinä samalla on rakennet-
tu alueelle kouluja ja tiettömille alueille teitä ja niin edelleen eli koko sitä infraa energian li-
säksi. Jos emme me ymmärrä tätä, että tarvitaan Finnfundin ja muitten kehitysrahoittajien
apua tällaisiin hankkeisiin, [Puhemies koputtaa] niin kehitysmaat eivät pysty nousemaan
jaloilleen emmekä pysty toteuttamaan Agenda 2030:n tavoitteita.

17.36 Teuvo Hakkarainen ps (vastauspuheenvuoro): Arvoisa puhemies! Henkilökohtai-
sesti kannatan sitä, että kehitysapu sidotaan tuloksiin. Tärkein tavoite olisi väestönkasvun
hillitseminen. Kehitysapuun voitaisiin liittää keppi ja porkkana: apu laskisi, jos avunkoh-
teena olevan valtion tai alueen keskimääräinen syntyvyysluku nousisi tai pysyisi ennal-
laan, ja vastaavasti nousisi, jos syntyvyys saataisiin laskuun. Afrikkalaiset naiset synnyttä-
vät huomattavan paljon lapsia. Afrikassa naista kohti syntyy keskimäärin 4,7 lasta. Maail-
man suurin keskimääräinen lapsiluku on Nigeriassa: 7,63 lasta naista kohti. Somaliassa on
6,35. Nämä ovat tietääkseni muslimimaita, ja siellä normaalisti on neljä viisi vaimoa mie-
hillä, ja naisten oikeuksiinkin olisi samalla hyvä puuttua siinä, että ne tulisivat esille. 

17.37 Hanna Sarkkinen vas (vastauspuheenvuoro): Arvoisa puhemies! Ulkoministeriön
henkilöstöresurssien riittävyys on olennainen kysymys kehityspolitiikan toimivuuden kan-
nalta. On vaikeaa tehdä hyvää ja vaikuttavaa työtä, jos ei ole ihmisiä eikä tekijöitä, ja se
vaikuttaa sitten negatiivisesti kumppaneihin, esimerkiksi järjestöihin ja muihin, jos ulko-
ministeriössä ei ole riittävästi ihmisiä. Minä haluaisinkin kysyä nyt ministeriltä, minkälai-
set ovat tulevaisuudessa ulkoministeriön kehityspoliittisen osaston henkilöresurssit, re-
surssit niin kotimaassa kuin kohdemaissa — eihän niitä enää kurjisteta? Päinvastoin, siellä
on lisäystarvetta.

Arvoisa puhemies! Hauraissa olosuhteissa kehitysyhteistyö ja humanitaarinen yhteistyö
limittyvät yhteen, ja minun mielestäni olisi tärkeätä, että sen lisäksi, että humanitaarinen
työ vastaa akuutteihin tarpeisiin, siinä otettaisiin huomioon myös meidän kehityspolitiik-
kamme painopisteet, esimerkiksi seksuaalioikeudet ja naisten oikeudet, koska se, että saa
synnyttää turvallisesti, ei ole toissijainen tarve humanitaarisissa olosuhteissa, vaan se on
elämän ja kuoleman kysymys.

Ensimmäinen varapuhemies Mauri Pekkarinen:  Ministeri, sanotaan nyt, että vaikka 3
minuuttia, riittäisi ehkä.
16



Pöytäkirjan asiakohta PTK 113/2018 vp
17.39 Ulkomaankauppa- ja kehitysministeri Anne-Mari Virolainen: Kiitos, arvoisa
herra puhemies! Aloitan näistä, jotka jäivät viime kerralla vastaamatta.

Kun edustaja Pauli Kiuru kysyi arvoista ja sitoutumisesta, niin olennaistahan kaikissa
kehitysyhteistyöhankkeissa on se, että se kohdemaa on sitoutunut, siellä on omistajuus, ja
joissain tapauksissa voi olla niin, että arvot eivät kohtaa, ja silloin ei ehkä saada tuloksia-
kaan aikaiseksi, joten ei ole perusteltua jatkaa sellaisia hankkeita.

Täällä muutamissa puheenvuoroissa otettiin esille vammaisten asema. Se on ollut meil-
le erittäin tärkeä, ja itse asiassa sehän tuli Suomen aloitteesta, että kansainväliselle agen-
dalle humanitaarisissa kriiseissä nousivat vammaiset. 

Demon työstä muutamassa puheenvuorossa mainittiin. Se on erittäin tärkeää, että poliit-
tista osallistumista vahvistetaan ja erityisesti naisten osallistumista. 

Edustaja Hakkarainen, kysyitte tästä yhdestä kirjasta. Tulosraporttihan kertoo sen, että
se väite 1 prosentin perillemenosta on täysin väärä. Siinä on 108 sivua kovaa asiaa vuosilta
2015—2018. Perehtykää siihen, niin sen jälkeen tiedätte, mistä puhutte. Toinen komment-
tinne, joka liittyi väestönkasvuun: todistetusti seksuaali- ja lisääntymisterveyden neuvon-
ta, pääsy ehkäisyyn ja koulutus ovat erinomainen keino yhdessä.

Sitten — anteeksi, nyt en muista, kuka mainitsi — tästä UNFPAsta. Se on Suomen suu-
rin avunsaaja YK-järjestöistä, 20 miljoonaa euroa vuodessa, ja itse asiassa huomenna aa-
mulla julkistetaan yhdessä heidän kanssaan uusin raportti, ja sehän on nimenomaan mei-
dän kehitysyhteistyömme ydintä, mitä UNFPA tekee. 

Edustaja Mäkelä: Vietnam, Namibia mainittiin jo tässä hyvinä esimerkkeinä siitä, että
tulosvastuutakin on.

Edustaja Kari, kysyitte päästökauppatuloista. Vastaan mieluusti niin kuin siinä vanhas-
sa sanonnassa: onko sillä väliä, minkä värinen kissa on, kun se pyytää hiirtä, elikkä onko
väliä, onko se päästökauppatulosta korvamerkittyä vai onko se budjettirahaa. Tärkeintä on,
että meillä rakennetaan pitkäjänteinen, kestävä polku siihen, että me pääsemme 0,7:ään.

Sitten oli vielä edustaja Pelkonen. Tytöt, koko elinkaari tytöstä naiseksi, meidän priori-
teetti ykkönen, totta kai huomioidaan.

Edustaja Biaudet: EU ja kehitysyhteistyö — siinähän pyritään nyt parempaan koordi-
naatioon, ja itse asiassa meillä on, jos oikein muistan, maanantaina 26.11. kehitysministe-
reiden kokous Brysselissä, ja kun se oli ainakin edellisessä kokouksessa asialistalla, niin
oletan, että se jatkuu vieläkin.

Edustaja Paloniemi, aivan erinomaista, että muistutitte Finnfundin Turkanan tuulipuis-
tosta. Miljoona ihmistä saa sähköä ja kaikki kerosiinin aiheuttamat haitat vähenevät. —
Kiitos.

Ensimmäinen varapuhemies Mauri Pekkarinen:  Myönnän vielä tässä debatissa vas-
tauspuheenvuorot edustajille Karimäki, Satonen ja Halmeenpää, ja sitten vielä, jos esimer-
kiksi ministeri haluaa vielä jonkun sanan sanoa, niin se käy päinsä. Aikalimiittiä on hive-
nen vielä jäljellä, ei paljon, mutta vähän. 

17.43 Johanna Karimäki vihr (vastauspuheenvuoro): Arvoisa puhemies! Minua huolet-
taa ilmastonmuutos siitä näkökulmasta, että se todellakin koskettaa näitä hauraita kehitys-
maita niin vahvasti ja ilmastorahoitus on vähentynyt. Juuri se, kuinka me voimme auttaa il-
mastonmuutoksen torjunnassa kehitysmaita, on keskeistä, mutta elintärkeää on ilmaston-
muutokseen sopeutuminen ja siihen liittyen esimerkiksi uudet viljelytekniikat, kuivuus,
17



Pöytäkirjan asiakohta PTK 113/2018 vp
ruokaturva, puhdas vesi. Onko teillä, ministeri, joitakin ajatuksia siitä, mitkä voisivat olla
Suomen vahvuudet juuri ilmastonmuutokseen sopeutumisen hankkeessa ja miten voisim-
me parhaalla tavalla niitä edistää?

17.43 Arto Satonen kok (vastauspuheenvuoro): Arvoisa puhemies! Edustaja Haavisto
otti täällä esille YK:n roolin, ja ministeri Virolainen mielestäni erinomaisesti siihen asiaan
vastasikin. Monesti olen myös tästä samasta asiasta ollut huolestunut lähinnä siitä näkökul-
masta, että tämä monenkeskinen maailmanjärjestys ylipäätään on tällä hetkellä uhattuna,
näin varmaan uskaltaa sanoa. Tiedämme, että Yhdysvaltojen suhtautuminen on Trumpin
aikana jonkun verran muuttunut näiden yhteisten hankkeiden rahoittamiseen. Kiina on erit-
täin aktiivinen toimija kehitysmaissa, mutta sikäli kuin tietoni ovat oikeat, niin Kiinalle
riittää lähinnä se, että se löytää ikään kuin kaupallisesti itselleen järkeviä hankkeita. Se ei
niinkään pidä tärkeänä demokratian, ihmisoikeuksien tai lasten tai naisten aseman edistä-
mistä, vaan se on hyvinkin intressihakuinen toimija. Eli on todella tärkeää, että maailmas-
sa olisi yhteistä tahtoa viedä myös näitä kunnianhimoisia tavoitteita [Puhemies koputtaa]
kehitysvaikutusten ohella eteenpäin.

17.45 Hanna Halmeenpää vihr (vastauspuheenvuoro): Arvoisa puhemies! Huolenaihe
todella on, että ilmastonmuutoksen rahoitus on välillä laskenut sopimattoman alhaiselle ta-
solle, ja siinä toden totta auttaisi, jos esimerkiksi ohjaisimme päästöhuutokauppatulot uu-
destaan kehitysyhteistyön ilmastorahoitukseen, kun sitä sieltä budjettirahoituksestakaan ei
ole riittävästi tuntunut löytyvän. Ja onhan sillä toki väliä, mihin nuo päästökauppatulot yli-
päänsä ohjataan. Erityisesti ilmastonmuutoksen torjuntaan on nimittäin vaikea löytää yk-
sityistä rahoitusta. 

Raportin mukaan Suomen poliitikkojen pitäisi yhtä aikaa edistää sekä kehityspolitiikan
päätavoitteita että kestävän kehityksen tavoitteita, ja esimerkkinä on tunnistettu muun
muassa nykyisen kansallisen politiikan epäjohdonmukaisuus fossiilisten polttoaineiden tu-
kien osalta. Oletteko ajatellut esimerkiksi tulevan vuoden budjetissa ottaa kantaa tämän
epäjohdonmukaisuuden korjaamiseen?

Ensimmäinen varapuhemies Mauri Pekkarinen: Viimeinen vastauspuheenvuoro, edus-
taja Sarkkinen. 

17.46 Hanna Sarkkinen vas (vastauspuheenvuoro): Arvoisa puhemies! On hyvä muis-
taa, että Suomikin on saanut kehitysapua, ja nyt Suomi auttaa muita. 

Arvoisa puhemies! EU:n kehityspolitiikka ja EU:n rahoitusvirrat ovat isoja rahoja. On
tosi tärkeää, että Suomi vaikuttaa siihen, että ne käytetään hyviin kohteisiin tuloksekkaas-
ti, ja minä toivon, että me painotamme sisällöllisesti erityisesti ilmastonmuutosta, tasa-ar-
voa ja seksuaalioikeuksia sekä ihmisoikeuksia ja demokratiaa. Totta kai on paljon muita-
kin tärkeitä, mutta minä luulen, että Suomea tarvitaan puhumaan nimenomaan näistä.

Arvoisa puhemies! Täällä kysyttiin, miksi maailmassa on vielä köyhyyttä ja ongelmia,
vaikka kehitysyhteistyötä on tehty pitkään. No, nämä kehitysyhteistyörahat ovat pieni osa
maailman rahavirroista, eivätkä ne yksinään riitä. Meidän pitää esimerkiksi veroparatiisit
saada suljettua, koska kehitysmaista tulee enemmän laittomia pääomavirtoja tänne pohjoi-
seen kuin sinne menee kehitysyhteistyörahoja. Sen lisäksi meidän pitää tukea kehitysmai-
den omaa verotuskykyä eli sitä, että ne pystyvät myös itse omilla systeemeillään kestävästi
18



Pöytäkirjan asiakohta PTK 113/2018 vp
rahoittamaan omia palveluitaan ja tarpeitaan. [Puhemies koputtaa] Siihen Suomi onkin an-
tanut apua.

Ensimmäinen varapuhemies Mauri Pekkarinen: Ministeri, 1 minuutti.

17.47 Ulkomaankauppa- ja kehitysministeri Anne-Mari Virolainen: Kiitos, arvoisa
puhemies, ja kiitos teille kaikille näistä arvokkaista näkemyksistänne. 

Kun tässä oli vielä muutama huomio ilmastonmuutoksen torjunnasta tai ehkä ennen
kaikkea siihen sopeutumisesta, niin muistutan siitä, että mehän olemme tehneet pitkäjän-
teistä, menestyksekästä yhteistyötä niin maanviljelyksessä kuin metsäsektorilla. Eroosion
ehkäisyä on tehty paljon. Nykypäivän tekniikoilla me voimme auttaa erilaisilla meteorolo-
gisilla ratkaisuilla vesihuollossa, ruokaturvassa.

Kun edustaja Satonen otti nämä YK:n haasteet, niin Suomihan tukee vahvasti pääsihtee-
ri Guterresia ja koko YK:n reformia. 

Ja edustaja Halmeenpää, yksityisestä rahoituksesta: Minä luotan siihen, että myös yksi-
tyinen rahoitus hakeutuu erilaisiin kestävän kehityksen hankkeisiin. Meillä on nyt Maail-
manpankkiryhmään kuuluvasta IFC:stä hyvä esimerkki, jolla pystytään tarjoamaan tuuli-
voimaa Afrikkaan.

Yksi asia: Viime viikolla sain osallistua seminaariin, jossa oli Bill Gates puhumassa, ja
hän kertoi, että hänen ja rouva Melinda Gatesin foundationilla on kolme tärkeää tehtävää.
Minun mielestäni ne ovat samanlaisia kuin meillä tästä tulosraporttien rivien välistäkin voi
lukea ja riveiltäkin. Ensimmäinen oli, että ”end poverty”, sitten ”save lives” ja ”tackle cli-
mate change”, elikkä poistetaan köyhyys, pelastetaan ihmishenkiä ja torjutaan ilmaston-
muutosta. — Kiitos!

Keskustelu päättyi.

Asian käsittely päättyi.
19


