















































DEMDEAD.tmp.xml


Pöytäkirjan asiakohta PTK 139/2018 vp
Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.9. Suullinen kysymys poliisin ja Rajavartiolaitoksen resursseista (Reijo Hongisto sin)
Suullinen kysymys SKT 225/2018 vp

Suullinen kyselytunti

Puhemies Paula Risikko: Sininen eduskuntaryhmä, edustaja Hongisto.

Keskustelu

17.00 Reijo Hongisto sin: Arvoisa puhemies! Edellisten hallitusten aikana poliisin hallin-
torakenteita on muutettu monta kertaa. Muutoksia on perusteltu poliisipalvelujen paranta-
misella. Valitettavasti on käynyt päinvastoin: poliisin virkoja on vähennetty ja toiminta-
alueita laajennettu, hälytysvasteajat pitenevät vuosi vuodelta. Kansalaisten turvallisuus ja
oikeustaju ovat koetuksella, jos rikoksia jätetään tutkimatta ja hälytystehtäviä hoitamatta.

Turvallisuudesta huolen kantavien sinisten mielestä nyt on toiminnan aika. Meidän mie-
lestämme nyt on nopeasti selvitettävä, miten poliisin ja Rajavartiolaitoksen akuutit ongel-
mat korjataan ja ratkaistaan.

Arvoisa puhemies! Kysyn ministeri Mykkäseltä: tehdäänkö vielä tällä hallituskaudella
selvitys poliisin ja Rajavartiolaitoksen resurssitarpeesta, jotta seuraava hallitus voisi heti ja
tehokkaasti kohdentaa voimavaroja sinne, missä tarve on suurin?

17.01 Sisäministeri Kai Mykkänen (vastauspuheenvuoro): Arvoisa puhemies! Kiitos
tärkeästä kysymyksestä edustaja Hongistolle.

Ensinnäkin voin sellaisen myönteisen uutisen tässä kertoa, että maanantaina poliisiyli-
johdon ja poliisiosaston talousjohdon kanssa käydyn laskennan pohjalta meillä tänä vuon-
na tulee olemaan lähes 100 poliisihenkilöä enemmän kuin viime vuonna. Me olemme
100:aan pyöristettynä samassa luvussa 40 henkilön tarkkuudella kuin mistä 2015 lähdet-
tiin. Me olemme pysäyttäneet poliisin määrän laskun ja kääntäneet sen nyt nousuun.

Aivan yhtä selvää on tietysti se, että jos haluamme pitää Suomen maailman turvallisim-
pana maana, niin tulevina vuosina tarvitsemme pitkäjänteisen vahvistamisohjelman polii-
sin ja turvallisuuskoneiston puolelle — puhutaan sadoista poliisihenkilöistä aivan varmas-
ti. Ja olemme käynnistäneet nyt lopputuloksista päin laskettavan ohjelman, joka kertoo,
mitä saamme, jos toteutamme tällaiset muutokset. Toki myös se, miten Rajavartiolaitok-
sen resurssit turvataan — erityisesti itärajan paikkakuntien osalta — on tässä keskeinen ky-
symys, koska he paljon tekevät poliisiin liittyvää työtä myös siellä. Mutta vastaus on kyllä.
Tällainen ohjelma tullaan tekemään, jonka pohjalta sitten hallitusneuvotteluissa se, joka
siellä istuukaan, [Puhemies koputtaa] on vastuullisen paikan edessä.

Kysymyksen käsittely päättyi.
 Tarkistettu
4.0



Pöytäkirjan asiakohta PTK 139/2018 vp
Kyselytunti päättyi.
2


