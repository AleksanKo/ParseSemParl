















































DEM3A4.tmpSave.xml


Pöytäkirjan asiakohta PTK 19/2017 vp
Pöytäkirjan asiakohta 

PTK 19/2017 vp

Täysistunto

Keskiviikko 8.3.2017 klo 14.04—18.22

5. Hallituksen esitys eduskunnalle laiksi rikoksen johdosta tapahtuvasta luovuttamisesta 
Suomen ja muiden Euroopan unionin jäsenvaltioiden välillä annetun lain 54 ja 58 §:n 
muuttamisesta

Hallituksen esitys HE 11/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

17.02 Kari Kulmala ps: Arvoisa rouva puhemies! Esityksessä ehdotetaan muutettavaksi
rikoksen johdosta tapahtuvasta luovuttamisesta Suomen ja muiden Euroopan unionin jä-
senvaltioiden välillä annettua lakia. Lakia ehdotetaan muutettavaksi niin, että kiinniotta-
mis- ja luovuttamispyynnön vapausrangaistuksen täytäntöönpanoa varten tekisi syyttäjä
Rikosseuraamuslaitoksen keskushallintoyksikön esityksestä. Lisäksi ehdotetaan, että vain
syyttäjä voisi pyytää toiselta jäsenvaltiolta lupaa panna täytäntöön tuomittu vankeusran-
gaistus, joka koskee muuta rikosta kuin sitä, jonka johdosta henkilö on luovutettu Suo-
meen. Toimivaltaisia syyttäjiä ei säännöksessä rajattaisi syyttäjiin, joilla on tai on ollut toi-
mivalta ajaa syytettä käsillä olevassa asiassa. — Pidän lakimuutosta tarkoituksenmukaise-
na.

Esityksessä mainitaan, että ehdotettu tehtävä olisi syyttäjälle uusi. Koska syyttäjän olisi
jatkossa tehtävä syytetoimenpiteitä koskevien luovuttamispyyntöjen lisäksi myös vapaus-
rangaistusten täytäntöönpanoa koskevat pyynnöt, lisääntyisi syyttäjän työmäärä jonkin
verran. Tässä vaiheessa onkin hyvä kysyä, huomioidaanko tässä esityksessä, että myös
syyttäjien määrää ollaan lisäämässä, vai tulevatko lisätyöt nykyisille syyttäjille edellisten
töiden lisäksi.

Tässä kohtaa olisi varmaan hyvä tuoda esiin jälleen kerran myös tuomion saaneiden ul-
komaisten vankien palautukset kotimaihinsa. Ulkomaisten vankien määrää olisi tarpeen
vähentää. Ulkomaisten vankien osuus lisääntyy koko ajan. Tällä hetkellä heitä on noin
16—18 prosenttia kaikista vangeista. Ulkomaisista vangeista neljäsosa on virolaisia. Hei-
dät olisi helppo palauttaa turvalliseen kotimaahan, jolloin kustannukset Suomessa väheni-
sivät. Tuomittujen siirtämistä Euroopan unionin sisällä sääntelee vapausrangaistuksen vas-
tavuoroista tunnustamista ja täytäntöönpanoa EU:ssa koskeva puitepäätös. Viro on imple-
mentoinut edellä todetun puitepäätöksen. Lakia on voitu soveltaa Suomen ja Viron välisis-
sä siirroissa vuoden 2015 alusta lukien. Lain mukaan tuomion antanut valtio kuitenkin itse
harkitsee, esittääkö se tuomitun siirtämistä. Tietoni mukaan virolaisia vankeja on palautet-
tu Viroon todella vähän, joten tässä olisi tehostamisen paikka.
 Tarkistettu
4.0



Pöytäkirjan asiakohta PTK 19/2017 vp
Keskustelu päättyi.

Asia lähetettiin lakivaliokuntaan.
2


