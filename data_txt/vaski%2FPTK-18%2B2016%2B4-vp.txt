















































DEM14F3.tmpSave.xml


Pöytäkirjan asiakohta PTK 18/2016 vp
Pöytäkirjan asiakohta 

PTK 18/2016 vp

Täysistunto

Torstai 3.3.2016 klo 16.00—19.08

4. Lakialoite laiksi alkoholilain 58 §:n 3 momentin kumoamisesta
Lakialoite LA 6/2016 vp Antti Kaikkonen kesk ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.17 Antti Kaikkonen kesk (esittelypuheenvuoro): Arvoisa puhemies! Tässä on kysy-
mys lakialoitteestani, ja esittelen, mistä siinä on kysymys.

Todettakoon ensiksi kuitenkin, että raittius on hyvä valinta ja alkoholia käyttävillä sivis-
tynyt kohtuukäyttö on hyvä valinta. Alkoholinkulutuksen lisäämisen sijaan tämä lakialoite
pyrkii kannustamaan yleisöä sivistyneempään ja sosiaalisempaan alkoholikulttuuriin sekä
helpottamaan kulttuuritapahtumien järjestäjien taakkaa. — Pahoittelen, minulla on lievää
flunssaa, mutta toivottavasti äänestä saa selvän siitä huolimatta.

Arvoisa puhemies! Yleisötapahtumissa ei Suomessa saa nauttia omia alkoholijuomia
edes silloin, kun järjestäjä ja poliisi sen omasta puolestaan sallisivat. Ennen vuotta 2013 al-
koholi-, kokoontumis- ja järjestyslakia tulkittiin alueellisesti vaihtelevasti siten, että toisil-
la alueilla painotettiin alkoholilakia ja toisilla järjestyslakia. Tällöin yleisötapahtumia sito-
vat käytännöt omista juomista eivät olleet yhteneväiset. Vuonna 2014 Valviran huomau-
tuksen jälkeen alkoholilain soveltaminen yhtenäistettiin koko maassa noudattamaan alko-
holilain 58 §:n 3 momenttia, joka säätää julkisten tapahtumien nauttimiskiellosta. Mo-
mentti on ollut samassa hengessä voimassa aina väkijuomalaista lähtien vuodelta 32. Aika
ja henki ovat muuttuneet 80 vuodessa merkittävästi, mutta nauttimiskielto julkisissa tilai-
suuksissa on pysynyt voimassa.

Jättämässäni ja 22 muun kansanedustajan allekirjoittamassa lakialoitteessa esitetään,
että alkoholilain 58 §:n 3 momentti kumotaan. Voimaan jäävät yhä edelleen kokoontumis-
laki sekä järjestyslaki, jotka molemmat mahdollistavat poliisin ja järjestäjien oikeuden
joko sallia tai kieltää omien juomien nauttiminen yleisötapahtumissa. Lainsäätäjä ei tätä
etupainotteisesti ja kategorisesti siis kieltäisi, sillä paikalliset toimijat tuntevat alueensa
parhaiten ja tuntevat nämä tapahtumat, mistä tässä on kysymys, ja voivat arvioida siellä,
sopiiko kyseiseen tapahtumaan se, että omia eväitä tuodaan, vai eikö sovi.

Arvoisa puhemies! Sosiaali- ja terveysministeriön alkoholilain arviomuistio vuodelta
2013 esittää, että nykyisen alkoholilain nauttimiskielto siirrettäisiin kokoontumislakiin.
Asiantuntijalausunnot ovat mediassa tukeneet sitä, että yleisötapahtumien nauttimiskielto
poistettaisiin kokonaan ja päätös omien juomien sallimisesta jätettäisiin juuri järjestäjälle
 Tarkistettu
4.0



Pöytäkirjan asiakohta PTK 18/2016 vp
ja poliisille. Kokoontumislain 23 § säätää, että järjestäjällä ja poliisilla on oikeus kieltää
päihdyttävien aineiden hallussapito yleisessä kokouksessa tai yleisötilaisuudessa. Järjes-
tyslain 4 § puolestaan sallii päihdyttävän aineen nauttimisen puistossa tai muulla siihen
verrattavalla yleisellä paikalla siten, että nauttiminen sekä siihen liittyvä oleskelu ja käyt-
täytyminen eivät estä tai kohtuuttomasti vaikeuta muiden oikeutta käyttää paikkaa varsi-
naiseen tarkoitukseensa. Näiltä osin kokoontumis- ja järjestyslaki ovat tarkoituksenmukai-
sia ja riittäviä määrittämään alkoholijuomien nauttimisen rajoituksia yleisötilaisuuksissa.
Silloin kun alkoholijuomien nauttimisesta ei poliisin näkemyksen mukaan koidu muille
läsnäolijoille haittaa, tulisi järjestäjän halutessaan voida sallia yleisön omien juomien naut-
timinen myös julkisessa tilaisuudessa.

Arvoisa puhemies! Tämän lakialoitteen tarkoitus ei ole sallia omia juomia kaikilla fes-
tivaaleilla. Ei ole tarkoituksenmukaista tai millään tavalla mielekästä, että omat juomat sal-
littaisiin suurilla, etenkin nuorten suosimilla festivaaleilla, joilla jo nyt on päänvaivaa päih-
teistä. Toisille festivaaleille oma alkoholin myynti taas saattaa olla merkittävä tulonlähde.
Kaikki festivaalit eivät myöskään halua sallia omia juomia, koska kulttuurikokemuksen li-
säksi kävijöille halutaan esimerkiksi tarjota ensiluokkaisia ruoka- tai juomakokemuksia.
Muitakin perusteluja voi olla. Kaikki edellä mainitut vaihtoehdot sekä muut syyt kieltää
omat juomat ovat täysin päteviä ja lakimuutoksen jälkeenkin täysin mahdollisia. Järjestä-
jillä ja poliisilla säilyisi edelleen mahdollisuus päättää itse parhaaksi näkemästään alkoho-
lipolitiikasta kussakin tapahtumassa, eli arvio olisi paikallinen ja tapahtuman hengen mu-
kainen.

Lakialoitteen ydin onkin juuri siinä, että lainsäätäjä, me täällä, ei etupainoisesti ja kate-
gorisesti kiellä omia juomia yleisötapahtumissa. Päinvastoin, lakialoite vapauttaisi paikal-
liset toimijat, kulttuurijärjestäjät, kunnat ja poliisin pohtimaan yhdessä oman alueen kult-
tuurin, elinkeinon ja turvallisuuden kehittämistä. Voimme hyvin olettaa, että kunkin tapah-
tuman kohdalla paikalliset toimijat yhteistyössä tietävät parhaiten, minne alkoholi sopii ja
minne ei. Ja toki yleisö voi ihan itse päättää sen, ottaako omia eväitä mukaan vai eikö. Jos
ei halua, ei todellakaan ole pakko. Tämä mahdollistaa myös sen, että tuodaan vaikkapa al-
koholittomia juomia. Niitäkin kuulemma nykyään ratsataan, kun tilanne on mikä on. Jos
joku haluaa tuoda Mehukattia, niin näitäkin on kuulemma maahan kaadettu. Arvoisa pu-
hemies, ei ole myöskään syytä olettaa, että yleisö merkittävissä määrin painostaisi järjes-
täjiä omien juomien sallimiseen, vaikka laki siltä osin muuttuisikin. Ei näin ollut myös-
kään ennen vuotta 2014.

Opetus- ja kulttuuriministeriön selvityksen mukaan kulttuuritoimijat kokevat alkoholin
nauttimista ja anniskelua koskevan lainsäädännön raskaaksi ja kuormittavaksi. Tämä la-
kialoite saattaa madaltaa järjestäjien kynnystä järjestää esimerkiksi yhteisöllisiä ilmaista-
pahtumia, joissa järjestäjien energia ei mene piilopullojen torjumiseen vaan rennon ja ehkä
älykkäänkin yhteisen olemisen luomiseen. Tämän takia Suomessa tulisi vapauttaa alkoho-
lilainsäädäntöä tältä osin ja helpottaa kulttuuritoimijoiden ja elinkeinoelämän toiminta-
edellytyksiä vähentämällä tarpeetonta sääntelyä ja purkamalla vanhentuneita normeja. Täl-
tä osin lain tulisi siis olla ennemmin mahdollistava kuin mahdollisuuksia rajaava.

Arvoisa puhemies! Näyttää siltä, että suomalainen alkoholikulttuuri on muuttumassa ja
ehkä jopa fiksumpaan suuntaan. Nuoret juovat vähemmän ja aikuiset sivistyneemmin,
tämä hyvä. Kulttuuritapahtumiin tullaan nauttimaan vapaa-ajasta ja kulttuurista, ei huma-
lahakuisesta juhlimisesta. Oman viinin salliminen nautittavaksi viltin ääressä eväiden lo-
massa monessa tapauksessa lisää yleisön viihtyvyyttä ja kannustaa suomalaisia sivisty-
2



Pöytäkirjan asiakohta PTK 18/2016 vp
neempään alkoholikulttuuriin. Puhun siis niistä ihmisistä, jotka alkoholia haluavat käyttää.
Kaikki eivät halua ja hyvä niin. On paljon mielekkäämpää, että alkoholia nautitaan rauhal-
lisesti eväiden lomassa viltillä eikä erillisessä karsinassa pelkän tuopin äärellä, mikä tilan-
ne nyt tuppaa olemaan. On myös niin, että suomalaista alkoholinkulutusta tulee ohjata pois
kotien yksinäisyydestä kohti sosiaalisempaa ja sitä kautta oletettavasti vähentyneempää al-
koholinkäyttöä.

Arvoisa puhemies! Lakialoitteen peräämä mahdollisuus päättää omista juomista paikal-
lisesti onkin hyväksi todettu käytäntö. Eräät piknikhenkiset kesäfestivaalit noudattivat
omat juomat sallivaa käytäntöä vuosikymmeniä, kunnes Valvira muutama vuosi sitten teki
mainitsemani huomautuksen asiasta. Festivaalit pakotettiin siten muuttamaan hyvin toimi-
neita käytäntöjään ja esimerkiksi rajaamaan entistä isomman osan festivaalialueesta annis-
kelukäyttöön, vaikka alkoholista johtuvia järjestyshäiriöitä ei näissä tapahtumissa edes
juurikaan ollut. Perinteisesti nämä festivaalit, kuten Pori Jazz ja Järvenpään Puistoblues,
ovat kuuluneet Suomen kymmenen kokonaiskävijämäärältään suurimman festivaalin
joukkoon. Pidettyjä festivaaleja, pidettyjä tapahtumia. Uuden toimintamallin takia festi-
vaalista riippuen yleisökato on ollut paikoitellen mittava, jopa toimintaa uhkaava. On ollut
myös merkkejä siitä, että humalahakuisuus on näillä festivaaleilla jopa kasvanut alkoholin
siirryttyä anniskelualueelle pois arkipäiväisemmän ja yhteisöllisemmän piknikhengen ää-
reltä. Samalla porttia ennen tempaistaan tukevammat humalat tai alusvaatteisiin piilote-
taan väkevämpiä viinoja alueella nautittavaksi, näin kerrotaan. Tähän suuntaan alkoholi-
käyttäytymistä ei pidä viedä. Pori Jazz ja Puistoblues ovat olleet erinomaisia esimerkkejä
siitä, kuinka paikallisen poliisin ja festivaalijärjestäjän hyvä yhteistyö voi tarkoittaa samal-
la sekä sallivaa, rauhallista että onnistunutta festivaalia, vaikka omat juomat olisi sallittu.
Toki jokaiseen koriin mahtuu joku mätä omena, mutta ylivoimaisin valtaosin molemmat
mainitsemani festivaalit olivat miellyttäviä sekä viinien että Mehukatin nautiskelijoille.

Arvoisa puhemies! Lopuksi vielä: Suomalaisten festivaalien lipunmyyntimäärät ja il-
maistapahtumien kävijämäärät ovat jo vuosia kasvaneet merkittävästi. Festivaalit ovat sa-
malla sekä valtava yhteisöllinen voimavara että merkittävä kulttuurillinen ja taloudellinen
piristysruiske monelle paikkakunnalle. Kumoamalla vanhentunut yleisötapahtumien naut-
timiskielto parannetaan uusien ja vanhojen kulttuuritoimijoiden omaehtoisia toimintaedel-
lytyksiä ja kannustetaan paikallisia toimijoita oman alueensa kulttuurin kehittämiseen hy-
vässä yhteistyössä viranomaisten kanssa. Samalla luodaan alkoholikulttuuria, joka pyörii
yhdessä olemisen ja sivistyneen kulttuurista nauttimisen ympärillä, ei päihtymisen tai hu-
malahakuisuuden ympärillä.

Arvoisa puhemies! Toivon, että tämä lakialoite saa taakseen myötätuulta ja se otetaan
osaksi alkoholilain kokonaisuudistusta.

Toinen varapuhemies Paula Risikko: Vastauspuheenvuoroja otetaan tässä muutama,
otetaan edustaja Jalonen ensin.

18.28 Ari Jalonen ps (vastauspuheenvuoro): Arvoisa puhemies! Tämä lakialoitehan oli
jo viime kaudella esillä, ja kiitos edustaja Kaikkoselle siitä, että sinnikkäästi jatkaa tätä työ-
tä, mitä viime kaudella jo yhdessä tehtiin. Tämähän tuli esille tosiaan silloin, kun Pori Jazz
pakotettiin muutoksen eteen, ja niin kuin edustaja Kaikkonen tuossa sanoi, Jazzeilla ei oi-
keastaan ikinä ole ollut minkäännäköisiä alkoholiongelmia, liiaksi päihtyneitä ei ole ollut
oikeastaan kuvassa lainkaan, ja festari on ollut hengeltään vauvasta vaariin. Siellä on to-
3



Pöytäkirjan asiakohta PTK 18/2016 vp
siaan ollut lastenvaunuista lähtien ihmisiä paikalla, ja kaikki ovat mahtuneet paikalle. No
nyt, kun tämä epäonnistunut ohjaus tehtiin, siellä on ollut ensimmäiset ongelmat, ja tämä
on erinomainen huono esimerkki siitä, mitä nykyisellä tiukalla alkoholipolitiikalla teh-
dään.

Toinen varapuhemies Paula Risikko: Vastauspuheenvuorot jatkuvat.

18.29 Jari Myllykoski vas (vastauspuheenvuoro): Arvoisa rouva puhemies! Itse allekir-
joittaneena ja lakialoitetta kannattavana on helppo yhtyä myös edustaja Jalosen näkemyk-
siin, mitä tapahtui Pori Jazzeilla. Sen Valviran päätöksen jälkeen kun vieraili alueella, niin
en ole koskaan niiden käyntikertojeni myötä nähnyt niin paljon humalaisia tällä festivaa-
lilla kuin siinä vaiheessa. En nyt tietysti ole aivan samaa mieltä edustaja Jalosen kanssa sii-
tä, etteikö siellä joku joskus olisi vähän liikaakin tuiskeessa siihen porukkaan nähden, mut-
ta niistä iltapäivien ennenaikaisista konserteista Kirjurinluodossa täytyy sanoa, että ne oli-
vat mannereurooppalaisen oloisia, viihtyisiä tapahtumia, missä oli kyllä anniskelualueita-
kin, mutta ihmiset tulivat sinne perheineen ja viettivät yhdessä aikaa, ja siinä mielessä suh-
taudun erittäin myötämielisesti ja toiveikkaasti, että tämä kokonaisuudistuksessa huomioi-
taisiin.

18.30 Outi Mäkelä kok (vastauspuheenvuoro): Arvoisa rouva puhemies! Edustaja Kaik-
konen on todellakin hyvällä asialla tässä. Meillä Suomessa on ihan liian vähän tämäntyyp-
pistä kulttuuria, jossa yhdessäoloa rennosti ja luontevasti musiikin ja kulttuurin äärellä
suositaan, ja nämä tapahtumat, jotka tässä aloitteen yhteydessä on mainittu, ovat todella-
kin olleet historiallisesti hienoja ja tässä mielessä merkittäviä, että ne ovat yhdistäneet su-
kupolvia ja perheitä, ystäväpiirejä yhdessä piknikille hyvän musiikin ja kulttuurin äärelle.
Olen itse havainnut aivan saman ilmiön kuin tässä edellä puhuneet, että nyt tämä uusi sää-
dännön tulkinta on johtanut siihen, että jonotetaan sitten siellä anniskelualueella, ja sinne
itse asiassa se musiikkikaan ei kuulu niin hyvin, jää suuri osa siitä tapahtumasta elämättä ja
kokematta. Toivon todella, että tämä asia nyt viimein tällä kaudella voisi mennä eteenpäin
ja että tässä tulkinta olisi sen mukainen, (Puhemies koputtaa) mitä tämä nykypäivän eu-
rooppalainen kulttuuri Suomeltakin odottaa.

Toinen varapuhemies Paula Risikko: Myönnän vielä kolme vastauspuheenvuoroa, ja
sen jälkeen puhujalistaan.

18.32 Mikko Alatalo kesk (vastauspuheenvuoro): Arvoisa rouva puhemies! On joskus
sanottu, että juodaan musiikki hyväksi ja tyttö tai poika kauniiksi, mutta täytyy sanoa, että
tämä meidän alkoholikulttuuri on kehittynyt kuitenkin tuolla festareilla, ja voi kysyä ai-
heellisesti, pilataanko Suomen festarit kielloilla. Kohta kielletään hauskanpitokin. Ihan
noin taiteilijan näkökulmastakin voin sanoa, että on huomattavasti parempi se, että meillä
olisi tällainen piknikkulttuuri, missä ihmiset tosiaan siellä viltillä ja eväiden kanssa nautti-
vat alkoholia. Itsekin olen ollut Pori Jazzeilla muun muassa tämmöisellä mukavalla seuru-
eella useammankin kerran, ja nyt kun sitten pitää mennä sinne kaljakarsinaan, niin onhan
se aika hankala juttu, ja tosiaan siinä juuri voi käydä niin, että se alkoholinkäyttö jopa on
rajumpaa, toisin kuin Valviran tarkoitus on ollut, se on mennyt toiseen suuntaan. Järven-
pään Puistoblues on myös yksi tällainen hyvä tapahtuma, josta toivoisin, että tämä olisi ol-
4



Pöytäkirjan asiakohta PTK 18/2016 vp
lut vapaampaa ja paikalliset yrittäjät voisivat itse päättää tästä asiasta. Muutenkin olen sitä
mieltä, että alkoholin juomisen täytyisi olla valvottua sillä tavalla fiksusti, että se ei ole sitä
kotijuomista niinkään vaan enemmän siellä paikan päällä, missä itse kulttuuriakin nauti-
taan.

18.33 Pauli Kiuru kok (vastauspuheenvuoro): Arvoisa rouva puhemies! Edustaja Kaik-
konen tässä aloitteessaan kannustaa suomalaisia eurooppalaisiin kulutustottumuksiin ja so-
siaaliseen yhdessäoloon, ja se on oikein kannatettava lähtökohta tähän suuntaan. Toivoisi
alkoholinkulutuksen ja tämmöisen festarikulttuurin kehittyvän, ja lupaavia piirteitä varsin-
kin nuorten osalta on havaittavissa, ja toivotaan, että mekään emme ole vielä menetetty su-
kupolvi siinä suhteessa. Viime vaalikaudella pyrittiin tekemään alkoholilain kokonaisuu-
distus, se jäi lyhyeksi, ja nyt työtä jatketaan tällä vaalikaudella. Itse kannatan ja luotan ih-
misten valintakykyyn, harkintaan, mutta kokemukset kyllä osoittavat, että kaikilta osin sii-
hen ei täysin voi luottaa, ja tähän asiaan palaan vielä tarkemmin puheenvuorossani.

18.34 Ari  Jalonen ps (vastauspuheenvuoro):  Arvoisa puhemies! Täydennyksenä vielä
siihen, että toki näitä yksittäisiä tapauksia oli aikaisemminkin, että oli hieman liikaa otettu,
mutta se oli todella harvoin ja nimenomaan näillä areenakeikoilla, mikä tämmöinen pik-
niktapahtuma on. Mutta tosiaan, tämän omien alkoholijuomien tuonnin kiellon jälkeen ti-
lanne meni jopa niin pahaksi, että tiedän henkilöitä käännytetyn portilta liian humalatilan
takia. Eli otettiin pohjia niin paljon, ettei edes päästy alueelle, ja tosiaan tämä piknikkon-
serttihetken tilaisuuden, kulttuuritapahtuman tilaisuuden, henki on muuttunut. Nyt on aika
korjata tämä virhe ja alkoholipolitiikan kokonaisuudistuksen yhteydessä tehtävä tämä kor-
jausliike, vaikka edustaja Kaikkosen (Puhemies koputtaa) esittämällä mallilla. — Kiitos.

Toinen varapuhemies Paula Risikko: Ja sitten puhujalistaan.

18.35 Kauko Juhantalo kesk: Arvoisa rouva puhemies! Kun eduskuntatyön korkealle ar-
vostava ulkoasiainvaliokunnan puheenjohtaja tekee aloitteen sisäpolitiikasta ja alkoholi-
politiikasta, sen pitää olla myös erittäin vakavasti arvioitu, niin kuin tässä edustaja Kaik-
kosen tekemässä aloitteessa on tapahtunut. Se on hyvin ajankohtainen ja liittyy alkoholi-
lain kokonaisuudistukseen, ja kannatan sitä lämpimästi täällä käytettyjen muiden puheen-
vuorojen tapaan. Juuri tämä hienosti lausuttu lause tässä välissä kuvaa tämän tilanteen:
"Suomalainen alkoholikulttuuri on muuttumassa: nuoret juovat vähemmän ja aikuiset si-
vistyneemmin. Kulttuuritapahtumiin tullaan nauttimaan vapaa-ajasta ja kulttuurista, ei hu-
malahakuisesta juhlimisesta. Oman viinin salliminen nautittavaksi viltin ääressä eväiden
lomassa lisää yleisön viihtyvyyttä ja kannustaa suomalaisia sivistyneempään alkoholikult-
tuuriin."

Tässä on sisäistettynä se, mistä nyt on kysymys. Tämähän liittyy tietysti meidän alko-
holilain kokonaisuudistukseen sikäli, että nyt se on hyvin ajankohtainen ja pitäisi toteuttaa.
Kun ajatellaan ministeri Rehulan tekemää alustavaa selvitystä tuosta uudesta lainsäädän-
nöstä, täytyy muistaa, että siinä on eräitä raameja, joiden puitteissa meidän on liikuttava.
Ensimmäinen raami on hallitussopimus, joka tämän hallituskauden aikana sitoo sitä rajoil-
taan: Alkon monopoli on säilytettävä. Toinen on tietysti monien asiantuntijoiden esiin tuo-
ma terveyspolitiikka. Näissä rajoissa meidän pitää liikkua ja katsoa myös tällä tavalla
maallista käytäntöä, missä meidän verorahamme liikkuvat ja missä niitä voitaisiin säästää.
5



Pöytäkirjan asiakohta PTK 18/2016 vp
Tämä tulee laveammin esiin tämän lain uudistamisessa siten, miten me suhtaudumme
alkoholipolitiikkaan. Minusta nykyaikainen ihminen on niin sivistynyt ja tavat ovat muut-
tuneet, että hyväksyisin väkevien oluiden myynnin vähittäiskaupassa ja suhtaudun myön-
teisesti tilaviinien ja pienpanimoiden oluen myyntiin sieltä laitoksesta. Sen sijaan viinit ei-
vät sovi siihen kategoriaan, johon olemme hallitusohjelmassa sitoutuneet, eivätkä myös-
kään siihen, että Alkolla on erinomaiset, hienot viinivalikoimat. Ne säilyttäisin viinakau-
passa, Alkossa, enkä tuolla S:n ja K:n hyllyillä muutaman viinipahvilaatikon joukossa.

Tämä on nykypäivän kulttuuria siten, että kyllä nykyaikainen ihminen mieltää, miten ja
millä tavalla se haluaa. Me haluamme siirtyä mietoihin ja haluamme näissä rajoissa liik-
kua. Silloin kun seuraa, miten masentavaa on katsella laivoilta kärrättäviä suomalaisia vah-
voja oluita, jotka on viety ulkomaille ja kärrätään masentavan näköisesti takaisin suoma-
laisten juotavaksi, niin miksei niitä voisi ostaa siitä kyläkaupasta eikä lähteä sen vuoksi
Tallinnassa käymään ja ottaa vielä kunnon känni siinä matkalla, mennen tullen? Tämä on
aika tavalla nykypäivään sopimatonta.

Mutta tämä, mitä edustaja Kaikkonen ja täällä monet muut ovat esittäneet, niiden argu-
menttien valossa, joita tässä on esitetty, on aivan sitä, mitä lämpimästi kannatan. Meillä-
hän on jokaisessa puolueessa täällä eduskunnassa vähän eriarvoisesti alkoholipolitiikkaan
ja viineihin ja viinoihin suhtautuvia, mutta yhä enemmän kansalaismielipide on avartunut,
ja mitä enemmän matkustamme ja näemme muita maailmoja, ei pelkästään Euroopassa,
niin kyllä nykypäivän suomalaiset kuitenkin käyttäytyvät yhä enemmän siten kuin ovat
nähneet muuallakin maailmalla käyttäydyttävän.

Mitä tulee näihin konsertti- ynnä muihin tapahtumiin: Kyllä aika häiritsevää on se, jos
siellä piknikrauhassa esimerkiksi perheen kanssa tai muuten hyvien ystävien kanssa istuu
ja nautiskelee sitä omaa viiniään, kun siellä koko ajan ravaa kavereita sinne karsinaan, jos-
sa myydään sitä viinaa, edestakaisin. Ei sekään ole sellaista kulttuurista ja hyvästä musii-
kista nauttimista.

Minä pidän tätä hyvänä aloitteena, ja toivotaan läpimenoa.

18.41 Pauli Kiuru kok: Arvoisa rouva puhemies! Ensinnäkin kiitos edustaja Kaikkoselle
tästä aloitteesta, joka on ihan selvästi laadittu kypsällä tavalla ja jossa on huomioitu sekä
suomalainen historia, vähän tulevaisuuden trendejä että niitä toivottavia näkymiä, mihin
suuntaan me kaikki toivomme alkoholiasioiden tässä maassa kehittyvän.

Katson tässä vähän laajemmin tätä alkoholilain kokonaisuudistusta. Tietysti tämä Kaik-
kosen aloite liittyy omalla tavallaan hyvin läheisesti siihen. Tavoitteena on helpottaa elin-
keinoelämän toimintaedellytyksiä. Yksi osa sitä ovat kulttuuritapahtumat, festarit, niin
kuin tässäkin aloitteessa ovat olleet. Se on oikein kannatettavaa. Kannatan turhan tiukan
normiston säännöksien keventämistä. Esimerkiksi asiakaspalvelua koskevia säännöksiä
ravintoloissa voidaan varmasti joiltakin osin helpottaa.

Nyt kun tämä alkoholilain kokonaisuudistus on lähestymässä, niin meitä on monelta
suunnalta kovasti informoitu, lobattu ja olen ollut havaitsevinani jonkinlaista riehakkuutta
positiivisessa ja vähän kielteisessäkin mielessä. Näistä faktoista haluaisin nostaa esille joi-
takin kohtia.

Suorat kustannukset alkoholista yhteiskunnalle ovat arviolta noin 1,3 miljardia euroa, ja
jos mukaan lasketaan välilliset kustannukset, mitä tulee onnettomuuksiin, poissaoloihin,
sairastumisiin, ennenaikaisiin kuolemiin, väkivallantekoihin, näin poispäin, niin kustan-
nukset nousevat 5—7 miljardiin euroon. Jos katsotaan tilastoja taaksepäin, niin on aina ol-
6



Pöytäkirjan asiakohta PTK 18/2016 vp
lut niin, jos taloutta ajatellaan, että kulutuksen nousu on suorassa yhteydessä kustannusten
nousuun, siis niihin kustannuksiin, mitä yhteiskunnalle tulee.

Sitä taustaa vasten on hyvin tarkkaan harkittava, minkälaisia muutoksia olemme valmiit
ottamaan. Muutoksia tarvitsee tehdä, mutta olisin niiden kokemusten valossa, mitä Suo-
messa on, sillä lailla pidättyvä, että liian nopeisiin muutoksiin ei ole syytä kertaheitolla
mennä. Alkoholikulttuuri ja kulutustapamme kehittyvät hitaasti. Ne kehittyvät hyvään
suuntaan, niin kuin on tässä moneen kertaan todettu, Juhantalo kertoi siitä.

Jos saatavuutta muutetaan eurooppalaiseen, eteläeurooppalaiseen suuntaan kertarysäyk-
sellä, niin se ei tarkoita sitä, että kulutuskäyttäytymisemme muuttuu kertarysäyksellä ete-
läeurooppalaiseksi. Sen takia esimerkiksi ajatukseen siitä, että siirtäisimme väkeviä tai vii-
nejä saataville vähittäiskauppoihin, ruokakauppoihin, suhtaudun varauksella. Se on aika
kova askel, joka hyvin suurella todennäköisyydellä johtaa kulutuksen nousuun. Vuonna
69, kun keskiolut tuotiin ruokakauppoihin, taustalla oli tutkittua tietoa ja ajatus oli, että
keskiolut korvaisi kirkkaiden kulutuksen. Näin ei valitettavasti käynyt. Mitä tapahtui?
Kirkkaiden kulutus pysyi ennallaan, ja päälle tuli keskioluen kulutus, ja kulutus suorastaan
räjähti kasvuun. Tällaisiin muutoksiin ei ole varaa.

Alkon asemaa haluan korostaa. Jos viinit tulevat ruokakauppoihin, se tarkoittaa vääjää-
mättä sitä, että Alko joutuu karsimaan rajusti 350 myymälän verkostoa. Meillä on erin-
omainen alkoholimyymälöitten verkosto, asiantunteva henkilökunta, tuhansien viinien ja
muiden tuotteiden valikoima. Jos myynti siirtyy ruokakauppoihin ja Alkon myymälöitä vä-
hennetään, niin kulutusvaihtoehdot rajaantuvat.

Eli yhteenvetona: rauhallisia muutoksia, suunta on oikea, mutta ei mennä liian nopeilla
muutoksilla eteenpäin, koska riskit ovat todella suuria. — Kiitos.

18.46 Jari Myllykoski vas: Arvoisa rouva puhemies! Meinasin tyytyä 2 minuutin pu-
heenvuoroon tuolta paikaltani, mutta kun edustaja Kiuru avasi takaovenkin, niin on pakko
käyttää muutama muukin alkoholipolitiikkaan liittyvä puheenvuoro. Harmittelen, että ve-
din oman pienpanimo-jälleenmyyntioikeus-lakialoitteen pois tästä keskustelusta, kun luu-
lin, että tuo edellinen venyy niin pitkään, että myöhästyisin muuten tapaamisesta.

Olen erittäin mielissäni tästä perusteellisesta ja hyvästä aloitteesta, minkä edustaja Kaik-
konen on tehnyt, ja toivon todellakin alkoholilain kokonaisuudistusta tehtäessä, että tähän
suhtauduttaisiin kaikella vakavuudella. Olisin toki toivonut, että puhemiesneuvosto olisi
laittanut tämän myös talousvaliokuntaan, ja miksei, koska tässä on poliisi keskeisessä roo-
lissa yhtenä toimijana — mihin Kaikkonen vahvasti viittaa omassa lakialoitteessaan, että
paikallinen järjestäjä ja poliisi yhdessä voivat sen harkinnan tehdä — tätä olisi ollut hyvä
myös hallintovaliokunnassa käsitellä. Mutta erityisesti tällä on talouteen liittyvä kytkös, ja
siinä mielessä toivoisin, että kun meillä alkoholipolitiikkaa jatkossa käsitellään — ja olen
kyllä ainakin puhemiehelle ja edelliselle pääsihteerille toiveeni asettanut ja myönteistä va-
loa saanut — niin näissä asioissa, jotka alkoholipolitiikkaan liittyvät, sen lainsäädännön
uudistusvaiheessa ehdottomasti pitää pyytää lausunnot myös talousvaliokunnalta ja maa-
ja metsätalousvaliokunnalta. Erityisesti alkutuotannon osuus: meillä on jo pelkästään Alti-
an sopimusviljelijöitä 50 000 hehtaarilla tässä maassa, jotka tuottavat, ja pienpanimo-
tuotanto on erityisen keskeisessä osassa.

Meidän ei ole syytä kiistää missään tapauksessa näitä merkityksiä, joita haitoilla on.
Emme me niitä karkuun pääse millään, ja minä olen tässä aistinut, että me emme saisi nyt
tukehduttaa tätä niin, että meillä vain sosiaali- ja terveysvaliokunta päättää meidän alkoho-
7



Pöytäkirjan asiakohta PTK 18/2016 vp
lipolitiikasta tässä maassa. Kyllä se on tämän eduskunnan ja eri asiantuntijavaliokuntien
oikeus tuoda siihen koko kulttuuriin ja koko alkoholipolitiikkaan oma näkemyksensä, kos-
ka sillä on myös muita vaikutuksia.

Alkon monopoliasemaa en lähtisi murtamaan tai vaarantamaan, se on varmasti meille
tärkeä asia, mutta olen samaa mieltä kyllä tästä edellä esitetystä, että erityisesti esimerkiksi
pienpanimoille pitäisi luoda jälleenmyyntioikeus tuonne 9,5 prosenttiin asti ja poistetaan
sieltä ne kioskipakot ja se, että näihin kioskeihin pitää olla omat sisäänkäynnit. Tehdään
siitä toimivampaa, helpompaa niin, että se myös vaikuttaa siihen elinkeinoon, enkä usko,
että humalahakuinen suomalainen lähtee ostamaan pienpanimosta vahvoja oluita. Ei sem-
moista ihmettä tulla näkemään. Se olisi matkailullisesti tuolla vaikka Savon sydämessä
oleva pienpanimo, joka voisi olla yksi alueen matkailun vetovoimainen kohde. Ja mikä sen
hienompaa kuin se, että me voisimme vaikkapa jossain vaiheessa pohtia sitä, onko pienpa-
nimoilla, joilla on ravintola, mahdollisuus myydä sieltä jossakin rajoitetussa määrin.

Ja kun nyt tänne korokkeelle tulin, niin täytyy sanoa, että toivotaan, vaikka nyt salissa ei
ole yhtään sosialidemokraattia, jotka erityisesti vastustavat ravintoloitten alvin laskua al-
koholien osalta, että tätä keskustelua me voisimme käydä kehittävässä mielessä, sillä mi-
nun mielestäni ravintolassa nautittu alkoholi on parempi kuin kotona ryypätty.

18.51 Outi Mäkelä kok: Arvoisa puhemies! Aihe on todellakin sen verran innoittava, että
tämä pönttöön puhumisen epidemia alkaa levitä.

Arvoisa puhemies! Tosiaan elämme byrokratian ja kieltojen Suomessa, ja olisi syytä
siirtyä kohti aikaa, jolloin joustavammin voitaisiin huomioida erilaisia tilanteita ja käytän-
töjä, ja uskon edustaja Kaikkosen tavoin siihen, että paikallisia toimijoita ja tilaisuuksien
järjestäjiä kannattaa kuulla ja heillä on paras taito arvioida sitä, miten alkoholijuomat so-
pivat erilaisiin tilaisuuksiin. Siinä mielessä tämä aloite, joka nyt on käsittelyssä, on erittäin
hyvä. Annettaisiin lisää harkintavaltaa heille, jotka tilaisuuksia järjestävät, miten he toteut-
tavat ja miten siellä toimitaan.

Meillä on olemassa hyvä ja toimiva järjestyslaki, jonka 4 §, kuten tässä aloitteessakin to-
detaan, sallii päihdyttävän aineen nauttimisen puistossa tai muulla siihen verrattavalla ylei-
sellä paikalla siten, että nauttiminen sekä siihen liittyvä oleskelu ja käyttäytyminen eivät
estä tai kohtuuttomasti vaikeuta muiden oikeutta käyttää paikkaa varsinaiseen tarkoituk-
seensa. Lisäksi meillä on siis kokoontumislaki, jonka 23 § säätää, että järjestäjillä ja polii-
silla on oikeus kieltää päihdyttävien aineiden hallussapito yleisessä kokouksessa tai ylei-
sötilaisuudessa. Näillä säädöksillä siis varsin hyvin voidaan, jo nykyisin säädöksin, ilman
tätä alkoholilain pykälää, hoitaa tilanne niin, että ongelmista päästään eroon tai että naut-
timinen voidaan rajata.

Tässä esityksessä 58 §:n 3 momentti kuuluu niin, että alkoholijuoman nauttiminen on
kielletty huoneistossa tai muussa paikassa, johon on järjestetty julkinen tilaisuus, mutta sen
perässä on lause, joka myös viittaa ikään kuin tämän järjestämis- ja kokoontumislain sisäl-
töihin. Tässä todetaan niin, että poliisi voi, milloin yleinen järjestyksen ylläpitäminen niin
vaatii, kieltää alkoholijuomien nauttimisen julkisella paikalla, ja tämä olisi ihan hyvä säi-
lyttääkin siinä alkoholilain yhteydessä, jolloin siinä olisi viittaus suoraan näihin järjestä-
mislakiin ja kokoontumislakiin.

Meillähän on ollut aika yleisestikin keskustelua varsinkin edellisten vaalien alla siitä,
että nyt on aika normien purulle, ja jonkun verran käytettiin semmoista sanontaakin, että
8



Pöytäkirjan asiakohta PTK 18/2016 vp
yhtä uutta normia vastaan pitäisi tällä kaudella purkaa kaksi vanhaa, ja tässä nyt olisi erit-
täin hyvä normi purettavaksi, tämä alkoholilain pykälä.

Kuten edustaja Juhantalo totesi, asia on muutoinkin ajankohtainen, ja oli ilahduttavaa
kuulla edustaja Juhantalon näkemys siitä, että myös keskustalla on halukkuutta nostaa vä-
hittäiskaupoissa myytävien juomien vahvuusrajaa, ja kuten hän totesi, tämä muutos todel-
lakin helpottaisi pienpanimotuotteiden jakelua ja kotimaisten tuottajien asemaa, ja koti-
mainen kauppa voisi näin ollen paremmin kilpailla matkustajatuontia vastaan. Itse olen sitä
mieltä, että vahvuusrajan nostaminen esimerkiksi vahvojen oluiden tasolle olisi hyvä alku.
Toivottavasti tässä asiassa nyt päästäisiin yhteisymmärrykseen alkoholilain uudistuksessa
niin, että se voitaisiin tällä kaudella toteuttaa.

Tähän alkoholilakiin liittyy monenlaisia, ehkä vähän hullunkurisiakin asioita. Yksi sel-
lainen seikka on ollut asia, joka on meitä rajamäkeläisiä vaivannut. Meillä on siellä Altian
tehdas, jossa on vuodesta 1963 toiminut viinamuseo, joka on kuitenkin ollut täysin suljettu
yleisöltä, koska alkoholilaki estää yleisön pääsyn sinne. Siinä kuitenkin avin tulkinta on
muuttunut niin, että se voidaan avata yleisölle, mutta siinä on edelleen mainontaan ja epä-
suoraan mainontaan liittyviä ongelmia liittyen siihen, että siellä ei voida pitää näytillä mi-
tään näitä pulloja tai tuotepakkauksia, jotka liittyvät alkoholiin. Mielestäni tämäkin on
asia, joka voitaisiin tässä yhteydessä vaikkapa nyt lainsäädännöllä muuttaa niin, että viina-
museon osalta voitaisiin tämmöiset poikkeukset sallia. Toki voidaan, jos halutaan, pitää
edelleen siellä 18 vuoden ikäraja, mutta mielestäni sekin on ehkä vähän teennäinen nyky-
päivänä.

18.56 Mikko Alatalo kesk: Arvoisa rouva puhemies! Todellakin kannatan tätä edustaja
Kaikkosen aloitetta. Tosiaan en ole kyllä kirjoittanut sitä alle mutta kannatan noin henki-
sesti sitä, ja se on nimenomaan sitä normien purkua, missä meidän täytyisi päästä eteen-
päin näillä festareilla. Jotkut ihmiset ovat jopa boikotoineet noita festareita nyt sitten tä-
män nestekiellon vuoksi, ja onhan se aika surkuhupaisaa, että äidinmaidonkorvikkeita ja
pillimehutkin on kerätty pois siellä festareilla. Siinä mielessä toivotan onnea tälle lakiesi-
tykselle.

Mutta mitä tulee yleisemmin tähän alkoholipolitiikkaan, niin olen toki sitä mieltä, että
myös näiden vahvojen oluiden ja tilaoluiden pitäisi päästä paremmin esille kaupoissa, mut-
ta en sinällään Alkon monopolia lähtisi murtamaan esimerkiksi viinien osalta. Olen itse
viiniharrastaja, kiitos tällä alalla tietoisen vaimoni, ja täytyy sanoa, että Systembolagetin ja
Alkon valikoimat ovat maailman parhaat. Olen tuolla ulkomailla huomannut, että monesti
ne viinivalikoimat ovat hyvin rajattuja siellä. Ne ovat hyvin paikallisia yleensä siellä, eikä
Suomessa pikkukauppias pysty pitämään yllä sellaisia viinivalikoimia, tietysti ehkä osuus-
kauppa paremminkin. Mutta olisi sääli ja aluepoliittisesti myös huono asia, jos Alko jou-
tuisi karsimaan tätä myymäläverkostoaan, ja siinä mielessä on tärkeää, että se säilyisi.
Muutenkin täytyy sanoa, että siellä on hyviä, ammattitaitoisia ihmisiä töissä.

Mitä tulee ravintoloihin, niin toki olen sitä mieltä, että ravintola-alan alvia voitaisiin
näitten anniskelujuomien osalta alentaa, ja näin ihmiset nauttisivat mieluummin siellä ra-
vintolassa sitä alkoholia eivätkä niin, että tulevat kovien pohjien kanssa valmiiksi sinne.

Lopuksi, arvoisa puhemies, haluan puhua ihan omassa asiassani ja monien taiteilijoiden
puolesta. Toivon, että jatkoaikoja ei anneta ravintoloille, ellei siellä ole sitä elävää musiik-
kia, niin kuin tällä hetkelläkin on käytetty. — Kiitoksia.
9



Pöytäkirjan asiakohta PTK 18/2016 vp
18.58 Kauko Juhantalo kesk: Arvoisa rouva puhemies! On oikein mukavaa, että todel-
lista kulttuuria ymmärtävät ihmiset ovat jääneet tänne keskustelemaan tästä tärkeästä
asiasta. Minusta tässä on käytetty erinomaisia, hyviä puheenvuoroja monipuolisesti, edus-
taja Myllykoski juuri tuosta farmarinäkökulmasta, ja yhdyn myös edustaja Kiurun näkö-
kulmaan siitä, että ei tässä halutakaan suuria muutoksia eikä sellaisia voi Suomen alkoho-
lipolitiikassa yhtäkkiä tehdä. Se, että vahvat oluet voitaisiin tuoda kauppaan, on minun
mielestäni sellainen liikahdus, joka on mahdollinen, mutta liittyen jo mainitsemaani kult-
tuurirauhallisuuteen, hallitusohjelman sisältöön ja meidän terveyspolitiikkaamme tämän
täytyy tapahtua sillä tavalla, että viinit ja viinat säilyvät viinakaupassa, Alkon hallinnassa.

Suhtautuminen alkoholipolitiikkaan vaihtelee paitsi eri puolueissa myös alueellisesti.
Edustaja Alatalo nyt lähti pois, hän on viiniharrastaja; minä edustan seutua, jossa perinne-
juomana on sahti. Kaikkialla, missä ohra on levinnyt, on sahtikulttuuri ympäri maapallon
levinnyt sen viljelyn rajoille saakka, niin myös Suomessa. Mutta tuossa jo jonkin verran
menneenä aikana Suomessa levisi hyvin paljon erilaisia herännäiskulttuureja, ja niiden
yksi työmaa oli tämän silloisen sahtikulttuurin tukahduttaminen, ja ainoastaan Etelä-Häme
ja pohjoinen Satakunta olivat sen verran urhoollisia, että tuo sahtikulttuuri säilyi.

Minä satun olemaan Kankaanpäässä sahtiyhdistyksen puheenjohtaja ja sen moninkertai-
nen tekijä. Se, mihin tässä viitattiin, on, että juuri meidän sillä tavalla vinoutuneen alkoho-
lipolitiikkamme takia suhtautuminen eri tilaisuuksissa vaihtelee, että saako sinne viedä
sahtia vai saako siellä juoda sahtia vai pitääkö pyytää lupa poliisilta ja missä hirvijuhlassa
ja missä perhejuhlissa sitä saa olla esillä. Meillähän sahti kuuluu jokaiseen perhejuhlaan,
kuuluu talkoisiin ja kuuluu heinäpellolla olemiseen, se on luontainen, mutta kun mennään
esimerkiksi eteläiseen Satakuntaan, niin kuin edustaja Myllykoski hyvin tietää, niin siellä
sahdista ja sahtikulttuurista puhuminen on aivan etäistä. Luullaan, että se on jotain kiljua.
Sahtihan on väkevä alkoholijuoma oluena, noin 8 prosentin tapaan. Ei sitä juoda sillä ta-
valla, että siitä otetaan pöhnää ja tapellaan. Sitä nautitaan sivistyneesti ja jutellaan muka-
via. Jalat vähän kyllä horjahtelevat, jos pitkään istuu penkissä, kun yllättäen lähtee liikkeel-
le. Mutta muun muassa eri pitäjissä on perinneruuat, ja meillä Kankaanpäässäkin perinne-
ruokana on ristavelli, lampaanviulu ja sahti, joka on harvinainen perinneruoka Suomessa,
lienee ainoa. Mutta se kuvaa sitä tapaa, millä osataan perinteisesti suhtautua alkoholiin ja
alkoholipolitiikkaan.

Toivoisi, että tämän edustaja Kaikkosen erinomaisen hyvän aloitteen ansiosta me use-
ammat täällä ymmärtäisimme, miten myös suomalaisia kokonaisuudessaan olisi hyvä oh-
jata mietoihin, rauhallisesti nautittaviin juomiin ja hyviin tapahtumiin, hyvään seuraan.
Tässä on kyse yhtä paljon kulttuurista — musiikkikulttuurista, tapakulttuurista, kulttuuris-
ta yleensä ottaen — silloin, kun puhutaan alkoholin nauttimisesta sillä tavalla, jota edusta-
ja Kaikkosen aloite tarkoittaa. Kannatan lämpimästi.

19.03 Pauli Kiuru kok: Arvoisa puhemies! Edustaja Myllykoski otti esille tämän valio-
kuntakäsittelyn. Ainakin siinä alkoholilain kokonaisuudistuksen yhteydessä kannattaa
huomioida sivistysvaliokuntaa lausunnonantajana, koska kulttuuri ja sitä kautta festarit ja
kulttuuritapahtumat kuuluvat olennaiselta osaltaan sivistysvaliokunnan rooliin.

Vielä palaan tuohon Alkon tehtävään ja rooliin suomalaisessa yhteiskunnassa. Alko
maksaa vuosittain osinkoja Suomen valtiolle 40—50 miljoonaa euroa. Se kannattaa pitää
mielessä. Jos myymälöiden määrä vähenisi lähes 300:lla, niin se tarkoittaisi myös osinko-
tulojen pienenemistä valtiolle ja samalla tietysti työpaikkojen menetyksiä.
10



Pöytäkirjan asiakohta PTK 18/2016 vp
Alkon tarjonnasta nostan vielä sen esille, että Alko on lisännyt huomattavassa määrin al-
koholittomien tarjontaa hyllyillään ja hyvään alkoholikulttuuriin kuuluu myös alkoholitto-
mien juomien saatavilla pitäminen. (Mikko Alatalo: Myöskin kysyntä on lisääntynyt!) —
Kysyntä on lisääntynyt. Mutta kysyntä lisääntyy, kun tarjontakin lisääntyy. — On ihmisiä,
jotka eivät sitten esimerkiksi kuljettajaroolin takia voi nauttia alkoholijuomia. Tämä on
sellainen seikka, mikä Alkossa on hoidettu erityisen hyvin nykyään.

19.04 Antti Kaikkonen kesk: Arvoisa puhemies! Viimeinen pullo, jonka itse olen Alkos-
ta ostanut, oli pullo alkoholitonta viiniä, mutta myönnän, että olen sieltä kyllä ihan alkoho-
lillistakin viiniä ostanut. Mutta se kuvaa tätä pientä kulttuurinmuutosta myös, mikä osal-
taan on tapahtumassa, että niillekin kysyntää alkaa olla.

Minulla voisi olla mielipiteitä näihin muihinkin asioihin, mitä tässä on ollut keskuste-
lussa, mutta ehkä ne liittyvät monilta osin alkoholilain kokonaisuudistukseen, ja keskustel-
laan siitä sitten vielä syvällisemmin erikseen. Mutta minä haluan lämpimästi kiittää hyviä
kollegoita aivan erinomaisista puheenvuoroista tässä illan mittaan. Minä olen lähes häkel-
tynyt tämmöisestä lämpimästä vastaanotosta tälle aloitteelle. Tämähän ei mikään vallan-
kumous ole eikä mikään suuren suuri muutos edes vaan itse asiassa aika pieni muutos lain-
säädäntöön, joka palauttaisi tuon vanhan käytännön, mikä parilla kolmella festivaalilla oli.

Edustaja Kiuru toi esille näitä alkoholin ongelmia, ja se oli ihan aiheellista. Meillä on
yhteiskunnalle suuret kustannukset alkoholin väärinkäytöstä. Monella suomalaisella on
ongelmia, monella on lähipiirissä ihminen, jolla on ongelmia alkoholin kanssa. Tämä on
kaikki totta.

Ovatko sitten tähän isoon kuvaan oikeat ja ainoat keinot kiellot, saatavuuden rajoittami-
nen, verotus? Varmaan niillekin on perusteensa, ja näitä kaikkia tietyssä määrin tarvitaan,
mutta minä itse näen kuitenkin, että pidemmällä tähtäimellä se oikea vastaus on kuitenkin
siihen kulttuuriin vaikuttaminen. Se on vaikeaa, se on varmasti hidasta, mutta siitä huoli-
matta siihen suuntaan kannattaa mennä, että koetetaan tervehdyttää tätä alkoholikulttuuria
sivistyneeseen suuntaan. Ja kun meillä on näitä muutamia onnistumisia tälläkin saralla, ku-
ten nämä vanhat käytännöt Järvenpään Puistobluesissa tai Pori Jazzeilla, niin otetaan op-
pia näistä harvoista onnistumisista, mitä meillä alkoholipolitiikassa, alkoholikulttuurissa
on, ja annetaan niille uudestaan mahdollisuus ja puututaan niihin asioihin, missä ongelmia
alkoholin suhteen on.

Keskustelu päättyi.

Asia lähetettiin sosiaali- ja terveysvaliokuntaan.
11


