















































DEM2BD8.tmp.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

9. Hallituksen esitys eduskunnalle kalastuksesta Tenojoen vesistössä Norjan kanssa tehdyn 
sopimuksen hyväksymisestä sekä laeiksi sopimuksen lainsäädännön alaan kuuluvien mää-
räysten voimaansaattamisesta ja soveltamisesta sekä kalastuslain muuttamisesta

Hallituksen esitys HE 239/2016 vp
Valiokunnan mietintö MmVM 2/2017 vp

Osittain ainoa, osittain toinen käsittely

Ensimmäinen varapuhemies Mauri Pekkarinen: Osittain ainoaan, osittain toiseen kä-
sittelyyn esitellään päiväjärjestyksen 9. asia. Ensin päätetään maa- ja metsätalousvaliokun-
nan mietinnön MmVM 2/2017 vp pohjalta ainoassa käsittelyssä sopimuksesta ja sitten toi-
sessa käsittelyssä lakiehdotuksista.

Keskustelu

16.51 Markus Mustajärvi vas: Arvoisa puhemies! Tämä hallituksen esitys ja itse asiassa
jo esityksen valmistelu on kaiken kaikkiaan ollut surullinen tarina. Tässä päätetään ääret-
tömän isoista ja tärkeistä asioista. On kyse Norjan kanssa tehtävästä valtiosopimuksesta ja
siihen liittyen kalastuslain muuttamisesta. Ja kun on mukana valtiosopimus, niin sitähän ei
täällä enää rukata, vaan se joko hyväksytään tai hylätään — ja ettei kaikista tärkein asia
unohtuisi: esitän hallituksen esityksen hylättäväksi.

Maa- ja metsätalousvaliokunnan mietintöön tehdyssä vastalauseessa ja myöskin pöydil-
le jaettuna on monenmuotoisia lausumia, mutta lausumat ovat kuitenkin aina vain lausu-
mia. Niissä voidaan ilmaista hyvää tahtoa, mutta lausumat eivät silloin pelasta, jos pohja-
esitys on näin huono kuin tämä on.

Me täällä salissa emme ole kalabiologeja tai -tutkijoita, emmekä me kaikki ole perustus-
lakiasiantuntijoita, ja meillä kansanedustajilla puutteita on paljon muussakin osaamisessa.
Mutta silloin hyvä ratkaisu olisi se, että kuunnellaan aidosti niitä ihmisiä, joita asia koskee,
ja erityisesti silloin, kun on kyse vähemmistön oikeuksista ja ainutlaatuisen kulttuurin ja
elämäntavan varjelemisesta. Kukaan ei voi sanoa ainakaan sitä, etteikö paikallisten ihmis-
ten kanta olisi tullut selväksi. Kyllä se tuli jo viime vuoden elokuussa selväksi Pohjois-La-
pissa, kun Lapin kansanedustajat siellä vierailivat.

Arvoisa puhemies! Tässä maa- ja metsätalousvaliokunnan mietinnössä on kaksi lausu-
maehdotusta. Ensimmäisessä viitataan siihen, että Maanmittauslaitokselle pitää turvata
riittävät resurssit, jotta vanhojen korvaustoimitusten loppuun saattaminen voidaan toteut-
taa.

Toinen lausuma on kyllä kaikkien vesitysten mestarisuoritus. Siinä todetaan: "Eduskun-
ta edellyttää, että maa- ja metsätalousministeriö tarkastelee yhdessä Norjan kanssa sopi-
muksen yleistä toimivuutta" — "tarkastelee" ja "yleistä toimivuutta" — "ja kalakantojen
 Tarkistettu
4.2



Pöytäkirjan asiakohta PTK 26/2017 vp
kehityssuuntia viimeistään kolmen vuoden kuluttua." Eli hyvin tämmöisiä ympäripyöreitä
mainintoja, jotka eivät kauhean paljon velvoita mihinkään. Ja jos puhutaan kolmen vuoden
aikajänteestä, että kolmen vuoden kuluttua, niin onko matkailu- tai ohjelmapalveluyrittä-
jällä varaa odottaa kolme vuotta, kun mitään varmuutta edes siitä, mikä tilanne on ensi ke-
sänä, ei ole?

Enkä ole ollenkaan varma edes niistä ekologisista perusteluista tai syy—seuraus-suh-
teista, joita tämän sopimuksen hyväksymiseksi on esitetty. Viittaan esimerkiksi niihin lu-
kuihin, joita on esitetty maanomistussuhteista, ja Luonnonvarakeskuksen esittämiin arvi-
oihin muita arvioita vastaan oikeasta tuotannosta ja kalakannan kestävyydestä. Jos asian-
tuntijat — tai asiantuntijaksi itsensä nimittäneet — ovat asioista näin eri mieltä, niin silloin
on kyllä miettimisen paikka.

Minulle henkilökohtaisesti tämän esityksen hylkäämiseen riittää jo se, jos kaksi perus-
tuslaillista oikeutta lyövät toisiaan korville, eli vähemmistökansan ikimuistoiset oikeudet,
jotka on perustuslailla ja kansainvälisillä sopimuksilla suojattu, ja toiselta puolen sitten se
ei-aineellinen oikeus, joka esimerkiksi kiinteistökaupassa on siirtynyt. Silloin jo se olisi
riittävä syy vetää jarrut päälle ja hylätä sopimus ja käynnistää uusi valmistelu.

Ja kaikkein huolestunein, arvoisa puhemies, olen siitä ilmapiiristä, joka on myrkyttynyt
ja myrkytetty paikallisella tasolla. Pohjoisessa koetaan, että kun niin paljon on viety, niin
nyt viedään vielä tämäkin. Tuoreessa muistissa on se, kuinka Inarijärven kalan jako-osuut-
ta muutettiin niin, että kun se aikaisemmin oli puolet Metsähallitukselle, puolet paikallisil-
le, niin sitten tehtiinkin sellainen ratkaisu, että jatkossa eli nyt Metsähallituksen kaupalli-
sen käytön osuus on kaksi kolmasosaa ja paikallisille ainoastaan yksi kolmasosa.

16.57 Harry Wallin sd: Arvoisa puhemies! Hyvästä mietinnöstä huolimatta kokonaisuus
on sellainen, että SDP katsoo, että tämänkaltaisen sopimuksen tulisi nauttia vahvaa luotta-
musta ja hyväksyttävyyttä paikallisten keskuudessa sekä lisäksi sopimus ei riittävästi ota
huomioon ulkopaikkakuntalaisten maanomistajien oikeutettuja etuja. SDP on yhtynyt vas-
talauseessa tehtyyn lausumaan, jossa vaaditaan selvityksen teettämistä siitä, mitä taloudel-
lisia ja sosiaalisia sekä kulttuuriin, ympäristöön ja oikeuksiin liittyviä seurauksia Tenojoki-
sopimuksella on.

Arvoisa puhemies! Kannatan edustaja Mustajärven tekemää hylkäysesitystä hallituksen
esitykseen.

16.57 Jari Myllykoski vas: Arvoisa herra puhemies! Edustaja Mustajärvi käytti ansiok-
kaan puheenvuoron ja kiinnitti yhteen asiaan erityistä huomiota, ja se on se, että me kyllä
tämän asian ohi nukuimme, kun kalastuslain kokonaisuudistusta tehtiin viime kaudella.
Me olimme kyllä ponnekkaita Inarin osalta ja teimme lausumaehdotuksia — se muutamal-
la äänellä kaatui — mutta emme siinä kohtaa havainneet, mitä tapahtuu Tenon haarajoella.

Tässä vaiheessa, vaikka nyt ei juuri vielä ole valmistelusta tietoa, ollaan tuotu esille se,
että Metsähallitus alkaa myymään lupia virkistyskalastajille. Ja tämä aiempi nautintaoi-
keus, mikä oli paikallisilla, on pois, ja nyt tässä tulee tuplakustannukset.

Olen kyllä hämmentynyt, että pohjoisen kansanedustajat ovat tavallaan niin pehmeästi
ottaneet näihin asioihin kantaa. Edustajat Mustajärvi — poikkeuksellisesti — ja Ojala-Nie-
melä kyllä ovat olleet asian päällä.

Edustaja Wallin tuossa totesi hyvin, mitä vastalauseessa on. Siitä huolimatta olen omal-
ta osaltani tehnyt pöydille jaettavan lausumaehdotuksen, ja — lukematta sitä — se keskit-
2



Pöytäkirjan asiakohta PTK 26/2017 vp
tyy tietysti enemmän vielä saamelaisten oikeuksiin ja paikallisten toimijoiden elinkeinon-
harjoittamismahdollisuuksiin.

16.59 Johanna Karimäki vihr: Arvoisa puhemies! Tenojoki on Pohjois-Atlantin helmi.
Siellä elää kolmekymmentä erilaista lohipopulaatiota, kaikkein monimuotoisin lohikirjo
koko maailmassa. Viimeisten vuosien aikana lohikantojen kehitys on ollut huolestuttavaa,
sillä pyynti on liian suurta ja lohet vähenevät. Nykyinen Tenon sopimus ei enää riitä tur-
vaamaan lohikantoja, saati sopimukseton tila. Viimeisten vuosien ajan Tenon lohisaaliit
ovat olleet vuosittain keskimäärin 90 tonnia, kun reilu kymmenen vuotta sitten ne olivat
140 tonnia. Tutkijat ja asiantuntijat ovat kertoneet, että pyyntimääriä on leikattava vähin-
tään 30 prosenttia, jotta kalakannat elpyvät parin kalasukupolven kuluessa noin kymme-
nen vuoden aikana. Varsinkin suurikokoiset lohet ovat vähentyneet joen latvoilla. Kalan-
nousun turvaaminen on tärkeää.

Norjan kanssa neuvoteltu valtiosopimus Tenon kalastuksesta on kaikkien osalta komp-
romissi. Kalastuksesta vähennetään noin 30 prosenttia. Kalastusta on leikattu sekä kalas-
tuskauden alusta että lopusta. Perinteisin pyydyksin tapahtuva kalastus on rajattu paikka-
kuntalaisille. Näin on haluttu turvata paikallinen jokisaamelaiskulttuuri ja elinkeinon har-
joittaminen. On keskeistä, että saamelaiset voivat ylläpitää perinteistä Tenojoki-varren
pyyntikulttuuriaan. Tähän kuuluvat patokalastus, verkkokalastus ja kulkutus eli ajoverkko-
kalastus.

Sopimuksen suuri puute on, että ulkopaikkakuntalaisten saamelaisten osalta perinne-
pyynnin harjoittaminen estyy. On tärkeä arvo, että perintöoikeutena kalastusluvan saaneet
voisivat pitää yllä alkuperäiskansakulttuuriaan ja -juuriaan matkustaessaan Tenojokilaak-
soon. On epäkohta sopimuksessa, ettei Norjan kanssa ole sovittu ulkopaikkakuntalaisten
saamelaisten kalastusoikeudesta. Lohikantojen tila on kuitenkin niin heikko, ettei ole ke-
nenkään etu jatkaa vanhan sopimuksen pohjalta tai sopimuksettomassa tilassa.

Keskeistä sopimuksessa on, että kun tilanne lohien kannalta paranee, voidaan jousta-
vammin tehdä muutoksia. Edellytän, että ensi tilassa ja lohikantojen sen salliessa paranne-
taan saamelaisten oikeuksia. Tenojoki-sopimuksessa perustetaan myös paikallinen seuran-
taryhmä, joka arvioi sopimuksen toimivuutta ja voi tehdä aloitteita. On keskeistä, että saa-
melaiset ovat mukana kaikissa jatkoneuvotteluissa.

Sopimuksessa on leikattu myös vapakalastusta eli matkailukalastuslupia kolmannek-
sen. On välttämätöntä, että jatkossakin perinteiset pyydykset on rajattu vain paikkakunta-
laisten ja saamelaisten käyttöön. Sopimuksen tarkoitus on turvata lohi, jotta kannat säily-
vät ja saamelaiset voivat jatkossakin harjoittaa pyyntikulttuuria Tenojokilaaksossa.

Valiokunnassa kuulimme Luonnonvarakeskuksen tutkimusmenetelmistä ja Tenojoen
lohien tilasta. Kalakantoja on tutkittu vuosikymmenten ajan: On emokalojen noususeuran-
taa, videoseurantaa, kalojen sukelluslaskentaa ja tutkimusta kaikuluotauksella. Kalojen ge-
netiikkaa on seurattu suomunäytteistä. On olennaista, että tutkimusta kehitetään yhä katta-
vammaksi ja käydään vuoropuhelua paikallisten kanssa. Lohen turvaamisen kannalta on
välttämätöntä estää lohiloisen pääsy Tenoon. Siksi Tenojoella saa käyttää vain sinne rekis-
teröityjä veneitä ja turistien pyyntivälineet on desinfioitava.

On kiirehdittävä myös Tenon sivuvesien lohikantojen suojelua turvaavaa asetusta. Tällä
sopimuksella ei vaikuteta sivujokien kalastukseen, ja valiokunta onkin lausunut, että sivu-
jokien kalastusta on rajoitettava.
3



Pöytäkirjan asiakohta PTK 26/2017 vp
Nyt käsillä olevaa sopimusta on neuvoteltu vuosia. Mikäli eduskunta päätyisi hylkää-
mään Tenon kalastussopimuksen, Norja todennäköisesti irtisanoisi nykyisen sopimuksen
päättymään ennen vuoden 2018 kalastuskautta. Se on iso riski kaloille. Eduskunnalla ei ol-
lut mahdollisuutta tehdä muutoksia sopimuksen sisältöön, koska asiat on sovittu valtioso-
pimuksessa Norjan kanssa. Toisaalta maiden välisellä sopimuksella voimme vaikuttaa
myös Norjan puolella tapahtuvaan pyyntiin Tenon jokisuulla.

Sopimuksen muutoksista on neuvoteltava Norjan kanssa. Sopimusta on tarkasteltava al-
kuperäiskansojen kannalta paremmaksi, heti kun lohen kantojen elpyminen sen sallii. On
keskeistä, että eduskunta edellyttää lausumalla jatkamaan neuvotteluita saamelaisten kult-
tuuriin liittyvän perinnekalastuksen turvaamiseksi. Myös saamelaisten oikeuksia turvaava
alkuperäiskansojen sopimus ILO 169 on ratifioitava.

Arvoisa puhemies! Uudistettava Tenojoen kalastussopimus mahdollistaa uhanalaisen
lohikannan elpymisen Atlantin tärkeimmässä lohijoessa mutta ei takaa saamelaisille riittä-
viä oikeuksia harjoittaa kulttuuriperinteensä mukaisia kalastusmuotoja. Saamelaisten mah-
dollisuus kulttuurinsa harjoittamiseen tulee taata myös tuleville sukupolville. Kuten perus-
tuslakivaliokunta toteaa, oikeus oman kulttuurin harjoittamiseen ei perustuslaissa ole si-
dottu asuinpaikkaan. Maa- ja metsätalousvaliokunta on tehnyt hyvää työtä sopimusta käsi-
tellessään. Tämä sopimus on minulle vaikea päätös, sillä olen vahvasti saamelaisten puo-
lella sekä ainutlaatuisen luonnon monimuotoisuuden ja lohien säilymisen puolella. Lohet
ovat edellytys kulttuurin säilymiselle. Saamelaiskulttuuria ei voi olla, jos lohi häviää Te-
nolta. On tärkeää, että valiokunnassa kirjasimme mietintöön lausumaponnen, jossa vaadi-
taan sopimuksen toimivuuden tarkastelua kolmen vuoden päästä, miten se on vaikuttanut
lohiin, saamelaisiin ja ulkopaikkakuntalaisiin.

Arvoisa puhemies! Saamelaisten oikeuksien turvaamisen on oltava jatkotyön keskiössä.
Esitän eduskunnan hyväksyttäväksi seuraavan lausuman: "Eduskunta edellyttää, että saa-
melaisten perustuslaillisten oikeuksien toteuttamiseksi sopimusta ja siihen perustuvaa ka-
lastussääntöä edelleen kehitettäessä on turvattava saamelaisten oikeus harjoittaa perintei-
siä kalastusmuotoja asuinpaikasta riippumatta, esimerkiksi osoittamalla saamelaisille eril-
linen kalastuskiintiö. Saamelaisten oikeuksia tulee voida parantaa myös kesken sopimus-
kauden. Saamelaisten oikeuksien vahvistaminen tulee pitää esillä sopimuksen toimivuutta
tarkasteltaessa ja viimeistään 3 vuoden kuluttua sen voimaantulosta."

17.07 Markus Lohi kesk: Arvoisa puhemies! Täytyy heti alkuun todeta, että olen edusta-
ja Mustajärven kanssa useimmista asioista täysin samaa mieltä.

Jos käyttää mustaa huumoria, voi todeta, että tämä sopimus ja sopimusneuvottelu ovat
olleet siinä mielessä tasapuolisia, että kukaan ei ole tyytyväinen tähän sopimukseen, sen si-
sältöön eikä oikein siihen prosessiinkaan. Vakavasti ottaen voi todeta, että tämä sisältö ei
tyydytä alueen asukkaita, ei matkailuyrittäjiä — ei Suomen puolella, ei Norjan puolella, ei
saamelaisia kummallakaan puolella — ja myös lappilaiset kansanedustajat ovat hyvin voi-
makkaasti yhdessä kritisoineet tämän sopimuksen sisältöä.

Arvoisa puhemies! Tenojoessa on Atlantin alueen suurin villilohikanta. Joesta on kalas-
tettu vuosittain keskimäärin 130 tonnia lohta, mikä on suurin määrä missään joessa maail-
massa. Viime vuosina saalismäärät ovat tosin hieman vähentyneet, mutta sitä, mikä on joen
lohikanta ja sen tila todellisuudessa, minkä verran lohia sinne nousee, tätä määrää, on han-
kala todentaa, ja siitä on ristiriitaista tietoa ja tutkimusta. Sen takia pidän erittäin tärkeänä
ja hyvänä sitä, että hallitus on myöntänyt määrärahan sille, että sinne jokeen tullaan nyt
4



Pöytäkirjan asiakohta PTK 26/2017 vp
asentamaan kaikuluotainlaskurit, jotta saadaan oikeasti puolueetonta tietoa siitä, minkä
verran niitä lohia nousee sinne jokeen.

Lohi on tuonut vuosikymmenten aikana myös merkittävän matkailijamäärän tuolle
alueelle. Yksi tärkeä Utsjoen elinkeino on kalastusmatkailuun liittyvä matkailuelinkeino.
Sekä Suomen että Norjan puolella paikallinen asutus on ollut pääosin saamelaisten asutus-
ta. Utsjoki on ainoa suomalainen saamelaisenemmistöinen kunta. Kalastus perinteisillä
pyydyksillä ja kalastustavoilla on aivan olennainen osa saamelaiskulttuuria.

Nyt Norjan kanssa neuvoteltu sopimus on ongelmallinen monessakin mielessä. Ensim-
mäinen ongelma liittyy siihen, että tämä sopimus merkittävällä tavalla rajoittaa saamelais-
ten kalastusoikeutta perinteisillä pyydystavoilla. Jos me ajattelemme saamelaiskulttuuria,
tässä salissa on viime vaalikaudella erityisesti mutta myös tällä vaalikaudella puhuttu saa-
melaisten oikeuksista ja heidän oikeuksiensa parantamisesta. On puhuttu pohjoismaisesta
saamelaissopimuksesta, ILO-sopimuksesta, saamelaiskäräjälain uudistamisesta. Ja on to-
si, että voidaanhan näitä lain pykäliä uudistaa, mutta jos me tosiasiassa haluamme ylläpi-
tää saamen kieltä ja kulttuuria ja turvata sen tulevaisuuden, niin ainoa tapa on huolehtia sii-
tä, että perinteiset elinkeinot säilyvät elävinä ja alueella on mahdollisuus elää ja toimia niit-
ten perinteisten elinkeinojen kautta. Niitä ovat — yksi niistä on perinteinen kalastus — po-
ronhoito, saamelaiskäsityöt, metsästys ja niin edelleen. Jos nämä elinkeinot lakkaavat, niin
silloin tämä kulttuuri on uhattuna, koska kieli ja kulttuuri kulkevat pitkälti näitten elinkei-
nojen mukana. Sen takia olen tästä erityisen huolissani, koska tämä sopimus rajoittaa kyllä
paikallisten oikeuksia enemmän kuin olisi pakko lohikantojen ylläpidon turvaamiseksi.

Toinen asia, josta olen huolissani, on matkailuelinkeinon kehittyminen alueella. Siellä
on useita yrittäjiä, jotka aivan aiheesta ovat hyvin huolissaan siitä, mitä tämä tulee käytän-
nössä tarkoittamaan. On aivan selvää, että jos eduskunta tämän sopimuksen hyväksyy, jos
tämä astuu voimaan Norjan ja Suomen välillä, niin kaikki ne toimenpiteet, joita pystytään
tämän sopimuksen puitteissa tekemään, että matkailuyrityksille taataan toimintaedellytyk-
set, pitää tehdä.

Kolmas asia, josta olen erittäin huolissani, on totta kai se Tenojoen lohikanta, tai ne lo-
hikannat, niitähän on siellä kymmeniä eri kantoja. Se on selvää, että kukaan paikallinen-
kaan asukas ei halua, että pitkällä tähtäimellä ne Tenon lohikannat lähtisivät tuhoutumaan
ja niitä kalastettaisiin niin, että ne ovat vaarassa. Se on täysin selvää. Paikalliset ihmiset
elävät luonnossa ja luonnosta ja haluavat suojella sitä lohikantaa pitkällä tähtäimellä, pitää
sen vahvana, niin että siellä on mahdollisuus elää, asua ja toimia myös elinkeinojen parissa. 

Perustuslakivaliokunta käsitteli tätä sopimusta ja näki siinä kolmenlaisia asioita, jotka
koskettavat valtiosääntöä, perustuslakia. Yksi on perustuslain omaisuudensuoja, 15 §, sit-
ten on perustuslain 17 §, joka nimenomaan käsittelee saamelaisten oikeutta kulttuuriin, ja
perustuslain 21 § käsittelee taas kaikkien vastuuta ympäristöstä, mistä johtuu tämä lohi-
kantojen suojelu. Valiokunta totesi siinäkin lausunnossaan, jonka se antoi maa- ja metsä-
talousvaliokunnalle, että tämä sopimus on ongelmallinen näiden kaikkien kolmen perus-
tuslain takaaman oikeuden kannalta. Ne ovat tietyllä tavalla myös keskenään ristiriidassa.

Valiokunnassa käytiin myös äänestys. Esitin itse, että tässä on ongelmia nimenomaan
saamelaisten oikeuksien näkökulmasta niin paljon, että tämä tulisi käsitellä täällä kahden
kolmasosan enemmistöllä. Valitettavasti äänestyksen hävisin, ja nyt olemme tässä tilan-
teessa. Se, mikä se keskeinen peruste oli minulla, oli se, että tässä sopimuksessa — vaikka
lohta pitää suojella, kalastusta pitää rajoittaa — ne keinot olisi voitu valita myös niin, että
ne olisi paremmin voitu yhteensovittaa saamelaisten oikeuksien ja paikallisen matkailuka-
5



Pöytäkirjan asiakohta PTK 26/2017 vp
lastuksenkin kanssa. Siihen olisi ollut mahdollisuudet, ja sen takia tämä oli siinä määrin
ongelmallinen, että mielestäni ja myös monien varteenotettavien asiantuntijoiden mielestä
tämä olisi pitänyt panna kynnyksen taakse. Näin ei kuitenkaan käynyt, ja nyt eduskunnan,
kun kyseessä on kansainvälinen sopimus, pitää joko hyväksyä tai hylätä tämä. 

Me olemme hankalassa tilanteessa, koska tämä sisältö ei ole keskustan mieleen, tämä ei
ole lappilaisten kansanedustajien mieleen, tämä ei ole myöskään hallituksen kanta, vaan
tämä on se kanta, joka on syntynyt Norjan ja Suomen välisessä neuvottelussa. Kun Norjal-
la on kolmisenkymmentä lohijokea ja meillä on kolme lohijokea, joista kaksi on rajajokea,
niistä merkittävin on Tenojoki, niin Norjan neuvotteluasetelmat ovat aivan eri kuin Suo-
men. Kun tämä joki — 60 kilometriä — lähtee, se virtaa ensinnä Norjan puolella ja sitten
tulee vasta rajajoeksi. Tämäkin kertoo sen, mitkä ovat neuvotteluasetelmat. Tämä on erit-
täin surkea tilanne, että me joudumme tätä hyväksymään. Jos me olisimme saaneet päättää
Suomessa tästä, tämä sisältö olisi aivan erilainen. Olemme nyt kuitenkin valitsemassa ru-
ton ja koleran väliltä, hyväksyäkö vai hylätä, kun sisältöön ei voi vaikuttaa. 

17.16 Harry Wallin sd (vastauspuheenvuoro): Niin, kun kuuntelin tässä tarkkaan edusta-
ja Lohen mietintöjä, tulin kyllä sellaiseen tulokseen, että te vastustatte tätä sopimusta peri-
aatteessa, ja kun asiantuntijakuulemisessa valiokunnassa kaikki paikalliset asukkaat vas-
tustivat, esittivät hylkyä, saamelaiset esittivät hylkyä, matkailuyrittäjät esittivät hylkyä,
keskustan kansanedustajat eivät pidä tätä hyvänä, Lapin kansanedustajat pitävät tätä huo-
nona, niin eikö tästä nyt tule selvä johtopäätös, että tämä pitää hylätä, niin kuin edustaja
Mustajärvi on esittänyt ja minä olen häntä kannattanut, että pannaan hylky ja neuvotellaan
parempi, johonka ovat tyytyväisiä paikalliset asukkaat, saamelaiset, matkailuyrittäjät, sit-
ten keskustan kansanedustajat [Puhemies koputtaa] ja Lapin kansanedustajat?

17.17 Markus Lohi kesk (vastauspuheenvuoro): Arvoisa puhemies! Edustaja Wallin ym-
märsi puheeni aivan oikein. En pidä tätä sopimusta missään määrin hyvänä, mutta se, mikä
oli lopputulokseni kaiken tämän jälkeen, on se, että me olemme erittäin pahassa paikassa,
koska on kansainvälinen sopimus, jossa osapuolena ovat Norja ja Suomi, tämä ei ole yksin
meidän päätettävissämme. Jos me voisimme sisältöön vaikuttaa vielä, me vaikuttaisimme.
Nyt on tilanne se, että jos tätä sopimusta ei hyväksytä, niin Norjan puolelta on annettu ym-
märtää, että he irtisanovat nykyisen sopimuksen eivätkä lähde neuvottelemaan uudestaan,
ja se tilanne, että meillä olisi sopimukseton tila joessa, jossa raja menee — ei mene keskel-
lä jokea, vaan se menee joen syvimmässä kohdassa — ja joka on virtavesi, niin käytännös-
sä soutaminen siinä joessa loppuisi. Tämäkään tilanne ei ole missään määrin hyvä. Silloin
kyllä tilanne olisi äärimmäisen hankala. [Puhemies koputtaa] Tämä on se ongelma, missä
me nyt olemme, kun tämä ei ole meidän käsissämme yksin vaan täällä on se Norja, joka on
toisella puolella. Jos me voisimme päättää, me tietenkin sanoisimme, että muutetaan tämä
paremmaksi, tämä on huono sisällöltään, niin kuin onkin.

17.18 Markus Mustajärvi vas (vastauspuheenvuoro):  Arvoisa puhemies! Perustuslaki-
valiokunnassahan äänestettiin tästä asiasta, niin kuin edustaja Lohi totesi, mutta kun kat-
soo, jätettiinkö siitä perustuslakivaliokunnan kannasta, lausunnosta eriävää mielipidettä,
niin jätettiin kyllä, mutta se oli yksin ruotsalaisten edustajan tekemä. Ainakin minä olen
oppinut eduskuntaurani aikana sen, että jos jonkun asian kanssa on tosissaan, sitten valio-
kunnassa yritetään saada mietintö tai lausunto paremmaksi, muutettua sitä, tarpeen tullen
6



Pöytäkirjan asiakohta PTK 26/2017 vp
äänestetään. Jos äänestyksessä ei pärjätä, niin sitten jätetään eriävä mielipide tai vastalause
ja täysistunnossa toimitaan sitten sen mukaan. Eli on aika lailla mielenkiintoista se, että to-
detaan aivan yhdestä suusta, kuinka huono tämä esitys on, mutta annetaan kuva, ettei ole
mitään muuta vaihtoehtoa. Minun vaihtoehtoni ratkesi jo viime elokuussa, kun kuuntelin
paikallisia ihmisiä.

17.19 Markus Lohi kesk (vastauspuheenvuoro): Arvoisa puhemies! On tosi, että perus-
tuslakivaliokunta äänesti tästä ja allekirjoittaneen esityksestä. Esitin, kuten kerroin, että tä-
män pitäisi olla niin sanotusti kynnyksen takana eli kahden kolmasosan hyväksymänä tääl-
lä eduskunnassa. Harmikseni se äänestys ei voittanut, 6—8 oli lopputulos. Sen jälkeen jos
olisin jättänyt eriävän mielipiteen, se ei olisi tilannetta muuttanut miksikään. Se äänestys
ratkaisi, mikä on perustuslakivaliokunnan lausunnon sisältö, ja olin harmissani siitä. Kun
täällä nyt erityisesti vasemmistoliiton edustajat tästä käyttävät ihan hyviä puheenvuoroja
sinänsä mutta osoittavat vähän toisia edustajia sormella, niin vasemmistoliitolla on valio-
kunnassa yksi edustaja, hän sattuu olemaan puheenjohtaja. Jos hän olisi tullut allekirjoitta-
neen taakse tässä, asia olisi ratkennut puheenjohtajan äänellä sen päätöksen eduksi. [An-
tero Laukkanen: Vai niin, tämä oli tärkeä tieto!]

17.20 Eeva-Maria Maijala kesk: Arvoisa puhemies! Olin lauantain ja sunnuntain Uts-
joella. Oli muuten mielenkiintoista kuunnella utsjokelaisten keskustelua asiasta. Siellä
muuten nousivat desibelit aika korkealle, siellä oli porukkaa yli puoluerajojen ja tunnelma
oli todella kiivas. Ihmisillä oli hätä. Se oli todella hätä, että miten me tästä eteenpäin sel-
viämme näitten asioitten kanssa. Ihmiset olivat kokeneet jääneensä todella yksin, olivat ko-
keneet, että meitä ei ole kuultu. Saamelaisten oikeuksia on poljettu todella pahasti. Siinä
keskusteltiin todella monta monituista tuntia niiden kahden päivän aikana. Kiitos niistä
kaikista viesteistä ja kommenteista ja eväistä, mitkä te annoitte minulle tänne matkaan.
[Harry Wallin: Äänestäkää "ei", niin sillä menee perille se viesti!]

Nyt sitten siellä kuitenkin ymmärrettiin ja myöskin hyvin tuotiin esille se, että jonkun
verran on tarve rajoittaa, jotta tämä lohikanta saadaan pidettyä hyvänä jatkossakin. Mutta
tutkimukseen ei luotettu ollenkaan, ja mitä minäkin olen saanut nyt tutkimusmateriaalia,
johon tämä esitys pohjautuu, niin en minä luota siihen tutkimukseen, jonka pohjalta tämä
on tehty. Siksi onkin todella tärkeää, että tutkimustyöt saadaan jatkossa asianmukaisesti
liikkeelle mahdollisimman pikaisesti. 

Kesä on kohta, ja kukaan ei tiedä vielä, millä tavalla ensi kesänä myydään luvat. Jos me
nyt jotakin päätämme tämän kanssa, niin tällä alkaa olemaan todella kiire, sillä Utsjoella
pitää selvitä ensi kesäkin, ja kesä on kuitenkin niin tärkeä aika Utsjoen kunnalle. 

Jotain onneksi saatiin jo viime syksynä ennen kuin tätä sopimusta tässä muodossa Nor-
jan kanssa hyväksyttiin, saatiin jonkun verran positiivista aikaiseksi. Pitää pikkusen yrittää
hakea niitä positiivisia asioita. Positiivisia asioita oli se, että siellä neuvotteluissa norjalai-
sethan pyrkivät siihen, että lohen kuolevuusprosenttia vähennetään 50 prosenttia. Suomi
oli sitä mieltä, että 30 prosenttia riittää, ja onneksi saatiin 30 prosenttia, ettei sitä kuole-
vuutta ihan niin hirveästi vähennetä. Onneksi se Nuorgam—Tana-välinen osuus eli Norjan
puoli saatiin myöskin tähän sopimukseen mukaan ja saatiin tekstiin matkaan sellainen
osio, että Norjan puolella ei saa olla yhtään heikommat säädökset kuin on Suomen puolel-
la. Tosin, jos minä olen ymmärtänyt puheista oikein, 80 prosenttia lohesta pyydetään Nor-
jan puolella eli ennen kuin se on edes siinä Nuorgamin korkeudella.
7



Pöytäkirjan asiakohta PTK 26/2017 vp
Mutta jos — "mutta" ja "jos" — tämä sopimus nyt sitten eduskunnassa hyväksytään, niin
olemme siinä tilanteessa, että jotakin on pakko alkaa todellakin tekemään ja pikaisesti. Jos
olen yhtään ymmärtänyt oikein näitä papereita, jotka ovat supermonimutkaiset, niin tilan-
ne on se, että ensi kesänä lohen kalastuskuolevuusprosentin väheneminen on huomattavas-
ti suurempi kuin 30 prosenttia, koska ihme on, jos tämä esitys saadaan pelittämään suun-
nitelmien mukaisesti. Jos tai kun hyväksytään tämä viisivuotinen sopimus, niin meidän pi-
tää muistaa kuitenkin, että sopimuksen liitteenä on kalastussääntö ja tämä kalastussääntö
on taas sellainen, että sitä voidaan ja sitä tulee tarkastella vuosittain, ja kalastussäännössä
ovat sitten mukana lähes kaikki ne ongelmakohdat, jotka keskusteluttavat. Ongelmakoh-
dathan ovat juuri nämä kalastusajat, lupien määrät, lupien myymiset ja kalastusmenetel-
mät.

Mitä sitten pitää alkaa tekemään tästä eteenpäin? Ensimmäinen asia on se, että meidän
pitää saada nämä tutkimusasiat heti liikkeelle elikkä että me saamme nämä kaikuluotaimet
käyttöön heti, kun vedet sulavat, ja kaikki muutkin tutkimusasiat käyttöön. Ja sitten seu-
rantaryhmä on asetettava heti. Utsjoella minulle annettiin kyllä terveiset siitä, että pidä
huoli, että ne seurantaryhmät aloittavat työnsä heti ja että on koko ajan asianmukainen val-
vonta ja seuranta, että hommat lähtevät pelittämään toiminnassa. Ja mikä tämän seuranta-
ryhmän rooli on — viimeistään vuoden päästä sen tulee käydä keskustelua sitten siitä, mis-
sä ollaan menossa. Siinä mukana pitää olla saamelaiset, aluevesioikeuksien ja kalastusoi-
keuksien omistajat ja nämä kaikki. Ja sitten on hallitusten välinen neuvottelu käytännössä
vuosittain siitä, tarvitseeko tätä sääntöä millä tavalla muokata ja korjata, onko tämä sopi-
muksen mukainen tavoite täyttynyt vai onko se alittunut, mitä sille on tapahtunut. Elikkä
tämän mukaan on toimittava.

Muita asioita sitten, mitä pitää pikaisesti tehdä, on se, että lupien myynti pitää saada jär-
jestymään. Tällä hetkelläkään ei ole vielä tietoa, millä hullun lailla se supermonimutkai-
nen, byrokraattinen lupien myynti saadaan järjestettyä, ja jos ei sitä pikaisesti saada hoi-
dettua, niin ensi kesänä kalastusmatkailu on jo menetetty ja lupa- ja matkailutulot menetet-
ty.

Sitten paikallisten, saamelaisten kalastusasiat: niistä on annettu ohjeistuksia, miten teh-
dään, mutta meidän täytyy myöskin auttaa niin, että ne paikalliset myöskin onnistuvat saa-
maan ne kalastusasiat liikkeelle edes sen verran kuin mihin tämä sopimus antaa mahdolli-
suuden.

Sitten on pidettävä huoli, että osakaskunnille, kalatalousalueille, ei saa muodostua ko-
via kustannuksia, sillä venerekisteriasioissa, valvonta-asioissa, lupienmyyntiasioissa, mitä
kaikkia tähän liittyviä asioita onkin, on helposti käymässä niin, että osakaskunnille tulee
huomattavasti suuremmat kustannukset kuin mitä ne tulevat mahdollisesti lupatuloja tä-
män kautta samaan, ja se ei saa tapahtua missään nimessä noin. Jos tämä lupamyynti ei ala
pelittämään, niin kuin tällä hetkellä on pelättävissä, ja ongelmia tulee ensi kesänä, niin kyl-
lä meillä täytyy olla joku valmius siihen, millä tavalla tilanne pystyttäisiin kesken kesääkin
korjaamaan niin, että hommat varmasti onnistuisivat.

Muita asioita sitten, arvoisa puhemies: 
Maa- ja metsätalousvaliokunnan mietinnössä oli se, että tämä Tenojoen korvauslaki on

saatava toteutukseen. Se on 20 vuotta nytten pyörinyt, niin että kyllä se on nyt todellakin
saatava hoidettua loppuun, ettei unohdu tämän asian hoitaminen.

Ja sitten kalastuslain 10 §:ssä on todella törkeästi ohitettu paikallisten oikeudet. Se oli
jotain käsittämätöntä, miten semmoinen pykälä pystyttiin kalastuslakiin rakentamaan il-
8



Pöytäkirjan asiakohta PTK 26/2017 vp
man, että paikalliset saivat edes tietää tai ymmärtää. Minäkään en ymmärtänyt, mitä siinä
oli tapahtumassa. Siinä vietiin paikallisilta valtion virtavesistä — elikkä näistä sivupurois-
ta, ojista, joista — kalastusoikeus kokonaan, ja niihin alueisiin nyt sitten valtio alkaa myy-
mään lupia. Ne ovat täysin paikallisten oikeuksia. Vähintä, mitä me eduskuntana voimme
tehdä, on korjata tämä kalastuslain 10 § hyvin pikaisesti. Sen me vähintään olemme velkaa
utsjokelaisille, että me hoidamme tämän asian kuntoon.

Sitten Utsjoen kunnalta odotan ja toivon meille esitystä — mutta olemme mekin heidän
kanssaan yhteistyössä — että laadittaisiin ja rakennettaisiin semmoinen selviytymissuun-
nitelma, miten Utsjoen kunta selviää tästä eteenpäin. Siellä on todella tärkeä, merkittävä
lohenkalastusaika kesällä, mutta suurin osa vuodesta on matkailun osalta vielä hyödyntä-
mättä. Muun muassa Norjan puolella on revontulimatkailu todella kovassa kasvussa. Myös
Suomen puolella revontulimatkailu on kasvussa, mutta ei ollenkaan niin valtavassa määrin
kuin Norjan puolella. Toivottavasti me saisimme Utsjoelle vaikka tämän revontulimatkai-
lun ja muunkin talvimatkailun kehittymään, mutta lohen pitää olla kuitenkin jatkossa aina
se matkailun kruunu, mitä Utsjoella on.

17.29 Antero Laukkanen kd: Arvoisa herra puhemies! Edustaja Lohi käytti täällä erit-
täin hyvän asiantuntijapuheenvuoron ja monelta puolelta tätä esitystä valaisevan puheen.
Täytyy sanoa, että ei ole mikään mieluisa asia tämä kokonaisuus käsitellä. Tässä sopimuk-
sessa on niin paljon huonoja asioita Suomen kannalta.

Asiat on sovittu valtioiden välillä. Eduskunnalla ei ole tähän muutosmahdollisuutta.
Tämä on ota tai jätä -esitys, joten on kyettävä arvioimaan hyödyt ja haitat sekä tehtävä jon-
kinlainen kokonaisarviointi mielessään ensinnäkin Suomen edun kannalta, Tenojoen kan-
nalta, saamelaisten kannalta ja lopulta jopa itse lohen kannalta. Tämä on monipuolinen ky-
symys. Sopimus on huono, mutta niin kuin täällä on käynyt ilmi, tämä on parempi kuin että
ei olisi sopimusta ollenkaan. [Markus Mustajärvi: Kenen kannalta?] Tässä on, voi sanoa,
lievästi sellainen tilanne, että Norja on ikään kuin niskan päällä tässä, ja tässä joutuu nyt
käyttämään neuvottelutaitoja. 

Jos oikein olen ymmärtänyt, tämä sopimus on viisivuotinen sopimus, ja se tarkoittaa si-
tä, että on välittömästi käynnistettävä uudet neuvottelut, jotta näitä monia asioita, jotka täs-
sä ovat jääneet huomiotta ja jotka ovat Suomelle epäedullisia, tulisi parannettua. En tiedä,
voi olla niin, että Norja ei ole valmis tämän pidemmälle tulemaan, mutta pitää yrittää. Jo-
tenkin kokisin sen vastuuttomana, että tämä sopimus hylättäisiin, mutta kuuntelen täällä
vielä minua viisaampien puhetta ja teen kokonaisharkintaa.

Kannatan myös täällä esille tullutta kalastuslain 10 §:n korjaamista välittömästi, niin
pian kuin mahdollista, jotta nämä paikallisten oikeudet voidaan korjata.

Kannatan myös edustaja Karimäen lausumaa. Minusta siinä on kiteytettynä monia näitä
kipukohtia, joiden kanssa menemme eteenpäin.

Täällä valiokunnan lausunnossa on hyvä kohta, jonka erityisesti haluan nostaa tässä esil-
le. Se on sivulla 7 ja 3. kappale: "Valtion vuoden 2017 budjettiin on lisätty Luonnonvara-
keskukselle ylimääräinen 490 000 euron määräraha kaikuluotainjärjestelmän testaamisek-
si, kehittämiseksi ja käyttöönottamiseksi Tenon pääuomassa. Hyötyjen jakaantuessa kum-
mallekin valtiolle valiokunta pitää tärkeänä myös norjalaisten osallistumista kaikuluotain-
järjestelmän rahoittamiseen ja käyttöön. Valiokunta toteaa kuitenkin, ettei pääuoman kai-
kuluotauksen perusteella arvioidulla lohien kokonaismäärällä voida saada kanta-arvioita
Tenon noin 30 erillisen lohikannan tilasta. Kaikuluotainarvioinnin lisäksi tarvitaan edel-
9



Pöytäkirjan asiakohta PTK 26/2017 vp
leen tiedot lohien saalismäärästä sekä saalisnäytteitä, joista määritellään kalojen geneetti-
nen kanta. Myös sivujokien kaikuluotaukset ja videoseurannat sekä pienten sivujokien ku-
tukalalaskennat ja muut populaatiokohtaiset seurannat on tehtävä jatkossakin. Yhdistämäl-
lä jokeen nousevien lohien kokonaismäärä sivujokikohtaisiin arvioihin voidaan arvioida
paremmin myös niiden sivujokien lohimääriä, joissa ei jokikohtaista kantalaskentaa ole.
Valiokunta pitää välttämättömänä, että uuden sopimuksen vaikutuksia Tenojoen lohikan-
toihin seurataan huolellisesti ja että tähän työhön varataan sekä Suomessa että Norjassa
riittävät resurssit."

Toivon todella, että ne, joita tämä asia kaikkein eniten koskee, pitävät huolen siitä, että
tässä lausunnossa olevat monet huolet ja esitetyt menetelmät otetaan todella aktiivisesti
käyttöön. Tietysti uskon, että erityisesti pohjoisen kansanedustajat valvovat tätä ja pitävät
huolta tästä asiasta ja tällä tavalla me saamme loppujen lopuksi pitkällä juoksulla käännet-
tyä voitoksi tämän taistelun Tenojoesta.

Ensimmäinen varapuhemies Mauri Pekkarinen: Seuraavana edustaja Hassi. — Nyt to-
tean tässä välissä, että arvioni on, että edustaja Lohi ei ole tässä yhteydessä jäävi puhu-
maan lohesta. [Naurua]

17.34 Satu Hassi vihr: Arvoisa puhemies! Oikeastaan pyysin puheenvuoroa ensisijaises-
ti kannattaakseni edustaja Karimäen ehdotusta, mutta edustaja Laukkanen kerkesi sen jo
tehdä. Mutta ilmaisen näin myös tukeni ja kannatukseni edustaja Karimäen ponnelle, joka
liittyy siihen, että perustuslakivaliokunta totesi sen ongelman, että saamelaisten perinteis-
ten kalastusmuotojen käyttö sidotaan nyt tässä sopimuksessa ja kalastussäännössä asuin-
paikkaan, vaikka perustuslaki sinänsä ei anna perustetta rajata asuinpaikan perusteella oi-
keutta oman kulttuurinsa harjoittamiseen, minkä perustuslakivaliokuntakin totesi ongel-
maksi. Edustaja Karimäen esittämän lausuman ajatushan on se, että tämän sopimuksen
käytännön soveltamista ja kalastussääntöä edelleen kehitettäessä pyritään tätä asiaa korjaa-
maan.

Haluaisin nyt tuoda esille sen, että voisin ymmärtää niitä, jotka haluavat hylätä tämän
sopimuksen, jos hylkääminen tarkoittaisi sitä, että nykytilanne säilyy. Mutta kaiken toden-
näköisyyden mukaanhan hylkääminen ei tarkoittaisi nykytilanteen säilymistä, koska Nor-
ja on tehnyt hyvin selväksi sen, että jos Suomi hylkää tämän sopimuksen, Norja irtisanoo
sen ensi vuoden kalastuskauteen mennessä, mikä tarkoittaisi sitä, että kesästä 18 alkaen ku-
kaan Suomen kansalainen ei enää voisi koko joen leveydellä kalastaa ja saamelaisten pe-
rinteiset kalastusmuodot tulisivat saman tien kokonaan laittomiksi, koska niiden laillisuus-
han perustuu Suomen lainsäädännössä ainoastaan tähän Suomen ja Norjan väliseen sopi-
mukseen.

17.37 Mats Löfström r: Arvoisa puhemies! Suomen ja Norjan välistä rajajokisopimusta
ja muita Tenojoen kalastusta koskevia lakiehdotuksia on työstetty kauan. Nyt ehdotettu ka-
lastussopimus rajoituksineen on pitkälti kompromissi, jossa kaikkien kalastajaryhmien ka-
lastusta joudutaan rajoittamaan kalakantojen turvaamiseksi. Ongelma nyt neuvotellussa
Tenojoki-sopimuksessa kuitenkin on, että sopimus heikentää merkittävällä tavalla saame-
laisten oikeuksia suhteessa muuhun väestöön. On tärkeää, että Tenojoen lohikantoja suo-
jellaan kalastusoikeuden rajoitusten myötä. Se kuitenkin heikentää merkittävästi saame-
laisten mahdollisuuksia jatkaa kulttuurinsa kehittämistä, ja sopimus rajoittaa ennen kaik-
10



Pöytäkirjan asiakohta PTK 26/2017 vp
kea saamelaisten mahdollisuuksia perinteiseen kalastukseen Tenojoessa. Niin perustusla-
kivaliokunta kuin maa- ja metsätalousvaliokuntakin ovat todenneet, että rajajokisopimus
loukkaa saamelaisten oikeuksia alkuperäiskansana. Tästä huolimatta lakiehdotus on etene-
mässä. Tämä ei ole hyväksyttävää.

Värderade talman! Jag är medveten om att det inte är riksfritt att förkasta fiskeavtalet för
Tana älv. Ifall riksdagen beslutar förkasta avtalet kommer Norge sannolikt att säga upp det
gällande avtalet före fiskesäsongen 2018. 

De nu föreslagna fiskebegränsningarnas konsekvenser för samernas del utreddes dock
inte i detalj under avtalsförhandlingarna. Därför anser jag att det är viktigt att säkerställa
samernas rättigheter som ursprungsbefolkning bättre än vad det har gjorts i det nu framför-
handlade avtalet. Därför anser jag och svenska riksdagsgruppen att det är nödvändigt att
Finland inleder nya förhandlingar med Norge för att förhandla fram ett bättre fiskeavtal.

Arvoisa puhemies! Näillä perusteilla ruotsalainen eduskuntaryhmä ei kannata Suomen ja
Norjan kalastussopimuksen hyväksymistä hallituksen esittämässä muodossa.

Kannatan edustaja Mustajärven vastalausetta.

17.39 Eerikki Viljanen kesk: Arvoisa puhemies! Pyysin tämän puheenvuoron ensiksikin
kiittääkseni niistä sadoista ja taas sadoista yhteydenotoista, joita maa- ja metsätalousvalio-
kunnan jäsenenä olen tämän erittäin monimutkaisen ja moniulotteisen Tenojoen lohisopi-
musasian tiimoilta saanut.

Toiseksi ajattelin kommentoida edustaja Wallinin puhetta. Wallin on esittänyt tämän so-
pimuksen hylkäämistä viitaten siihen, että maa- ja metsätalousvaliokunnassa moni kuulta-
vista tahoista esitti tämän sopimuksen hylkäämistä. Wallin ei kuitenkaan sanonut, että
nämä hylkäystä esittäneet tahot esittivät sitä osittain eri syistä eli ne eivät olleet tästä kes-
kenään yksimielisiä. Ainakaan minulle ei missään vaiheessa syntynyt kuvaa siitä yksimie-
lisyydestä, mitä tässä on ehkä saatettu antaa ymmärtää.

Ja koska asia on niin monivivahteinen ja virittynyt, esitän mielipiteeni hyvin suppeasti ja
toivottavasti ilman tulkinnanvaraa. Katson sopimuksen olevan vajavaisuuksineenkin pa-
rempi kuin sopimukseton tila ja tällä viittaan siihen, miten Norja on ilmoittanut reagoivan-
sa siihen, jos tämä sopimus nyt hylätään.

Ensimmäinen varapuhemies Mauri Pekkarinen: Edustaja Eestilä. — Anteeksi, edusta-
ja Wallin, vastauspuheenvuoro.

17.41 Harry Wallin sd (vastauspuheenvuoro): Kun nimeni mainittiin, niin on hyvä vasta-
ta. — Siis totesin asiantuntijakuulemisesta: Kaikki paikalliset, sekä saamelaiset että muut
paikalliset, esittivät hylkyä. Sen lisäksi Utsjoen kunta esitti hylkyä, siis kunnanhallituksen
päätöksellä esitettiin hylkyä. Ainut, mikä oli eri pohjalta, oli ulkopaikkakuntalaisten kiin-
teistönomistajien yhdistys tai liitto, mikä on, ja siellä Veikko Rintamäki, joka esitti sitä hyl-
kyä muilta pohjin. He totesivat, että ulkopaikkakuntalaisten etuja ei ole riittävästi otettu
huomioon. Mutta saamelaiset, paikkakuntalaiset, muut kiinteistönomistajat sekä sitten
Utsjoen kunta olivat sitä mieltä, että tämä pitää ehdottomasti hylätä ja neuvotella uusiksi.

Ensimmäinen varapuhemies Mauri Pekkarinen: Ja nyt edustaja Eestilä.
11



Pöytäkirjan asiakohta PTK 26/2017 vp
17.42 Markku Eestilä kok: Arvoisa puhemies! Tämä eduskunta on joskus vähän erikoi-
nen paikka, kun täällä etenevät sellaiset asiat, joita kukaan ei kannata, ja täällä eivät etene
sellaiset asiat, joita kaikki kannattavat. [Naurua]

Mutta vakavasti puhuen, arvoisa puhemies, minä pikkuisen otan takauman tuonne vii-
me vaalikauden alkuun vuoteen 2012, eli silloinen maa- ja metsätalousvaliokunta alkoi
käymään taistelua omaa hallitustaan vastaan, ja syynä oli Itämeren lohipolitiikka. Se oli
aika raskas tie, siitä useita viikkoja käytiin keskusteluja, ja loppujen lopuksi maa- ja met-
sätalousvaliokunnan näkökanta voitti. Tänä päivänä, jos me katsomme Tornionjokeen
nousevia lohia, määrä on moninkertainen verrattuna vuosikymmenen alkuun. Sitä en tie-
dä, kuinka paljon tämä uusi lohilinjaus, joka pienensi kiintiöitä merkittävästi, on ollut aut-
tamassa tätä asiaa, mutta kyllä sillä suuri merkitys joka tapauksessa on ollut. Jokainen ka-
lamies tietää ja ehkä muutkin tietävät, että mitä enemmän meillä on kutevia lohia, niin sen
parempi lohikanta meillä on tulevaisuudessa. 

No, tämä Itämeren lohikysymys on asia sinänsä. Itse asiassa ainut yhteinen asia, mikä
sillä on Tenojoki-lohiongelman ja Tenojokea koskevan Suomen ja Norjan välisen valtioso-
pimuksen kanssa, on se, että me haluamme pelastaa lohia ja lohikantoja. Erityisesti sivujo-
kien kutukantatavoite täytyy saada paremmaksi ja tietysti myös pääuoman. Sehän tässä on
koko sopimuksen takana, että jotain pitää tehdä, ja ainakin itse luotan tutkijoihin, koska he
ovat tutkineet norjalaisten kanssa pitkään lohikantoja. Siellä on selvä trendi, että nyt tällä
vuosikymmenellä varsinkin on menty alaspäin ja pitkäaikaisesti on menty alaspäin sen
kaikkein arvokkaimman perimän eli kolmen neljän merivuoden lohien kanssa. Tämä on se
syy, minkä takia nyt lähdetään tekemään valtiosopimusta, jota kukaan ei täällä kannata.

Mutta sen verran tähän problematiikkaan, että kyllähän meidän kansanedustajien täytyy
käsitellä näitä asioita oikeudenmukaisesti ja tuoda kaikkien intressiryhmien näkemykset
esille. Eivät ne suinkaan ole saamelaisten oikeudet ja paikallisten oikeudet, joita tässä val-
tiosopimuksessa käsitellään, vaan kyllähän meidän täytyy perustuslakia noudattaa siltäkin
osin, että jokaisen omaisuus on turvattu ja ihmiset ovat yhdenvertaisia lain edessä. Joten
minä ymmärrän sen, että Tenon kiinteistönomistajat ry on voimakkaasti ottanut tämän
matkan aikana kantaa, että heitä ei tyydytä tämä sopimus. Ei se kyllä tyydytä saamelaisia,
ja ei se tyydytä välttämättä paikallisiakaan. Näissä olosuhteissa päättäjillä on ollut aika
hankalaa tehdä sellainen sopimus ja kompromissi, mitä tämä valtiosopimus edustaa, koska
siellä taustalla on viisi perustuslaillista oikeutta ja koska aina, kun yhdelle annat ikään kuin
enemmän perustuslaillista oikeutta, vähennät toiselta. Tämä on se tosiasia, ja emme me
kansanedustajat voi tosiasioita paeta ja asettua puheissa milloin kenenkin kannalle.

Sen verran totean tästä valtiosopimuksen valmistelusta, koska tiedän, että Utsjoellakin
tätä lähetystä seurataan, että kukaan meistä poliitikoista ei ole vaikuttanut siihen, että esi-
merkiksi ulkopaikkakuntalaisille annetaan lupakiintiöstä enintään 30 prosenttia. Se on an-
nettu suure, ja se on tullut, ja kukaan meistä ei ole ollut rukkaamassa tätä. Nyt me vain
olemme siinä tilanteessa, että hylätäänkö tämä sopimus vai eikö sitä hylätä. Kun tämmöi-
nen valtiosopimus yksityiskohtineen tuodaan tänne tällä tavalla, ei maa- ja metsätalousva-
liokunta ole voinut millään tavalla vaikuttaa näihin keskeisiin asioihin, kuten monenako
päivänä viikossa kulkutetaan tai pidetään verkkoja. Ne ovat tulleet meille Suomen ja Nor-
jan välisen neuvottelun kautta.

Mutta yhdyn siinä kyllä edustaja Mustajärven näkemykseen, että itseänikin harmittaa,
että tämä on nostattanut tunteita ja tässä on pistetty ihmisiä ja ihmisryhmiä vastakkain, ja se
ei ole koskaan hyvä lähtökohta, koska kuitenkin meidän tarkoituksemme on tehdä Teno-
12



Pöytäkirjan asiakohta PTK 26/2017 vp
joesta entistä parempi. Minulla on se käsitys, että jos me jaksamme kuitenkin 5—10 vuotta
odottaa, niin siellä tulee olemaan enemmän lohia, mikäli me pidämme näistä sopimuksista
kiinni. Toisaalta me emme koskaan tiedä, mitä siellä merellä tapahtuu, koska meriolosuh-
teet ja se biosfääri, mikä siellä on, voivat muuttua ja se vaikuttaa sitten jokeen nouseviin lo-
hiin, mutta sille ei tämä eduskunta eivätkä norjalaiset eivätkä suomalaiset voi mitään. Mut-
ta se on kuitenkin minun mielestäni täysin selviö, että kyllä meidän täytyy diplomaattisesti
pyrkiä Norjan kanssa hoitamaan tämä rajajokisopimus ja lohikantojen suuruus ja kaikki
kalastukseen liittyvät tekijät, koska 60 kilometriä on Norjan puolella tätä Tenojokea ja he
sitten kuitenkin ovat se ensimmäinen kansa, joka kalastaa joko enemmän tai kalastaa vä-
hemmän. Siinä suhteessa itse kannatan tätä rajajokisopimusta, eli se on ainut mahdollisuus
yhdessä norjalaisten kanssa hoitaa tämä kysymys.

Mutta sen verran minua kyllä huolestuttaa, niin kuin täälläkin nousi esille, että suurin
kärsijä tässä tulee olemaan — jo nyt me sen tiedämme — matkailuyrittäjät. En nyt käyttäi-
si sanaa "katastrofi", mutta ensi kesä tulee olemaan erittäin sekava, ja sen takia se on seka-
va, koska tälläkään hetkellä kukaan meistä ei tiedä, miten tämä luvanmyynti tullaan järjes-
tämään, koska siellä on nyt ensimmäistä kertaa poolit ja sitten luvan hinnat muuttuvat ja ne
asetuksella säädetään, eli tämä tekee tästä ongelmallisen sekä matkailuyrittäjien että myös
turistien kannalta. Kukaan meistä ei nyt kavereitten kanssa tiedä, pystyykö sinne neljä saa-
maan luvat ensimmäisellä viikolla heinäkuusta ja voidaanko, saadaanko ja mihin pooliin,
eli nämä ovat kaikki epäselviä, ja se ei välttämättä ole kenenkään etu.

Yksi asia, mikä meidän täytyy ratkaista, tai mikä on lähinnä valtioneuvoston asia rat-
kaista asetuksella, on se, miten tullaan käsittelemään Metsähallituksen sivujokiin myytä-
viä lupia ja sitä määrää. Ainakin itselläni on se käsitys, kun tässä on 30 prosenttia nyt vä-
hennetty pääuoman kalastusta, että meidän täytyy samalla tavalla käsitellä myös Metsähal-
litusta eli sen pitää olla synkronissa näitten rajoitteitten kanssa. Kun on pienennetty pääuo-
massa, niin myös sivujoissa pitää Metsähallituksen myynnin olla erittäin maltillista, ja niis-
sä joissa, joissa tämä kutukantatavoite on karannut pahasti alakanttiin, pitää olla rauhoitus
päällä, ja näinhän siellä on tehtykin. Itse kyllä luotan hyvin pitkälle paikallisiin asukkaisiin
ja pitkäaikaisiin kalastajiin. He tietävät, mitä täällä tapahtuu, ja he ovat hyvin perillä, ja sii-
nä mielessä on hyvä, että tämä paikallinen seurantaryhmä on nyt sitten perustettu. Mikäli
eduskunta tämän sopimuksen hyväksyy, me arvioimme ensimmäisen kerran nähtävästi
kolmen vuoden kuluttua, missä mennään. Toki siellä on lausekkeet, että aina sitä arvioi-
daan ja katsotaan kalakantoja, ja jos näyttää, että mennään huonompaan suuntaan, niin sit-
ten ryhdytään vielä uusiin toimenpiteisiin.

Kyllä minä itse olisin sitä mieltä, että kun näyttää siltä, että tämä sopimus hyväksytään,
niin kyllä me nyt yritämme kuitenkin siellä Lapissakin elää sovussa ja eri intressiryhmien
kanssa nähdä tämän yhteisen tulevaisuuden, sillä eivät kyllä matkailuyrittäjät eivätkä ket-
kään voita, jos me jatkuvasti riitelemme keskenämme ja syyttelemme toinen toistamme.
Vaikka tämä esitys nyt on sellainen, että kukaan ei tätä kannata, niin ilmeisesti eduskunta
tämän hyväksyy, jos minä olen oikein tulkinnut, ja oman tiedon mukaan Norja tulee teke-
mään vastaavan päätöksen ensi tiistaina eli viikon kuluttua, ja sitä me emme edes tiedä,
mitä Norja sitten tällä sopimuksella tulee tekemään. Molempien valtioidenhan tämä pitää
hyväksyä.

17.49 Markus Mustajärvi vas: Arvoisa puhemies! Kannatan edustaja Myllykosken teke-
mää lausumaesitystä, joka on jaettu pöydille ja jonka mukaan "eduskunta edellyttää, että
13



Pöytäkirjan asiakohta PTK 26/2017 vp
hallitus jatkaa neuvotteluita saamelaisten kulttuuriin liittyvän perinnekalastuksen sekä pai-
kallisyhteisöjen elinvoimaisuuden turvaamiseksi". Se lausuma velvoittaa myös tulevan
asetuksen valmistelua niin, että turistien matkailukalastuskiintiö ei uhkaa lohta ja paikal-
listen oikeuksia, ja pakottaa myös arvioimaan sen, mikä on sivujokien kaupallisen pyynnin
suhde paikallisten ihmisten oikeuksiin.

Teen myös esityksen maa- ja metsätalousvaliokunnan mietinnön vastalauseen mukai-
sesta lausumaesityksestä, joka on asiakirjassa.

Mutta sitten vielä, arvoisa puhemies: Tässä toistuu nyt samanlainen toimintatapa kuin
Metsähallituksen metsätaloustoiminnan yhtiöittämisessä. Ihmettelin, miten kolme niin
suurta hallituspuoluetta ja eduskuntaryhmää mahtuivat olemattoman EU-pykälän taakse
piiloon. Tässä mennään nytten perustuslakivaliokunnan taakse ja sen mietinnön taakse.

Perustuslakivaliokunta kuitenkin arvioi hallituksen esityksiä ja valtiosopimuksia suh-
teessa perustuslakiin ja sitä, miten niitä tulee juoksuttaa eteenpäin. Perustuslakivaliokun-
nan mietinnössä ei edellytetty sitä, että tämä hallituksen esitys pitää hyväksyä. Päinvas-
toin, poliittinen ratkaisu tehdään täällä salissa. Jos on niin hankalaa hallituspuolueille ja
hallituspuolueitten eduskuntaryhmien edustajille noudattaa omantunnon ääntä, niin minä
voin kyllä opastaa, kuinka sitä punaista nappia painetaan, (Naurua) sen verran minä olen
sitä harjoitellut.

17.51 Jari Myllykoski vas: Arvoisa herra puhemies! Se on hyvä, että silloin kun apua tar-
vitaan, se on lähellä. Minä luotan tässä asiassa edustaja Mustajärven opastukseen äänestys-
käyttäytymisen suhteen. [Jukka Gustafsson: Kaikki me luotamme edustaja Mustajärveen
tässä asiassa!] Samalla kannatan edustaja Mustajärven tekemää esitystä mietinnön vasta-
lauseessa olevasta lausumasta. Eli kannatan sitä Mustajärven tekemää esitystä.

17.52 Markus Lohi kesk: Arvoisa puhemies! Ensinnäkin täytyy todeta, että edustaja Ees-
tilä käytti erittäin hyvän puheenvuoron myös tästä kokonaisuudesta. Erityisesti on helppo
jakaa se huoli kalastusmatkailun tulevan kesän tilanteesta.

Kun katsoo nyt tästä asiasta tehtyjä lausumaehdotuksia, niin edustaja Karimäki on teh-
nyt minusta aika hyvän lausumaehdotuksen kyllä. Tässä on vain yksi ongelma: kun tässä
viitataan siihen, että pitäisi osoittaa saamelaisille erillinen kalastuskiintiö, niin meidän on
hankala tietää, keitä ne saamelaiset ovat. Saamelaiskäräjien vaaliluettelo ei kerro, keitä
saamelaiset ovat, ja vaikka se kertoisikin, se ei ole julkinen asiakirja, josta me sen näkisim-
me. Mutta läheskään kaikki saamelaiset eivät ole edes päässeet sinne vaaliluetteloon, ja sen
takia tämä on ongelmallinen, mutta ajatus tässä on hirveän hyvä.

Sitten täällä on edustaja Myllykosken lausumaehdotus, joka lähtee siitä, että "eduskunta
edellyttää, että hallitus jatkaa neuvotteluita saamelaisten kulttuuriin liittyvän perinnekalas-
tuksen sekä paikallisyhteisöjen elinvoimaisuuden turvaamiseksi". Minusta tässä ajatus on
erittäin hyvä. Nyt pitää tehdä tämän sopimuksen puitteissa ja sen jälkeen kaikki, mitä me
voimme kotimaassa tehdä, että saamelaisten perinnekalastus voisi jatkua ja sitä tilannetta
voitaisiin parantaa. Kun puhutaan elinvoimaisuuden turvaamisesta paikallisyhteisössä,
niin kyllä tässä minusta on aivan olennaisessa osassa se, että me pystymme turvaamaan
matkailuelinkeinon edellytykset siellä Tenojokivarressa Utsjoella.

Haluan, puhemies, tähän loppuun vielä todeta, että pääosa tuosta lohikannasta, joka nou-
see kutemaan Tenojokeen, kalastetaan merialueella ja sitähän ei sääntele tämä sopimus
vaan EU:n yhteinen kalastuspolitiikka. Tämäkin on yksi ongelmakysymys tässä.
14



Pöytäkirjan asiakohta PTK 26/2017 vp
17.54 Eeva-Maria Maijala kesk: Arvoisa puhemies! On mukava, että voi kerrankin olla
samaa mieltä edustaja Myllykosken kanssa, kun hän ehdottaa lausumaa. "Eduskunta edel-
lyttää, että hallitus jatkaa neuvotteluita saamelaisten kulttuuriin liittyvän perinnekalastuk-
sen sekä paikallisyhteisöjen elinvoimaisuuden turvaamiseksi." Hyvä tämä.

Mutta me tarvitsemme myös paljon muita saamelaisuuden kehittämiseen liittyviä asioi-
ta jatkossa huomioitavaksi.

Utsjoen hätä on nytten täällä kuultu, keskusteltu. Mutta Utsjoen hädästä kertoo varmaan
paljon myöskin se — sattumalta olen viime päivinä palannut Utsjoelta — että Metsähalli-
tuksen luontotupa paloi ja Metsähallituksen toinenkin rakennus paloi seuraavana päivänä.
Nämä ovat vakavia merkkejä siitä, että jotkut ovat valmiita toimimaan mahdollisesti jopa
ääritoiminnallisella tavalla. Tämä ei ole koskaan tietenkään suotavaa eikä hyväksyttävää.
Mutta ilman näitäkin vihjeitä me varmasti nyt kuulemme ja tiedämme sen, että Utsjoen
osalta on tehtävä toimenpiteitä ja autettava erityisesti Saamen kulttuuria siellä heidän osal-
tansa.

Mitä muuta tämä auttaminen voisi olla, niin onhan se, että me saamme nämä perinneka-
lastusmenetelmät, koska siinä on saamen kieleen liittyviä asioita hyvin paljon. Kalastus ja
saamen kieli liittyvät hyvin paljon toisiinsa.

Mitä muita saamelaisia asioita sitten on, mitä viime aikoina on loukattu saamelaisten
osalta? Jo äsken mainitsemani kalastuslain 10 §, mutta siellä on monia muitakin kulttuu-
riin liittyviä asioita, mistä me varmasti joudumme lähiaikoina keskustelemaan ja mietti-
mään muutenkin, miten voisimme auttaa heitä näissä asioissa eteenpäin.

17.56 Satu Hassi vihr: Arvoisa puhemies! Oli hauska kuulla, että edustaja Lohi piti edus-
taja Karimäen ehdottamaa pontta aika hyvänä, eli toivon, että edustaja Lohi ja moni muu
harkitsee sen tukemista huomisen äänestyksessä. Mutta kun hän mainitsi tämän saamelais-
ten erillisen kalastuskiintiön, siihen liittyvät vaikeudet, niin haluaisin painottaa, että tässä
edustaja Karimäen ponnessa sanotaan, että on turvattava saamelaisten oikeudet harjoittaa
perinteisiä kalastusmuotoja asuinpaikasta riippumatta esimerkiksi osoittamalla saamelai-
sille erillinen kalastuskiintiö. Tässä ei siis suljeta ollenkaan pois sitä, että keksitään joita-
kin parempia tapoja. 

Kun toissa viikolla eduskunnassa kävi saamelaisten delegaatio keskustelemassa tästä
asiasta, kysyin, mitä he itse ajattelevat siitä, että osoitettaisiin tämmöinen nimenomainen
kiintiö saamelaisille tämän perinteisen kalastuksen harjoittamiseen. He pitivät sitä periaat-
teessa ihan toteuttamiskelpoisena, totesivat, että sitä samaahan nämä vanhat siidat, lapin-
kylät, tekivät. Eli uskoisin, että sekin on mahdollisuuksien rajoissa toteuttaa, jos oikeasti
tahtoa löytyy. Tunnen hyvin tämän asian, että esimerkiksi saamelaiskäräjien vaaliluettelo
ei ole julkinen asiakirja. Mielestäni ei kuitenkaan ole mahdotonta menetellä esimerkiksi
sillä tavalla, että ihminen, joka haluaa päästä tämmöisestä kiintiöstä, jos semmoinen perus-
tetaan, osalliseksi, voi sitten itse vapaaehtoisesti ottaa hakemukseen liitteeksi todistuksen
siitä, että on saamelaiskäräjien vaaliluettelossa. [Puhemies koputtaa] Nämä nyt ovat vain
esimerkkejä mahdollisuuksista, joita uskon olevan paljon muitakin.

17.58 Harry Wallin sd: Arvoisa puhemies! Mielestäni edustaja Lohi piti erittäin tärkeän
puheenvuoron koskien edustaja Karimäen lausumaa. Viime kaudella perustuslakivalio-
kunnassa olimme yhtä aikaa, ja siellä oli pitkä käsittely saamelaiskäräjälain uudistamises-
ta. Se päättyi sillä lailla, että ministeri Henriksson veti esityksensä pois, koska oli mahdo-
15



Pöytäkirjan asiakohta PTK 26/2017 vp
tonta määritellä, kuka on saamelainen. Tässä Karimäen lausumassa tarkoitetaan hyvää,
mutta todellisuudessa sitä ei voi toteuttaa, kuten edustaja Lohi totesi. Eivät ainakaan sosi-
aalidemokraatit lähde sitä tukemaan. 

17.59 Antero Laukkanen kd: Arvoisa herra puhemies! Tässä valiokunnan lausunnossa
todetaan, että valiokunta korostaa, että sopimukseen liittyvä kalastussääntö on voimassa
aluksi viiden vuoden määräajan, ja sitten kerrotaan, että pitää tehdä arviointi kolmen vuo-
den sisällä. Onhan tässä se mahdollisuus, että jos tämä sopimus on ihan mahdoton käytän-
nössä, niin tämä myös sanotaan irti yksipuolisesti ja käynnistetään uudet neuvottelut. Se-
kin on tässä mahdollista.

17.59 Markus Lohi kesk: Arvoisa puhemies! Haluan vielä tähän lausumaan todeta sen,
että tämä ajatus tässä edustaja Karimäen lausumaehdotuksessa on hyvä, mutta kyllä se vain
on niin, että meidän on hirveän hankala lähteä määrittelemään, kuka on saamelainen, ja sitä
kautta hakea tavallaan sitä kohtelua. Ei minusta sekään ole toimivaa, että se riittäisi sitten,
saisi jonkun kalastusoikeuden, jos antaa todistuksen, että on saamelaiskäräjien vaaliluette-
lossa, koska eivät sinne läheskään kaikki ole hakeutuneetkaan, jotka täyttäisivät kriteerit ja
pääsisivät.

Tässähän on yritetty nyt sitten lähestyä tätä sitä kautta, että on annettu nimenomaan sille
paikalliselle väestölle erityinen ja erilainen asema kuin muille tahoille, vaikkapa kiinteis-
tönomistajille, mikä toisaalta on vähän ongelma — siinä tullaan myös omistusoikeuden ra-
joja kyllä koettelemaan — mutta sillä on taas se tarkoitus, että paikallisten asukkaiden suo-
simisen kautta pyrittäisiin tavallaan ratkaisemaan tämä saamelaiskysymys. Kun tätä perus-
tuslakivaliokunnassa käsiteltiin, niin tämä oli tässä hallituksen esityksessäkin ja neuvotte-
luissa taustalla, mitä on ratkottu. Mutta tämä ei ole todellakaan täydellinen. Ne saamelai-
set, jotka eivät asu Utsjoella, eivät pysty sitä perinteistä kalastusta harjoittamaan näitten
paikallisten oikeuksien kautta. Tämä on ongelma tässä. Ja toisaalta sitten ongelma on se-
kin, että tällä sopimuksella merkittävästi lähdetään rajoittamaan niitä pyyntivälineitä ja -ai-
koja ja niin edelleen, kalastusta, joka tähän liittyy.

Eli kyllä tässä on paljon ongelmaa, ja sen takia valitettavasti, vaikka ajatus on hyvä, ei
tätä Karimäen lausumaa pysty kannattamaan. Myllykosken lausuma sen sijaan on hyvä. Ja
neuvotteluja pitää jatkaa sen eteen, että voitaisiin ottaa huomioon paikallisten, myös yhtei-
sön elinvoimaisuus paremmin.

18.01 Satu Hassi vihr: Arvoisa puhemies! Kun tällä hetkellä tämä alueen ulkopuolella
asuvien perinteisten kalastusmuotojen käyttöoikeus perustuu siihen, että on peritty kalas-
tusoikeus, niin mielestäni tämä on myös yksi mahdollisuus, josta voitaisiin lähestyä sitten
sitä, millä tavalla määritellään se, ketkä alueen ulkopuoliset ihmiset ovat oikeutettuja näi-
den perinnekalastusmenetelmien käyttöön, kun toivottavasti tämän sopimuksen jatkotyö-
tä, myöskin sen kalastussäännön kehittämistä tehdään siltä pohjalta, että pyritään turvaa-
maan saamelaisten oikeudet oman kulttuurinsa harjoittamiseen sillä lailla kuin perustusla-
ki sanoo eli siten, että asuinpaikka ei ole se asia, johon on sidottu oman kulttuurin harjoit-
tamisen oikeus. Uskon, että tähän löytyy ratkaisu, jos sitä tahtoa on, vaikka en mitenkään
sitä halua vähätellä, mitä vaikeuksia tähän liittyy.
16



Pöytäkirjan asiakohta PTK 26/2017 vp
18.03 Markku Eestilä kok: Arvoisa rouva puhemies! Omalta osaltani haluan kiittää maa-
ja metsätalousvaliokunnassa olevia kansanedustajia, että he tekivät erittäin paljon töitä tä-
män asian kanssa ja kuulivat kymmeniä asiantuntijoita ja tutkijoita. Haluan myös kiittää
meidän neuvosta, joka teki erittäin hyvän pohjan tähän mietintöön.

Omalta osaltani lopuksi haluan todeta, että niistä tahoista, jotka meihin kansanedusta-
jiin olivat yhteydessä joko omistajina, oikeudenomistajina, paikallisina ihmisinä tai saame-
laisina, kukaan ei ollut tyytyväinen missään vaiheessa tähän mietintöön eikä näihin rajajo-
kisopimuksen linjauksiin. Siinä mielessä meillä oikeastaan oli mietintöä tehtäessä vain
yksi päämäärä: meidän täytyy pyrkiä tekemään sellainen kompromissi, joka yleensä on
edes jollakin tavalla hyväksyttävissä. Mutta minä korostan sitä, että kaikki tahot, jotka mei-
hin olivat yhteydessä, halusivat, että tämä sopimus ei tule voimaan. Kukaan ei ollut tyyty-
väinen.

18.04 Markus Lohi kesk: Arvoisa puhemies! Edustaja Hassin kanssa olen kyllä siitä sa-
maa mieltä, että tavallaan yksi tie ratkaista tätä ulkopaikkakuntalaisten saamelaisten ongel-
maa on se, että olisi otettu huomioon paremmin — ja jatkossa pitäisi ottaa paremmin huo-
mioon — se, jos ne kalastusoikeudet ovat tulleet perintönä. Nyt tämä on erittäin ongelmal-
linen myös näitten saamelaisten kannalta, jotka ovat perineet niitä kalastusoikeuksia mutta
ovat joutuneet syystä tai toisesta muuttamaan sieltä alueelta ulkopuolelle. Ja nyt tässä käy
itse asiassa niin, että jos joku muuttaa vaikkapa Euroopan unionin sisältä ulkomailta Rans-
kasta asumaan sinne paikkakunnalle, saa kotipaikkaoikeuden, niin hänen asemansa on pal-
jon parempi kuin sellaisen asema, joka on lähtöisin sieltä alueelta ja perinyt kalastusoi-
keuksia kiinteistön omistajana ja niin edelleen.

Täällä on myös, täytyy tunnustaa, kyllä sekin ongelma, että jos omistat sieltä rannasta
pienen kiinteistön, kun ne oikeudet on jyvitetty, niin kuinka monta päivää saat kalastusoi-
keutta. Jos sinulla on alle parin tuhannen euron kiinteistö, niin käytännössä tämä esitys vie
sen kalastusoikeuden, joka on osa omistusoikeutta, ihan nollaan. Jos saat yhden päivän
kaudessa kalastusoikeutta ja sattuu olemaan myrskyinen tai sateinen päivä, että et pysty
sitä käyttämään, niin siinä se meni.

Tässä sopimuksessa on monta piirrettä, jotka ovat ongelmallisia. Näitä kaikkia käsitteli
myös perustuslakivaliokunta ja totesi, että nämä oikeudet ovat tässä nyt ristiriidassa keske-
nään: saamelaisten oikeudet, omistusoikeus, johon tulee tämä oikeus kalastaa, ja myös sit-
ten ympäristönsuojelu, perustuslain 21 §, joka lähtee siitä, että kaikilla on oikeus puhtaa-
seen ympäristöön. Ja sieltä tulee tämä kalakantojen suojelu. Nämä kaikki ovat nyt hienosti
sanottuna kollisiotilanteessa, ja pitää yrittää ratkaista jonkunlainen kompromissi. Siinä nyt
ei parhaalla tavalla ole valitettavasti onnistuttu.

18.06 Eeva-Maria Maijala kesk:  Arvoisa puhemies! Kun näiden saamelaisten kanssa
olen ollut erittäin paljon tekemisissä, niin olen saanut jatkuvasti terveisinä sen, että saame-
laisten oikeudet tulee turvata, saamelaisten oikeuksia ollaan nytten hävittämässä. Sitten
minä olen kysynyt: mitä tarkoittavat nämä saamelaisten oikeudet — mitä tarkoittavat saa-
melaisten oikeudet? Loppujen lopuksi hyvin harva on osannut sanoa sitä auki, mitä niillä
tarkoitetaan. Elikkä siinä on kyse kuitenkin aika monimutkaisesta, isommasta käsitteestä,
ja ongelma on ehkä ollutkin silloin, kun tätä sopimusta ja säädöksiä on rakennettu ja yri-
tetty laittaa kasaan: ei olla osattu sanoa, mitä ovat ne saamelaisten oikeudet.
17



Pöytäkirjan asiakohta PTK 26/2017 vp
Kyllä minä toivon ja pyydän, että löytyisi nytten auttamistahoa tai jotakin tahoa, joka
osaisi tarkemmin kirjoittaa, mitä tarkoittavat ne saamelaisten oikeudet. Juuri tässä edellä
oli puhe siitä, miten jatkossa turvattaisiin nämä saamelaisten oikeudet muun muassa tämän
Teno-sopimuksen osalta siinä vaiheessa, kun aletaan korjaamaan muun muassa näitä sää-
döksiä. Siinä vaiheessa meillä olisi käytössä semmoinen listaus, teksti, mitä tarkoittavat
nämä saamelaisten oikeudet.

Vielä lopuksi haluan itse sanoa taas, että toivottavasti me saamme nämä hommat nytten
rullaamaan ja pyörimään niin, että minä pääsisin ensi kesänäkin sitten maistamaan, mille se
Tenojoesta saatu lohi maistuu.

18.07 Jari Myllykoski vas: Arvoisa rouva puhemies! Kyllä täytyy sanoa, että edustaja
Eestilä puki sanoiksi sen, mitä tässä on ollut. Ja kun näitten oikeuksien sisälle mennään,
niin onneksi valiokunta mietinnössään toi esille sen, että Maanmittaushallituksen on nyt
saatava riittävät resurssit viedä loppuun näitten meidän maanmittausasioiden osalta. Kun,
oliko, vuodesta 72 näitä on tehty, niin onhan tämä näihin omistuksiin liittyvä oikeuksien
kansalaisille saattaminen niille kuuluvaan muotoon ollut kyllä valtionhallinnon taholta
poikkeuksellisen huonoa asioitten hoitamista. Mutta onneksi valiokunta otti tämänkin mie-
tinnön esille, ja toivotaan, että edustaja Wallin siellä jaostossa sitten valtion pussinnyörejä
helpottaa, että tämä asia saadaan päiväjärjestyksestä pois.

Ja varmaan ensi viikolla saamme taas näitä omistusoikeuksia — keille niitä kuuluu ja
minkälaisia — Hossan kansallispuiston äärellä sitten pohtia.

Keskustelu päättyi ja asian käsittely keskeytettiin.
18


