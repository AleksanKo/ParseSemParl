















































DEM4330.tmpSave.xml


Pöytäkirjan asiakohta PTK 70/2016 vp
Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.2. Suullinen kysymys  sosiaali- ja terveydenhuollon henkilöstön työssäjaksamisesta (Li 
Andersson vas)

Suullinen kysymys SKT 71/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Andersson.

Keskustelu

16.26 Li Andersson vas: Arvoisa puhemies! Hallituksen ajama kilpailukykysopimus si-
netöitiin lopullisesti viime viikonloppuna. Tämä sopimus iskee poikkeuksellisen kovaa
julkisella sektorilla työskenteleviin, joille työajan pidennyksen ja vakuutusmaksujen koro-
tusten lisäksi tulee 30 prosentin lomarahojen leikkaus. Esimerkiksi lähihoitajien ansiotaso
laskee Tilastokeskuksen tietojen mukaan 134 euroa kuussa. Lähi- ja perushoitajaliitto Su-
Per julkaisi viikko sitten selvityksensä, jonka mukaan yli 90 prosenttia Suomen perus- ja
lähihoitajista on huolissaan hoidon laadusta, 70 prosenttia on harkinnut alanvaihtoa ja yli
puolet ei ole varmoja, pystyvätkö työskentelemään kahden vuoden kuluttua terveytensä
puolesta nykyisessä ammatissaan. Arvoisa pääministeri, tämä tulos on mielestäni todella
järkyttävä. Haluan nyt kysyä ministeri Mäntylältä ja Rehulalta: mitä aiotte tehdä vanhus-,
terveys- ja sosiaalipalveluiden henkilökunnan työssäjaksamisen ja siten myöskin suoma-
laisen hoidon parantamiseksi?

16.27 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Miksi me olemme tekemässä muutosta sosiaali- ja terveydenhuollon pe-
rustoihin? Siksi, että on epävarmuus siitä, millä tavalla ensi vuosikymmenelle meidän ra-
hamme riittävät palvelutarpeeseen nähden ja toisekseen miten ne ammattilaiset — nämä
prosentit, joista te täällä, edustaja Andersson, kerroitte — voivat tehdä sitä työtä, johon
heillä on koulutus, ja miten he voivat tehdä työtä niin, että he jaksavat. Me tarvitsemme tä-
män ison muutoksen, jotta epävarmuus vähenee. Toisekseen me tarvitsemme toimintamal-
leja ja toimintatapoja, joita tämän kaiken sote-melskauksen keskellä onneksi valmistel-
laan. Valmistellaan toimintatapojen kehittämistä, valmistellaan työnjakoja, valmistellaan
hoitoketjujen nykyistä sujuvampaa toimintaa ja niin edelleen. Mitä aiotaan tehdä? Paljon,
kunhan nyt vain kaikki olisivat matkassa siinä, että tämä muutos pitää tehdä, eikä tehdä ne-
liraajajarrutuksia.

16.28 Sosiaali- ja terveysministeri  Hanna Mäntylä (vastauspuheenvuoro):  Arvoisa
rouva puhemies! Tämä kysymys on erittäin tärkeä: kuinka tuemme ihmisten työssäjaksa-
mista ja työhyvinvointia? Tähän on aivan erityisesti kiinnitetty myöskin STM:ssä huomio-
 Tarkistettu
4.0



Pöytäkirjan asiakohta PTK 70/2016 vp
ta. Työssäjaksaminen ja työhyvinvointi ovat monen tekijän ja monen asian summa. Yksi
merkittävä tekijä on se, että ihminen itse kokee voivansa vaikuttaa omaan työhönsä, eli se
motivaatio työhön menemiseen ja se hyvä tunne, kun menee sinne työpaikalle, syntyy
myös siitä, että ihminen itse pystyy hallitsemaan sitä omaa työtään ja kokee, että se hänen
työpanoksensa on merkittävä ja hän antaa sillä aidosti jotain hyvää. Erityisesti hoitoalalla,
jolla itsekin olen työskennellyt, työtä tehdään kutsumuksesta, mutta kyse on myöskin joh-
tamisesta ja siitä, että ihmiset aidosti työpaikoilla pääsevät vaikuttamaan siihen omaan työ-
hönsä ja aidosti tulevat myös kuulluiksi siellä oman työyhteisönsä sisällä.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan. Edus-
taja Andersson.

16.29 Li Andersson vas (vastauspuheenvuoro): Arvoisa puhemies! On hienoa, että halli-
tus on tiedostanut tämän ongelman laajuuden. Työpahoinvointi on todella merkittävä on-
gelma suomalaisessa työelämässä tällä hetkellä, ja se synnyttää myöskin merkittäviä kus-
tannuksia niin julkiselle sektorille kuin myöskin työnantajille. Mitään konkreettisia ratkai-
suja en kuitenkaan havainnut ministereiden vastauksista, päinvastoin sekä sote-uudistus
että jatkuvat kilpailutukset myöskin luovat sitä epävarmuutta ja sitä stressiä erityisesti jul-
kiselle puolelle Suomessa tällä hetkellä. Koko tämän kuluneen vuoden aikana Suomessa
on puhuttu lähinnä vain siitä, mitä suomalaiset työntekijät maksavat, eikä siitä, miten he
jaksavat ja voivat omalla työpaikallaan. Samalla tämäkin hallitus on tehnyt useita päätök-
siä, jotka heikentävät työssäjaksamista entuudestaan: muun muassa vuorotteluvapaan eh-
toja on tiukennettu ja kilpailukykysopimuksen myötä työaika pitenee.

Haluan myös kysyä ministeri Lindströmiltä — kun ei ole paikan päällä, niin jatketaan
sitten samoilla ministereillä: mitä hallitus aikoo konkreettisesti tehdä suomalaisten työhy-
vinvoinnin ja myöskin työsuojelun parantamiseksi, sairauspoissaolojen vähentämiseksi?

16.31 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Kuten tuossa edellisessä vastauksessani jo kerroin, tähän asiaan on STM:ssä tar-
tuttu ja sitä koko ajan prosessoidaan ja keskusteluja käydään aktiivisesti niiden eri tahojen
kanssa, joilla on se paras asiantuntemus sieltä kentältä siinä, mitä me voisimme tehdä pa-
remmin. Kaikki tiedämme sen, että esimerkiksi työpaikkakiusaaminen on erittäin suuri on-
gelma ja sitä tapahtuu työyhteisöjen sisällä paljon, ja tämä on yksi semmoinen aihe, josta
meidän pitäisi uskaltaa puhua paljon rohkeammin, että se työyhteisö itsessään on dynaa-
misesti sellainen, että kaikilla on siellä taatusti hyvä olla ja myöskin niistä epäkohdista us-
kalletaan puhua. Työterveyshuollolla on erittäin merkittävä rooli tässä kokonaisuudessa
siinä, kuinka he suhtautuvat näihin ongelmiin. Tiedämme myöskin, että esimerkiksi mie-
lenterveysongelmat ja niiden kautta sairauslomille ajautumiset ovat erittäin suuri haaste.
Nämä ovat kaikki asioita, joista, kuten sanoin, käymme erittäin aktiivista keskustelua ja
pyrimme kaikin tavoin löytämään niitä konkreettisia ruohonjuuritason keinoja, joilla asioi-
ta voimme viedä eteenpäin.

16.32 Maria Guzenina sd (vastauspuheenvuoro):  Arvoisa puhemies! Hoito- ja hoiva-
alalla työtään tekevät ihmiset joutuvat usein päivittäin kohtaamaan valtaisia paineita saa-
dakseen tehdä työnsä mahdollisimman hyvin. Etenkin kun tänä päivänä kotihoitoon halu-
2



Pöytäkirjan asiakohta PTK 70/2016 vp
taan panostaa enemmän kuin aikaisemmin, vähentää tuota laitoshoitoa, niin siellä kotisai-
raanhoidon puolella ollaan jouduttu kohtaamaan ongelma, josta hallitus ei ehkä ole tietoi-
nen, koska ei ole ainakaan siitä puhunut eikä ole halunnut siihen puuttua. 

Liikenne- ja viestintäministerille osoitan kysymykseni: Nimittäin kotihoidon henkilös-
tö joutuu usein etsimään kohtuuttoman paljon parkkipaikkaa saadakseen tehdä sen hoito-
ja hoivatyönsä hyvin. Tämä koetaan erittäin epäoikeudenmukaiseksi varsinkin, kun pientä
palkkaa saavat ihmiset joutuvat itse maksamaan sitten parkkisakot omasta kukkarostaan.
Tämän pystyisi helposti muuttamaan tieliikennelakiin. Onko ministeri tietoinen tästä on-
gelmasta, ja aiotteko puuttua siihen nopealla aikataululla? Tällä ei nimittäin ole budjetti-
vaikutuksia, mutta tämä kyllä lisäisi näiden tärkeää työtä tekevien ihmisten työhyvinvoin-
tia.

16.33 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Tieliikennelakia ollaan tosiaan syksyllä uudistamassa ja sen osalta kartoite-
taan laajasti siihen liittyviä tehtäviä. Tämä osa on kuitenkin kuntien vastuualuetta ja tule-
vaisuudessa sitten siellä pitkälti huolehdittavana. Myöskin kaavoitus- ja maakuntakaavat
ottavat kantaa sitten alueiden rakentamisoikeuksiin.

16.33 Outi Alanko-Kahiluoto vihr (vastauspuheenvuoro):  Arvoisa rouva puhemies!
Tässä SuPerin selvityksessä ilmeni tosiaan paitsi se, että vanhusten kotihoitoa tekevät hoi-
tajat ovat huolissaan omasta jaksamisestaan, niin myös se, että he ovat huolissaan hoidet-
taviensa, vanhusten turvallisuudesta siitä syystä, että kiire estää kunnollisen hoivan ja hoi-
don antamisen. Kysymys siitä, miten me pystymme varmistamaan potilasturvallisuuden,
asiakasturvallisuuden sote-palveluissa, on hyvin keskeinen myös tässä sote-uudistuksessa.
Huolta herättääkin kovasti se, kun hallitus tuntuu nyt asettavan etusijalle sen, miten voi-
daan lisätä valinnanvapautta ja kilpailua, eikä sitä, miten voidaan turvata se, että hyvin-
vointi- ja terveyserot kapenevat.

Nyt viimeisimmän tiedon tai huhun mukaan hallitus on siirtämässä Valviran valvonta-
tehtävää sosiaali- ja terveysministeriöstä, elikkä tästä asiantuntijaministeriöstä, pois VM:n
alaisuuteen, (Puhemies koputtaa) ja on tullut paljon yhteydenottoja ja kysymyksiä tästä,
minkälainen heikkeneminen tästä seuraa siinä, että voisimme turvata potilasturvallisuu-
den. Voisiko ministeri Rehula vastata tähän kysymykseen?

16.35 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Monipolvinen kysymys päättyi siihen, miten valvonta hoidetaan jatkossa.

Ensinnäkin, ihan kaikkiin eikä ihan jokaiseen eikä kolmanteenkaan huhuun kannata nyt
tässä tilanteessa taas, missä akuutisti ollaan, uskoa. Toisekseen, olennaistahan on se, että
meillä on jatkossakin substanssilainsäädäntö. Meillä on vanhuspalvelulaki, joka tulee mää-
rittelemään esimerkiksi sen, että palvelusuunnitelmat pitää kaikille tehdä: sen, milloin hen-
kilö, joka apua, hoitoa ja hoivaa, tarvitsee, niin selviytyy kotona ja milloin hän on tarpees-
sa 24/7-paikkaan, jossa täytyy olla jatkuva hoidon ja hoivan valmius.

Valvonnan osalta ei minulla ainakaan ole sellaista tietoa, että valvontaan liittyvä lain-
säädäntö olisi ainakaan höllentymässä. Mehän tulemme kirjoittamaan sosiaali- ja tervey-
denhuollon järjestämislakiin pykälät siitä, miten valvonta järjestetään. Ja mikä rooli on
substanssiministeriöllä: riippumatta siitä, mikä on se hallinnollinen kotipesä, voimassa ole-
va lainsäädäntö, substanssilainsäädäntö tulee olemaan varmuudella jatkossakin olemassa.
3



Pöytäkirjan asiakohta PTK 70/2016 vp
16.36 Sari Essayah kd (vastauspuheenvuoro):  Arvoisa rouva puhemies! Työssäjaksami-
seen liittyy paljolti se, kokeeko ihminen olevansa oikealla alalla ja toisaalta onko hänellä
mahdollisuus saada ammatillista lisäkoulutusta. Tämän kevään aikana nuoret ovat pyrki-
neet sankoin joukoin eri koulumuotoihin, ja olen huomannut, että opetusministeri on lin-
jannut, että yhä useamman nuoren tulisi päästä opiskelemaan ilman pääsykokeita, ilman
soveltuvuuskokeita, lähinnä todistusten arvosanojen pohjalta. Tämä herättää huolen siitä,
että vaikka kuitenkin esimerkiksi nimenomaan hoiva-alalla tämä soveltuvuuskoe on äärim-
mäisen tärkeä, niin näistä ollaan monellakin alalla, esimerkiksi lähi- ja perushoitajien koh-
dalla, luovuttu yhä enenevässä määrin. Olisinkin kysynyt, mikä on opetusministerin linja
tässä asiassa. Päätyykö meille tänä päivänä nimenomaan hoitoalalle ihmisiä, jotka eivät
välttämättä olekaan soveltuvia sille alalle? Kenties siitä myöskin johtuu osittain se työssä
jaksamattomuus ja mahdollisesti uupuminen.

16.37 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Hiukan sekottui ehkä kaksi asiaa tässä. Se, mistä olen puhunut, liit-
tyy korkea-asteen opiskelijavalintoihin ja siihen, miten siinä voitaisiin vähentää ennakko-
valmistautumista vaativia, ulkolukuun perustuvia pääsykokeita. Itse asiassa tulevaisuudes-
sa suunta saattaa korkea-asteen, yliopistojen, valintakriteereissä olla enemmän soveltu-
vuuskokeiden suuntaan. Näin on korkeakoulujen kanssa käyty keskusteluja. Tavoitteena
on se, että pystyttäisiin vähentämään välivuosien määrää ja nopeuttamaan siirtymiä, niin
että nuoret pääsisivät nopeammin opiskelemaan. Se olisi semmoinen positiivinen uudistus
myöskin.

Mitä tulee soveltuvuuteen toisella asteella, niin tällä hetkellä teemme ammatillisen kou-
lutuksen reformia ja siinä yhteydessä käydään läpi myös tähän liittyvät käytännöt ja lain-
säädäntö ja tarkastellaan, millä tavalla voitaisiin erityisesti sosiaali- ja terveysalan osalta
tulevaisuudessa toimia.

16.38 Sari Sarkomaa kok (vastauspuheenvuoro): Arvoisa rouva puhemies! SuPerin esil-
le nostamat henkilöstön huolet on otettava vakavasti. Me kokoomuksen eduskuntaryhmäs-
sä olemme ne lukeneet, ja haluan tässä sanoa, että sosiaali- ja terveydenhuollon uudistus
tehdään sen takia, että suomalaiset saisivat yhdenvertaiset, laadukkaat palvelut, mutta
myös sen takia, että sosiaali- ja terveydenhuolto olisi hyvä paikka tehdä työtä. Työhyvin-
vointi lähtee myös siitä, että voi vaikuttaa omaan työhön, johtaminen on hyvää, mutta tär-
keää on myöskin, että henkilöstö on koko tämän uudistuksen valmisteluvaiheen mukana,
että he voivat vaikuttaa uudistukseen, koska hehän lopulta ne palvelut sitten tekevät. Ky-
synkin sosiaali- ja terveysministeriltä, miten on varmistettu, että suomalainen sote-henki-
löstö on vahvasti mukana tekemässä sote-uudistusta, jotta työhyvinvointi olisi tulevaisuu-
dessa entistä parempaa.

Toinen varapuhemies Paula Risikko: Ja vielä ministeri Rehula.

16.39 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Lainsäädäntö tulee antamaan raamin sille tekemiselle, joka eri maakun-
nissa toimeenpannaan. Nyt on aivan olennaista ja välttämätöntä ensinnäkin saada alueelli-
nen muutos liikkeelle niillä alueilla, joilla se ei vielä ole tapahtunut, ja toisekseen viimeis-
tään kesän jälkeen, kun eletään syyskuuta, eletään lokakuuta, alueellisessa muutoksessa pi-
4



Pöytäkirjan asiakohta PTK 70/2016 vp
tää olla sellaiset kokoonpanot, joissa henkilöstö on aidosti mukana. Meillä on näytöt siitä,
millä tavalla kaksi viimeisintä päätöksentekoa on prosessina edennyt Keski-Pohjanmaalla
ja Pohjois-Karjalassa. Molemmissa on tehty muutosta ja sitä valmistelua alhaalta ylöspäin
laajasti työpaikoilla, erilaisissa kokouksissa, erilaisissa palavereissa, nimenomaan henki-
löstöä laajasti mukaan ottamalla. Tämä on täysin välttämätön asia.

Kysymyksen käsittely päättyi.
5


