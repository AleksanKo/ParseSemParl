















































DEM2878.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

10. Lakialoite laiksi laiksi nestemäisten polttoaineiden valmisteverosta annetun lain 2 §:n 
muuttamisesta

Lakialoite LA 71/2016 vp Touko Aalto vihr ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään valtiovarainva-
liokuntaan. 

Tämän asian yhteydessä sallitaan keskustelu myös päiväjärjestyksen 11.—15. asiasta.

Keskustelu

19.43 Touko Aalto vihr (esittelypuheenvuoro): Arvoisa puhemies! Olen valmistellut
näistä kaikista budjettilakialoitteista omat erilliset puheenvuorot, mutta koska tosiaan ihan
keskuskansliaa myöten tuli tämä toive, että käydään ne yhdessä pötkössä, niin puheenvuo-
roni on hieman pidempi.

Arvoisa puhemies! Ensiksi tämä lakialoite laiksi nestemäisten polttoaineiden valmiste-
verosta annetun lain 2 §:n muuttamisesta. Käsittelyssä oleva lakialoite on tosiaan osa vih-
reiden vuoden 2017 vaihtoehtobudjettia, ja jotta ihmisen on helpompi ja kollegojen on hel-
pompi seurata, niin vastaan neljään kysymykseen: mistä on kysymys, mitä esitämme, mi-
ten esitys vaikuttaa ja miksi esitämme kyseistä lakialoitetta.

Arvoisa puhemies! Kyse on siis siitä, että yksinomaan energiaverotuloihin kohdistuu 11
erilaista verotukea, joiden kokonaismäärä ylittää 2 miljardia euroa. Energiaveromomentil-
le kohdistuvista verotuista toiseksi merkittävin on työkoneessa käytetyn polttoaineen nor-
mia alempi verotus. Verotukihan syntyy siis siitä, että tietyille työkoneille on annettu oi-
keus käyttää dieseliä kevyemmin verotettua kevyttä polttoöljyä. Kevyttä polttoöljyä käy-
tetään muun muassa dieselmoottorilla varustetuissa liikkuvissa työkoneissa ja maa- ja met-
sätalouskoneissa. Se, mikä on huomattavaa, on se, että kevyen polttoöljyn käyttö on vähen-
tynyt Suomessa kymmenessä vuodessa 2,5 miljoonasta tonnista 1,5 miljoonaan tonniin.
Siitä karkeasti puolet siis käytetään lämmitykseen ja puolet työkoneisiin. Verotuen mää-
räksi vuodelle 2017 on arvioitu 451 miljoonaa euroa, mikä kohdentuu vain ja ainoastaan
työkoneissa käytettyyn polttoöljyyn. Emme siis, korostan, esitä lämmitykseen käytettävän
kevyen polttoöljyn veron korottamista, koska siihen ei sisälly verotukea.

Arvoisa puhemies! Esitämme, että verotuesta leikataan vajaa neljännes, siis vajaa nel-
jännes. Teknisesti tämä voidaan toteuttaa esimerkiksi sillä tapaa, että siirretään verotuetun
kevyen polttoöljyn käyttäjät dieselin käytön piiriin mutta palautetaan heille osa veroista
verotuksen yhteydessä. Näin siksi, että 451 miljoonan euron veronkorotus kertaheitolla on
 Tarkistettu
4.0



Pöytäkirjan asiakohta PTK 108/2016 vp
kohtuuttoman suuri. Palautamme työkoneiden käyttäjille 341 miljoonaa euroa maatalou-
den energiaveropalautuksen kaltaisella järjestelmällä.

Arvoisa puhemies! Tämän esityksen yhteisvaikutus valtiontalouteen on noin 110 mil-
joonaa euroa. On todettava, että esitys nostaa hieman maa- ja metsätalouden sekä maara-
kennuksen kustannuksia mutta luo kannustimet siirtyä käyttämään esimerkiksi biokaasut-
raktoreita.

Arvoisa puhemies! Esitämme lakialoitetta sen takia, koska saamme sen kautta valtion
kassaan 110 miljoonaa euroa, joilla voimme korvata koulutukseen kohdistuneita säästöjä.
Ymmärrämme toki vaihtoehtoisen leikkauksen vaikutuksen, minkä vuoksi pidimme sen
mahdollisimman kohtuullisena sekä luomme kannustimen siirtyä pois kevyen polttoöljyn
käytöstä tai vähentää sitä.

Seuraavaksi tosiaan lakialoite tästä ajoneuvoverolain 11 §:n muuttamisesta:
Esityksen tarkoituksena on siis varmistaa se, että toinen lakialoitteemme, dieselin alen-

netun verokannan pienentämisestä, ei johda siihen tilanteeseen, jossa diesel- ja bensiiniau-
tojen väliseen verokohteluun tulisi joku muutos, ja nouseva polttoaineen hinta hyvitetään
alennetulla ajoneuvoverolla. Korostan siis, että tavallinen dieselkuski ei tästä esityksestä
kärsi.

Arvoisa puhemies! Koska varsinainen dieselin alennettuja verokantoja koskeva esityk-
semme ei ole tänään täällä salissa mutta sitä kompensoiva ajoneuvoverolain esitys on, ker-
ron tässä yhteydessä, mistä on kokonaisuudessaan kyse.

Kyse on siis siitä, että dieselin kokonaiskulutus vuonna 2015 oli noin 2,5 miljoonaa ton-
nia. Siitä karkeasti puolet kohdistuu henkilöautoliikenteeseen ja puolet raskaaseen liiken-
teeseen. Dieselin saaman verotuen määräksi on arvioitu ensi vuodelle 767 miljoonaa ver-
rattuna bensiinin verokohteluun, siis bruttona. Se perustuu siis energiasisältöveron alen-
nukseen, tuki on 26 senttiä per litra. Tavallinen dieselkuski ei pääse tästä hyötymään, kos-
ka verotuki napsitaan pois ajoneuvoveroon sisältyvän käyttövoimaveron kautta. Dieselin
saama verotuki ensi vuodelle on siis nettona 489 miljoonaa euroa.

Mitä sitten ehdotamme? Ehdotamme, että tuota verotukea pienennetään 7,44 senttiä per
litra. Ehdotamme, että henkilöautojen käyttövoimaveroa alennetaan siten, että diesel- ja
bensiiniautojen väliseen verokohteluun ei tule muutosta. Nouseva polttoaineen hinta hyvi-
tetään alennetulla ajoneuvoverolla. Tavallinen dieselkuski — toistan: tavallinen dieselkus-
ki — ei siis kärsi tästä esityksestä.

Esitys vaikuttaa siten, että dieselin alennetun verokannan pienentäminen ehdotetulla ta-
valla tuottaa valtiolle 220 miljoonaa euroa lisätuloja. Henkilöautojen käyttövoimaveron
alentaminen ehdotetulla tavalla vähentää valtion verotuloja 120 miljoonaa euroa. Verotuki
pienenee kokonaisuudessaan 489 miljoonasta eurosta 389 miljoonaan euroon eli hieman
yli 20 prosenttia. Tavara- ja joukkoliikenteessä polttoaineen hinta nousee noin 8 senttiä lit-
ra eli karkeasti arvioiden 1,22 eurosta 1,30 euroon, siis noin 6 prosentilla.

Esitämme tätä siis siksi, että saamme valtion kassaan nyt 100 miljoonaa euroa ilman,
että se vaikuttaa henkilöautoihin muuten kuin korkeintaan siten, että kalliimpi polttoaine
tekee houkutinvaikutuksen vähentää niitä kilometrejä. Teollisuuden ja kaupan liikenteen
osalta syntyy kannustin suosia enemmän muun muassa raideliikennettä sekä jatkossa nes-
teytettyä maakaasua elikkä LNG-rekkoja. Myös biokaasu- ja sähköbussien kilpailuasema
paranee. Tärkein syy on siis kuitenkin se, että yritämme löytää vähemmän haitallisen leik-
kauskohteen kuin koulutusleikkaus ja samalla vauhdittaa liikenteen uudistumista.
2



Pöytäkirjan asiakohta PTK 108/2016 vp
Arvoisa herra puhemies! Sitten tämä lakialoite päiväjärjestyksen kohdasta 11, elikkä la-
kialoite laiksi tuloverolain 33 b §:n muuttamisesta.

Tällä hetkellä listaamattomien yhtiöiden osinkoja verotetaan tiettyyn rajaan saakka ver-
rattain kevyesti. Kevyempi verotus ulottuu aina 150 000 euroon saakka, mikäli tuo tuotto-
asteraja, 8 prosenttia, sen mahdollistaa. Nykyinen osinkoverotus ohjaa resursseja pois yri-
tyksen varsinaisen liiketoiminnan kannalta tärkeistä aineellisista ja aineettomista reaali-in-
vestoinneista kohti arvopapereita ja kulumatonta sijoitusvarallisuutta. Osinkojen kevyt ve-
rotus vaikuttaa osaltaan myös tuloerojen kasvuun.

Mitä sitten esitämme? Esitämme sitä, että euromääräistä rajaa laskettaisiin 60 000 eu-
roon ja tuottoasterajaa 4 prosenttiin, mikä vastaisi paremmin niin sanotun normaalituoton
rajaa. Listaamattomien yhtiöiden maksamien osinkojen kireämpi verotus tekisi myös tulo-
jen muuntamisesta ansiotuloista osinkotuloiksi vähemmän kannattavaa.

Arvoisa puhemies! Vihreiden vaihtoehdossa pysyvien tulojen ja menojen loppusumma
on sama kuin hallituksella, mutta me emme leikkaa heikompiosaisilta emmekä kasvata tu-
loeroja, päinvastoin. Olennaista on huomata se, että myös tiukkoina taloudellisina aikoina
on mahdollista tehdä oikeudenmukaista ja inhimillistä talouspolitiikkaa. Hallitus suosii
näillä ratkaisuillaan hyvätuloisia ja ottaa pienituloisilta. Kiky-sopimukseen liittyvät vero-
nalennukset kohdistuvat voimakkaasti suuri- ja keskituloisiin palkansaajiin, noin euromää-
räisesti. Samaan aikaan hallitus leikkaa indeksisidonnaisista etuuksista 200 miljoonaa eu-
roa. Tämä on täysin vastuuton yhtälö, joka lisää tuloeroja ja ennen kaikkea tunnetta siitä,
että yhteiskunta ei ole samassa veneessä eikä se ole reilu kaikkia sen jäseniä kohtaan. Hö-
velit veronkevennykset ja mittavat leikkaukset sosiaaliturvaan ovat röyhkeä yhdistelmä.

Tuloerojen kaventaminen ja köyhyyden vähentäminen on siis mahdollista. Vihreiden
esittelemä veromalli suosii pieni- ja keskituloisia sekä etuuden- ja eläkkeensaajia. Haluam-
me pitää huolen siitä, että säilytämme hyvinvointivaltion ytimen, hyvinvoivat ihmiset,
myös voimakkaina talouden muutoksen aikoina. Siksi esitämme merkittävää korotusta
kunnallisveron perusvähennykseen ja kohtuullista korotusta työtulovähennykseen. Vero-
muutoksia rahoitetaan sitten listaamattomien yhtiöiden osinkoverotuksen kautta, muun
muassa. Se, mikä kanssa pitää huomioida, on se, että kokonaisuutena vihreiden esittämät
veroreformit ja indeksileikkausten torjuminen pienentävät selvästi tuloeroja — Gini-ker-
roin on miinus 0,34 prosenttiyksikköä — ja vähentävät köyhyyttä. Näin parannetaan pie-
nituloisimpien ostovoimaa, mikä osaltaan elvyttää kotimarkkinoita.

Arvoisa puhemies! Päiväjärjestyksen kohta 15 eli tosiaan lakialoite laiksi tuloverolain
125 §:n muuttamisesta:

Keskeinen asia tässä on se, että kiky-sopimuksen kautta, kuten aikaisemmin toin esiin,
prosentuaalisesti veronalennukset kohdistuvat kaikkiin samalla tapaa mutta euromääräi-
sesti eivät, ja siksi esitämme merkittävää korotusta kunnallisveron perusvähennykseen ja
kohtuullista korotusta työtulovähennykseen. Työtulovähennys meidän mallissamme (Pu-
hemies koputtaa) maksaisi miinus 80 miljoonaa euroa ja kunnallisveron perusvähennys
miinus 260 miljoonaa euroa.

Arvoisa puhemies! Yritän juoksuttaa nämä asiat nopeasti ja siirryn päiväjärjestyksen
kohtaan 12, lakialoitteeseen laiksi tuloverolain 93 §:n muuttamisesta.

Keskeistä on huomata se, että vuoden 2016 vaihtoehtobudjetissa etsimme esitetyille 200
miljoonan euron koulutus- ja tutkimusleikkauksille vaihtoehdoksi 200 miljoonan euron
edestä ympäristölle haitallisia tukia. Esitimme silloin kilometrikorvausten ylikompensaa-
tion nipistämistä, ei siis kilometrikorvausten lakkauttamista, ja työmatkavähennyksen pie-
3



Pöytäkirjan asiakohta PTK 108/2016 vp
nentämistä. Näin olisimme estäneet hallituksen leikkaukset varhaiskasvatukseen, perus-
koulun laatu- ja ryhmäkokorahoihin, ammattikorkeakouluihin, yliopistoihin ja Tekesiin.

Vuoden 2017 vaihtoehtobudjetissa esitämme, että ensi vuoden noin 300 miljoonan eu-
ron leikkaukset ammattikoulutukseen, opintotukeen, vapaaseen sivistystyöhön, perusope-
tukseen, valmistavaan koulutukseen, Suomen Akatemiaan ja t&k-rahoitukseen korvataan
leikkaamalla fossiilisten polttoaineiden tukia ja luopumalla uusista ympäristölle haitallisis-
ta yritystuista. (Puhemies koputtaa) Näin tekemällä pidämme kiinni siitä lupauksesta etsiä
hallituksen koulutusleikkauksille täysimääräisesti korvaava vaihtoehto. Politiikka on aina
arvovalintoja. Vihreät eivät suostu leikkaamaan koulutuksesta, tutkimuksesta ja tieteestä.

Arvoisa puhemies! Mitä tulee puhtaasti tähän esitykseen, saatan eduskunnan tietoon
seuraavat asiat:

Työntekijä voi verotuksessa vähentää työstä aiheutuvia matkakustannuksia. Asunnon ja
työpaikan välisissä matkoissa omavastuu on tällä hetkellä 750 euroa vuodessa ja enim-
mäismäärä 7 000 euroa vuodessa. Matkakuluvähennys pienentää veroastetta ja sitä kautta
verotettavaa tuloa. Ympäristöministeriön ja valtiovarainministeriön yhteisen haitallisia tu-
kia koskevan raportin mukaan nettovaikutus valtion ja kuntien tuloihin vuonna 2013 oli
noin 630 miljoonaa euroa. Työmatkavähennystä maksetaan halvimman mahdollisen kul-
kutavan mukaan, mutta käytännössä kyseessä on selvä tuki yksityisautoliikenteelle. Yksi-
tyisautoilijoille nimittäin maksetaan noin 80 prosenttia näistä vähennyksistä. Toisin kuin
yleensä kuvitellaan, vähennykset painottuvat yksityisautoiluun nimenomaan suurten kas-
vukeskusten kehyskunnissa. Nykyinen vähennysjärjestelmä lisää liikennettä, koska se si-
sältää epäsuoran kannustimen muuttaa kauemmas työpaikasta. Maankäytön hajautumisen
taustalla on useita vaikuttimia, mutta tämä on niistä yksi. Siksi vähennystä voi pitää ympä-
ristölle haitallisena tukena, vaikka sillä on muitakin perusteita.

Pidemmällä aikavälillä vihreiden ajatuksena on se, että siirrymme vähemmän byrokraat-
tiseen ja paremmin ilmastopolitiikkaa tukevaan kilometripohjaiseen järjestelmään. Siinä
vähennyksen perusteena voisi olla vaikka etäisyys työpaikasta. Vähennyksen suuruuteen
voisi vaikuttaa se, onko alueella tarjolla mitään julkista liikennettä vai ei. Toisin sanoen vä-
hennys olisi suurempi maaseudulla kuin kaupungeissa.

Vähennykset koskettavat noin 800 000:ta henkilöä, joten niillä on suuri vaikutus mo-
nien ihmisten talouteen. Siksi näissä tarkistuksissa pitää olla maltillinen. Esitämme, että
tässä vaiheessa vähennyksen tasoa leikataan niin, että omavastuuta korotetaan 750 eurosta
900 euroon ja enimmäismäärää lasketaan 6 000 euroon. — Kiitoksia.

19.57 Jani Mäkelä ps: Arvoisa puhemies! En nyt ollut suorastaan selvillä siitä järjestelys-
tä, että näistä voisi keskustella samassa asiakohdassa, joten olen varannut puheenvuorot
omiin asiakohtiinsa. Toivottavasti siitä ei nyt muodostu ylitsepääsemätöntä ongelmaa.

Mutta tämä kokonaisuus, tämä vihreiden vaihtoehtobudjetti ja siihen liittyvät verolait,
on kyllä yhdellä sanalla sanottuna ideologinen. Eli omasta mielestäni ainakin polttoaine-
verojen korottamisen esittäminen on ikävää, se ei ole minusta ollenkaan mukavaa, mutta
vihreät esittävät sen niin, että se olisi mukavaa, ja kyllä se on minun mielestäni jo varsin
ideologista. Tämä ei ole se päivä, jolloin voi olla vihreiden kanssa samaa mieltä jostain.
Päinvastoin, en käsitä tätä vihreiden hinkua hyökätä niin sanottujen ympäristölle haitallis-
ten tukien kimppuun, mikä suomen kielellä tarkoittaa suomalaisen työn ja toimeentulon
kimppuun hyökkäämistä. Voin nimittäin kertoa vihreille tiedoksi sen, että pohjoisessa
4



Pöytäkirjan asiakohta PTK 108/2016 vp
Suomessa asuminen ja eläminen on lähtökohtaisesti ympäristölle haitallista, mikäli aiom-
me liikkua, asua ja tehdä täällä työtä.

Tällä ensimmäisellä esityksellään tästä polttoaineiden valmisteverosta annetusta laista
vihreät haluavat rokottaa työkoneella tehtävää työtä. Sitähän se tarkoittaa. Koneessa ei sai-
si käyttää kevyttä polttoöljyä vaan pitäisi käyttää kalliimpaa dieseliä. Haluaisinkin kysyä
vihreiltä, liikkuvatko ne työkoneet nyt teidän mielestänne tässä maassa tällä hetkellä lii-
kaa. Onko meillä todella maakunnissa liikaa töitä, joita nyt pitäisi käydä aktiivisesti vähen-
tämään? Ja tienaavatko urakoitsijat nyt sillä, että he käyttävät kevyttä polttoöljyä? Kyllä
sekin maksaa rahaa.

19.59 Sami Savio ps: Arvoisa puhemies! Eduskunnassa on tänään käsittelyssä lukuisia
edustaja Aallon ja muiden vihreiden kansanedustajien allekirjoittamia lakialoitteita, ja va-
litettavasti useimmilla niistä korotettaisiin veroastetta ja samanaikaisesti pienennettäisiin
yrittämisen ja työnteon edellytyksiä. Näihin lakialoitteisiin sisältyvät muun muassa esitys
työkoneissa käytettävän kevyen polttoöljyn verotuen pienentämisestä sekä toinen lakiesi-
tys, jolla leikattaisiin matkakuluvähennysoikeutta. Lisäksi edustaja Vartian yrittäjävähen-
nykseen liittyvästä lakiesityksestä, jolla määritettäisiin yläraja 50 000 euron vuosituloksen
kohdalle yrittäjävähennystä laskettaessa, keskusteltiinkin jo aiemmin tänään.

Arvoisa puhemies! Useimmat näistä lakialoitteista näyttäisivät lisäävän kannustinlouk-
kuja työn vastaanottamisessa ja yrittämisessä. Vihreä ideologia näkyy varsinkin edustaja
Aallon tekemässä lakialoitteessa matkakuluvähennysten leikkaamiseksi. Tällä lakialoit-
teella pienennettäisiin ihmisten mahdollisuuksia muuttaa maaseudulle ja asua siellä. Edus-
taja Aallon lakialoitteessa sekä nostettaisiin matkakustannusten omavastuuosuutta että pie-
nennettäisiin matkakuluvähennyksen ylärajaa. Pidän tätä huonona lähtökohtana maaseu-
dun ihmisten työssäkäyntiedellytyksille, ja se saattaisi myös osaltaan johtaa asuntojen hin-
tojen nousuun kasvukeskuksissa.

Arvoisa puhemies! Täytyy muistaa, että nimenomaan yksityisellä sektorilla tapahtuva
työnteon lisääminen on ensiarvoisen tärkeää Suomen tulevaisuuden kannalta. Kun talou-
temme lähtee kasvuun, niin voimme taata hyvät elinolosuhteet myös tuleville sukupolville.

20.01 Touko Aalto vihr: Arvoisa herra puhemies! Ymmärrän toki sen, että nämä puheen-
vuorot on kirjoitettu aikaisemmin eikä puheeni jälkeen, mutta ehkä sen takia korostan
muutamia seikkoja.

Mitä tulee ideologisuuteen, valtiovarainvaliokunnassa ovat olleet kuultavana useita ker-
toja muun muassa valtion taloudellisen tutkimuslaitoksen edustajat, jotka pitävät nimen-
omaan näitä haitallisia yritystukia yhtenä kasvun ja kehittymisen esteenä, tämmöisenä pro
business -ajatteluna, jolla säilytetään nykyistä rakennetta, sementoidaan nykyistä raken-
netta, ja luodaan kasvun esteitä markkinaehtoiselle toiminnalle.

Mitä tulee muun muassa tähän työmatkakuluvähennykseen, toistan: 80 prosenttia näistä
tuista menee tällä hetkellä kasvukeskuksiin, taajamiin, joissa on helposti käytettävissä eri-
laisia joukkoliikennemuotoja — siis 80 prosenttia menee tänne suuntaan. Ja kuten kuvasin
tuota meidän järjestelmäämme, niin minun mielestäni tämmöinen vyöhykejärjestelmä on
kaikkein viisain, eli tuetaan liikkumista omalla autolla enemmän siellä, missä ei ole jouk-
koliikennettä, Viitasaarella, kaikkialla maakunnissa, ja annetaan vähemmän tukea sitten
kasvukeskuksissa, joissa on erilaisia vaihtoehtoja käyttää joukkoliikennettä.
5



Pöytäkirjan asiakohta PTK 108/2016 vp
Mitä tulee kevyeen polttoöljyyn, niin kuten sanoin tuossa noin, dieselin kokonaiskulu-
tus vuonna 2015 oli 2,5 miljoonaa tonnia, kymmenen vuotta aikaisemmin se oli 1,5 mil-
joonaa tonnia. Tämä kertoo siitä luonnollisesta kehityksestä, mitä on tapahtunut. Nyt pu-
hutaan paljon biotaloudesta — eikö biotalouden hengessä olisi kannustavaa luoda semmoi-
sia verokannustimia, insentiivejä, joilla muun muassa käytetään biokaasua yhä enemmän
ja mieluummin käytetään vaikka sitä dieseliä kuin sitä kevyttä polttoöljyä? Se on viisaam-
paa, ja siinä on se ympäristöohjaavuus ja rakenteiden uudistaminen aina mukana.

Keskustelu päättyi.

Asia lähetettiin valtiovarainvaliokuntaan.
6


