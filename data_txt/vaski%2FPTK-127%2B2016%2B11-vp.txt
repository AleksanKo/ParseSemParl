















































DEM79DE.tmpSave.xml


Pöytäkirjan asiakohta PTK 127/2016 vp
Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

11. Hallituksen esitys eduskunnalle laiksi talous- ja rahaliiton vakaudesta, yhteensovittami-
sesta sekä ohjauksesta ja hallinnasta tehdyn sopimuksen lainsäädännön alaan kuuluvien 
määräysten voimaansaattamisesta ja sopimuksen soveltamisesta sekä julkisen talouden 
monivuotisia kehyksiä koskevista vaatimuksista annetun lain 3 ja 7 §:n muuttamisesta

Hallituksen esitys HE 236/2016 vp
Valiokunnan mietintö VaVM 32/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 11. asia. Käsittelyn pohjana on valtiovarainvaliokunnan mietintö VaVM 32/2016
vp. Nyt päätetään lakiehdotuksen sisällöstä.

Keskustelu

23.47 Hannu Hoskonen kesk: Arvoisa herra puhemies! Ymmärrän toki, että tämä kysei-
nen hallituksen esitys on näitä Euroopan unionin byrokratiaan liittyviä tarkkoja täsmen-
nyksiä, joita tällä keinoin nyt viedään suomalaiseen lainsäädäntöön — mikä on hyvä asia,
kyllä meidän täytyy tietenkin nämä velvollisuudet hoitaa — mutta se, mitä minä perään-
kuulutan, kun tällaisia lakeja käsittelemme, on se, että minä hartaasti toivon, että Euroopan
unionissa aidosti alettaisiin kiinnittämään huomiota talouden todellisiin ongelmiin. Kyllä
näitä menettelytapoja me täällä voimme jauhaa vaikka 28 vuotta perätysten, mutta samaan
aikaan meillä Euroopan unionin alueella happanee pankkeja pystyyn. Euroopan suurin
pankki Deutsche Bank oli suurin piirtein konkurssitilassa tässä joku aika sitten, ja emme
tarkalleen tiedä tänä päivänä, missä tilassa se oikeasti on. Olisikohan Euroopan unionin pa-
rasta kiinnittää huomio siihen, mihin sen pitäisi kiinnittää huomiota, tällaisiin valtaviin
pankkikriiseihin, jotka kerta kaikkiaan mädättävät koko Euroopan unionin sisältäpäin la-
hoksi, ja se on sitten menoa sen jälkeen? Ja sitten me täällä keskenämme kiistelemme jos-
takin pienestä, vähäisestä lainsäädännöstä, jota pannaan jokaisessa jäsenmaassa täytän-
töön, ja itse asiassa se todellinen ongelma on siellä keskuspaikoilla, niissä suurissa pan-
keissa. Jokainen ymmärtää, että Deutsche Bankin vaikeudet olivat niin valtavan suuria, että
sen johdannaiskaupan arvo oli yhteen aikaan yli 50 000 miljardia euroa, ja me kiistelimme
täällä muutamien satojen tai kymmenien miljoonien määrärahoista. Tällaisena yön hetke-
nä kun näitä ajattelee, niin tulee kyllä väkisin siihen tulokseen, että kyllä fokus eli poltto-
piste on Euroopan unionilta vähän häveissä, kun tämmöisiä asioita käsitellään. Toki tämä
pitää varmaan hyväksyä, en sitä millään lailla vastusta, mutta ihmettelen vain, että kannat-
taisiko joskus EU:ssakin keskittyä olennaiseen.

Yleiskeskustelu päättyi.
 Tarkistettu
4.0



Pöytäkirjan asiakohta PTK 127/2016 vp
Eduskunta hyväksyi hallituksen esitykseen HE 236/2016 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


