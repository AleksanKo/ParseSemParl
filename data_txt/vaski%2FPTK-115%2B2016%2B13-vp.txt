















































DEMD1C2.tmpSave.xml


Pöytäkirjan asiakohta PTK 115/2016 vp
Pöytäkirjan asiakohta 

PTK 115/2016 vp

Täysistunto

Keskiviikko 16.11.2016 klo 13.59—17.26

13. Hallituksen esitys eduskunnalle laeiksi verotusmenettelystä annetun lain sekä hallinnol-
lisesta yhteistyöstä verotuksen alalla ja direktiivin 77/799/ETY kumoamisesta annetun neu-
voston direktiivin lainsäädännön alaan kuuluvien säännösten kansallisesta täytäntöönpa-
nosta ja direktiivin soveltamisesta annetun lain muuttamisesta
Hallituksen esitys eduskunnalle laiksi hallinnollisesta yhteistyöstä verotuksen alalla ja di-
rektiivin 77/799/ETY kumoamisesta annetun neuvoston direktiivin lainsäädännön alaan 
kuuluvien säännösten kansallisesta täytäntöönpanosta ja direktiivin soveltamisesta anne-
tun lain muuttamisesta sekä eräiksi siihen liittyviksi laeiksi

Hallituksen esitys HE 142/2016 vp
Hallituksen esitys HE 203/2016 vp
Valiokunnan mietintö VaVM 18/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on valtiovarainvaliokunnan mietintö VaVM
18/2016 vp. Nyt päätetään lakiehdotusten sisällöstä.

Keskustelu

17.14 Jani Mäkelä ps: Arvoisa puhemies! Lain käsittelyssä valiokunnassa on lähinnä va-
semmisto-oppositio esittänyt vastalauseen, jossa esitetty ajatus hieman särähti korvaani.
Miksi ihmeessä olisi tarve lausua näin: "Eduskunta edellyttää, että Suomi edistää EU:ssa
yhteistä lainsäädäntöä." Miksi olisi Suomen intressi lähtökohtaisesti edistää EU:ssa lain-
säädäntöä? On lukuisia esimerkkejä siitä, että yhteinen lainsäädäntö, jota Euroopassa luo-
daan, menee isojen maiden intressien mukaan ja pohjoinen pieni Suomi joutuu näissä kär-
simään. On melko naiivi ajatus, että tämä toimisi verotusasioissa mitenkään muutenkaan
kuin esimerkiksi tässä viimeisimmässä metsien hiilinieluasiassa, missä unioni ja komissio
ei käsitä, että metsä voi kasvaa myös ylöspäin eikä pinta-alan mukaan. Tämä ajattelu, että
Suomen etu olisi aina edistää unioninlaajuista yhteistä lainsäädäntöä, on minulle periaat-
teellisesti kyllä vieras.

17.15 Riitta Myller sd: Arvoisa puhemies! Erityisesti verolainsäädännön osalta olisi erit-
täin hyvä, että Euroopan unionissa olisi tietty perustaso, jonka alle jäsenmaat eivät voisi
mennä. Mehän käymme Euroopan sisämarkkinoitten sisällä kauppaa, ja jos toisessa maas-
sa on nollaverokohtelu jollekin tuotteelle tai palvelulle ja toisessa maassa pyritään sitten
saamaan valtion tulojen katteeksi rahaa, se käy hyvin haastavaksi, jos Euroopan unionin si-
sällä tällaista kilpailua on. Nimenomaan lainsäädännön kautta Euroopan unionissa asioita
kannattaa hoitaa pienen maan näkökulmasta, koska komissio tekee esitykset ja lainsäädän-
 Tarkistettu
4.0



Pöytäkirjan asiakohta PTK 115/2016 vp
tö hoidetaan hallitusten kautta ministerineuvostossa ja Euroopan parlamentissa ja tässä
pienen maan ääni tulee parhaalla mahdollisella tavalla kuuluviin.

17.16 Jani Mäkelä ps: Arvoisa puhemies! Kommentoin vielä, kun sanomani saatettiin äs-
keisessä puheenvuorossa ymmärtää hieman väärin. Totta kai on Suomen etu, jos EU sää-
täisi sellaista verotusmenettelyä, joka olisi Suomen edun mukainen, mutta kyseenalaistin
sen periaatteellisen näkemyksen, että EU näin tulisi tekemään. EU:ssa mennään suurien
maiden määräysvallan mukaan, koska niillä on enemmän määräysvaltaa. Eivät ne tee
omien intressiensä vastaista lainsäädäntöä, jos se on Suomen intressin mukaista. Ainoas-
taan jos Suomen intressi on yhteneväinen riittävän suuren joukon maita kanssa, se voi men-
nä Suomen intressin mukaan.

17.16 Riitta Myller sd: Arvoisa puhemies! En halua juuttua millään tavalla tähän aihee-
seen, kun se päätöksentekoprosessi ei suoraan liity tähän itse kysymykseen, mutta miksi
ylipäätänsä voidaan ajatella niin, että Suomen intressi olisi aina erilainen kuin Saksan,
Ranskan tai vastaavan ison maan? Meillä on hyvin paljon yhteisiä intressejä myös niin sa-
nottujen suurten jäsenmaitten kanssa. Se neuvotteluprosessi ja päätöksentekoprosessi, joka
Euroopan unionissa on, mahdollistaa kaikille jäsenmaille omien asioittensa esille tuomi-
sen, hakeutumisen sellaisiin yhteisiin neuvottelutilanteisiin, joissa omia asioita voidaan
edistää mahdollisimman hyvin. Tässä normaalissa lainsäädännössä määräenemmistöpää-
töksin ministerineuvostossa tehdään päätökset, ja silloin siellä todellakin on mahdollisuus
vaikuttaa, kun siinä prosessissa haluaa olla aktiivinen.

Yleiskeskustelu päättyi.

Eduskunta hyväksyi hallituksen esitykseen HE 203/2016 vp sisältyvän 1., 3. ja 4. lakieh-
dotuksen sisällön mietinnön mukaisena. Eduskunta hyväksyi hallituksen esitykseen HE
203/2016 vp sisältyvän 2. lakiehdotuksen sisällön mietinnön mukaisesti yhdistettynä hal-
lituksen esitykseen HE 142/2016 vp sisältyvän 1. lakiehdotuksen kanssa. Eduskunta yhtyi
valiokunnan ehdotukseen hallituksen esitykseen HE 142/2016 vp sisältyvän 2. lakiehdo-
tuksen hylkäämisestä. Lakiehdotusten ensimmäinen käsittely päättyi.
2


