















































DEMD3D.tmp.xml


Pöytäkirjan asiakohta PTK 119/2017 vp
Pöytäkirjan asiakohta 

PTK 119/2017 vp

Täysistunto

Torstai 16.11.2017 klo 15.59—18.49

3.4. Suullinen kysymys Meri-Lapin sote-ratkaisusta (Li Andersson vas)
Suullinen kysymys SKT 159/2017 vp

Suullinen kyselytunti

Puhemies Maria Lohela: Seuraava kysymys, edustaja Andersson.

Keskustelu

16.31 Li Andersson vas:  Arvoisa puhemies! Tällä viikolla Meri-Lapissa päätettiin kun-
nallisen itsehallinnon nojalla valtakunnan suurimmasta sote-ulkoistuksesta, kun kokonai-
nen keskussairaala siirtyy Mehiläisen hoidettavaksi. Sopimuksen pituus on 15 vuotta, ja
sen irtisanomisesta seuraisi jopa 100 miljoonan euron lasku. Syynä tähän järjettömään pää-
tökseen on paikallisten huoli siitä, että palvelut siirtyisivät Rovaniemelle tai Ouluun. Kes-
kustalaiset paikallispäättäjät päätyivät siis kannattamaan jättiulkoistusta vastoin keskusta-
ministeri Annika Saarikon tahtoa, koska halusivat säästää palvelut keskustaministereiden
ajamilta erikoissairaanhoidon leikkauksilta.

Arvoisa ministeri Saarikko, tämän ongelmallisen päätöksen taustalla on siis ennen kaik-
kea hallituksen heikko sote-valmistelu, kun erikoissairaanhoidon leikkaukset tuotiin sote-
uudistuksesta irrallisena kokonaisuutena. Miten te aiotte hallituksessa estää sen, että tä-
mänkaltaisia tapauksia tulisi lisää, ottaen huomioon, [Puhemies koputtaa] että epävarmuus
soten osalta vielä tulee jatkumaan pitkään?

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kyllä minusta on syytä rehellisesti tarkastella sitä, minkä kysyjäkin tässä
nosti esiin, että aivan varmasti yksi tekijä, joka Meri-Lapissa johti tähän ratkaisuun, oli
yleinen epävarmuus sote-uudistuksen vuosia jatkuneessa valmistelussa ja toisaalta myös
ajatus siitä, että yritys tarjosi omalla esityksellään mahdollisuuden ikään kuin betonoida
nykytilan sellaisenaan riippumatta alueen väestökehityksestä tai kustannusmuuttujista.
Tämä esitys oli sellainen, jota mielestäni ei olisi kannattanut edistää, liittyen juuri tulevan
maakunnan mahdollisuuksiin toteuttaa palvelut ennen kaikkea perusterveydenhuoltovetoi-
sesti. Taustalla lienee keskustelu maakunnan sisällä, joka on ilmapiiriltään ollut kai, ym-
märtääkseni, melko tulehtunut. Yhteistä pöytää ja näkökulmaa on ollut hankala löytää. Tie-
tysti taustalla vaikuttaa varmasti sekin, että erikoissairaanhoidon osalta tämä leikkausten,
erityisesti vaativien leikkausten, työnjako koko Suomessa — joka ei jätä [Puhemies koput-
taa] yhtään sairaalaa ennalleen toimenkuvaltaan — on ollut alueella [Puhemies koputtaa]
yksi merkittävä epävarmuustekijä.
 Tarkistettu
4.1



Pöytäkirjan asiakohta PTK 119/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.33 Li Andersson vas (vastauspuheenvuoro): Arvoisa puhemies! Tässä ministeri Saa-
rikko vastasi, että tämä päätös betonoi nykytilanteen, mutta kyllähän sellainen muutos täs-
sä on suhteessa nykytilanteeseen, että se myöskin betonoi yhden yrityskonsernin vahvan
aseman tässä Länsi-Pohja-ratkaisussa. Ministeri Saarikko, te olette sanonut, että teidän on
vaikea ymmärtää, miten yritykset toisaalta vaativat valinnanvapautta mutta samalla havit-
televat Länsi-Pohjan kaltaisia alueellisia monopoleja. Meidän näkökulmastamme vastaus
tähän kysymykseen on helppo: ne ovat sama asia. Perustason palveluissahan tämä valin-
nanvapausjärjestelmä, jota hallitus ajaa, tulee todennäköisesti rakentumaan juurikin muu-
taman vahvan yritystoimijan alueelliselle monopolille. Kysymys kuuluu siis, ministeri
Saarikko: miksi te ajatte sote-mallia, jonka seurauksena todennäköisesti ovat alueelliset
yksityiset monopolit kaikkialla paitsi ehkä suurimmissa kaupungeissa?

16.34 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymyksessänne oli monta ulottuvuutta.

Totean ensinnäkin vielä tästä ajankohtaisesta Länsi-Pohjan tilanteesta, että ministeri on
nyt pyytänyt valvontaviranomaista Lapissa arvioimaan, onko tuo ratkaisu tehty kaikkien
lain pykälien mukaan oikeutetusti. Lisäksi hallitus on eilen päättänyt, ikään kuin vastaa-
vien tapausten varalle, jo olemassa olevaa ja eduskunnan hyväksymää niin kutsuttua rajoit-
tamislakia kiristää juuri tällaisten vastaavien ulkoistamisratkaisujen osalta, jotta kokonais-
kuva ja luottamus palveluihin voisi säilyä laajemmin.

Hallituksenkin tavoite tällä uudistuksella, hyvät edustajat, on turvata lähipalvelut. Mei-
dän painopisteemme on eriarvoisuuden torjunta palveluiden äärellä, integraatio, siis ihmi-
sen katsominen kokonaisuutena niin sosiaali- kuin terveyspalveluiden näkökulmasta, ja
erikoissairaanhoitovetoisuuden vaihtuminen lähipalveluihin, jonka ytimessä on helppo
vastaanotolle ja palveluiden piiriin pääsy.

Mitä tulee tuohon mainitsemaanne arviooni, pidän todellakin kestämättömänä sitä, jos
emme halua toteuttaa hallittua monituottajuutta, siis erilaisten palveluntuottajien [Puhe-
mies koputtaa] valinnanvapautta, vaan nyt tässä murrosvaiheessa [Puhemies: Aika on
täynnä!] käymme betonoimaan monopoliasemia.

16.36 Markus Mustajärvi vas (vastauspuheenvuoro): Arvoisa puhemies! Ministeri Saa-
rikko, te varmasti tiesitte Kemi—Tornio-alueen eli Länsi-Pohjan tulevaisuuteen liittyvät
kaikki ongelmat hyvissä ajoin, tiesitte myös seutukunnan ja maakunnan sisäiset jännitteet.
Lopullisesti te varmistitte huonon ratkaisun toteutumisen onnettomalla väliintulolla aivan
viime metreillä — lupaamanne synnytystoiminnan jatkaminen kahden vuoden ajaksi näyt-
ti vain onnettomalta armopalalta. Arvovalta kannattaa laittaa peliin vasta sitten, kun sitä on
varmuudella riittävästi. Ministeri Saarikko, koetteko epäonnistuneenne tässä asiassa, ja jos
koette, kuinka aiotte korjata omat virheenne?

16.36 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ilman muuta tässä on itsekritiikin paikka. Samalla totean myös, että tämä rat-
kaisu on ollut alueen päättäjien omissa käsissä. [Markus Mustajärvi: Ei vasemmiston!]
2



Pöytäkirjan asiakohta PTK 119/2017 vp
Laki on sama koko Suomessa, terveydenhuoltolain sairaalaverkon muutos on yhteinen
kansallinen asia, ja sote-uudistus ja sen tavoitteet ovat yhtäläiset kaikkien suomalaisten
kannalta. Ne avaukset ja näkökulmat, joita virkamiesteni kanssa halusin esittää, ovat yh-
teiset koko Suomelle, ja ne liittyvät tähän muutokseen ja kansalaisten yhdenvertaisten pal-
velujen turvaamiseen koko Lapin alueella ja mainitsemaani perusterveydenhuollon vah-
vistamiseen. Koska oma ymmärrykseni alueen vuosikymmeniä jatkuneista ehkä eripurai-
sista ja ongelmallisista asetelmista terveydenhuollon työnjaossa, oma käsitykseni ja osaa-
miseni siinä, on vajavainen, siksi alueen henkilöiden toiveesta asetinkin alueella luotta-
musta herättävät Hannes Mannisen ja Maija Raskin, entiset ministerit, tekemään tuota sel-
vitystyötä yhdessä alueen päättäjien kanssa. Siellä työnjako on ensisijaisesti tehtävä.

16.38 Katri Kulmuni kesk (vastauspuheenvuoro):  Arvoisa puhemies! Terveysteknolo-
gia kehittyy kovaa vauhtia, osastojen vuodepaikat vähenevät ja hoitomuodot kehittyvät, ja
totta kai palveluiden täytyy kehittyä samassa tahdissa. Sosiaali- ja terveyspalveluiden uu-
distuksessa pyritään turvaamaan kansalaisille yhdenvertaiset palvelut, ja toki samanaikai-
sesti on myös hallitusneuvotteluissa sovittu erikoissairaanhoidon säästöistä, jotka ovat mo-
nille alueille erittäin vaikeita. On selvää, että sairaaloidenkin täytyy tehdä työnjakoa kes-
kenään, ja tällaista tapahtuu monissa maakunnissa, esimerkiksi Etelä-Savossa, jossa Mik-
keliin ilmeisesti keskitetään syöpäkirurgiaa ja vastaavasti Savonlinnan keskussairaalaan
teknonivelleikkauksia.

Olisin kysynyt ministeriltä: pidättekö edelleen mahdollisena ja tarpeellisena tämänkal-
taisen työnjaon tekemistä myös Lapin maakunnan keskussairaaloiden välillä nyt tässä uu-
dessa syntyneessä tilanteessa? Kaikkihan haluavat vain kehittää oman kotiseutunsa palve-
luita.

16.39 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minä kaikesta tästä täälläkin esitetystä kritiikistä huolimatta ja tilanteen mo-
nimutkaisuudesta huolimatta ymmärrän alueen päättäjiä ja sitä huolta, mikä on liittynyt lä-
hipalveluun ja keskusteluun, johon voimakkaasti ovat osallistuneet myös terveydenhuol-
lon ammattilaiset. On myös ollut harhakäsityksiä siitä, että valtakunnallisesti tavoittelisim-
me Lapin alueelle käytännössä vain yhtä sairaalaa, ja on puhuttu valojen sammuttamisesta
terveyskeskustasoisesta toiminnasta siitä huolimatta, että on selvää, että Länsi-Pohjassa-
kin jatkossa päivystetään ja myös erikoissairaanhoidon toimenpiteitä tehdään.

Vastaisin kysymykseenne: nyt jos koskaan on tarve työnjaolle, ja nyt jos koskaan on
syytä miettiä, vieläkö yhteisiä nimittäjiä alueella löytyisi. Kun Länsi-Pohja teki oman rat-
kaisunsa, se teki ratkaisuja itse asiassa koko Lapin ja pohjoisen Suomen osalta, koska väes-
töpohjan riittävyys, sitä kautta potilasturvallisuus ja osaajien, niiden pätevien lääkäreiden
ja hoitajien, [Puhemies koputtaa] riittäminen kaikkiin sairaaloihin, on alueen kohtalonky-
symys.

16.40 Matti Torvinen sin (vastauspuheenvuoro): Arvoisa puhemies! Tuo ratkaisu Meri-
Lapissa syntyi yhden äänen enemmistöllä, kun sosiaalidemokraatit halusivat yksityistää
nuo palvelut. Siis yhden äänen enemmistöllä [Välihuutoja oikealta] siirtyi mahdollisesti
satojen miljoonien omaisuus vastikkeetta yksityiselle yhtiölle. Onko valmisteilla olevaan
sote-lakiin tulossa mahdollisuus, että maakunnan ei tarvitse ostaa eikä se ole pakotettu os-
tamaan terveyspalveluja alueen keskussairaaloilta, kaikilta keskussairaaloilta?
3



Pöytäkirjan asiakohta PTK 119/2017 vp
16.40 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kuten mainitsin, hallituksen reformiministerit ja talouspoliittinen ministeri-
valiokunta ovat käyneet keskustelua syksyn mittaan valmistellusta niin kutsutun rajoitta-
mislain muutoksesta. Tuo laki on hallituksen pöydällä joka tapauksessa siksi, että soten
muutosvaihe kestää nyt alkuperäistä vuotta pidempään ja maakunnat aloittavat vastuus-
saan 2020. Tuossa samassa yhteydessä me sovimme, että laki — niin pian kuin vain mah-
dollista ja eduskunnan aikataulut valiokunnassa antavat myöten — astuisi voimaan kiris-
tettynä, siten että juuri syntyvien maakuntien, niin Lapin kuin 17 muun alueen, osalta irti-
sanomisperusteet olisi mahdollista toteuttaa korvauksetta sille aiemmin syntyneelle yhteis-
yritykselle eli siten, että maakuntaa eivät sitoisi ne päätökset, joita on tehty useiden vuosi-
kymmentenkin mittaisiksi, jos sopimuksen arvo ylittää soten koko budjetista ja palvelutar-
peesta 30 prosenttia aiemman 50 prosentin sijaan.

16.42 Antti Rinne sd (vastauspuheenvuoro):  Arvoisa puhemies! Tuolla Länsi-Pohjan
alueella on iso huoli siitä, miten erikoissairaanhoidon palvelut ja perustason palvelut jär-
jestetään tulevan [Martti Mölsä: Ei tunnu olevan demareilla!] mahdollisen uudistuksen
syntyessä. Tässä on hyvin iso epäluottamus nyt siellä maakunnan sisällä [Välihuuto] joh-
tuen siitä, että hallituksen maakuntamalli ja tämä markkinamalli ovat synnyttäneet epätie-
toisuutta ja pelkoa [Sari Sarkomaa: Se oli SDP:n markkinamalli!] tulevasta ratkaisusta.
Minun mielestäni olisi nyt tärkeää yrittää löytää ratkaisu tuolla maakunnan sisällä vielä no-
peasti siihen, että maakunnan sisällä löytyy yhteisymmärrys siitä, miten tämä tehtävänjako
näitten kahden sairaalan kesken tehdään, niin että joka puolella, siis niin Länsi-Lapissa
kuin Itä-Lapissa, Keski-Lapissa, voidaan kokea, että asiat hoidetaan hyvin ja kunnolla ih-
misten kannalta. Kysyn nyt, pääministeri Sipilä, teiltä: eikö tässä nyt olisi nopean toimin-
nan aika sillä tavalla, että puoluejohtajat ottaisivat tämän asian yhteistyössä maakunnan ih-
misten kanssa tehtäväkseen ja hoitaisivat sen kokonaisuuden sillä tavalla, että [Puhemies
koputtaa] maakunnan sisälle syntyy rauha ja oikeudenmukaisuuden tunne?

16.43 Pääministeri Juha Sipilä (vastauspuheenvuoro):  Arvoisa puhemies! Ensinnäkin
tämän koko sote-uudistuksen tarkoituksena on turvata julkiset palvelut ja vahvistaa julkis-
ta toimijaa. [Vasemmalta: Yksityiset edellä!] Nyt jos me emme vie tällä kertaa tätä asiaa
maaliin saakka, niin tämä on se kuva, mikä tulee olemaan koko Suomessa: yksityiset mo-
nopolit ottavat asian haltuun. Nyt minä vetoan vakavasti meihin kaikkiin siinä, kuten,
edustaja Rinne, tekin teitte, että me haemme yhdessä ratkaisuja nyt tämän epävarman ajan
yli. Eduskunnan päätöksenteko, lainvalmistelu, kestää ensi kesään saakka, kunnes meillä
on kaikki lait valmiina, ja tämä väliaika on sellaista aikaa, jolloin meidän täytyy kaikkien
olla vastuullisia, puolustaa hyvää julkista terveydenhuolta ja mennä hallitusti sitten tähän
uuteen uudistukseen [Kari Uotila: Puhukaa kokoomukselle siitä! — Riitta Myller: Niin,
tehkää semmoinen lainsäädäntö, että tämä toteutuu!] ja maakuntamalliin. Minä olen sa-
maa mieltä kuin edustaja Rinne: meidän kaikkien täällä pitäisi toimia nyt yhdessä, että tuo
kyseinen tilanne ratkeaa [Puhemies koputtaa] ja että estetään se, että kyseisiä tilanteita syn-
tyisi, ennen kuin koko uudistus on valmis.

16.44 Stefan Wallin r (vastauspuheenvuoro): Arvoisa puhemies! Tämä Länsi-Pohjan ta-
paus todellakin osoittaa sen, että kunnissa ei nyt tällä hetkellä kaikilta osin luoteta siihen,
että sote-uudistuksessa lähipalvelut voidaan turvata. Päivystysuudistuksen hallitus on jo
4



Pöytäkirjan asiakohta PTK 119/2017 vp
runnonut läpi, ja se tulee voimaan ensi vuoden alusta, ja sen myötähän leikkaustoiminta
loppuu monilla paikkakunnilla ja palvelut keskittyvät maakuntien keskuksiin.

Ja onhan tämä pakka muutenkin aika sekaisin. Täällä eduskunnassa kauhistellaan yksi-
tyistä palvelutarjontaa tai vakuutellaan, että tästä tulee kyllä ihan hyvä, maakunnissa taas
kauhistellaan palveluitten katoamista haja-asutusseudulta ja käydään neuvotteluja yksi-
tyisten tahojen kanssa. Hallituksen reaktio tähän Länsi-Pohjan tapaukseen osoittaa, että
hallituksen mukaan ei voidakaan nyt luottaa siihen, että kunnat osaavat tehdä itseään kos-
kevia päätöksiä — saavat kyllä vapaasti päättää, paitsi silloin, kun hallitus ei tykkää niitten
päätöksistä. Silloin pitää tarvittaessa lailla rajoittaa kuntien vapautta, siis käytännössä kun-
nallista itsemääräämisoikeutta. Olisikohan niin, hallitus, että tämä päätös, Länsi-Pohjan ta-
paus, ei mitenkään [Puhemies koputtaa] voi johtua siitä, että hallituksen päätöksiin [Puhe-
mies: Aika täynnä!] ei olla tyytyväisiä?

16.45 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Wallinin kysymyksen alkuosasta korjaan vain sen asiavirheen, että
leikkaustoiminta, jossa hyödynnetään ja tarvitaan anestesiaa, aluesairaaloissa loppuu.
Ikään kuin väite siitä, että leikkaukset loppuvat sairaaloissa, ei sinällään ole aivan koko to-
tuuden mukainen.

Mitä tulee täällä aiemmin kysymyksissä esitettiin huoleen, valtakunnallisestikin herän-
neeseen huoleen, Suomen pohjoisen kolkan erikoissairaanhoidon ja koko sote-palveluiden
järjestämisestä, niin juuri tästä syystä, kuten mainitsin, selvityshenkilöt Manninen ja Rask
asetettiin tehtäväänsä tuota työnjakoa alueella vahvistamaan.

On tietysti minusta syvällisenkin analyysin paikka, aivan kuten, edustaja Wallin, te ky-
symyksessänne tapailette, mistä tämä epävarmuus ja epäluottamus tämän uudistuksen ää-
rellä johtuu. Varmasti siinä on se mittakaava, historiallinen mittakaava, muutosten määrä,
sairaaloiden välinen työnjako, toisaalta vastuu, joka siirtyy kunnilta maakunnille, erikana-
vainen rahoitus, joka muuttuu valtion rahoitukseksi maakunnille, perus- ja erikoistason
[Puhemies koputtaa] ja sosiaalihuollon laittaminen samaan. Ei mikään [Puhemies koput-
taa] ihme, että uudistuksen mittakaava ja, kyllä, monin paikoin [Puhemies: Ja siinä taas
menee minuutti!] hidas eteneminen useamman vuoden aikana ovat tätä tunnelmaa häirin-
neet.

16.46 Päivi Räsänen kd (vastauspuheenvuoro):  Arvoisa puhemies! Tempoileva valmis-
telu sote-uudistuksessa sekä myös tämä leikkauksia keskittävä terveydenhuoltolaki ovat
johtaneet aikamoiseen hämmennykseen ja suorastaan paniikkiin kuntakentällä, mistä tämä
Länsi-Pohjan esimerkki on tavallaan jäävuoren huippu.

Soten painopiste oli alun perin perusterveydenhuollon turvaamisessa, mutta nyt näyttää
siltä, että painopiste myös kustannuksissa on siirtymässä erikoissairaanhoitoon. Muun
muassa kirurgikunta on ilmaissut huolensa siitä, että tämä soten suunniteltu asiakasseteli-
järjestelmä uhkaa vaarantaa laadukkaan päivystysjärjestelmän, jos terveydenhuollon osaa-
jat siirtyvät sieltä julkisesta palvelusta yksityisiin, ja toisaalta pirstouttaa palveluja, jolloin
kustannukset kasvavat, ja myös laatu on silloin vaarassa. Mielestäni nyt tarvitaan muuta-
kin kuin vain vetoamista eduskuntaan, joten kysyn teiltä: [Puhemies koputtaa] mitä halli-
tus aikoo tehdä, että tuo luottamus kentällä palaa?
5



Pöytäkirjan asiakohta PTK 119/2017 vp
16.48 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Olen kantamassa samaa huolta edustaja Räsäsen kanssa siitä, että keskuste-
lumme tämän sairaaloiden välisen työnjaon ja ehkä myös tuon asiakassetelin myötä on va-
lahtanut vahvasti erikoissairaanhoitoon uudistuksessa, jonka kaiken ydin — ja myös yh-
teisten varojemme käytön hillitseminen — perustuu auttamiseen ajoissa ja matalaan kyn-
nykseen palvelujen piiriin pääsemisessä, oli kysymys terveydenhuollosta tai sosiaalitoi-
men asiakkuudesta. 

Ja mitä tulee tuohon asiakasseteliin, jonka ongelmista mainitsitte, niin juuri tästä syystä
hallitus vahvisti nyt lausunnolle lähteneessä valinnanvapausesityksessä niitä kohtia, joissa
maakunnalle vahvistetaan omaa harkintavaltaa ja liikkumavaraa. Edelleenkin erikoissai-
raanhoidon pohja on vahva julkinen tuotanto, ja jatkossakin, kuten tähänkin asti, leikkauk-
sia voi toteuttaa myös maksusitoumuksin tai ostopalveluin, mitä tälläkin hetkellä tapahtuu
esimerkiksi jonojen purun vuoksi tietyissä sairaanhoitopiireissä. Ja mitä tulee lähipalvelui-
hin, on aivan selvää, että tietyt muutokset sen palveluverkossa ovat edessämme [Puhemies
koputtaa] joka tapauksessa, ja nyt sote-uudistuksen suojissa käsittelemme myös tätä yh-
teiskunnan murrosta.

16.49 Sari Sarkomaa kok (vastauspuheenvuoro):  Arvoisa puhemies! Tuo Länsi-Pohjan
uutinen, että terveydenhuolto ulkoistettiin, oli todella surullinen uutinen. Se on vastoin
kaikkea sitä, mitä me hallituspuolueet haluamme sosiaali- ja terveydenhuollon uudistuk-
sessa tehdä. [Välihuutoja vasemmalta] Me haluamme, että julkinen valta verovaroin vas-
taa kaikkien yhdenvertaisista palveluista. Sen takia yhdyn siihen, mitä pääministeri täällä
sanoi, että on tärkeää, että oppositio tulee mukaan siihen, että saamme sote-uudistuksen
eteenpäin.

Mutta, ministeri Saarikko, huoli kentällä on varmasti suuri, ja se pitää ottaa vakavasti, ja
nyt täytyy tehdä toimia, että luottamusta lisätään. On kiirinyt tietoa, että sosiaali- ja tervey-
denhuollon henkilöstö ei ole yhtä lailla mukana uudistuksen eteenpäinviemisessä. Onko
selvitetty, miten eri alueilla henkilöstö on mukana, ja voisiko hallitus tehdä toimia sen
eteen, että aidosti henkilöstö olisi mukana viemässä tätä uudistusta eteenpäin? Henkilöstö-
hän ne palvelut tekee, ja sen on oltava alusta asti mukana.

16.50 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Sarkomaan kysymys on siltä osin osuva, että tämä uudistus, jota yh-
teisesti olemme kansallisesti päättäneet palveluissa toteuttaa ja jota itse asiassa kaikki puo-
lueet ovat olleet eri vaiheissa tekemässä, koskee soten osalta pelkästään julkisella puolella
200 000:ta työntekijää. Yksi osa muutosepävarmuutta on varmasti se henkilökohtainen ja
perusteltu huoli työntekijällä omasta työpaikasta, palkasta, tulevasta esimiehestä tai työ-
tehtävästä. Työpaikoista ja alue-elinvoimastahan oli myös argumentaatio taustalla Länsi-
Pohjan alueen keskustelussa. Siksi pidän erittäin tärkeänä ja olen viestinyt kaikille soten
muutosjohtajille kaikissa 18 maakunnassa, että henkilöstö on välttämätöntä ottaa mukaan
uudistukseen. Ei riitä, että valmistelun alatyöryhmissä on ammattiyhdistysliikkeen edus-
tus. Sekin pitää olla, mutta muutos tehdään työpaikoilla, sairaaloiden, vanhusten erilaisten
asumisyksiköiden, vammaisten asumispalveluiden, sosiaalihuollon ja terveydenhuollon
työpaikoilla, [Puhemies koputtaa] ja niissä voidaan vahvistaa luottamusta ja kertoa aina-
kin se, mitä jo nyt tiedetään.
6



Pöytäkirjan asiakohta PTK 119/2017 vp
16.51 Li Andersson vas (vastauspuheenvuoro): Arvoisa puhemies! Me olimme tekemäs-
sä sitä sotea, jossa piti nopeuttaa hoitoonpääsyä ja sujuvoittaa palveluketjuja. Sen sijaan me
emme ole olleet tekemässä tätä sotea, jossa nyt näyttää siltä, että koko uudistuksen pää-
määrä on julkisten sosiaali- ja terveydenhuollon palveluiden markkinaehtoistaminen.
Tämä näkyy myöskin siinä, miten nämä yksityiset yritystoimijat toimivat nyt tässä siirty-
mävaiheen aikana. Länsi-Pohjan ratkaisun osalta hyödynnettiin tätä erikoissairaanhoidon
puolella tapahtuvaa rakennemurrosta, mutta myöskin vanhuspalveluissa ympäri maan
nämä yksityiset palveluntuottajat valtaavat alaa, koska kuntien omat investoinnit tällä het-
kellä ovat jäässä.

Mutta toistan kysymykseni ministeri Saarikolle: mikäli te näette yritysten alueelliset
monopolit ongelmana Meri-Lapissa, miksi te ajatte sote-mallia, joka uhkaa tuoda niitä
koko terveydenhuollon perustason palvelutuotantoon koko maahan?

16.52 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Valinnanvapaus, joka ikään kuin luo selkeät raamit monituottajuudelle eli
erilaisten palveluntuottajien mukaantulolle soteen, on paljon kestävämpi vaihtoehto kuin
se hallitsematon kehitys, mitä nyt tehdään tietyillä alueilla erikoissairaanhoitovetoisesti.
Eihän hallituksen valinnanvapauslakiluonnos lähde siitä, että koko erikoissairaanhoito tie-
tyillä alueilla päätyisi yhden palveluntuottajan käsiin [Kari Uotila: Perusterveydenhuolto!]
— eikä myöskään perustasolla. On aivan selvää ja siitä myös tämä liikehdintä kentällä ker-
too, että niin yksityiset palveluntuottajat kuin julkinen palveluntuottaja haluavat varmistaa
oman toimintansa kestävyyden myös silloin, kun se asettuu kilpailulle alttiiksi ja kansalai-
sille tulee vaihtoehtoja. En voi kuvitella, mitä huonoa olisi siinä, että laadulla kilpailu muo-
dostuisi paremmaksi tekijäksi kuin tällä hetkellä toteutetut kilpailutukset, joita julkinen
päättäjä tekee pitkälti nimenomaan hintaehtoisesti. 

Kysymyksen käsittely päättyi.
7


