















































DEMAD29.tmpSave.xml


Pöytäkirjan asiakohta PTK 124/2016 vp
Pöytäkirjan asiakohta 

PTK 124/2016 vp

Täysistunto

Torstai 1.12.2016 klo 16.00—20.53

2.4. Suullinen kysymys syrjäytymis- ja köyhyysongelman ratkaisusta (Antero Laukkanen 
kd)

Suullinen kysymys SKT 129/2016 vp

Suullinen kyselytunti

Puhemies Maria Lohela: Seuraava kysymys, edustaja Laukkanen.

Keskustelu

16.26 Antero Laukkanen kd: Arvoisa rouva puhemies! Kymmenettuhannet suomalaiset
seisovat joka viikko leipäjonoissa. Lähes 400 000 kansalaisella on maksuhäiriömerkintä.
Suurin ryhmä maksuhäiriöisissä ovat 25—44-vuotiaat miehet. Kuvitelkaa, miehet parhaas-
sa työiässä. Tarvitaan perusteellista selvitystä, mitkä seikat suistavat ihmisiä syrjäytymis-
kierteeseen, ja selkeitä ratkaisukeinoja siihen, miten tämä estetään ja miten autamme heitä
pääsemään takaisin jaloilleen. Kysynkin asiasta vastaavalta ministeriltä: tietääkö hallitus,
mitkä seikat aiheuttavat syrjäytymistä, ja miten hallitus ratkoo maahamme pesiytynyttä
köyhyysongelmaa?

16.27 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Vastaan omalta osaltani. Edustaja Laukkanen kiinnittää huomiota näihin niin
sanottuihin NEET-nuoriin eli nuoriin, jotka putoavat kaiken koulutuksen ja työelämän ul-
kopuolelle. Hallitus on muutama viikko sitten käynyt tästä asiasta perusteellisen keskuste-
lun ja tullut siihen johtopäätökseen, että me katsomme kaikki ne toimenpiteet, mitä kulla-
kin hallinnonalalla on, kokoamme ne yhteen ja sen jälkeen mietimme, mitä muuta voimme
vielä tehdä, koska tämä on iso huoli. 20 prosenttia nuorista miehistä putoaa ja on pudonnut
yhteiskunnan ulkopuolelle. Tämä on iso ongelma. Me olemme tämän tunnistaneet, ja me
haluamme tähän asiaan myös puuttua.

Puhemies Maria Lohela:  Tämä aihepiiri onkin sellainen, joka lankeaa useamman minis-
terin vastuualueelle, joten pyydän niitä edustajia, jotka haluavat esittää täällä nyt paikalla
oleville ministereille kysymyksiä, ilmoittautumaan.

16.28 Antero Laukkanen kd (vastauspuheenvuoro): Arvoisa rouva puhemies! Viime
hallituskaudella otettiin käyttöön nuorisotakuu, joka on ollut tehokas väline nuorten syr-
jäytymisen estämisessä ja ehkäisemisessä. Nyt tämän työn rahoitus on merkittävästi vä-
hentynyt, ja nuorten työpajatoiminnan ja etsivän nuorisotyön rahoitusta on leikattu. Halli-
tus on myös lopettamassa nuorten aikuisten osaamisohjelman ja vähentää ammatillista
koulutusta. Nämä ovat juuri sellaista toimintaa, johon on laitettu panostusta, ja ne yleensä
 Tarkistettu
4.0



Pöytäkirjan asiakohta PTK 124/2016 vp
tulevat moninkertaisesti takaisin. Kysyisin asiasta vastaavalta ministeriltä: millä keinoilla
hallitus aikoo vähentää nuorten syrjäytymisuhkaa, joka on kasvavassa määrin lisääntymäs-
sä?

16.29 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Edustajalla taitaa olla tässä nyt vähän vanhentunutta tietoa, nimit-
täin budjettiriihen yhteydessä hallitus turvasi nimenomaan juuri työpajatoiminnan, etsivän
nuorisotyön ja nuorten aikuisten osaamisohjelman rahoituksen. Ja tämä viimeksi mainittu
nuorten aikuisten osaamisohjelma on esimerkiksi hyvä keino vaikuttaa nimenomaan nii-
hin parikymppisiin nuoriin, joilta on esimerkiksi koulutus jäänyt kesken, että he suorittai-
sivat sen toisen asteen tutkinnon loppuun.

Täällä on esitetty kyllä ihan aiheellinen huoli, se, mikä tässä kysyjällä oli päällimmäise-
nä tästä nuorten syrjäytymisestä: se on meidän yhteiskunnassamme oleva erittäin vaikea ja
hyvin kipeä ongelma, johon tarvitaan hyvin monenlaisia erilaisia ratkaisuja ja myöskin uu-
sia ratkaisuja jo olemassa olevien tilalle. Erityinen huoli nousee nimenomaan pojista, kos-
ka me näemme, että jo hyvin varhaisessa vaiheessa alkavat sellaiset kehityssuunnat, jotka
johtavat siihen, että meillä on pojilla esimerkiksi alhaisemmat oppimistulokset, enemmän
syrjäytymistä, (Puhemies: Ja aika on täynnä!) ja se kärjistyy sitten parikymppisenä aivan
erityisesti näissä meidän tilastoissa.

16.30 Anna Kontula vas (vastauspuheenvuoro): Arvoisa puhemies! Kela on tehnyt linja-
uksen, että mikäli henkilö, joka on saanut jotakin tukea liikaa, saa myös toimeentulotukea,
niin häneltä ei peritä näitä liikaa maksettuja tukia takaisin suoraan, vaan se laitetaan suo-
raan luottotietohäiriömerkintäiseen perintään. Näin tehdään jopa siinä tapauksessa, että lii-
kamaksu olisi johtunut esimerkiksi Kelan virkailijan tekemästä virheestä. Eli viranomai-
sen tekemän virheen vuoksi muutenkin köyhä ihminen menettää luottotietonsa automaat-
tisesti, kun meidän yhteiskunnassamme yleensä velasta on mahdollista neuvotella ja sopia
erilaisia velanmaksuaikatauluja. Tätä ei voi pitää millään lailla kohtuullisena, ja se on yksi
keskeinen syrjäytymistä aiheuttava tekijä. Minä kysyisin, mitä tälle asialle aiotaan tehdä.

16.31 Sosiaali- ja terveysministeri Pirkko Mattila  (vastauspuheenvuoro): Arvoisa pu-
hemies! Kiitoksia kysymyksestä. On tietenkin valitettavaa, jos joku joutuu tahtomattaan ja
monien ongelmien seurauksena tilanteeseen, jossa on esimerkiksi luottomerkintä, niin kuin
kysyjä otti esille, tai että ne johtuvat sitten tällaisista virheistä, jotka ovat korjattavissa. Toi-
von, että asianomaiset ja asianomaisten virkamiestahojen kanssa käydään keskusteluja, py-
ritään etsimään parempia käytäntöjä näitä ihmisiä auttaaksemme.

16.32 Outi Alanko-Kahiluoto vihr (vastauspuheenvuoro): Arvoisa rouva puhemies! Yli-
velkaantuneita auttava Takuu-Säätiö on raportoinut, että ihmiset pyytävät apua tilantee-
seensa yhä useammin siitä syystä, että pikavippejä on otettu ihan tavallisiin arjen menoi-
hin, esimerkiksi ruokaan ja lääkkeisiin. Tämä on hyvin huolestuttava tieto ja samoin se,
että muutama viikko sitten Kuluttajaparlamentti julkisti tekemänsä selvityksen, joka osoit-
ti, että kaikkein eniten pienituloiset, paljon sairastavat ihmiset kärsivät hallituksen teke-
mistä maksukorotuksista lääkkeisiin ja omavastuisiin matkakustannuksissa, ja samoin
asiakasmaksujen korotukset koettiin hyvin raskaiksi. Suuri osa näistä ihmisistä oli joutu-
nut tinkimään lääkkeistä tai ruuasta selviytyäkseen. Kysymys kuuluu: oletteko hallitukses-
2



Pöytäkirjan asiakohta PTK 124/2016 vp
sa tietoisia näistä selvityksistä ja oletteko pohtineet sitä, että voisitte alkaa hallituksessa
tehdä erilaisia päätöksen arviointivaikutuksia (Puhemies koputtaa) ja selvityksiä ennen
kuin tuotte erilaisia esityksiä eduskuntaan?

16.33 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kyllä varmasti lainsäädäntötyöhön kuuluu vaikutusten arviointia. On myös tär-
keää, että meillä säilyvät perusturvaverkot. Otitte esille lääkkeet. Meillä on paljon lääkkei-
tä käyttäviä henkilöitä, joille on tärkeää, että lääkekatto on olemassa. On ehkä niitä, jotka
eivät kykene, osaa eivätkä ole pystyneet hakemaan toimeentulotukea, johon he ovat oikeu-
tettuja. Ja kyllä, hallituksen kärkihankkeissa on selvityksiä siitä, mitä on esimerkiksi yksin
elävien tilanne, ja totta kai tällainen keskustelu siitä on aivan paikallaan, ja ehkä laajempi
työ, niin kuin esimerkiksi eduskunnan köyhyysryhmän kanssa, mitä on yksin elävien arki
tällä hetkellä Suomessa, mitä on pienituloisten arki. Olen aivan valmis siihen keskuste-
luun.

16.34 Anders Adlercreutz r (vastauspuheenvuoro): Värderade talman! Den här diskus-
sionen har anknytningar till ungdomsarbetslösheten som är ett stort problem.

  Arvoisa puhemies! Nuorisotyöttömyys on iso ongelma. RKP:n varjobudjetissa esitämme
alle 30-vuotiaille suunnattua minijob-mallia, jonka myötä tietyn tuntimäärän, tietyn palk-
kakaton alle mahtuva työsuhde olisi vapautettu tietyistä sivukuluista. Arvoisa ministeri
Lindström, oletteko ehtinyt tutustua tähän vai onko teillä kenties muita ajatuksia nuoriso-
työttömyyden ratkaisemiseksi?

16.35 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Kiitän kysyjää siitä, että lähestyi tätä ongelmaa ratkaisukeskeisesti ja toi esille
oman ideansa. Olen tutustunut. Meillä on tulossa ensi keväänä puolivälitarkastelu, jossa
me jo päätettyjä asioita tietenkin tarkastelemme, miten ne ovat vaikuttaneet, mietitään uu-
sia keinoja, ja siinä keskustelussa varmaankin käydään läpi kaikki ne ideat — minä olen
moneen kertaan sanonut, että olen hyvinkin vastaanottavainen kaikille hyville ideoille, tu-
livat ne sitten keltä tahansa, koska tämä työttömyys on semmoinen ongelma, että se ei ole
ainoastaan tämän hallituksen sylissä vaan se on myös seuraavan hallituksen sylissä. Sen ta-
kia kaikkia tällaisia avauksia tervehdin ihan ilolla. Se on sitten eri asia, mitä kaikkia kei-
noja hallitus ottaa työkalupakkiinsa, mutta joka tapauksessa nuorisotyöttömyys ja pitkäai-
kaistyöttömyys ovat sellaisia haasteita, että niille tarvitsee oikeasti tehdä konkreettisia kei-
noja ja tekoja, ja hallitus on niitä jo tehnyt, mutta tämä ei tietenkään (Puhemies koputtaa)
riitä vaan lisää tarvitaan.

16.36 Jukka Gustafsson sd (vastauspuheenvuoro): Arvoisa puhemies! Hallitus nyt ei ole
kaikkein vahvimmilla silloin, kun puhutaan lasten ja nuorten asioista ja syrjäytymisestä.
Hallitus on nimittäin yli puolella leikannut niitä määrärahoja, joita edellinen hallitus laittoi
muun muassa tähän nuorten aikuisten osaamisohjelmaan, joka oli ministeri Ihalaisen ja al-
lekirjoittaneen silmäterä, ja se oli menestys, ja se kohdentui nimenomaan noin 20—24-
vuotiaisiin nuoriin, erityisesti miehiin. Te olette supistaneet myöskin tasa-arvorahaa, joka
kohdennettiin nimenomaan heikoimpiin, oppimisvaikeuksia kokeneisiin lapsiin ja nuo-
riin, saatiin lisää opettajia, koulunkäyntiavustajia ja niin edelleen.
3



Pöytäkirjan asiakohta PTK 124/2016 vp
Eilen julkistettiin sosialidemokraattien koulutuspoliittinen ohjelma. Luen vain yhden
kohdan täältä... (Puhemies: Ja nyt on aika täynnä!) — Joo. (Naurua — Välihuutoja) — Jo-
kaiselle tukea tarvitsevalle annetaan tuki- ja erityisopetusta... (Puhemies: Edustaja Gus-
tafsson, aika on täynnä!) Se on karsittu.

16.37 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Täytyy sanoa, että uskon kuitenkin, että tässä salissa meillä kaikil-
la on aika lailla yhteiset tavoitteet siitä, että haluamme minimoida, vähentää, ennalta eh-
käistä, torjua koulutuksen ja työelämän ulkopuolelle jäämistä ja syrjäytymistä, ja siihen pi-
tää löytää mahdollisimman vaikuttavat keinot. Yksi sellainen keino, mitä nyt laajasti vie-
dään eteenpäin, on nämä Ohjaamo-palvelut, jossa tavoitteena on se, että nuori ihminen saa
avun ongelmiinsa yhdeltä luukulta, että siellä otetaan aidosti koppia ja vastuuta nuorista ja
etsitään se tapa, mikä juuri kyseiselle henkilölle toimisi.

Edellisellä hallituskaudella tehtiin paljon hyvää, siellä nuorisotakuuta vietiin eteenpäin.
Ongelma vain oli se, että koulutuksen ja työelämän ulkopuolella olevien nuorten määrä
edelleen kasvoi edellisen hallituksenkin aikana. Siitä syystä meidän täytyy nyt etsiä vaikut-
tavimmat keinot, ja tässä työssä hyödynnetään myös tutkimustietoa, jota meillä on, erilais-
ta tietoa erilaisten toimien vaikuttavuudesta, ja pyritään hyvinkin moniministeriöisesti löy-
tämään (Puhemies koputtaa) uusia tapoja myös puuttua tähän vaikeaan asiaan.

16.38 Paavo Arhinmäki vas (vastauspuheenvuoro): Arvoisa rouva puhemies! Kelan uusi
pääjohtaja Elli Aaltonen antoi Suomen Kuvalehdelle laajan haastattelun, jossa hän kysyi,
miksi ylläpidämme järjestelmää, joka maksaa ihmisille olemisesta, ja hän myös puhui
vastikkeettomasta työttömyysturvasta.

Olen saanut hyvin paljon yhteydenottoja työttömiltä ihmisiltä, jotka pitivät tätä lausun-
toa hämmästyttävänä ja syyllistävänä. Erityisesti he ihmettelivät sitä väitettä, että meillä
sosiaaliturva olisi vastikkeetonta. Esimerkiksi työttömyysturvaan liittyy paljon karensse-
ja, jos esimerkiksi ei hakeudu ohjattuun koulutukseen, ei hakeudu työharjoitteluihin. Täm-
möinen myytti on olemassa, että työttömyysturva olisi vastikkeetonta. Kysyisin ministeril-
tä: onko Kelan pääjohtaja Elli Aaltonen oikeassa siinä, kun hän väittää, että meidän työt-
tömyysturva ja sosiaaliturva on vastikkeetonta?

16.39 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! En nyt oikein ymmärrä kysymystä. Se varmasti tulisi esittää Kelan pääjoh-
tajalle itsellensä. (Paavo Arhinmäki: Onko se vastikkeetonta?) Enkä ole tutustunut tähän
hänen haastatteluunsa, niin että voisin sanoa niistä periaatteista, mitä siinä on.

Mutta tämän rinnalla, mitä puhuitte vastikkeettomasta tai vastikkeellisesta sosiaalitur-
vasta, voidaan myös puhua osallistavasta sosiaaliturvasta. Minä toivon kyllä ja uskon, että
Kela toimii vastuullisesti Suomessa. Se on rakennettu suomalaisia varten ja suomalaista
sosiaaliturvaa varten. Se on vuosikymmenten menestystarina. Totta kai sitä täytyy kehit-
tää, mutta mitä tulee kysymykseen pääjohtajasta, niin varmaan se keskustelu täytyy käydä
pääjohtajan kanssa. (Paavo Arhinmäki: En kysynyt pääjohtajasta!)

16.40 Ben Zyskowicz kok (vastauspuheenvuoro): Arvoisa rouva puhemies! Puhun sa-
masta asiasta kuin edustaja Arhinmäki mutta aivan päinvastaisesta suunnasta.
4



Pöytäkirjan asiakohta PTK 124/2016 vp
Kelan uusi pääjohtaja Aaltonen ja myös Helsingin yliopiston sosiaalipolitiikan profes-
sori Heikki Hiilamo ovat julkisissa esiintymisissään puhuneet osallistavan sosiaaliturvan
puolesta. Ajatuksena on, että esimerkiksi syrjäytymisvaarassa olevalle pitkäaikaistyöttö-
mälle nuorelle tarjottaisiin osallistumista esimerkiksi vapaaehtoisjärjestöjen toimintaan,
vanhusten auttamiseen ja vastaavaan työtoimintaan, johon osallistuminen olisi merkityk-
sellistä sekä hänelle itselleen, hänen lähiyhteisölleen että koko suomalaiselle yhteiskunnal-
le. Tämä ei olisi työtä, tämä olisi työtoimintaa, vaikkapa kolmena päivänä viikossa kaksi
tuntia kerrallaan.

Ministeri Mattila, mitä mieltä olette, voitaisiinko tätäkin kokeilla aivan samalla tavoin
kuin perustuloa kokeillaan?

16.41 Sosiaali-  ja terveysministeri Pirkko Mattila (vastauspuheenvuoro): Arvoisa pu-
hemies! En ehkä rinnasta tätä suoraan perustuloon, mutta kyllähän tämä hallitusohjelma on
ottanut kokeilukulttuurin tähän mukaan. Olen kokeiluyhteiskunnan kannattaja itsekin.

Totta kai yhteiskuntaan osallistuminen, se, että henkilö, kansalainen kuuluu ja tuntee
kuuluvansa yhteiskuntaan, on tärkeää. Ja mitä keinoja siihen on käytettävissä? Tämä voi
olla yksi, mutta on varmasti myös monia muita. Lapsi tuntee kuuluvansa koulussa siihen
kouluyhteisöön, missä hän on. Nuori kokee olevansa matkalla turvalliseen elämään, turval-
liseen aikuisuuteen. Kaikenikäisten osallistuminen on tärkeää.

16.42 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Edustaja Zyskowicz sanoi, että tämä ei olisi työtä vaan tämä olisi työtoimintaa,
tämä olisi osallistavaa ja ihminen tuntisi kuuluvansa johonkin. Itse kannatan kyllä sellais-
ta, mutta kun me olemme hallituksena tuoneet rekrykokeilua, me olemme tuomassa kou-
lutussopimusmallia, niin nämä ovat erittäin herkkiä keskustelunaiheita, koska näille kaikil-
le pitää olla pelisäännöt. Ja niiden pelisääntöjen on oltava sellaiset, että jokainen ymmär-
tää, että siinä ei hyväksikäytetä ihmistä vaan että ihmistä autetaan. Se on se oikea suunta.

16.43 Sari Essayah kd (vastauspuheenvuoro): Arvoisa rouva puhemies! Niin nuoren ty-
tön kuin pojankin kohdalla syrjäytymiskehitys lähtee siitä, jos koulutuksessa on puutteita,
ja ammatillinen koulutus on äärimmäisen tärkeä siinä, että nuoret pääsevät työelämään.
Ikävä kyllä hallitus on nyt leikkaamassa 190 miljoonaa tulevana vuonna tästä ammatilli-
sesta koulutuksesta. Kristillisdemokraatit ovat omassa vaihtoehtobudjetissaan esittäneet
sen palauttamista erityisesti sen takia, että tuo ammatillisen koulutuksen reformilainsää-
däntö astuu sitten voimaan vuonna 2018. Näkeekö vastaava ministeri vaaraa siinä, että nyt-
ten ammatillisessa koulutuksessa tehdään hätiköityjä leikkauspäätöksiä, suljetaan muun
muassa toimipisteitä? Olen nostanut täällä aiemminkin esille sen huolen, että Itä- ja Poh-
jois-Suomessa tällä hetkellä 16-vuotiaalla henkilöllä on kaikkein pisin matka toisen asteen
koulutuspaikkaan. Jos näitä toimipisteitä entisestään suljetaan, nämä välimatkat kasvavat
ja on hyvin mahdollista, että nuoren syrjäytymiskehitys lähtee siitä, (Puhemies koputtaa)
että hän jää kotiin.

16.44 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Saavutettavuuden turvaaminen ja mahdollisuuksien tasa-arvoinen
turvaaminen kaikkialla Suomessa on kaikissa niissä toimissa, mitä me hallituksessa koulu-
tuspolitiikassa teemme, ihan keskeisiä asioita. Ammatillisen koulutuksen puolella iso on-
5



Pöytäkirjan asiakohta PTK 124/2016 vp
gelma on keskeyttäminen, eli se on vakava ongelma. Meillä on koulutustakuu, ja jokainen
peruskoulunsa päättänyt saa paikan toiselta asteelta käytännössä tänä päivänä ja tulevai-
suudessakin, mutta se ongelma on siinä, että se jää kovin monelta kesken. Siihen pyritään
nyt tällä ammatillisen koulutuksen reformilla vastaamaan muun muassa lisäämällä työpai-
kalla tapahtuvaa oppimista, koska se on monille nuorille houkuttelevampi ja tavallaan sen
peruskouluputken jälkeen toivotaan, että pääsisi käsillä tekemään ja käytännössä oppi-
maan. Sitten toinen on ammatillisen koulutuksen rahoitusmallia uudistamalla siten, että on
enemmän vastuuta myöskin siitä, että se koulutus myöskin viedään loppuun ja että tulee
suoritetuksi se toisen asteen tutkinto, joka parantaa huomattavasti sitten ihmisen asemaa
työmarkkinoilla.

16.45 Jari Myllykoski vas (vastauspuheenvuoro): Arvoisa rouva puhemies! Suomessa on
tällä hetkellä 400 000 maksuhäiriömerkintää kansalaisilla. Meillä on erittäin suuri nuorten
aikuisten joukko, jolleka maksuhäiriömerkintä tulee pikavippien kautta. Pikavippifirmat
kiertävät sitä säädettyä lakia, jonka eduskunta täällä 2013 teki. Kuitenkin edelleenkin muu-
tettiin sitä järjestelyä niin, että nyt 2 000:n limiitillä sitten annetaan pienempiä osia. Mutta
se, mikä tässä on pahinta, on, että se nuori maksuhäiriömerkintöinen ihminen on yhteis-
kunnan ulkopuolella. Hän ei saa pankkitunnuksia, hän ei saa matkapuhelinta, hänet sulje-
taan tavallaan pois tästä yhteiskunnan kehyksestä, ja hän on silloin kadoksissa. Minä ky-
syisin ministeriltä tai ministereiltä, mihinkä toimiin hallitus ryhtyy, että maksuhäiriömer-
kintöjä ei myöskään roikoteta vuositolkulla (Puhemies koputtaa) sen jälkeen, vaikka velka
on maksettu.

Puhemies Maria Lohela: Ministeri Lindström ensin.

16.46 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Todellakin nämä ongelmat ovat tiedossa oikeusministeriössä. Siellä on näistä
asioista selvitys, ja kun tämä selvitys tarkentuu tästä vallitsevasta tilanteesta ja näistä toi-
mintavaihtoehdoista, sen jälkeen päätetään tietenkin toimenpiteistä. Tunnistan nämä on-
gelmat. Maksuhäiriöt voivat aiheuttaa jopa sen sitten, että ihmiset joutuvat muun muassa
ulosottoon. Myös ulosoton puolella me olemme tunnistaneet tämän kannustinloukkuongel-
man, ja sillekin on tarkoitus tehdä jotain, joko niin, että sitä ulosoton suojaosaa nostetaan,
taikka sitten niin, että maksuaikaa pidennetään. Näitä toimenpiteitä on vireillä hallitukses-
sa.

16.47 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Täydennän ministeri Lindströmin vastausta siltä osin, joka koskee pankkitun-
nuksien saamista, että täällä tämä huoli, minkä edustaja Myllykoski otti esille, on juuri
näin, että jopa 400 000 ihmistä on ilman. Mutta nyt tänä syksynä täällä eduskunnassa on
käsitelty erästä lakia, joka mahdollistaa sen, että jokaisella ihmisellä on mahdollisuus saa-
da peruspankkitili, ja kun sen peruspankkitilin saa, niin siihen saa myös ne pankkitunnuk-
set, mikä tarkoittaa sitä, että sitä kautta myös nämä nuoret ihmiset, joita tässä joukossa on
paljon, pääsevät myös tekemään vahvan tunnistautumisen käyttäessään sähköisiä palvelu-
ja.

Puhemies Maria Lohela: Vielä edustaja Mikkonen.
6



Pöytäkirjan asiakohta PTK 124/2016 vp
16.48 Krista  Mikkonen  vihr  (vastauspuheenvuoro): Arvoisa puheenjohtaja! Lukuisat
nuoret, niin miehet kuin naiset, ovat jo joutuneet pitkäaikaistyöttömiksi nuoresta iästään
huolimatta. Nyt maakuntauudistuksen myötä ollaan suunnittelemassa, että TE-toimistojen
ja elyjen työllisyysmäärärahat siirretään maakuntien kasvukeskuksiin. Myös kriteereihin
ollaan tekemässä muutoksia. Kun ennen työllisyysrahoja jaettiin työttömyysasteen mu-
kaan, niin nyt kriteereiksi otetaan työllisten määrä ja yritysten määrä ja työttömyysaste
huomioidaan vain pienenä osana.

Me tiedämme, että erityisesti Itä- ja Pohjois-Suomessa on paljon työttömyyttä. Eikö ole
aivan nurinkurista muuttaa näitä työllisyysmäärärahojen ehtoja niin, että niitä jatkossa
kohdistuu entistä vähemmän alueille, missä työttömyys on kaikkein korkeinta ja vaihtoeh-
toisia mahdollisuuksia on vähemmän? Eikö työttömyysmäärärahat pitäisi kohdistaa ni-
menomaan sen perusteella, missä työttömyysaste on korkein?

16.49 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Ihan totta, kysyjä on siinä mielessä oikeassa, että nämä kriteerit ovat aiheutta-
neet meillä tietenkin tuolla työ- ja elinkeinoministeriössä keskustelua. Me tarkennamme
niitä varmaan tässä ennen kuin me lähdemme menemään näitten asioitten kanssa eteen-
päin, koska eihän tässä ole tarkoitus tehdä elämää hankalammaksi vaan helpottaa sitä.

Toinen asia on se, että kun ollaan juuri tänään käyty läpi ensi vuoden työllisyysmäärä-
rahojen jakoa ja niitä muutoksia, jotka sinne ovat tulleet, sinne on tulossa uusia työkaluja
— toivottavasti tämän työttömyysturvan käyttöalan laajentamisen puolella, että saadaan
sinne palkkatukeen rahaa.

Yksi sana, jota haluan tässä yhteydessä painottaa, on vaikuttavuus. Kaikilla toimenpi-
teillä, mitä me teemme, pitää olla vaikuttavuutta. Ja valitettavasti on niin, että niukkenevil-
la määrärahoilla meidän täytyy olla kriittisiä niitä toimenpiteitä kohtaan, jotka eivät ole
niin vaikuttavia. Sen takia muun muassa tämä 100 prosentin palkkatuki on luupin alla ollut.

Kysymyksen käsittely päättyi.
7


