















































DEM9948.tmpSave.xml


Pöytäkirjan asiakohta PTK 14/2017 vp

 Tarkistettu
4.1

Pöytäkirjan asiakohta 

PTK 14/2017 vp

Täysistunto

Tiistai 28.2.2017 klo 14.02—15.45

5. Hallituksen esitys eduskunnalle laiksi lääkärin hyväksymisestä luokkaan A kuuluvien sä-
teilytyöntekijöiden terveydentilan seurannan suorittavaksi lääkäriksi ja eräiksi siihen liit-
tyviksi laeiksi

Hallituksen esitys HE 172/2016 vp
Valiokunnan mietintö StVM 2/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on sosiaali- ja terveysvaliokunnan mietintö
StVM 2/2017 vp. Nyt päätetään lakiehdotusten sisällöstä.

Keskustelu

15.17 Päivi Räsänen kd: Arvoisa herra puhemies! Tämän valiokunnan yksimielisesti hy-
väksymän lakiesityksen myötä säteilyyn liittyvästä terveystarkkailusta vastaavien lääkä-
reiden rekisteröinti on siirtymässä Säteilyturvakeskuksen vastuulta Sosiaali- ja terveys-
alan lupa- ja valvontaviraston tarkastettavaksi. Se tietenkin tarkoittaa tältä osin myös sitä,
että Sosiaali- ja terveysalan lupa- ja valvontaviraston työmäärä lisääntyy näiden oikeuk-
sien, hakemusten käsittelyn myötä.

On tärkeää, että säteilylle altistuvien terveydenhuollon työntekijöiden turvallisuudesta
huolehditaan ja huolellisesti myös pidetään kirjaa siitä, ketkä ovat niitä erikoistuneita työn-
tekijöitä, erikoislääkäreitä, jotka kykenevät tätä työterveyshuoltoa ylläpitämään. Tässä yh-
teydessä on syytä huomioida se, että säteilyn haitallisiin terveysvaikutuksiin perehtyminen
edellyttää ihan erillistä koulutusta, eli se koulutus ei sisälly työterveyslääkärin perus- tai
erikoistumiskoulutukseen vaan siihen tarvitaan omat erikoisosaajansa. Tähän saakka Sä-
teilyturvakeskus on huolehtinut tästä toiminnasta, ja nyt se on todellakin siirtymässä Sosi-
aali- ja terveysalan lupa- ja valvontaviraston ylläpitämän rekisterin valvontaan.

Yleiskeskustelu päättyi.

Eduskunta hyväksyi hallituksen esitykseen HE 172/2016 vp sisältyvien 1.—4. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


