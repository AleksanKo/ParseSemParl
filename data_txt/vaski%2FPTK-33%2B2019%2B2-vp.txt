















































DEM7836.tmp.xml


Pöytäkirjan asiakohta PTK 33/2019 vp
Pöytäkirjan asiakohta 

PTK 33/2019 vp

Täysistunto

Keskiviikko 18.9.2019 klo 14.02—16.55

2. Hallituksen esitys eduskunnalle laiksi henkilötietojen käsittelystä maahanmuuttohallin-
nossa ja eräiksi siihen liittyviksi laeiksi

Hallituksen esitys HE 18/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 2. asia. Puhemiesneuvosto ehdottaa, että asia lähetetään hallintovaliokun-
taan, jolle perustuslakivaliokunnan on annettava lausunto.

 Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Avataan keskustelu. Esittelypuheenvuoro, ministeri Ohisalo, olkaa hyvä. 

Keskustelu

14.03 Sisäministeri Maria Ohisalo (esittelypuheenvuoro): Arvoisa puhemies! Hyvät
kansanedustajat! Nyt käsiteltävässä hallituksen esityksessä ehdotetaan säädettäväksi uusi
maahanmuuttohallinnon henkilötietolaki. Hallituksen esityksen keskeisenä tavoitteena on,
että henkilötietojen käsittelyä koskevaa sääntelyä selkeytetään sekä lainsoveltajan että re-
kisteröidyn oikeuksien turvaamisen näkökulmasta. Henkilötietojen käsittelystä maahan-
muuttohallinnossa säädettäisiin jatkossa vain yhdessä laissa, joka täyttää nykyaikaisen
henkilötietolain vaatimukset ja joka täydentää Euroopan unionin tietosuoja-asetusta sekä
kansallista yleislainsäädäntöä eli tietosuojalakia sekä rikosasioiden tietosuojalakia. Uusi
henkilötietolaki korvaisi 20 vuotta vanhan ulkomaalaisrekisterilain, joka ehdotetaan sa-
malla kumottavaksi. Lisäksi rekisterisääntelyä kumottaisiin useista hallinnonalan laeista,
kun kaikki henkilötietojen käsittelyä koskeva sääntely keskitettäisiin nyt ehdotettavaan uu-
teen henkilötietolakiin. 

Asiakokonaisuus on valmisteltu pääosin edellisen hallituksen toimesta. Uutta henkilö-
tietolakia koskeva hallituksen esitys annettiin syksyllä 2018 eduskunnalle, niin että se eh-
dittiin käsitellä sekä perustuslakivaliokunnassa että osittain hallintovaliokunnassa. Harmil-
lisesti asian käsittely kuitenkin raukesi eduskuntavaalien johdosta. Nyt annettava esitys
pohjautuu tuolloin annettuun esitykseen, mutta niin, että sitä on päivitetty tietyin osin,
muun muassa valiokuntakäsittelyissä esiin tulleiden huomioiden sekä edellisen esityksen
raukeamisen jälkeen esitysluonnoksesta menneenä keväänä järjestetyn uuden lausunto-
kierroksen pohjalta. Esitys vastaa nyt aiempaa paremmin asiassa esitettyihin huoliin esi-
merkiksi yhteisrekisterinpitäjyyden, automaattisen päätöksenteon ja salassapitosääntelyn
osalta. Tässä esityksessä ehdotetut lait on tarkoitettu tulemaan voimaan mahdollisimman
pian, koska kyseessä on osittain edellisen esityksen raukeamisesta johtuen myöhässä oleva
EU-asetukseen liittyvä säädös. 
 Tarkistettu
4.0



Pöytäkirjan asiakohta PTK 33/2019 vp
No, miksi tämä esitys ylipäätään on annettu? Esitys ei liity hallitusohjelmaan, vaan sen
taustalla on kaksi keskeistä tekijää: Ensinnäkin se on osa EU:n tietosuojauudistuksesta seu-
rannutta laajempaa valtionhallinnon ja siten myös sisäministeriön henkilötietolainsäädän-
nön uudistusta. Poliisin ja Rajavartiolaitoksen uudistetut henkilötietolait tulivat voimaan
1.6.2019. Taustalla ovat myös kansalliset muutostarpeet, joilla tarkoitetaan maahanmuut-
tohallinnossa sovellettavien, osittain 20 vuotta vanhojen rekisterisäännösten vanhanaikai-
suutta ja toimintaympäristössä esimerkiksi digitalisaation myötä tapahtuneita muutoksia.
Esityksen valmistelu on siten edellyttänyt tarkkaa ja osittain haastavaakin yhteensovitta-
mista sekä EU:n tietosuojasääntelyn että perustuslain ja perustuslakivaliokunnan lausunto-
käytännön kanssa.

Kyseessä on varsin perusoikeusherkkä sääntelykokonaisuus. Perustuslakivaliokunta on
hiljattain tarkistanut käytäntöään henkilötietojen suojaa koskevasta sääntelystä sekä toi-
saalta korostanut, että henkilötietojen suojan toteuttaminen tulisi jatkossa ensisijaisesti taa-
ta tietosuoja-asetuksen ja henkilötietolain korvanneen tietosuojalain nojalla. Käytännössä
tämä tarkoittaa erityislainsäädännön karsimista. Perustuslakivaliokunta on kuitenkin ko-
rostanut, että mitä korkeampi riski käsittelystä aiheutuu luonnollisen henkilön oikeuksille
ja vapauksille, sitä perustellumpaa yksityiskohtaisempi sääntely on. Maahanmuuttohallin-
nossa käsiteltävien henkilötietojen määrä ja luonne huomioiden maahanmuuttohallintoa
koskeva erillislaki on siten jatkossakin välttämätön.

Muutama sana esityksen vaikutuksista: Esityksellä on oikeastaan kahdenlaisia vaikutuk-
sia. Ensinnäkin sillä on vaikutuksia sääntelytekniikkaan sekä toiseksi vaikutuksia henkilö-
tietojen käsittelysääntöihin. Sen sijaan esityksessä ei ehdoteta muutettavaksi maahantulon
tai maassa oleskelun edellytyksiä, vaan ainoastaan henkilötietojen käsittelyyn liittyvää
sääntelyä. 

Uusi sääntelytekniikka tarkoittaa sitä, että olemassa olevat säännöt on kirjoitettu uudel-
la tavalla, joka on paremmin yhteismitallinen merkityksellisen EU-sääntelyn eli esimer-
kiksi tietosuoja-asetuksen sekä kansallisen yleislainsäädännön, kuten tietosuojalain, kans-
sa. Tämä on erittäin tärkeää, koska henkilötietojen käsittelyn sääntely muodostuu jatkossa
lähtökohtaisesti näistä kolmesta säädöksestä, joita on tulkittava yhdessä. Unionin tietosuo-
jalainsäädäntö sekä kansalliset yleis- ja erityislait muodostavat monikerroksisen ja siten
melko monimutkaisen sääntelykokonaisuuden. Sovellettavana olevien EU- ja kansallisten
säädösten väliset suhteet muodostuvat osittain päällekkäisiksi ja osittain toisistaan erotet-
taviksi. Varsin merkittävä osa sääntelyn monimutkaisuudesta palautuu EU-oikeuden ja sen
tietosuojasääntelyn rajoitettuun ja eriytettyyn soveltamisalaan. Siksi maahanmuuttohallin-
non henkilötietolakiehdotuksen keskeisenä tavoitteena on vallitsevat rakenteet huomioi-
den henkilötietojen käsittelyä koskevan sääntelykokonaisuuden selkeyttäminen sekä lain-
soveltajan että rekisteröidyn oikeuksien turvaamisen näkökulmasta. 

Selkeyteen pyritään ehdottamalla henkilötietojen käsittelyä koskevan sääntelyn keskit-
tämistä yhteen henkilötietolakiin, joka on mahdollisimman yleistajuinen, selkeä ja ymmär-
rettävä. Lain soveltamisala olisi käyttötarkoitussidonnainen, eli lain soveltamisala ei enää
olisi sidottu mihinkään rekistereihin tai tietojärjestelmiin vaan tiettyihin henkilötietojen
käsittelytarkoituksiin. Nämä käsittelytarkoitukset muodostuvat maahanmuuttohallinnossa
toimivaltaa viranomaisille luovasta lainsäädännöstä, esimerkiksi ulkomaalaislaista, kansa-
laisuuslaista, vastaanottolaista ja niin edelleen. Lähtökohta on, että henkilötietoja voisi kä-
sitellä vain siinä tarkoituksessa, johon ne on kerätty, ja vain tiedot keränneen viranomaisen
toimesta. Kaikki muu käsittely olisi mahdollista vain siten kuin siitä on säädetty erikseen.
2



Pöytäkirjan asiakohta PTK 33/2019 vp
Tämä on hyvin tärkeä lähtökohta tilanteessa, jossa lain soveltamisala laajenee ja henkilö-
tietoja käsittelevät lukuisat viranomaiset.

Kysehän ei ole pelkästään Maahanmuuttoviraston henkilötietolaista. Henkilötietolaki
tulisi sovellettavaksi paitsi Maahanmuuttoviraston myös vastaanottokeskusten ja säilöön-
ottoyksiköiden toiminnassa sekä lisäksi silloin kun poliisi, Rajavartiolaitos, ulkoasiainhal-
linto sekä ely- ja TE-keskukset käsittelevät henkilötietoja maahanmuuttoviranomaisen
roolissa. Usean viranomaisen malli on yksi maahanmuuttohallinnon erityispiirre, joka on
vaatinut erityistä yhteensovittamista sekä EU:n tietosuojasääntelyn että perustuslain kans-
sa. Lakia soveltavat viranomaiset toimisivat yhteisrekisterin pitäjinä tietosuoja-asetuksen
edellyttämällä tavalla. 

Lisäksi toteutettaisiin tietosuoja-asetuksen ja perustuslakivaliokunnan edellyttämää ris-
kiperustaista sääntelytapaa, jonka mukaan sääntely kohdennettaisiin riskiperustaisesti tar-
kempaa sääntelyä edellyttäviin tilanteisiin, esimerkiksi erityisiin henkilötietoryhmiin kuu-
luviin henkilötietoihin, ja toisaalta sääntelyä purettaisiin niissä tilanteissa, jossa yksityis-
kohtainen sääntely ei enää ole välttämätöntä. Riskiperustainen sääntelytekniikka toteuttaa
osaltaan myös selkeyttämisen tavoitetta. 

Uusilla käsittelysäännöksillä puolestaan tarkoitetaan tiettyjä sisällöllisiä muutoksia hen-
kilötietojen käsittelysääntöihin. Näillä muutoksilla mahdollistettaisiin esimerkiksi uudet,
nykyaikaiset toimintatavat, kuten automatisoitu päätöksenteko Maahanmuuttoviraston toi-
minnassa. Automaattisella päätöksentekomenettelyllä edistettäisiin rekisteröidyn oikeutta
saada asiansa käsitellyksi ilman aiheetonta viivästystä. Rutiiniratkaisujen tekemistä voitai-
siin sujuvoittaa ja henkilökunnan työpanosta voitaisiin ohjata tehtäviin, joihin tarvitaan ih-
misen myötävaikutusta. Automaattisia päätöksiä voitaisiin tehdä vain silloin kun hallinto-
lain mukaan asian saa ratkaista asianosaista kuulematta. Tällainen tilanne voi olla esimer-
kiksi silloin kun hyväksytään asianosaisen vaatimus. Esimerkiksi työntekijän oleskelulu-
pien kohdalla automaattinen päätöksenteko nopeuttaisi lupien myöntämistä, ja se on siten
merkittävä ja konkreettinen uudistus käsittelyaikojen lyhentämisen näkökulmasta. Turva-
paikkahakemuksen käsittelyyn tai muihin hakijan kuulemista edellyttäviin asioihin auto-
maatio ei taas sovellu. Myös automaattisessa päätöksenteossa varmistettaisiin hyvän hal-
linnon, oikeusturvan ja virkavastuun toteutuminen. 

Lisäksi esityksellä ehdotetaan käyttöönotettavaksi esimerkiksi Harmaan talouden selvi-
tysyksikön velvoitteidenhoitoselvitys. Tietoja työnantajien lakisääteisten velvoitteiden
hoitamisesta kootusti sisältävä velvoitteidenhoitoselvitys edistäisi ulkomaalaisen maahan-
tuloa, oleskelua, työntekoa ja kansalaisuutta koskevien asioiden käsittelyä, päätöksente-
koa ja niihin liittyvien valvontatehtävien hoitamista. 

Esityksessä esitetään luovuttavaksi tiedon liikkumista koskevasta kaksinkertaisesta
sääntelystä säätämällä vain viranomaisen tiedonsaantioikeuksista. 

Esityksellä mahdollistettaisiin myös niin sanottujen huomiotietojen käsittely. 
Lisäksi maahanmuuttoon kohdistuvat erityiset salassapitoperusteet koottaisiin julki-

suuslakiin ja ulkomaalaisrekisterilaissa oleva salassapitosääntely kumottaisiin. Salassapi-
tosäännöksiä myös täsmennettäisiin sisällöllisesti kattamaan sääntelyssä olevia aukkoja. 

Lopuksi, arvon puhemies, hyvät kansanedustajat, kuten todettu, maahanmuuttohallin-
non henkilötietolakiehdotuksen keskeisenä tavoitteena on henkilötietojen käsittelyä kos-
kevan sääntelykokonaisuuden selkeyttäminen sekä lainsoveltajan että rekisteröidyn oi-
keuksien turvaamisen näkökulmasta niin, että se täyttää myös unionin tietosuojauudistuk-
sen asettamat edellytykset. Esitys on välttämätön, jotta perustuslain 10 §:n mukainen vaa-
3



Pöytäkirjan asiakohta PTK 33/2019 vp
timus säätää henkilötietojen suojasta lailla täyttyy asianmukaisesti maahanmuuttohallin-
nossa myös jatkossa. 

Ensimmäinen varapuhemies Tuula Haatainen: Sitten keskusteluun. 

14.14 Eveliina Heinäluoma sd: Arvoisa puhemies! Ja kiitos ministerille kattavasta esitte-
lystä. Maahanmuuttohallinnon henkilötietojen käsittelyä koskeva sääntely on nyt tarkoitus
koota uuteen lakiin, ja tiivistetysti voi todeta, että tämä on tarpeellinen ja nykyisten tieto-
suojalinjausten mukainen kokonaisuus. Henkilötietojen käsittelyä koskevaa sääntelyä sel-
keytetään sekä lainsoveltajan että rekisteröidyn oikeuksien turvaamisen näkökulmasta, ja
tämä on hyvä asia. Tavoitteena, kuten ministeri tässä aikaisemmin toikin esille, on varmis-
taa, että perustuslain mukainen vaatimus säätää henkilötietojen suojasta lailla täyttyy
asianmukaisesti maahanmuuttohallinnossa. Kuten todettua, tämä vanha vuonna 98 säädet-
ty ulkomaalaisrekisterilaki ei nykyisellään vastaa enää digitalisaation vaatimuksiin. Uu-
den lain soveltamisala ei olisi näin sidottu rekistereihin tai tietojärjestelmiin vaan nykyis-
ten linjausten mukaisesti niihin tarkoituksiin, joissa henkilötietoja käsitellään.

Arvoisa puhemies! Kuten ministerin esittelyssä tulikin esille, tämän lisäksi laki mahdol-
listaa Maahanmuuttovirastolle automaattisen päätöksenteon, mutta tarkoin edellytyksin ja
vain tietyissä tapauksissa. Automaattisia päätöksiä voitaisiin tehdä vain silloin, kun hallin-
tolain mukaan asian saa ratkaista asianomaista kuulematta, kuten ministerikin totesi. Esi-
merkiksi työntekijän oleskelulupien kohdalla automaattinen päätöksenteko nopeuttaisi lu-
pien myöntämistä. Ja on tärkeää mielestäni korostaa sitä, että turvapaikkahakemuksien kä-
sittelyyn ja muihin hakijan kuulemista edellyttäviin asioihin tätä automaatiota ei voi sovel-
taa. Päätöksenteon automatisointi lyhentäisi paitsi automatisoitujen päätösten käsittelyai-
koja myös muiden päätösten käsittelyaikoja viranomaisten voidessa keskittyä niihin. Täs-
sä yhteydessä on mielestäni tärkeää huomioida ja painottaa sitä, että samaan aikaan, kun
tämä automatisaatio mahdollistaa paljon Maahanmuuttovirastolle, on tärkeää myöskin li-
sätä Maahanmuuttoviraston resursseja, kuten olemme hallintovaliokunnassa jo tämänkin
kauden alussa kuulleet. Siellä on tarpeita saada lisää henkilötyövuosia, jotta myös näitä uu-
sia välineitä voidaan ottaa käyttöön.

Arvoisa puhemies! Nykyinen henkilötietojen käsittelyä koskeva sääntely on raskas, mo-
nimutkainen ja hajanainen. Myös perustuslakivaliokunta on kiinnittänyt tähän huomiota.
Siksi uudistus on tervetullut. Esitys parantaa myös viranomaisten yhteistyön mahdolli-
suuksia helpottamalla henkilötietojen jakamista.

14.17 Päivi Räsänen kd: Arvoisa puhemies! Maahanmuuttohallintoa koskevan henkilö-
tietosääntelyn kokoamisella yhteen lakiin pystytään yhtenäistämään säätelyä ja myös hel-
pottamaan viranomaisten keskinäistä tiedonvaihtoa. Tämä esitys on tervetullut myös todel-
lakin sen vuoksi, että kun päätöksenteon automatisointi mahdollistuu, niin se soveltuvin
osin myös sitten lyhentää käsittelyaikoja ja tietenkin myös niiden muiden päätösten käsit-
telyaikoja, koska viranomaiset voivat sitten panostaa ja keskittyä niihin.

Mutta nostan esiin sen, että viime vaalikaudella eduskunnan tarkastusvaliokunta teki
mietinnön kotouttamisesta ja siinä yhteydessä antoi tällaisen lausuman: ”Eduskunta edel-
lyttää, että hallitus huolehtii siitä, että työntekijän oleskelulupahakemusten käsittelyaikaa
nopeutetaan. Hakemusten käsittely saa kestää enintään kaksi kuukautta.” Kysyisin nyt mi-
nisteriltä: minkä verran arvioitte, että tällä lainsäädännöllä pystytään näitä käsittelyaikoja
4



Pöytäkirjan asiakohta PTK 33/2019 vp
lyhentämään, ja millä aikataululla päästään tähän kahden kuukauden keskimääräiseen ai-
kaan?

Silloin kun tarkastusvaliokunta tätä käsitteli, niin kävi ilmi, että esimerkiksi viime vuo-
den loppupuolella Uudenmaan TE-toimiston alueella tämä käsittelyaikojen kestoaika oli
keskimäärin jopa kahdeksan kuukautta, mikä on todella pitkä aika. Uskon, että nyt muita-
kin toimenpiteitä tarvitaan, jotta päästään siihen kahden kuukauden keskimääräiseen käsit-
telyaikaan juuri näille työntekijän oleskeluluville.

14.19 Mika Kari sd: Arvoisa rouva puhemies! Olen itse saanut olla hallintovaliokunnan
jäsenenä edelliset kahdeksan vuotta ja nähnyt kahden eri hallituksen pyrkimykset nopeut-
taa ja joustavoittaa Maahanmuuttoviraston erilaisia lupakäsittelyjä, ja on nyt mukava hal-
lituspuolueen kansanedustajana olla huomaamassa, että pääministeri Rinteen hallitus on
tähän haasteeseen tarttunut ja näin hyvin alkuvaiheessa jo saanut konkreettisia esityksiä ai-
kaan. Kysyisin kuitenkin ministeriltä: Onko tarkoitus vielä etsiä lisätehoja osin työperäi-
sen maahanmuuton ja muun lupakäsittelyn osalta esimerkiksi edustaja Heinäluoman hy-
vin esille nostamasta huolesta henkilökunnan riittävyydestä näiden lupakäsittelyiden hoi-
toon? Onko odotettavissa vielä uusia vastaavanlaisia hyviä avauksia?

14.20 Sari Essayah kd: Arvoisa rouva puhemies! Edustaja Räsäsen puheenvuoron innoit-
tamana ajattelin kysyä tästä samasta asiasta, elikkä eilenhän hallituksen budjettiriihessä
kerrottiin, että näiden työperäisten oleskelulupien käsittelyajat ollaan nyt sitten lyhentä-
mässä kuukauteen, ja on tietenkin todella hienoa, että tällainen tavoite on asetettu. Mutta
onko nyt sitten niitä resursseja? Niin kuin tuossa edustaja Räsänen hyvin toi esille, niin tar-
kastusvaliokunta viime kaudella kiinnitti huomiota siihen, että todellakin ne käsittelyajat
ovat valtavan pitkiä, ja jos ajattelee yrittäjiä ja elinkeinonharjoittajia, niin käsittelyajat ovat
varmasti olleet iso tulppa siinä yritystoiminnassa. Onko nyt todellakin sitten mahdollisuus
näin nopeaan parantamiseen tässä asiassa?

Muutoinhan tämä lainsäädäntö on sinällänsä tärkeä ja kannatettava, ja tämä automati-
sointi lyhentää käsittelyaikoja ylipäätänsäkin. Tietysti on tärkeää, että niitä resursseja sit-
ten jäisi suunnattavaksi sinne, missä oikeasti on haasteellisempia tilanteita ja tarvitaan näi-
den hakemusten käsittelyä ja myöskin taustatietojen selvittelyä ja muuta vastaavaa. Mutta
miten nyt tämä resurssien allokointi tapahtuu Maahanmuuttoviraston sisällä?

14.21 Ben Zyskowicz kok: Arvoisa rouva puhemies! Tämä lainsäädäntö on varmasti pai-
kallaan sujuvoittaessaan tiettyjä henkilötietoasioita. Itse kiinnitän huomiota samoihin on-
gelmiin kuin täällä edellä olleet puhujat, eli ei pelkästään näissä työperäisen maahanmuu-
ton luvissa vaan myös esimerkiksi humanitäärisen maahanmuuton käsittelyajoissa on ollut
erittäin suuria ongelmia, eli laeissa asetettuja enimmäiskäsittelyaikoja ei ole pystytty nou-
dattamaan, ja oikeusasiamies on antanut useampia huomautuksia Maahanmuuttovirastol-
le. Ongelmahan ei ole viime kädessä Maahanmuuttoviraston vika, vaan tietysti meidän vi-
kamme, jotka emme ole antaneet riittäviä voimavaroja virastolle, jotta asioita voitaisiin kä-
sitellä annetuissa määräajoissa. Tällainen oleskelulupahakemuksen viivästyminenhän esi-
merkiksi humanitäärisen maahanmuuton tapauksessa aiheuttaa monenlaista haittaa. Tie-
tysti veronmaksajille tulee lisää kustannuksia, kun nämä prosessit viipyvät. Turvapaikan-
hakijan kannalta on tietysti sietämätöntä, jos liian pitkään, jopa toista vuotta, joutuu
odottamaan päätöstä asiassaan. Pitäisi päästä nopeasti päätöksiin, jotta turvapaikanhakija,
5



Pöytäkirjan asiakohta PTK 33/2019 vp
joka on oikeutettu kansainväliseen suojeluun, voi jäädä maahan ja tehostaa kotoutumis-
taan ja jotta taas ne, jotka eivät ole oikeutettuja kansainväliseen suojeluun, mahdollisim-
man nopeasti palaavat lähtömaihinsa.

Nyt ymmärsin, että hallituksen budjettiriihessä on päätetty ainakin kahdeksi vuodeksi
antaa Maahanmuuttovirastolle lisää voimavaroja näiden ylipitkien käsittelyaikojen lyhen-
tämiseen, ja kun näin on ilmeisesti tehty, niin haluan siitä osoittaa hallitukselle kiitokset.
Toivon, että kun vielä täällä eduskunnassa käydään sitten läpi budjettiesitystä ja myös
Maahanmuuttoviraston voimavaroja, kaikin tavoin pidetään huolta siitä, että nämä proses-
sit olisivat näiden laissa asetettujen määräaikojen puitteissa ja että nekin, joissa ei ole lais-
sa asetettua määräaikaa, käsiteltäisiin riittävän nopeasti. 

Haluan kuitenkin lopuksi vielä todeta, että työperäisen maahanmuuton ongelmanahan
on saatavuusharkinta sinänsä. Eli jos yrittäjällä on ulkomainen työntekijä, joka on siihen
työhön sopiva ja jonka kanssaan voitaisiin kaikki asiat sopia, niin siinä pitää sitten virka-
mieheltä kysyä, voinko palkata tämän työntekijän vai olisiko ehkä Suomesta tai Euroopas-
ta löytymässä joku toinen työntekijä. Tätä sitten virkamiehet miettivät, voiko yrittäjä pal-
kata sen työntekijän, jonka kanssa hän on asian jo katsonut, ja työntekijä tulla siihen työ-
hön. Eli tämä saatavuusharkintahan tässä on ongelma — mikä ei tietysti tarkoita mitään va-
paata maahanmuuttoa, vaan pitää olla työsopimus ja työpaikka ja TESin mukaiset palkat ja
muuta. Toivottavasti hallitus myös tähän perusongelmaan kiinnittää huomiota. 

14.25 Mika Niikko ps: Kiitos, arvoisa puhemies! Maahanmuuttohallinnossahan ei ole
kyse pelkästään henkilötietojen hallinnasta, kuten edustaja Zyskowicz erinomaisesti kuva-
si tilanteen. Tässä yhteydessä, kun ministerikin on paikalla, haluaisin nostaa myös tämän
saman näkökulman esille. Nyt kun Maahanmuuttoviraston resursseja lisätään nopeuttaak-
semme näitä turvapaikkahakemuskäsittelyjä ja ylipäätänsä tänne Suomeen pääsyä vaikka-
pa työperäisen maahanmuuton lisäämisen suhteen joko helpotetaan tai säädöksiä uudiste-
taan, niin mielestäni Migrissä pitäisi tehdä täysremontti ensin sen suhteen, miten niitä pää-
töksiä valmistellaan. Kansalaisten luottamus viranomaisten päätöksenteon oikeudenmu-
kaisuuteen on kärsinyt nimenomaan näiden turvapaikanhakijoiden päätösten käsittelyjen
yhteydessä, koska on hyvin sattumanvaraista, kuka sieltä turvapaikkapäätöksen on saanut
ja kuka ei ole saanut.

Nythän on tullut viime aikoina hyvin esille se, että kun ensimmäisen kielteisen turva-
paikkapäätöksen on saanut, niin seuraavan hakemuksen yhteydessä sitten tämä perustelu
muuttuu toisenlaiseksi, ja joko sillä toisella perusteella saa tai ei saa turvapaikkapäätöstä, ja
sitten vielä kolmannen kerran yritetään jollain kolmannelta näkökulmalta lähestyä sitä
asiaa, jotta saisi turvapaikkapäätöksen tänne Suomeen.

Erityisen ongelmallista omalta näkökannaltani on se, että esimerkiksi kristityiksi kään-
tyneiden turvapaikanhakijoiden tarinaa ei uskota millään tavalla. Vaikka olisi neljän vuo-
den takaisia näyttöjä jostain seurakunnasta, että he ovat elämäntavaltaan muuttuneet eivät-
kä ole enää esimerkiksi islaminuskon harjoittajia, niin siitä huolimatta henkilöitä käänny-
tetään takaisin Iraniin esimerkiksi saamaan siitä suoranaisesti joko vankeusrangaistusta tai
menettämään henkensä.

Sinänsä toki ymmärrän, että näissä käsittelyissä on äärimmäisen hankala näyttää toteen,
mikä se todellinen peruste on, mutta peräänkuulutan ministeriltä ja myös ulkoministeriöltä
sitä, että nämä läpikäytävät asiat olisivat siinä mielessä johdonmukaisia, että päätös tulee
6



Pöytäkirjan asiakohta PTK 33/2019 vp
aidosti jostain sellaisesta lähestymiskulmasta, että sillä on perusteet olemassa, koska tällä
hetkellä niitä perusteita ei välttämättä pystytä osoittamaan kovinkaan hyvin.

Tästä me kävimme keskustelua 2016, kun tämä turvapaikkakriisi oli kuumimmillaan.
Me kävimme joidenkin kansanedustajien kanssa Migrissä keskustelemassa tästä asiasta, ja
silloin muutettiin kyllä linjausta, tiukennettiin näitä turvapaikkakäsittelypäätöksiä, hyvä
niin, mutta edelleenkään ei korjattu sitä tapaa miten käydään hakemukset läpi. Mielestäni
1—2 tunnin tapaaminen ja sen johdosta tehtävä turvapaikka- tai oleskelulupapäätös ei ole
kovin johdonmukainen ja uskottava tapa käsitellä ihmisten hakemuksia.

Ensimmäinen varapuhemies Tuula Haatainen:  Muistutan, että me käytämme tähän
puoli tuntia, eli lopetamme puolelta, 14.30.

14.28 Leena Meri ps: Arvoisa puhemies! Puhuimme tässä resursseista ja myös Maahan-
muuttoviraston resursseista. Me kaikki käsittelemme nyt valiokunnissa eduskunnan oike-
usasiamiehen kertomusta, ja nyt käytän tilaisuuden hyväkseni myös siinä mielessä, että an-
nan terveisiä sinne aitiossa istuvalle ministerille ja oikeusministerille tästä resurssiasiasta.
Tämä resurssipula on kautta linjan oikeusasiamiehen koko kertomuksessa esillä: eri viran-
omaisissa ei päästä käsittelyaikoihin, ja sama koskee tuomioistuimia, poliisia ja syyttäjiä
muun muassa. Tämä on koko verkkoa koskeva asia, ja haluaisinkin, että tästä huolehditaan
nyt erityisesti. Me valiokunnissa tietysti — ja itse lakivaliokunnan jäsenenä — tulemme
antamaan näistä sitten havaintoja.

Edustaja Zyskowicz laajensi tätä keskustelua tähän saatavuusharkintaan. Näissä käsit-
teistöissä menevät sekaisin turvapaikanhakijat ja sitten tämä työperäinen maahanmuutto,
ja nehän ovat tietysti kaksi eri asiaa. Turvapaikkaprosessi — sinne tulee paljon myös kiel-
teisiä päätöksiä, ja se syö hyvin paljon resursseja. Kun me pystyisimme estämään niin, että
niitä hakemuksia ei itse asiassa tulisi niin paljon eikä tänne niin spontaanisti vaan pääsisi
— se olisi yksi semmoinen resurssikysymys, mutta olen ymmärtänyt, että hallituksen linja
on tässä nyt vähän toisentyyppinen kuin perussuomalaisten.

Mitä tähän saatavuusharkintaan tulee, niin edustaja Zyskowicz kysyi, pitäisikö suoma-
laisen työnantajan aina kysellä suomalaisten työntekijöiden perään — kyllä. Edustaja Pur-
ra oli tuossa eräänä iltana A-studiossa, jos katsoitte. Ammattiliiton edustaja vahvensi tä-
män asian: siellä käytetään väärin työsuhteita ja poljetaan palkkoja. Toivoisi, että keskus-
telussa eritellään nämä kaksi asiaa. Totta kai on tarkoitus, että me saamme suomalaiset töi-
hin. Vai onko kokoomuksella tarkoituksena vain sitten se, että vaihdamme niin sanotusti
suomalaiset työntekijät edullisempaan työntekijäreserviin? Näin ainakin ymmärsin edus-
taja Zyskowiczin puheista.

Mutta se, mitä halusin erityisesti korostaa, on tämä resurssiasia. Meillä ovat kaikki vi-
ranomaiset nyt pulassa. Me annamme täältä jatkuvasti lisää tehtäviä, velvoitteita, kuulemi-
sia. Hallituksen esityksissä, erityisesti oikeusministeriön hallinnonalalla, on usein, vuosia
lukenut, että ei resurssivaikutuksia. Jokainen ymmärtää sen ihan omassa arjessaan, että jos
saat lisätehtävän, niin kyllä sinulta siihen aikaa menee, ei se samassa ajassa vain sujuvoi-
du. Elikkä tämä nyt ministereille ihan huolelliseen harkintaan.

Ensimmäinen varapuhemies Tuula Haatainen:  Ja nyt ministeri Ohisalo, vastauspu-
heenvuoro 3 minuuttia, olkaa hyvä.
7



Pöytäkirjan asiakohta PTK 33/2019 vp
14.30 Sisäministeri Maria Ohisalo: Arvoisa puhemies! Hyvät kansanedustajat, kiitos
erittäin hyvistä huomioista ja kommenteista. On helppo yhtyä moneen niistä, ja uskon, että
hallitus- ja oppositiorajat ylittäen olemme samaa mieltä siitä, että näitä käsittelyaikoja ihan
missä tahansa viranomaisessa täytyy saada lyhentymään. Kyse on siitä, miten ihmiset luot-
tavat viranomaistoimintaan, miten nähdään, että saadaan apua ja oikea-aikaista käsittelyä,
ja toisaalta myös saadaanko sellaisia päätöksiä, jotka takaavat oikeusturvan ihan jokaiselle
— siitä on kyse tässäkin esityksessä.

Eilen budjettiriihen yhteydessä hallitus on tullut ulos tällaisella työllisyyspaketilla, jos-
sa muun muassa päätetään käynnistää kunnianhimoinen työperäisen maahanmuuton koko-
naisohjelma, jonka yhtenä konkreettisena tavoitteena on tämä työperäisten oleskelulupien
nopea ja sujuva käsittely niin, että se tapahtuisi kuukaudessa. Tämä, jos se saataisiin käyn-
nistymään kunnolla, helpottaisi työperäisen maahanmuuton kautta syntyvää uutta työlli-
syyttä. Hallituksella on selkeä työllisyystavoite, ja 75 prosenttia on se, mitä kohti men-
nään. Tämä on ihan keskeistä, että saadaan sekä täällä olevat että tänne tulevat ihmiset töi-
hin. Tästä olisi hyötyä.

Yhtä aikaa budjetin julkistamisen yhteydessä toki tulimme ulos myös uusilla resurssili-
säyksillä, ja kuten tässä mainittiin, muun muassa Maahanmuuttovirasto on pitkään kärsi-
nyt resurssipulasta ja -vajeesta, ja siellä myös henkilöstö on joutunut vaikeisiin tilanteisiin,
kuormituksen alle. Sama koskee muun muassa poliisia ja montaa muuta. 

Esimerkkinä nyt työperäiseen maahanmuuttoon liittyen: ulkoministeriölle ja työ- ja
elinkeinoministeriölle, toisaalta myös sisäministeriön puolelle, on tulossa lisäresursseja
siihen, että näitä lupakäytäntöjä jouhevoitetaan ja pohditaan, missä ne vastuut jatkossa
ovat. Muun muassa työperäisen maahanmuuton siirto kokonaisuudessaan työ- ja elinkein-
oministeriön suuntaan on asia, jota tässä valmistellaan paraikaa. Kun aina viranomaisella
on tiedossa, kenellä vastuu kulloinkin on, niin saadaan parhaat lopputulokset näin.

Kyse on myös toki siitä, miten me näillä resursseilla koulutamme meidän henkilöstöäm-
me eri puolilla, ja just toisaalta myös tästä, miten nämä tietojärjestelmät keskustelevat kes-
kenään ja yhdessä. Eli prosessien jouhevoittamisesta on paljon kiinni.

Toisaalta sitten, kun puhutaan käsittelyajoista, niin ei riitä se, että puhutaan vain mää-
rästä ja ajasta, vaan pitää muistaa myös se laatu. Tässä on ollut konkreettinen ongelma, että
Maahanmuuttovirastossa on jouduttu vauhdilla käsittelemään hakemuksia, jolloin ne eivät
ole olleet oikein käsiteltyjä ja ne ovat palautuneet hallinto-oikeuksista takaisin Maahan-
muuttovirastoon. On jouduttu tekemään moninkertaisesti työtä eri viranomaisissa, ja tämä
maksaa kaikille ihan turhaa rahaa, myös ihmisille turhaa odottamisaikaa. Eli painopiste
siirtyy ihan kaikessa sinne laadun varmistamiseen, oikeusturvan takaamiseen ja sinne etu-
päähän, että ei käy myös esimerkiksi niin, että jos siirrytään irti työperäisestä maahanmuu-
tosta, niin onko niin, että vastaanottokeskusten päässä on vaikka kiinni paljon ihmisiä, jot-
ka edelleen odottavat sitä päätöstään. Meillä on paljon tehtävää tässä, mutta ihan varmasti
onnistumme, myös opposition tuella, toivottavasti. — Kiitos. 

Ensimmäinen varapuhemies Tuula Haatainen: No niin, tähän on käytetty nyt puoli tun-
tia. Keskustelu ja asian käsittely keskeytetään. Asian käsittelyä jatketaan tässä istunnossa
päiväjärjestyksen muiden asiakohtien tultua käsitellyiksi. 

Keskustelu keskeytettiin kello 14.34.
8



Pöytäkirjan asiakohta PTK 33/2019 vp
————

Keskustelua jatkettiin kello 16.53.

Ensimmäinen varapuhemies Tuula Haatainen: Nyt jatketaan aiemmin tässä istunnossa
keskeytetyn asiakohdan 2 käsittelyä. Keskustelu jatkuu, edustaja Mäkelä, olkaa hyvä.

16.53 Jani Mäkelä ps: Arvoisa puhemies! Keskustelu tosiaan jäi hieman kesken, ja suu-
rin osa keskustelijoista on jo salista poistunut, mutta jatkan siltä osin kuin mitä jäi sano-
matta.

Eli edustaja Zyskowicz laajensi keskustelua hieman kysymykseen työvoiman tarvehar-
kinnasta, josta meillä ilmeisimminkin perussuomalaisena pääoppositiopuolueena on hie-
man erilainen käsitys kuin kokoomuksella. Olisin halunnut kysyä tähän liittyen: Kun nyt
tälläkin hetkellä osaajat pääsevät jo maahan tarveharkinnan kautta ja toisaalta EU-alueella
on vapaa liikkuvuus myös halvemmalle työvoimalle, koska palkkatasothan ovat hyvin eri-
laisia EU-maissa, niin kuka nyt ei konkreettisesti tähän maahan pääse, jonka tarvitsee tä-
hän maahan päästä työhön? Ja kun huomioidaan, että tämä nykyinen tarveharkintajärjes-
telmä on puhkottu täyteen reikiä jo nykyisessäkin muodossaan aluekohtaisesti, niin missä
meillä on itse asiassa tämä ongelma?

Ministeriltä olisin halunnut vielä kysyä: Mihin työperäistä maahanmuuttoa tarvitaan tä-
män 75 prosentin työllisyystavoitteen saavuttamiseksi? Eivätkö ne ole hieman jopa ristirii-
taisia tavoitteita keskenään?

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
9


	2
	14.03
	14.14
	14.17
	14.19
	14.20
	14.21
	14.25
	14.28
	14.30
	16.53


