















































DEMF470.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

13. Hallituksen esitys eduskunnalle Digi- ja väestötietoviraston toimialaa koskevien lakien 
muuttamiseksi

Hallituksen esitys HE 10/2019 vp
Valiokunnan mietintö HaVM 3/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 13. asia. Käsittelyn pohjana on hallintovaliokunnan mietintö HaVM 3/2019 vp. Nyt
päätetään lakiehdotusten sisällöstä. — Hallintovaliokunnan puheenjohtaja edustaja Purra.

Keskustelu

16.19 Riikka Purra ps (esittelypuheenvuoro): Arvoisa puhemies! Eduskunta on helmi-
kuussa 2019 hyväksynyt lainsäädännön, joka mahdollistaa nykyisten Väestörekisterikes-
kuksen, maistraattien ja Itä-Suomen aluehallintovirastossa toimivan maistraattien ohjaus-
ja kehittämisyksikön tehtävien yhdistämisen uudeksi kokonaisuudeksi perustettavaan Di-
gi- ja väestötietovirastoon. Muutokset tulevat voimaan vuoden 2020 alussa, jolloin uusi vi-
rasto myös aloittaa toimintansa.

Käsiteltävänä olevassa hallituksen esityksessä ehdotetaan tehtäväksi mainitusta organi-
saatiouudistuksesta johtuvat pääosin tekniset muutokset niihin lakeihin, joissa säädetään
yhdistettävien viranomaisten tehtävistä, virastojen välisestä toimivallanjaosta tai joissa
muutoin viitataan näihin toimijoihin. Lisäksi ehdotetaan poistettavaksi tarpeettomia alu-
eellisia toimivaltasäännöksiä, koska Digi- ja väestötietoviraston toimialue on valtakunnal-
linen.

Digi- ja väestötietoviraston toimialue kattaa myös Ahvenanmaan maakunnan, jossa
maistraateille säädettyjä tehtäviä, kuten holhousviranomaisen tehtävät, avioliittoon vihki-
miset ja julkisen notaarin tehtävät, hoitaa Ahvenanmaan valtionvirasto. Ahvenanmaan val-
tionviraston rooli ja toimivalta säilyvät muutoksen yhteydessä ennallaan. 

Hallituksen esitykseen sisältyy saamen kielilain muutos, jolla kielilain soveltamisala
laajennetaan koskemaan koko valtakunnallista Digi- ja väestötietovirastoa. Muutos paran-
taa saamelaisten kielellisiä oikeuksia. Valiokunta pitää tärkeänä, että muutoksen toteutta-
miseen varataan riittävät resurssit. 

Ehdotetulla lainsäädännöllä keskitetään maistraattien, Väestörekisterikeskuksen ja Ah-
venanmaan valtionviraston ylläpitämiä henkilörekistereitä koskeva sääntely väestötieto-
järjestelmää lukuun ottamatta uuteen lakiin Digi- ja väestötietoviraston eräistä henkilöre-
kistereistä. Mainitut viranomaiset ylläpitävät nykyisin yhteensä kuutta lakisääteistä rekis-
teriä, joista säädetään eri laeissa. Valiokunta pitää sääntelyn yhdistämistä ehdotetulla ta-
valla perusteltuna, koska sillä lisätään tietojenkäsittelyn yhdenmukaisuutta ja selkeytetään
 Tarkistettu
4.0



Pöytäkirjan asiakohta PTK 59/2019 vp
sääntelyä. Muutoksilla myös päivitetään henkilörekistereitä koskeva sääntely uudistuneen
tietosuojalainsäädännön mukaiseksi.

Maistraateilla on nykyisin 36 ja Väestörekisterikeskuksella 3 toimipaikkaa tai työsken-
telypistettä eri puolilla Suomea. Muutoksella ei valiokunnan saaman selvityksen perusteel-
la ole välittömiä vaikutuksia yhdistyvien toimintojen nykyisten toimipisteiden määrään ja
sijaintiin. Valtioneuvoston asetuksella säädettävän toimipaikkaverkoston ulkopuolelle jää-
vät paikkakunnat, joilla virastolla on toimintaa, on tarkoitus sisällyttää viraston toimipis-
teiksi viraston työjärjestyksellä. 

Hallintovaliokunta on tähdentänyt, että lisääntyvästä sähköisestä asioinnista huolimatta
osa viraston tehtävistä ja palveluista edellyttää luonteensa vuoksi käyntiasiointia. Tällaista
henkilökohtaista asiointia edellyttäviä palveluja ovat esimerkiksi siviilivihkimiset, julki-
sen notaarin todistuspalvelut, ulkomaalaisten rekisteröinti ja kaupanvahvistukset. Kaikilla
ei myöskään ole tietotekniikkaa käytössään tai kykyä käyttää sitä. Valiokunta painottaa,
että virastojen palvelujen saatavuus tulee varmistaa niin, että käyntiasiointia vaativat pal-
velut ovat kohtuullisen matkustusajan päässä. Tämän vuoksi on tärkeää, että myös uuden
viraston toimipaikkaverkosto on riittävän kattava.

Hallintovaliokunta pitää välttämättömänä, että Digi- ja väestötietoviraston palvelut ovat
kattavasti saatavilla koko Suomessa. Valiokunta ehdottaa palvelujen saatavuuden varmis-
tamiseksi eduskunnan hyväksyttäväksi lausumaa: ”Eduskunta edellyttää hallituksen huo-
lehtivan Digi- ja väestötietoviraston laadukkaiden palvelujen saatavuuden turvaamisesta
koko maassa ottaen huomioon muun muassa käyntiasioinnin tarpeet, tietoteknisen laitteis-
ton tai käyttäjäosaamisen puutteet osalla väestöä, ikääntymisestä ja sairauksista johtuva vi-
ranomaisasioinnin vaatiman toimintakyvyn aleneminen sekä kielellisten palvelujen saata-
vuuden tarpeet molemmilla kansalliskielillä ja saamen kielellä.” 

Valiokunta tähdentää, että Digi- ja väestötietoviraston tehtäväkohtaista lainsäädäntöä
tulee jatkossa tarkastella huolellisesti ja tarvittaessa muuttaa niin, ettei lainsäädännöllä tar-
peettomasti estetä viraston toiminnan ja palvelujen kehittämistä digitalisaation keinoin.
Valiokunta toteaa kuitenkin, että tällaiset muutokset on hyvän lainvalmistelutavan vuoksi
perusteltua arvioida erikseen. 

Valiokunta pitää myönteisenä, että valtiovarainministeriössä arvioidaan parhaillaan, mi-
ten uuden viraston toiminnassa hyödynnetään maistraatin tunnettuutta perinteisenä insti-
tuutiona. Valiokunnan käsityksen mukaan maistraatti-brändiä voidaan ja sitä tulee hyö-
dyntää ainakin osin uuden viraston palveluissa ja viestinnässä. 

Arvoisa puhemies! Valiokunta puoltaa hallituksen esitykseen sisältyvien lakiehdotus-
ten hyväksymistä pääosin muuttamattomina mutta ehdottaa eräitä lakiteknisiä muutoksia
viiteen lakiehdotukseen sekä kahden uuden lakiehdotuksen hyväksymistä aiemmin hyväk-
syttyjen lakimuutosten huomioonottamiseksi. Valiokunnan mietintö on yksimielinen. 

16.25 Hanna Huttunen kesk: Arvoisa puhemies! Kuluvan syksyn aikana on käyty vään-
töä maistraattien palvelu- ja toimipaikkaverkostosta tilanteessa, jossa nykyisen Väestöre-
kisterikeskuksen ja maistraatin toiminnot yhdistetään uuteen Digi- ja väestötietovirastoon
1.1.2020 alkaen. Maistraattien toimipisteitä eri puolilla Suomea on tällä hetkellä yhteensä
38. Valtiovarainministeriön virkamiesesitykseen oli kuitenkin kirjattu, että niistä vain 18
toimipaikan jatkuminen olisi kirjattu valtioneuvoston asetukseen. Loppujen 20 toimipai-
kan osalta päätösvalta niiden kohtalosta olisi ollut uuden viraston omassa päätösvallassa il-
man, että niihin olisi voitu poliittisesti vaikuttaa. Eli suomeksi sanottuna valtioneuvoston
2



Pöytäkirjan asiakohta PTK 59/2019 vp
asetuksessa toimipisteet olisivat olleet turvassa vain 18 kaupungissa. Loppujen kohdalla
oli ilmeinen riski niiden lakkauttamisesta virkamiespäätöksenä. Tämä olisi tarkoittanut jäl-
leen lisää palvelujen keskittämistä. 

Me keskustapuolueena haluamme turvata laadukkaat palvelut joka puolella maata. Täs-
tä syystä esityksestämme mietintöön lisättiinkin lause: ”Eduskunta edellyttää hallituksen
huolehtivan Digi- ja väestötietoviraston laadukkaiden palveluiden saatavuuden turvaami-
sesta koko maassa ottaen huomioon muun muassa käyntiasioinnin tarpeet, tietoteknisen
laitteiston tai käyttäjäosaamisen puutteet osalla väestöä, ikääntymisestä tai sairauksista
johtuva viranomaisasioinnin vaatiman toimintakyvyn aleneminen sekä kielellisten palve-
luiden saatavuuden tarpeet molemmilla kansalliskielillä ja saamen kielellä.” Kuten jo äs-
ken todettiin, valiokuntamme oli tästä täysin yksimielinen.

On kansalaisten yhdenvertaisuuden kannalta erittäin tärkeää, että kaikkialla Suomessa
on palveluja kohtalaisen etäisyyden päässä myös jatkossa. Mielestäni kaikista tai ainakin
suurimmasta osasta toimipaikkaverkostoihin liittyvistä päätöksistä olisi jatkossa järkevää
päättää valtioneuvoston asetuksissa koko hallituksen yhteisellä päätöksellä.

Arvoisa puhemies! Vielä lopuksi haluan sanoa, että Digi- ja väestötietoviraston nimeksi
kannattaisi laittaa edelleen maistraatti. Kömpelöt sanahirviöt eivät ole omiaan lähentä-
mään kansalaisia ja valtionhallintoa. Vai miltä tuntuisi mennä vaikka naimisiin paikassa,
jonka nimi on rennosti Digi- ja väestötietovirasto?

16.28 Pekka Aittakumpu kesk: Arvoisa puhemies! Haluan omalta osaltani kiittää valio-
kuntaa siitä, että se, aivan kuten juuri kuulimme edustajan kautta, edellyttää hallituksen
huolehtivan maistraattipalveluiden eli Digi- ja väestötietoviraston palvelujen saatavuuden
turvaamisesta koko maassa. Nyt maistraattipalveluita tulee jatkossakin olemaan saatavilla
myös seutukaupungeissa ja maaseudulla.

Erityisen merkittävä on myös valiokunnan kannanotto siitä, että on otettava huomioon
se, että kaikki eivät voi asioida diginä verkossa vaan tarvitsemme myös henkilökohtaista
käyntimahdollisuutta maistraatissa. Vaikka nykyään palveluita saa ja täytyykin saada hoi-
taa internetin kautta, on kuitenkin palveluja lähellä tarjoavien toimipaikkojen merkitys
edelleen erittäin tärkeä. Kaikilla ei ole ensinnäkään osaamista tai toisaalta mahdollisuutta
käyttää tietokonetta, eikä henkilökohtaista neuvontaa pysty aina korvaamaan myöskään
puhelinpalvelulla. Laaja toimipaikkaverkosto ja sen turvaaminen palvelevat asukkaita,
mutta on huomioitava myös se, että se myös työllistää alueella, kun valtion paikallishallin-
non tiheä palveluverkosto on läsnä alueella, ja se antaa myös sille alueelle viestin, että val-
tionhallinto on läsnä ja että meistä halutaan pitää huolta. Nämä ovat juuri sitä pienestä ih-
misestä huolehtimista, jota me tässä maassa kaikkialla tarvitsemme.

16.30 Mari-Leena Talvitie kok: Arvoisa puhemies! Käsittelyssämme on siis hallituksen
esitys, joka sisältää lainsäädäntömuutoksia, jotka koskevat Väestörekisterikeskukseen,
maistraattiin ja Itä-Suomen aluehallintovirastoon liittyviä asioita. Tämä varsinainen paket-
ti hyväksyttiin jo viime kaudella, ja nyt sitten on tarkentava hallituksen esitys. Hallintova-
liokunnassa tätä olemme käsitelleet, ja kuten meidän puheenjohtajamme, edustaja Purra,
tässä äsken toi esiin valiokunnan kantaa, joka yksimielisesti siellä hyväksyttiin, niin on tie-
tenkin tärkeää, että tämä hallituksen esitys parantaa näitten sähköisten palvelujen saata-
vuutta ja myöskin yhdenmukaistaa käytäntöjä ja prosesseja.
3



Pöytäkirjan asiakohta PTK 59/2019 vp
Keskustelimme valiokunnassa aika paljon myöskin maistraateista ja Digi- ja väestötie-
toviraston nimestä. Mutta kun sitä käsiteltiin ja siitä keskusteltiin myöskin jo viime kau-
della, todettiin, että ei se mikään paras mahdollinen ole, mutta kun taustalla on myöskin ni-
mikilpailua ja niin edelleen, niin tällä nyt kuitenkin mennään. Valiokunta kuitenkin toi täs-
sä mietinnössään esiin tähän nimeen liittyen sen, että me pidämme myönteisenä, että val-
tiovarainministeriössä parhaillaan arvioidaan, miten uuden viraston toiminnassa voitaisiin
hyödyntää jatkossakin maistraatin tunnettuutta perinteisenä instituutiona. Valiokunnan kä-
sityksen mukaan tätä maistraatti-nimeä voidaan ja tuleekin hyödyntää ainakin osin uuden
viraston palveluissa ja asiakasviestinnässä.

Yksi asia myöskin, mistä valiokunta keskusteli aika paljon, oli nämä erilaiset ikärajat,
jotka liittyvät digiasioihin tai sähköisiin palveluihin ja erityisesti siihen, minkä ikäiset lap-
set ja nuoret pystyvät käyttämään sähköisiä palveluita ja minkä ikäisten lasten ja nuorten
vanhemmat ja huoltajat myöskin pystyvät sitten näkemään lapseen liittyviä asioita. Ja va-
liokunta haluaa kiinnittää huomiota ”lainsäädännön kehittämisen näkökulmasta myös ala-
ikäisen lapsen ja tämän huoltajan asiointiin erilaisissa digitaalisissa kanavissa, joissa käy-
tetään palvelusta riippuen erilaisia ikärajoja”. ”Tietosuoja-asetuksen 8 artiklan 1 kohdan
mukaan henkilötietojen käsittelyn perustuessa suostumukseen ja kun kyseessä on tietoyh-
teiskunnan palvelujen tarjoaminen suoraan lapselle, niin lapsen henkilötietojen käsittely
on lainmukaista, jos lapsi on vähintään 16-vuotias.” Jäsenvaltiot voivat säätää tätä tarkoi-
tusta koskevasta alemmasta ikärajasta, ja kun viime kaudella tehtiin tätä tietosuoja-asetus-
ta, niin silloin käytiin aika suurta keskustelua, onko se 13, 14 vai 15, ja päädyttiin sitten tä-
hän 13 vuoteen. Ja valiokunta on silloin sen tietosuojalain säätämisen yhteydessä toden-
nut, että ikärajojen asettaminen sinänsä on jo lähtökohtaisesti varsin haastavaa lasten ja
nuorten yksilöllisen kehittymisen kannalta. Tärkeänä nähdään, että lapsen huoltajan tie-
donsaanti turvataan asianmukaisesti, mutta sitten myöskin lapsen ja nuoren oikeus hyö-
dyntää tietoyhteiskunnan palveluita ja osallistua digitaaliseen kulttuuriin ja sähköisten pal-
veluiden käyttämiseen pitää tietenkin mahdollistaa eikä sitä voi tarpeettomasti rajata.

Arvoisa puhemies! Mitä sitten tulee tähän keskusteluun meidän valiokunnan yksimieli-
sesti hyväksymästä lausumaehdotuksesta, niin koska tässä kokonaisuus tulee valtakunnal-
liseksi ja nyt sitten tulevaisuudessa Digi- ja väestötietovirastossa voidaan alueellisten pal-
veluiden painetta myöskin jakaa sillä tavalla, että jos jollain toisella alueella on paljon pal-
veluita tarvitsevia ja toisessa osassa ei taas sitten sillä hetkellä ole, niin — tämähän mah-
dollistaa sen — palveluita pystytään myöskin paikasta ja ajasta riippumatta tarjoamaan ja
käyttämään, niin valiokunta näki tarpeelliseksi tämän saatavuuden varmistamiseksi esittää
lausumaa eduskunnalle: "Eduskunta edellyttää hallituksen huolehtivan Digi- ja väestötie-
toviraston laadukkaiden palvelujen saatavuuden turvaamisesta koko maassa ottaen huo-
mioon muun muassa käyntiasioinnin tarpeet, tietoteknisen laitteiston tai käyttäjäosaami-
sen puutteet osalla väestöä, ikääntymisestä ja sairauksista johtuva viranomaisasioinnin
vaatiman toimintakyvyn aleneminen sekä kielellisten palvelujen saatavuuden tarpeet mo-
lemmilla kansalliskielillä ja saamen kielellä."

Arvoisa puhemies! Vaikka edustaja Huttunen tuossa toi äsken puheensa alkupuolella
esiin, että on koko syksyn ollut vääntöä näistä maistraattien toimipaikoista, niin täytyy sa-
noa, että valiokunnassa ei ole ollut kyllä minkäänlaista vääntöä liittyen tähän asiaan. Me
olemme kaikki olleet tässä asiassa täysin yksimielisiä. Pyysimme asetusluonnosta valtio-
varainministeriöstä ja yksimielisesti keskustelimme tästä palveluiden saatavuudesta ja yk-
simielisesti totesimme, että olisiko tässä lausuman paikka, ja sekin hyväksyttiin yksimieli-
4



Pöytäkirjan asiakohta PTK 59/2019 vp
sesti. Että en valiokunnan varapuheenjohtajana mitenkään tunnistanut tätä edustaja Huttu-
sen ”koko syksyn ajan ollutta vääntöä”.

16.36 Anu Vehviläinen kesk: Arvoisa puhemies! Olin viime vaalikaudella vastuuminis-
teri, joka esitteli täällä salissa lain, joka hyväksyttiin helmikuussa 2019, jossa siis tosiaan-
kin maistraatit ja Väestörekisterikeskus laitettiin yhteen. 

Ensinnäkin totean tästä nimiasiasta, että aina silloin, kun laitetaan uusia kokonaisuuksia
yhteen, on vaikea löytää hyvää ytimekästä suomenkielistä nimeä, niistä helpolla tulee sa-
nahirviöitä. Tätäkin valmistelimme muun muassa niin, että pyysimme Kotukselta eli Ko-
timaisten kielten keskukselta tästä lausuntoa, mutta ei sieltäkään kovin yksinkertaisia ni-
miehdotuksia tullut, ja tämä sitten ministeriössä muotoiltiin Digi- ja väestötietovirastoksi.
Jaan sen käsityksen, mitä täällä puheenvuoroissa on tullut, siitä, että maistraatti on nimenä
tämmöinen historiallinen ja perinteinen nimi, enkä pitäisi ollenkaan huonona, jos sitä jat-
kossa, kun nämä nyt todellakin yhdistyvät, voitaisiin käyttää myös tavallaan "aputoimini-
menä" osoittamaan, missä näitä maistraattien palveluksia kaiken kaikkiaan on.

Olen iloinen siitä, että valiokunta on tehnyt tämän yksimielisen lausuman, jossa kerro-
taan minun mielestäni hyvällä tavalla, että halutaan turvata koko laajassa Suomessa val-
tionhallinnon palveluita eli tässä kohtaa erityisesti maistraatteja. Kiinnitin huomiota myös
tähän edustaja Talvitien esille ottamaan asiaan siitä, mitenkä tämä uusi virasto on valtakun-
nallinen. Se antaa sillä tavalla tietysti mahdollisuuksia, että jos jossain päin maistraatin toi-
mipaikassa on ruuhkaa, niin sinne voidaan antaa myös apua näissä asioissa. Se on hyvä
asia, mutta se ei sulje pois laisinkaan sitä, etteikö meillä pitäisi olla kohtuullisen tiheä toi-
mipaikkaverkko näissä asioissa, ja sen takia pidän hyvänä, että tämä lausuma todellakin on
tähän laitettu.

Sitten haluan todeta yleisemmällä tasolla sen, että kun me tiedämme, että itse asiassa jo
pidemmän aikaa on meidän valtionhallinnon verkostoa paikallisesti tai alueellisesti pie-
nennetty, niin ymmärrän erittäin hyvin, että kansalaisten luottamus sekä valtioon että myös
poliittiseen päätöksentekoon horjuu tällaisten päätösten myötä eli tulee kokemus siitä, että
palvelut karkaavat yhä etemmäksi. Kaikilla ei tosiaankaan ole mahdollisuutta niitä hoitaa
digin kautta, ja sen takia on tärkeätä, että on myös fyysistä asiointia.

Itse asiassa tämä kehitys, missä nytten ollaan, on tapahtunut useiden oikeastaan vuosi-
kymmenten ja useiden hallitusten aikana. Viime vaalikaudella alueellistamisen koordinaa-
tiotyöryhmä teki selvityksen valtionhallinnon paikallistoimipisteiden kehityksestä useam-
man hallituskauden ajalta. Se kertoi karusti sen, että niitä toimipaikkoja ei ole vähennetty
yleensä koskaan maakuntakeskuksista, kaupungeista vaan toimipaikkojen vähentäminen
on yleensä tapahtunut maakuntien toiseksi, kolmanneksi ja neljänneksi suurimmista kau-
pungeista tai seutukeskuksista. Sen me kaikki tiedämme täällä kansanedustajina, että tästä
tulee erittäin paljon palautetta.

Sen haluan todeta, että vielä muutama kymmenen vuotta sitten aika monessa kohtaa lais-
sa säädettiin siitä, missä ne toimipaikat on. Sitten mentiin yhä enemmän siihen, että ruvet-
tiin säätämään valtioneuvoston asetuksissa, ja sitten mentiin myös siihen, että on ministe-
riöitten asetuksia, ja sitten edelleen, että on viraston omia työjärjestyksiä, joissa näistä toi-
mipaikoista säädetään. Näissä edellisissä puheenvuoroissa on jo tullut esille, että tässä on
tietynlainen ongelma. Minä otan esimerkin. On ihan mikä tahansa valtion virastoa koskeva
päätös, niin me täällä säädämme lain, sitten me yleensä siinä lain säätämisen yhteydessä
annamme asetuksenantovaltuutuksen ja emme välttämättä aina tiedä, mihinkä se johtaa.
5



Pöytäkirjan asiakohta PTK 59/2019 vp
Meillähän pitäisi täällä aina lain yhteydessä olla käsittelyssä sitä koskeva asetus, mistä me
annamme sen asetuksenantovaltuuden. Aina näin ei ole. Pidän hyvänä sitä, että hallintova-
liokunta on tässä kohtaa myös itse halunnut katsoa sitä asetusluonnosta, joka tehdään vasta
sen lain hyväksymisen ja vahvistamisen jälkeen. 

Tämä kehitys on mennyt siihen, että me kansanedustajina tavallaan kannamme kyllä sen
poliittisen vastuun siitä, jos on etäännytetty ja laitettu alemmille säädöstasoille se toimipai-
koista säätäminen. Eli käytännössähän, jos se ei ole siellä valtioneuvoston asetuksessa,
joka hyväksytään valtioneuvoston yleisistunnossa, sitten se voi olla siellä viraston työjär-
jestyksessä ja yksittäinen virkamies, yleensä sen viraston johtaja, päällikkö, voi tehdä sit-
ten sen mukaisesti niitä toimipaikkaratkaisuja. Hän ei kyllä koskaan tule siitä julkisuudes-
sa niin sanotusti takkiinsa ottamaan, vaan siitä ottaa takkiinsa edustaja Talvitie tai kuka
aina milloinkin, kenen alueelle näitä päätöksiä tulee. Sen takia minusta on erittäin tärkeää
ja toivoisin, että eduskunnan kaikissa valiokunnissa, koska tämä koskee kaikkia — hallin-
tovaliokunnassa on totta kai paljon valtionhallintoon liittyvää päätöksentekoa, mutta mo-
nissa muissakin valiokunnissa on asioita, joissa käsitellään toimipisteverkkoja — edusta-
jat ovat hereillä näissä kysymyksissä ja me ymmärrämme, mitä tarkoittaa se, kun annetaan
asetuksenantovaltuus, ja sitten hallituksen piirissä entistä enemmän ymmärretään, kun teh-
dään valtioneuvoston asetuksia tai sitten tehdään ministeriöitten asetuksia, että siellä hy-
vin harkiten, hyvin vähäisesti annetaan toimipaikoista mahdollisuutta päättää työjärjestyk-
sessä.

16.42 Pasi Kivisaari kesk: Arvoisa herra puhemies! Suuri kiitos kaikille edustajille, hal-
lintovaliokunnan jäsenille asian kirkkaasta ja hyvästä esittelystä. 

Valtion paikallishallintoon kuuluvat poliisilaitokset, maistraatit, ulosottovirastot, syyt-
täjävirastot, työ- ja elinkeinotoimistot, verotoimistot, Tulli ja oikeusaputoimistot. Vaikka
nykyisin palveluita saa ja asioita voi aina hoitaa internetin kautta, on palveluita lähellä tar-
joavien toimipaikkojen merkitys edelleen tärkeä. Kaikilla ei ole välttämättä osaamista tai
edes mahdollisuutta käyttää tietokonetta, eikä henkilökohtaista neuvontaa korvaa puhelin-
palvelukaan. Paitsi että laaja toimipaikkaverkosto palvelee alueen asukkaita ja työllistää,
niin valtion paikallishallinnon tiheä palveluverkosto myös antaa alueille viestin, että valtio
on läsnä ja valtio välittää. 

Toimipaikkaverkostosta päättämisessä on olemassa jonkinlainen valuvika, aivan kuten
edustaja Vehviläinen ansiokkaasti totesi. Siis valtion paikallishallinnon toimipaikkaver-
kosto määritellään nykyisin joko valtioneuvoston asetuksessa, ministeriön asetuksessa tai
viraston omana päätöksenä. Käytännössä siis vaikkapa sisäministerin päätöksillä on voitu
sulkea poliisiasemia, oikeusministerin päätöksillä on voitu päättää uusi merkittävä viras-
ton toimipaikka tai puheena olevassa tapauksessa viraston pääjohtaja olisi voinut sulkea
toimipaikkoja. Siksi olisi järkevää, että kaikki toimipaikkaverkostot päätettäisiin jatkossa
valtioneuvoston asetuksessa, siis koko hallituksen päätöksellä.

16.45 Merja Mäkisalo-Ropponen sd: Arvoisa puhemies! Digitaalisten palveluiden ke-
hittäminen on tärkeä asia, mutta on hyvä muistaa, että meillä on tälläkin hetkellä lähes mil-
joona kansalaista, jotka eivät voi, pysty tai osaa käyttää digitaalisia palveluita, ja siksi di-
gipalveluiden kehittämisen rinnalla on pidettävä huolta myös puhelimitse ja kasvotusten
annettavista palveluista ja myös niiden laadusta. Tämän varmistamiseksi tämä valiokun-
nan lausumaehdotus on erittäin kannatettavaa. Meillä on ollut välillä sellainen, miten sa-
6



Pöytäkirjan asiakohta PTK 59/2019 vp
noisin, digihypetyksen vaihe, jossa rinnakkaisten palvelujen kehittäminen on jäänyt liian
vähäiseksi, kun on siirrytty näihin digipalveluihin suoraan. Samoin on erittäin tärkeää, että
myös tämä palvelujen turvaaminen joka puolella Suomea on kirjattu tuohon lausumaan.

Näistä digipalveluista vielä sen verran, että toivottavasti niiden kehittämisessä otetaan
nykyistä enemmän myös saavutettavuus huomioon, sillä digipalveluitakin voidaan kehit-
tää joko helpommin tai vaikeammin käytettäviksi. Olen kyllä valitettavasti huomannut,
että usein digipalveluita kehitettäessä saavutettavuus edelleen unohtuu, eli niitä kehitetään
jotenkin insinöörien näkökulmasta käsin, ja se käyttäjän näkökulma liian usein unohtuu, ja
tähän pitäisi nyt kiinnittää erityistä huomiota.

Lopuksi, arvoisa puhemies: Kyllä minäkin toivon, että voisimme edelleen jatkossakin
puhua maistraateista. Se on erittäin perinteinen ja tunnettu nimi, ja kansalaiset tietävät ja
tunnistavat hyvin maistraatit, ja on surullista, jos jatkossa tämä arvokas nimi poistuu käy-
töstä.

16.47 Kimmo Kiljunen sd: Arvoisa puhemies! Suoraa jatkoa edustaja Mäkisalo-Roppo-
sen puheenvuorolle: yhdyn kaikkiin näihin, mukaan lukien siihen, että miksi tämmöinen
digi- ja väestöpalveluvirasto — sekö tämä oli nimeltään, vai mistä kammottavasta nimestä
olikaan kysymys, ja se tietysti lyhennetään sitten jossain vaiheessa etukirjaimilla ja tulee
yksi lyhenne lisää — kun meillä on klassinen maistraatti olemassa. Olen hyvin vahvasti
tässä nimikysymyksessä tätä mieltä.

Mutta minun varsinainen puheenvuoroni liittyy samaan aiheeseen, mistä täällä on
useampikin puheenvuoro jo käytetty, eli tähän digisyrjäytymiseen. Suomalainen yhteis-
kunta nyt on ikään kuin lähtenyt mittautumaan sillä, että me olemme kehityksen kärjessä
näiden digipalvelujen kehittämisessä. Kaikki siirretään digitaaliseen formaattiin. Systeemi
on läpitunkeva koko yhteiskunnan. En voi sinänsä sitä arvostella, koska se on varmaankin
tulevaisuutta jossakin muodossa joka tapauksessa, että yhä enemmän tämä verkkojen kaut-
ta toimiminen tulee osaksi meidän elämänmuotoamme. Mutta ainakin tässä siirtymävai-
heessa täytyy huomioida se, että meillä on väestössä iso ryhmä, joka ei kykene näitä pal-
veluja käyttämään. Heitä on myöskin tulevaisuudessa, silloin me puhumme mahdollisesti
ihmisistä, joilla on fyysisiä ongelmia tämä tehdä, mutta tällä hetkellä meillä on ihan yksin-
kertaisesti ikääntymiseen liittyvä todellisuus siinä, että ihmiset elävät toisenlaisessa todel-
lisuudessa kuin mikä tämä maailma tällä hetkellä on.

Minulla on tässä Tilastokeskuksesta aivan tuore tilasto, joka koskee yli 65-vuotiaiden
väestönosaa ja sitä, missä määrin heillä on matkapuhelimia ja tietokoneita käytettävissään.
Aloitetaan yli 75-vuotiaista: yli 75-vuotiaista lähes 80 prosentilla — 77 prosentilla yli 75-
vuotiaista Suomen kansalaisista — ei ole tietokonetta. 88 prosentilla ei ole tablettia, eli 90
prosentilla ei ole tablettiakaan. Ja on jopa niin, että kaikista yli 75-vuotiaista16 prosentilla
ei ole edes matkapuhelinta, eli he ovat tällä tavalla syrjäytyneet tästä modernista tekniikas-
ta aivan aidosti. 65—75 vuoden välissä olevista ihmisistä 40 prosentilla ei ole tietokonetta.
Meillä on tällä hetkellä 300 000 yli 65-vuotiasta ihmistä, joilla ei ole tietokoneita eikä tie-
tokoneen käyttöön liittyviä valmiuksia olemassa. Jos me siirrämme peruspalvelut nyt tie-
tokonepohjaisiksi digimaailmaan, meillä on iso joukko ihmisiä, jotka pudotetaan kyydistä
pois. Tämä on aitoa ikäsyrjintää, arvoisa puhemies, aitoa ikäsyrjintää. Ja tässä suhteessa
meidän täytyy eduskunnassa olla erittäin tarkkoja, että tämä digihypetys, niin kuin tätä ter-
miä käytettiin ihan oikein, saadaan sillä tavalla pysähtymään, että kunnioitamme ihmisten
kykyä olla kehityksessä mukana. Heillä on oikeus tiettyihin peruspalveluihin, ja ne täytyy
7



Pöytäkirjan asiakohta PTK 59/2019 vp
kaikille ihmisille pystyä takaamaan luonnollisella tavalla, eikä voi mennä digimaailman
ehdoilla, teknologian ehdoilla, vaan on mentävä ihmisten ehdoilla. Arvoisa puhemies, al-
leviivaan tätä.

16.50 Arja Juvonen ps: Arvoisa herra puhemies! Myös perussuomalaiset ovat sitä miel-
tä, että ihmisen ehdoilla on mentävä eteenpäin näissä digiasioissa. [Kimmo Kiljunen: Liit-
tykää demareihin! Täällä on ilman muuta tämä henki!] — Ei tarvitse liittyä mihinkään
muualle, kun me tiedämme sen ja näemme sen ja koemme tuolla kentällä. — Elikkä perus-
suomalaiset ovat sitä mieltä, että virastokielen ja digikielen tulee säilyä sellaisina, että me
kaikki voimme niitä ymmärtää.

Arvoisa puhemies! Tämä valiokunnan lausumaesitys on hyvä: ”Eduskunta edellyttää
hallituksen huolehtivan Digi- ja väestötietoviraston laadukkaiden palvelujen saatavuuden
turvaamisesta koko maassa ottaen huomioon muun muassa käyntiasioinnin tarpeet, tieto-
teknisen laitteiston tai käyttäjäosaamisen puutteet osalla väestöä, ikääntymisestä tai sai-
rauksista johtuva viranomaisasioinnin vaatiman toimintakyvyn aleneminen sekä kielellis-
ten palvelujen saatavuuden tarpeet molemmilla kansalliskielillä ja saamen kielellä.” Erityi-
sesti ikääntyneet ovat täällä nousseet monessa puheenvuorossa esille. 

On mainittu myös selkokieli, joka aina silloin tällöin nousee esille keskusteluissa. Min-
kä takia virastokieli ei voisi olla myös selkokieltä? Miksi digikieli ei voisi olla selkokieltä?
Miksi me täällä eduskunnassa emme voisi puhua selkokielellä? Noin 650 000 ihmistä, eli
liki miljoona, tarvitsee Suomessa selkokieltä. Selkokieltä tarvitsee enemmän ihmisiä kuin
Helsingissä on asukkaita. Tämä tieto tuli esille Ylen uutisissa. Meillä on ikääntyneitä, lu-
kihäiriöisiä, on afaatikkoja, ADHD:stä kärsiviä ihmisiä, on autismin kirjosta kärsiviä hen-
kilöitä, jotka tarvitsevat selkokieltä, ja erityisesti näissä digipalveluissa asiat voivat olla hy-
vin vaikeita.

Se, että palvelut säilyvät helposti tavoitettavina eivätkä vaadi kaikki tietokonetta tai säh-
köistä maailmaa, on erittäin tärkeää. Ikääntyneiden kohdalla oli hämmästyttävää kuulla
näitä edustaja Kiljusen kertomia lukuja, mitkä olivat todella tärkeitä, ja siinä mielessä on
erittäin hyvä, että nostitte ne esille: 300 000 ihmistä, [Kimmo Kiljunen: Aikuisia ihmisiä!]
joilla ei ole tietokonetta eikä välttämättä edes tätä kännykkää, ja nämä ovat myös hanka-
lasti käytettäviä. Kyllä meidän täytyy eduskunnassa tehdä kaikkemme sen eteen, että ikä-
väestön ääni kuuluu ja puhumme myös täällä selkokielellä. Muistan ensimmäisen täysis-
tuntopuheenvuoroni täällä tällä kaudella, kun myös kerroin, että olin selkokielisessä pa-
neelissa eduskuntavaalien alla, ensimmäisessä kautta aikain Ylellä järjestetyssä. Oli aika
mielenkiintoista huomata, miten vaikeaa se selkokieli oikeasti on puhua. Siellä oli kuunte-
lijoina henkilöitä, jotka sitten näyttivät punaisella lapulla tai vihreällä lapulla, onnistuiko
siinä selkokielisyydessä. 

Joskus olen ajatellut, että voi kun täällä eduskunnassakin voisi selkokieltä käyttäessään
käyttää 2 minuutin mittaisen puheenvuoron sen 1 minuutin sijaan, koska silloin varmasti
puhuisi rauhallisesti ja hitaasti niin, että kaikki kuulijat [Kimmo Kiljunen: Aikuisia ihmi-
siä!] siellä ruutujen tai television ääressä ymmärtäisivät, mitä me täällä puhumme. Olenkin
jättämässä tästä selkokielisyyteen liittyvästä asiasta kirjallisen kysymyksen ministerille
tiedustellakseni, miten voimme edistää selkokielisyyttä niin virastokielessä kuin näissä di-
gipalveluissa kautta Suomen. 

Selkokielisyyteen liittyy muuten myös se, että puheenvuoro ei olisi liian pitkä, niin lo-
petan tämän puheenvuoroni siis tähän. — Kiitos.
8



Pöytäkirjan asiakohta PTK 59/2019 vp
16.54 Mari-Leena Talvitie kok: Arvoisa puhemies! Palaan vielä tuohon palveluiden saa-
tavuuteen paristakin näkökulmasta. 

Ensinnäkin olemme aika paljon puhuneet hallintovaliokunnassa viime kaudella tästä
palveluiden esteettömyydestä. Silloin, kun asiat ovat yksinkertaisia ja yleisiä ja noudatta-
vat niin sanottua normaalipolkua, sähköinen asiointi on nopeaa, sujuvaa, käyttäjäystäväl-
listä ja helppoa ja niin edelleen, mutta aina sen sähköisen asioinnin tueksi tarvitaan myös
puhelinpalvelua, henkilökohtaista neuvontaa, mahdollisuutta asioida fyysisesti. Me emme
koskaan pääse semmoiseen Suomeen — vaikka itsekin diplomi-insinööri olen ja näiden
asioiden kanssa ollut tekemisissä — jossa kaikki asiointi olisi meidän Digi- ja väestötieto-
virastossamme pelkästään sähköistä asiointia.

Sitten tuosta viime kauden digi- ja kuntaministeri Vehviläisen esiin ottamasta asiasta,
nimittäin tästä asetuksenantovaltuudesta, mikä eduskunnalla on toimipisteiden osalta: Se
on iso valtuutus, ja monessa kohdassa olen nyt huomannut, että asetusta ei olekaan siellä
hallituksen esityksessä, ja se on nimenomaan sellainen asia, johon meidän kaikkien kan-
sanedustajien on valiokuntatyössä tärkeätä puuttua. Meillä on kuitenkin oikeus kysyä siel-
tä ministeriöstä, minkälainen asetus on tulossa, ja siinä mielessä on sitten myöskin se vas-
tuu, koska tiedetään, että toimipisteissä ihmisillä on erilaisia taustoja, ja kun itse tulen Ou-
lusta, niin tiedän myöskin sen, että kauas on pitkä matka, mutta lähelle on joskus vielä pi-
dempi matka. Elikkä kun sanotaan, että joku on jossain kaukana, niin se tuntuu mielikuvis-
sa olevan kaukana. Olen kuullut, että esimerkiksi Helsingissä virastossa työskentelevät ih-
miset pitävät Pasilaa kovin kaukaisena, jos toimipiste on Pasilassa tai jos Helsingistä pitää
mennä Pasilaan tai jos Helsingistä pitää mennä Espooseen, mutta monesti oululaisille, jot-
ka tulevat kokouksiin ja muihin Helsinkiin, se matka on ihan suhtkoht lyhyt. Elikkä poliit-
tisesta vallasta ja vastuusta, joka meillä täällä eduskunnassa on, siihen asetuksenantoval-
tuuteen liittyen: niin kuin Vehviläinen toi esiin, poliittinen vastuu on meillä.

Sitten vielä ihan loppuun lyhyesti: Helpotan edustaja Mäkisalo-Ropposen ja myöskin
Kiljusen esille nostamaa huolta tästä maistraattien nimestä. Valiokunta tosiaan yksimieli-
sesti totesi, että me kannustamme siihen, että maistraatit voivat ja että niiden tuleekin hyö-
dyntää, ainakin osin, uuden viraston palveluissa tai asiakasviestinnässä maistraatti-nimeä
ja nimenomaan tätä perinteistä tunnetta uutena [Puhemies koputtaa] instituutiona.

16.57 Hanna Holopainen vihr: Arvoisa puhemies! Nyt on käyty hyvää keskustelua sekä
tässä salissa että tuolla hallintovaliokunnassa tästä Digi- ja väestötietovirasto -asiasta, ja on
ollut tosi hienoa huomata, kuinka tämmöinen asiakaslähtöisyys on ollut lähtökohta meille
kaikille. Useasti, kun kehitetään toimintaa, sitten vauhdissa meinaa se asiakasnäkökulma
hävitä, ja kuitenkin se tärkein syy, miksi nämä palvelut ovat olemassa, on nimenomaan asi-
akkaat ja se, että asiointi sujuu.

Kiitos edustaja Kiljuselle hyvästä muistutuksesta siitä, että kaikki eivät vielä ole digina-
tiiveja Suomessakaan ja meidän pitää huolehtia siitä, että kaikille julkiset palvelut ovat
yhtä lailla saavutettavissa. Tätä muistutusta varmaan tarvitaan jatkossakin monessa eri yh-
teydessä. 

Kun nyt tätä asiaa on tässä käsitelty ja tähän perehtyy, niin tässä hyvin huomataan se,
että tässä pyritään sekä siihen, että toimintatapoja ja prosesseja voidaan kehittää ja yhden-
mukaistaa, että sitten samalla siihen, että ei tingitä siitä, että palvelut ovat edelleenkin saa-
vutettavissa ja että niiden täytyy olla esteettömästi käytettävissä ja myös tämmöinen alu-
9



Pöytäkirjan asiakohta PTK 59/2019 vp
eellinen yhdenvertaisuus toteutuu. Se oli valiokunnassa, kuten tässä on aiemmin jo kuultu,
ihan keskeinen lähtökohta, ja yksimielisesti siellä tätä nostimme esiin. 

On tärkeää, että tässä nyt digitaalisuuden myötä pystytään totta kai näitä prosesseja ke-
hittämään ja tulee tämmöinen valtakunnallinen toimialue, joka mahdollistaa sitten muun
muassa henkilöstön paremman erikoistumisen ja sen, että henkilöstöresurssi on tehok-
kaammassa käytössä. Mutta se ei mitenkään poissulje sitä mahdollisuutta, että kuitenkin
pidettäisiin kiinni asiointipisteistä, tästä toimipaikkaverkosta. Jää nyt nähtäväksi, kuinka
hyvin se sitten tulee käytännössä toteutumaan ja nämä resurssit siihen riittävät, mutta aina-
kin itse toivoisin, että tämä olisi nyt esimerkki, että jatkossakin tätä työtä edelleenkin to-
teutettaisiin tällä samalla tavalla, kun valtion palveluita kehitetään, ja ehkä yhä enemmän
pystyttäisiin miettimään myös semmoisia yhteispalvelupisteitä, joissa sitten erilaiset val-
tion virastojen palvelut voisivat toimia samassa pisteessä, jotta edelleenkin pystytään huo-
mioimaan se, että hyvin usein ihmiset tarvitsevat myös sitä ihmiskontaktia, eivätkä pelkäs-
tään sähköiset välineet ole siinä riittäviä.

Paljon tosiaan tämä nimi on herättänyt keskustelua. Sen lisäksi, että se tuntuu hyvin
kömpelöltä ja kankealta ja näin, kyllähän se on myös osa esteettömyyttä. Kun miettii sitä,
kuinka helposti ihmiset mieltävät, mistä virastosta mitäkin palvelua saa, niin kyllä se nimi
on siltäkin osin ihan keskeinen eikä pelkästään siinä, että tämä on erittäin kömpelön kuu-
loinen ja kielellisesti kankea nimi. Kyllä tässä nyt sitten toiveissa on, että jatkossa kuiten-
kin maistraatti brändinimenä pystyisi edelleenkin säilymään. Kiitos edustaja Vehviläiselle
taustoituksesta, että mikä tässä on takana, koska tosiaan valiokunnassakin paljon tästä kes-
kusteltiin ja ihmeteltiin kovasti, että tämmöiseen nimeen ollaan päädytty. Vähän siellä sit-
ten huvittikin se, kun saatiin selvennys siitä, että tässä on ollut nimikilpailu takana, ja mie-
tittiin, kuinka huonoja ne muut ehdotukset, jotka tässä ovat hävinneet, ovat mahtaneet olla,
kun tämä on ollut sitten se paras. Mutta toki tässä on varmasti ihan paljon työtä tehty ja
näin, mutta toivotaan, että maistraatti-nimi jatkossa löytyy edelleen. — Kiitos. 

17.01 Merja Mäkisalo-Ropponen sd: Arvoisa puhemies! Kiitos edustaja Juvoselle siitä,
että otitte tämän selkokielen vielä ihan erikseen esille. Selkokielihän on osa sitä esteettö-
myyttä ja saavutettavuutta, mutta siitä vielä toistaiseksi vähemmän puhutaan, koska esteet-
tömyys ymmärretään liian usein edelleenkin vain pelkästään liikuntaesteettömyytenä,
vaikka se on kaikkien aistien huomioimista. Selkokieli on erittäin oleellinen osa tätä koko-
naisesteettömyyttä. Meillähän arvioidaan olevan jopa 700 000 ihmistä, jotka hyötyisivät
selkokielestä. Tähän ryhmäänhän kuuluu hyvin monenlaisia ihmisiä, muun muassa muis-
tisairaita, vammaisia, mutta myöskin maahanmuuttajia. Eli tämän käyttö olisi todella mo-
nelle ihmiselle hyödyksi.

Onneksi meillä on ollut pari semmoista hyvää esimerkkiorganisaatiota, jotka ovat tä-
män haasteen ottaneet itselleen. Esimerkiksi Kelahan pyrkii nyt tekemään ohjeistukset ja
lomakkeistot selkokielelle jatkossa. Ja jos en nyt aivan väärin muista, niin esimerkiksi Sa-
takunnan keskussairaala on myöskin päättänyt, että heidän ohjeistuksensa jatkossa ovat
kaikki selkokielisiä. On varmasti myöskin niiden ohjeiden luettavuuden ja ymmärrettävyy-
den kannalta kaikille potilaille ja asiakkaille hyvä uutinen, että ne ovat selkokieltä. 

Ja kyllä minä nyt todella toivon, että me ottaisimme laajemminkin tämän haasteen vas-
taan yhteiskunnan eri organisaatioissa ja tahoilla, koska se olisi sitä yhdenvertaisuutta, että
se viestintä, mikä tulee mistäkin, olisi kaikkien ymmärrettävissä.
10



Pöytäkirjan asiakohta PTK 59/2019 vp
17.03 Kimmo Kiljunen sd: Arvoisa puhemies! Minä olisin myöskin vielä palannut het-
keksi tähän nimikysymykseen, kun se kuitenkin arkikäytössä tulee niin vahvasti esille. Ha-
luaisin ilmoittautua tässä yhteydessä tämmöiseksi kulttuurikonservatiiviksi, vaikka kuvit-
telenkin olevani radikaali. Meillä pitäisi pystyä arvostamaan sitä mennyttä historiaa. Me
liian usein yritämme nimitysten kautta ja antamalla uuden nimen ikään kuin häivyttää sitä
todellisuutta, mikä on taustalla. Siivoojista tulee laitoshuoltajia ja niin edelleen, näitä esi-
merkkejä meillä on vaikka kuinka paljon. 

Mutta jos mietin vain ihan arkista tapahtumaa, kun niin moni menee maistraattiin vaik-
ka vihille, niin menevätkö he jatkossa sitten vihille Digi- ja väestötietovirastoon vai mene-
vätkö he vihille DVTV:hen vai mihin? Miksi me hankaloitamme ihmisten elämää, assosi-
aatioita, kulttuuriamme? Kunnioitetaan mennyttä, annetaan sille tilaa, uudistetaan yhteis-
kuntaa, mutta ei meidän tarvitse kaikkea muuttaa väen väkisin.

17.04 Arja Juvonen ps: Arvoisa herra puhemies! Kiitos edustaja Mäkisalo-Ropposelle
hyvästä puheenvuorosta. Selkokieli on siinä mielessä myös tärkeää meille kaikille, että sii-
nä vaiheessa, kun se oma kovalevy tuolla aivoissa alkaa olla täynnä tavaraa ja tekstiä ja esi-
tyksiä, niin on aina helpompi ymmärtää, kun asia puhutaan selkokielellä. Sen takia on tär-
keää, että myös täällä eduskunnassa käyttäisimme aina silloin tällöin sitä selkokieltä.

Haluaisin nostaa esille vielä tämän digisyrjäytymisen liittyen ikääntyneisiin ja erityises-
ti liittyen pankkipalveluihin. Pankkipalveluissahan joutuu tänään käyttämään sitä tietoko-
netta ja maksamaan pankkitunnuksilla niitä laskujaan, mutta kaikilla ikääntyneillä ei ole
sitä mahdollisuutta, ja silloin pankki hoitaa näitä asioita. Totta kai se laskun maksu mak-
saa, on se sitten maksupalvelu tai tekee sen sitten siellä automaatilla, jos jossakin pankissa
vielä sellainen on. Olisi erittäin tärkeää, että pankkipalveluissa ikäihmiset tulisi kohdattua
hyvin ja että pankit ohjaisivat, neuvoisivat ikääntyneitä pankkipalveluissa ja kehitettäisiin
vaikkapa joku sellainen pohja tai malli, jonka kautta voisi opetella sitä laskujen maksamis-
ta. Toisaalta sitten, jos ei ole sitä tietokonetta, sekään ei onnistu. 

Tämä koskee erityisesti ikääntyneitä, jotka vaikkapa joutuvat hoitoon, sairaalahoitoon,
eivätkä pysty maksamaan sitä laskuaan. Siinä tapauksessa voi joutua vaikka ulosottoon
elikkä tulee maksuongelmia, koska ei pysty laskuja hoitamaan, ja ehkä kukaan ei ole sitä
edes viemässä eteenpäin siellä.

Tärkeitä asioita. Täällä on puhuttu paljon ja syvästi tästä esityksestä. Nämä olivat ne
kommentit, mitä itselläni oli nyt tähän asiaan — huomioidaan ikääntyneet tulevaisuudessa
tässä digitaalisuuden sähköisessä verkossa ja maailmassa ja muistetaan pitää heidän asiois-
taan myös huolta.

17.06 Mats Löfström r: Ärade herr talman, arvoisa herra puhemies! Digi- ja väestötieto-
viraston toimialue kattaa myös Ahvenanmaan maakunnan, jossa maistraateille säädettyjä
tehtäviä — kuten holhousviranomaisen tehtävät, avioliittoon vihkimiset ja julkisen notaa-
rin tehtävät — hoitaa rekisterihallintolain 3 § 2 momentin mukaan Ahvenanmaan valtion-
virasto. Ahvenanmaan valtionviraston rooli ja toimivalta säilyvät muutoksen yhteydessä
ennallaan. Ahvenanmaan valtionviraston toimivallasta tulee kuitenkin säätää erityislain-
säädännössä, koska mainittu rekisterihallintolaki kumoutuu Digi- ja väestötietovirastosta
annetun lain tullessa voimaan. Digi- ja väestötietovirasto ja Ahvenanmaan valtionvirasto
toimivat jatkossa väestötietojärjestelmän, holhousasioiden rekisterin, vihkimisoikeusre-
11



Pöytäkirjan asiakohta PTK 59/2019 vp
kisterin, avioehtoasioiden rekisterin, avioliittoasioiden rekisterin ja lahjoitusasioiden re-
kisterin EU:n tietosuoja-asetuksen 26 artiklassa tarkoitettuina yhteisrekisterinpitäjinä.

Valiokunta pitää valittua ratkaisua perusteltuna ja toteaa, että yhteisrekisterinpitäjän teh-
tävät, vastuut ja velvoitteet on ehdotetuissa säännöksissä kuvattu asianmukaisesti.

Ärade herr talman! Den nya Myndigheten för digitalisering och befolkningsdatas ansvars-
område täcker också in landskapet Åland där statens ämbetsverk på Åland sköter magis-
traternas lagstadgade uppgifter, bland annat att vara förmyndarmyndighet, förrätta vigslar
och att sköta uppdraget som notarius publicus. Statens ämbetsverk på Åland kommer att ha
oförändrad roll och behörighet. Förvaltningsutskottet har också hört ämbetsverket i sak-
kunnighörandena, och ämbetsverket har inte haft några invändningar mot lagförslaget.

Ärade talman! Förvaltningsutskottet föreslår att riksdagen godkänner ett uttalande som
bland annat poängterar den språkliga servicen i den nya myndigheten. Förslaget till utta-
lande är följande: ”Riksdagen förutsätter att regeringen ser till att Myndigheten för digita-
lisering och befolkningsdata kan tillhandahålla tjänster av hög kvalitet i hela landet med
hänsyn till bland annat behoven av personliga besök på myndigheten, bristande tillgång till
it-utrustning och brister i it-kunskaperna hos en del av befolkningen, nedsatt funktionsför-
måga till följd av hög ålder eller sjukdom, vilket försvårar kontakterna med myndigheten,
och tillgången till språktjänster på båda nationalspråken och på samiska samt anknytande
behov.” Det här är ett mycket viktigt uttalande, för gällande den språkliga servicen är det
helt avgörande att den fungerar även då statliga myndigheters tjänster digitaliseras.

I innehållsproduktionen av sådana tjänster märks tyvärr redan i dag att svenskan inte rik-
tigt hänger med. Ett konkret exempel som också berör förvaltningsutskottets område är
Migrationsverkets hemsida. Det finns en chatbot man kan ställa frågor till. Om man frågar
den om man kan ställa frågor på svenska får man svaret: "At the moment I only speak
Finnish and English." Genast efteråt svarar chatbotten bestämt: "Men jag ska lära mig
svenska." Det här duger inte, och det här och liknande fall visar att det finns en risk att
svenskspråkig service blir sämre digitalt än via traditionella kanaler, vilket skulle vara full-
ständigt oacceptabelt. Tvärtom borde digitaliseringen ge möjlighet att stärka den svensk-
språkiga servicen, vilket skulle vara enkelt bara myndigheter kommer ihåg det från början
då nya tjänster utvecklas. Det måste man göra.

Då staten digitaliseras måste den göra det också på svenska, vilket inte bara gäller för
kunder utan också för svenskspråkiga anställda i myndigheterna, inte minst på Åland. Re-
geringsprogrammet slår fast att svenskan ska tillgodoses då stora digitaliseringsprojekt
görs, och i det hänseendet upplever jag också att språklagen borde moderniseras. Förslaget
till uttalande i det här betänkandet är i det här hänseendet mycket viktigt.

17.11 Anu Vehviläinen kesk: Arvoisa puhemies! Palaan vielä tähän nimikysymykseen.
Kuten itse sanoin tuossa noin, niin minä ymmärrän sen, että tätä maistraatti-nimikettä tuli-
si pystyä myös jatkossa käyttämään kertomassa siitä, mistä niitä palveluita näiltä osin saa.
Tämä tausta todellakin liittyy siihen, että meillä on tällä hetkellä Väestörekisterikeskus,
joka tunnetaan lyhenteenä VRK, ja sitten meillä on maistraatit, ja tässä yhteydessä, kun
tämä laki hyväksyttiin helmikuussa 2019, me kokosimme valtion digitalisaation toiminnal-
liset kehittämistehtävät yhteen, koska ne olivat hyvin hajanaisesti eri puolilla. Tiedetään,
että esimerkiksi sellainen tehtävä kuin sähköinen tunnistautuminen on monimutkainen
asia, sitä on nytkin tässä vähän muuteltu eri tavalla, ja ehkä tulevaisuudessa ne pankkitun-
12



Pöytäkirjan asiakohta PTK 59/2019 vp
nuslistat, mitä me nyt käytämme, poistuvat kokonaan meidän käsistämme ja me tarvitsem-
me mahdollisesti jopa valtiollisen tunnistautumisratkaisun. Eli siellä niin sanotussa uudes-
sa virastossa tehdään myös tällaisia asioita. Siksi sen nimike ei voi olla maistraatti. Ei voi-
da laittaa maistraattia nimeksi ja sen alle Väestörekisterikeskuksen tehtäviä. 

Väestörekisterikeskus on Trafin ohella yksi Suomen suurimpia rekistereitä kaiken kaik-
kiaan. Minä tässä vähän maalailin, että jos me olisimme vain laittaneet nämä kaikki nimek-
keet yhteen, niin meillä olisi todennäköisesti Väestörekisterikeskus, maistraatti ja digivi-
rasto, ja en tiedä, olisiko sekään sitten ihan hyvä. On todella hankala löytää hyvää nimeä
silloin, kun laitetaan tämmöisiä tärkeitä, isoja toimintoja yhteen, mutta kuten sanoin, mi-
nulla ei ole kyllä mitään sitä vastaan, jos tätä maistraatti-nimeä käytetään niissä, missä on
maistraatin palvelupiste, niin että se näkyy siinä esillä ja otetaan sinne mukaan.

Toinen varapuhemies Juho Eerola: Edustaja Kinnunen. [Kimmo Kiljunen: Arvoisa pu-
hemies!] — Edustaja Kiljunen, odottakaa. [Kimmo Kiljunen: Ei ollutkaan Kiljunen vaan
Kinnunen!] Teillä on viimeinen puheenvuoro.

17.12 Mikko Kinnunen kesk: Arvoisa herra puhemies! Nimen tulee olla selkeä. 

Toinen varapuhemies Juho Eerola: Kinnunen ja Kiljunen, ne ovat selkeitä.

Siksi kannatankin tämän maistraatti-nimen käyttöä. 
Kiitos edustajille Juvonen ja Mäkisalo-Ropponen tästä selkokieliasian käsittelystä. Itse

pidin ensimmäisen puheenvuoroni selkokielestä selkokielellä täällä muutama viikko sit-
ten. Se jännitti niin paljon, että sanoin, että 150 000 tarvitsee selkokieltä, ja täälläkin on pu-
huttu erisuuruisista summista riippuen lähteestä. Selkokeskuksen mukaan heitä olisi jopa
750 000, joka tapauksessa paljon, ja siksi selkokielestä tulisi tehdä kansalaistaito ja myös-
kin selkeä sanoittaminen tulee ottaa käyttöön niin lakien säätämisessä, valmistelussa kuin
niiden toteuttamisessa, myöskin tämän tärkeän lain kohdalla.

17.14 Kimmo Kiljunen sd: Arvoisa puhemies! Uudemman kerran.
Kiitokset edustaja Vehviläiselle tästä selventävästä puheenvuorosta. Se auttaa niitä, jot-

ka eivät ole tätä prosessia olleet tarkemmin seuraamassa, ymmärtämään, mitä haetaan. Toi-
saalta on kai niinkin päin — jos tuohon asiaan vielä kiinnittäisi huomiota — että on ole-
massa joku käsite, jonka alla sitten on erilaisia toimintoja. Jos on ”Senaatti-kiinteistöt”, ei
se nimi suoraan kerro, mitä Senaatti-kiinteistöt tekee. Jos meillä on nimi ”maistraatti”, niin
tulevaisuudessa me vain ymmärrämme, että sinne kuuluvat myöskin väestörekisteriasiat ja
mahdollisesti digipalveluasiat. Sen toimiala ikään kuin laajenee, mutta kyllä minä tunnis-
tan tuon tarpeen, mikä tässä tuotiin esille, että silloin täytyy ehkä miettiä, olisiko sille joku
muu nimi sitten: ”maistraatti ja digivirasto” tai jotain vastaavaa. En rupea niitä keksimään
tässä, kun niitä nimiä on tässä haettu. Jollain tavalla haluaisi kunnioittaa sitä maistraatti-ni-
mitystä, se on jo niin vanha, ja siitä on niin selkeä kuva.

Sen sijaan minä halusin käyttää puheenvuoron — edustaja Juvonen lähti jo pois — kun
hän otti esille tämän digitaalisten pankkipalvelujen luonteen, ja kun äsken siteerasin Tilas-
tokeskuksen tilastoja, niin luen tämänkin tilaston, joka koskee ikäihmiset verkkopankissa
-tilannetta. On hyödyllistä meidän kaikkien saada nämä viimeiset, vuoden 2018 luvut. Eli
tässähän on kyse ihan selkeästi siitä, että mitä vanhemmasta ihmisestä on kysymys, sen
13



Pöytäkirjan asiakohta PTK 59/2019 vp
heikommin hän on tällaisten digipalvelujen piirissä. Se jakaantuu kahteen osaan, eli on
65—75 vuoden ikäiset ihmiset — minä kuulun siihen ikäryhmään — ja näistä verkkopank-
kipalveluja käyttää 66 prosenttia, eli kolmasosa 65—75 vuoden ikäisistä ihmisistä ei käytä
verkkopankkipalveluita, ja kun otetaan tarkasteluun lomakkeet, joita täytetään verkkopan-
kissa, niin lomakkeita täyttää 65—75-vuotiaista 30 prosenttia, eli 70 prosenttia ei täytä lo-
makkeita sitä kautta. Ja kun mennään vanhempiin ikäluokkiin, 75-vuotiaisiin ja siitä ylös,
niin vain 30 prosenttia yli 75-vuotiaista käyttää verkkopankkipalveluja, 70 prosenttia ei
käytä. He eivät käytä niitä, jolloin juuri he ovat jonottamassa siellä pankkien palvelutiski-
en ulkopuolella ja maksavat kovia laskuja siitä, että he käyttävät sitä vanhaa tyyliä. Ja lo-
makkeiden täytöstä luvut ovat vielä karmeammat: vain 10 prosenttia yli 75-vuotiaista täyt-
tää lomakkeita verkkojen kautta, eli 90 prosenttia ei täytä. Nämä ovat lukuja, jotka tulevat
Tilastokeskuksesta nyt meille tähän nähtäväksi. Me näemme, että tämä on aito, iso ongel-
ma nyt merkittävälle osalle suomalaisia ihmisiä, ja kyllä meidän täytyy tähän osata kiinnit-
tää oikein huomiota.

Yleiskeskustelu päättyi.

Eduskunta hyväksyi hallituksen esitykseen HE 10/2019 vp sisältyvien 1.-79. lakiehdotuk-
sen sisällön mietinnön mukaisena. Eduskunta hyväksyi valiokunnan mietinnössä ehdote-
tun uuden, 80. ja 81. lakiehdotuksen sisällön mietinnön mukaisena. Lakiehdotusten ensim-
mäinen käsittely päättyi.
14


	13
	16.19
	16.25
	16.28
	16.30
	16.36
	16.42
	16.45
	16.47
	16.50
	16.54
	16.57
	17.01
	17.03
	17.04
	17.06
	17.11
	17.12
	17.14


