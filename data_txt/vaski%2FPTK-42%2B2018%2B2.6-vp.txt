















































DEMAB7F.tmp.xml


Pöytäkirjan asiakohta PTK 42/2018 vp

 Tarkistettu
4.0

Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.6. Suullinen kysymys lukiolaisten hyvinvoinnin turvaamisesta (Raija Vahasalo kok)
Suullinen kysymys SKT 61/2018 vp

Suullinen kyselytunti

Puhemies Paula Risikko: Vielä yksi kysymys, edustaja Vahasalo.

Keskustelu

17.01 Raija Vahasalo kok: Arvoisa puhemies! Hallituksen esitys uudeksi lukiolaiksi on
paraikaa eduskunnan käsittelyssä. Lukion asemaa vahvistetaan yleissivistävänä, korkea-
kouluopintoihin tähtäävänä koulutuksena. Lukiokoulutus tulee rakentumaan kurssien si-
jasta opintopisteiden ympärille. Oppiainerajat ylittäviä kokonaisuuksia toteutetaan. Näin
nuorten kiinnostuksen kohteet otetaan paremmin huomioon. Uusi lukio on myös kansain-
välisempi. Jokainen voi myös tutustua korkeakouluopintoihin ja työelämään. Se helpottaa
opiskelualan valintaa. Kiitän opetusministeriä hyvästä työstä.

Esitykseen on kirjattu myös opiskelijoiden ohjausta ja tukea parantavia uudistuksia. Tu-
kea lukiolainen totta tosiaan tarvitsee. Lukioissa olisi hyvä pitää huoli myös moniammatil-
lisen tuen ja sosiaalipalveluiden saatavuudesta. Kysynkin teiltä, ministeri Saarikko: millai-
siin toimiin hallitus on ryhtynyt lukiolaisten hyvinvoinnin turvaamiseksi?

17.02 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Lukioissa ja ylipäätään ottaen toisella asteella opiskelee väki, joka on Suo-
men tulevaisuuden työelämän ja hyvinvoinnin kannalta ratkaisevin joukko — näin rohke-
nen sanoa. Siksi tämäkin kysymys liikkuu lähellä sote-uudistusta ja sen yhteydessä tehtyä
ratkaisua oppilashuollonkin kokonaisuudesta. Sen osalta linjattiin, että oppilashuollon vas-
tuu jää vahvasti kuntiin, ja nyt lapsi- ja perhepalveluiden muutosohjelman yhteydessä, jota
kollegaministeri Grahn-Laasosen kanssa toteutamme, olemme tehneet koordinaatiotyötä
ja varmistustyötä sille, että muodostuu silta kunnissa olevien oppilashuollon palveluiden,
vaikkapa juuri kuraattori- ja psykologipalveluiden, ja toisaalta maakunnan sote-palvelui-
den välille. Oma erityinen huomioni kohdistuu kaikkien näiden toisen asteen opiskelijoi-
den terveydenhuollon ja sosiaalipalveluiden osalta aina mielenterveyspalveluiden vahvis-
tamiseen.

Kysymyksen käsittely päättyi.

Kyselytunti päättyi.


