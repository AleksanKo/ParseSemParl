















































DEM1014.tmpSave.xml


Pöytäkirjan asiakohta PTK 76/2017 vp
Pöytäkirjan asiakohta 

PTK 76/2017 vp

Täysistunto

Maanantai 26.6.2017 klo 14.21—16.08

6. Hallituksen esitys eduskunnalle laiksi opintotukilain muuttamisesta
Hallituksen esitys HE 36/2017 vp
Valiokunnan mietintö SiVM 6/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

15.06 Eerikki Viljanen kesk: Arvoisa puhemies! Aivan kuten valiokunta ansiokkaasti to-
teaa, on tärkeää, että opiskelijoiden riittävästä opintotukineuvonnasta huolehditaan sekä
toisella että korkeakouluasteella. Palveluja tulee kehittää opiskelijalähtöisesti ja asiakasta
kuunnellen. Pitää olla valmiutta reagoida palautteisiin ja tarvittaessa tehdä nopeitakin
muutoksia esimerkiksi neuvonnan painopisteiden muuttamiseksi sekä resurssien turvaami-
seksi erityisesti silloin, kun tukien hakuaika on kiivaimmillaan. Kaikki uudet kanavat, joi-
den kautta opiskelijat tietoa etsivät, pitää ottaa käyttöön. Oikeiden kanavien löytämisessä
kehotan kuuntelemaan nuoria, jotka ovat parhaita asiantuntijoita siinä, mitä kautta tieto
löytää parhaiten perille. Aivan kuten valiokunta linjaa, neuvonnan tulee olla sisällöllisesti
asiantuntevaa sekä helposti ja oikea-aikaisesti opiskelijoiden saatavilla.

Päätöksen on tultava ja rahat saatava tilille, jotta opinnot voivat sujua talouden puolesta.
Tästä syystä Kansaneläkelaitoksen on syytä varautua erityisen huolellisesti siihen, että ha-
kemukset saadaan käsiteltyä viivytyksettä ja virheettömästi. Pidän hyvänä valiokunnan
lausumaehdotusta. Tässäkin asiassa asenne ratkaisee paljon, ja pidän hyvänä myös sitä,
että pikkuhiljaa valtiollakin eri puolilla leviää asenne, että on vähemmän kyttäystä, enem-
män valmennusta ja luottamusta.

15.07 Pia Viitanen sd: Arvoisa herra puhemies! On hyvin tärkeää tietenkin, että opiskeli-
jana saa laadukasta, asianmukaista, oikea-aikaista ja asiantuntevaa neuvontaa. Siinä mie-
lessä puhumme hyvin tärkeästä asiasta kaiken kaikkiaan.

Täällä äskeisessä puheenvuorossa sanottiin, että tämä ajanmukainen neuvonta saa sitten
aikaiseksi sen, että opiskelijalla säilyy toimeentulomahdollisuudet. Haluaisin kyllä tässä
yhteydessä itse korostaa sitä, että tietenkin on hyvä, että neuvontaan kiinnitetään huomio-
ta, mutta aivan yhtä olennaista, puhemies, on kyllä myös se, minkälainen opintotukijärjes-
telmä kokonaisuudessaan meillä on ja kuinka se tarjoaa opiskelijoille säällisen elämisen
mahdollisuuden. On tietenkin ikävää todeta tässä yhteydessä, että hallitushan on leikannut
merkittävällä tavalla hyvin ison osuuden opiskelijoiden toimeentulosta näiden leikkausten-
 Tarkistettu
4.0



Pöytäkirjan asiakohta PTK 76/2017 vp
sa myötä. Se ei ole suinkaan miellyttävä asia, kuten ei myös sekään, että vastoin lupauksia
koulutusleikkaukset olivat isot ja että sitten tietenkin tuli vielä tämä opiskelijan asemaan
liittyvä leikkaus.

Nämä ovat niitä arvovalintoja, joista olemme usein keskustelleet tässä salissa. Olen itse
esimerkiksi todennut, että on sääli, että näissä arvovalinnoissa saattaa olla niin, että halli-
tus on löytänyt rahaa hyväosaisten verohelpotuksiin, mutta sitten aika pieniosaisilta, toi-
meentulovaikeuksista kärsiviltä, leikataan aika ankaralla kädellä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 36/2017 vp sisältyvän lakiehdotuksen. Lakiehdotuksen toinen käsittely päättyi.
Eduskunta hyväksyi mietintöön sisältyvän lausumaehdotuksen. Asian käsittely päättyi.
2


