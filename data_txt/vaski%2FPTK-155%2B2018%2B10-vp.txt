















































DEM5369.tmp.xml


Pöytäkirjan asiakohta PTK 155/2018 vp

 Tarkistettu
4.0

Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

10. Hallituksen esitys eduskunnalle arvonlisäverolain 12 a luvussa tarkoitettuihin erityis-
järjestelmiin sovellettavien seuraamusmaksujen ja veronkantomenettelyn uudistamisesta

Hallituksen esitys HE 283/2018 vp
Valiokunnan mietintö VaVM 30/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on valtiovarainvaliokunnan mietintö VaVM
30/2018 vp. Nyt päätetään lakiehdotusten sisällöstä.

Keskustelu

18.56 Esko Kiviranta kesk: Arvoisa puhemies! Tämä arvonlisäverolain muutosesitys on
volyymiltaan laaja mutta sisällöltään varsin teknisluonteinen ja poliittisesti mielenkiinno-
ton. 

Tässä tehdään arvonlisäverolakiin muutoksia, joilla arvonlisäveron eritysjärjestelyihin
sovellettavaa veronkantomenettelyä automatisoidaan ja yksinkertaistetaan suhteessa oma-
aloitteisiin veroihin muutoin sovellettavien verotusmenettelyjen kanssa. Muutokset koske-
vat pääasiassa toisessa jäsenvaltiossa tunnistautuneen verovelvollisen Suomeen suoritetta-
vaa veroa. 

Tämä liittyy Verohallinnon jo pitkään jatkuneeseen niin sanottuun Valmis-hankkee-
seen, jolla pyritään parantamaan tuottavuutta. Tällä saavutetaan vuositasolla tämän halli-
tuksen esityksen mukaan 5 miljoonan euron ja 100 henkilötyövuoden kustannussäästöt. 

Valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 283/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


