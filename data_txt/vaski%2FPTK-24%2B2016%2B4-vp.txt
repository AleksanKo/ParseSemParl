















































DEMD277.tmpSave.xml


Pöytäkirjan asiakohta PTK 24/2016 vp
Pöytäkirjan asiakohta 

PTK 24/2016 vp

Täysistunto

Tiistai 15.3.2016 klo 13.59—17.06

4. Hallituksen  esitys  eduskunnalle  laiksi  kotoutumisen  edistämisestä  annetun lain 54 ja 
87 §:n muuttamisesta

Hallituksen esitys HE 25/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

16.07 Juho Eerola ps: Arvoisa rouva puhemies! Nyt tehtävät muutokset kotouttamisla-
kiin ovat perusteltuja. Byrokratia vähenee, ja kunnat saavat aiempaa helpommin korvauk-
sia kasvavasta taakastaan, jonka kasvu sinänsä ei tietysti mikään hyvä asia olekaan.

Haluan kuitenkin nostaa esiin vähälle huomiolle jääneen mutta yhtä lailla korvausten
maksatusta koskevan tärkeän asian. Korvausten maksatukseen tarvitaan lain mukaan edel-
leen sopimus elinkeino-, liikenne- ja ympäristökeskuksen kanssa. Kunta ei siis käytännös-
sä voi lakkauttaa pakolaisten vastaanottoa, vaikka haluaisi, koska jos se irtisanoo sopimuk-
sen, se menettää jatkossa korvaukset myös niistä, jotka ovat kuntaan jo saapuneet mutta
joiden osalta tämä kolme tai neljä vuotta ei ole vielä täyttynyt — tai ainakin minä tulkitsen
sitä, mitä esityksessä lukee, niin, että tällaisen tilanteen se mahdollistaa. Jos asia tosiaan on
näin, niin tämä on aika kohtuuton tilanne. Näitä kuntien saamia korvauksia ei pidä sitoa so-
pimuksen voimassaoloon eli lupaukseen siitä, että ottaa aina vain lisää näitä pakolaisia.
Kun kunta on hyvässä tahdossa sopinut pakolaisten vastaanotosta, pitäisi korvaukset myös
suorittaa täysimääräisesti ja luvatun mukaisesti kunnassa jo olevien pakolaisten osalta riip-
pumatta siitä, haluaako kunta ottaa enää jatkossa näitä pakolaisia lisää.

Arvoisa puhemies! Hyvät kansanedustajat, tämän lain yhteydessä pitäisi ehdottomasti
muuttaa myös kotouttamislain 44 §:ää. Siinä edellytetään 41 §:ssä tarkoitetun sopimuksen
voimassaoloa ely-keskuksen kanssa. Tämä muutos tarvittaisiin, koska nykylainsäädännös-
sä korvausten maksatus kunnille lopetetaan jo tulleiden pakolaisten osalta, jos kunta ei ole
halukas ottamaan lisää eli pitämään tätä sopimusta voimassa — mikäli tosiaan oikein olen
tätä esitystä tulkinnut. Toivon, että tämä asia jatkokäsittelyssä tarkennetaan, muuten kan-
natan oikein lämpimin sydämin tätä.

16.10 Sirpa Paatero sd: Arvoisa rouva puhemies! Tämä lakiesitys on hyvin ajankohtai-
nen, sillä me tiedämme, että tämän kevään aikana ehkä 12 000—15 000 ihmistä viime vuo-
den aikana saapuneista tulee saamaan oleskeluluvan. Sen takia jo viime vuonna aloitettu
uudistus, että tämmöinen maksatus saataisiin automatisoitua, vie hyvin tähän byrokratian
 Tarkistettu
4.0



Pöytäkirjan asiakohta PTK 24/2016 vp
vähentämissuuntaan. Valmistelua on siis tehty jo vuoden 2015 aikana siirtymiseksi sähköi-
sen järjestelmän käyttöönottoon, ja nyt huhtikuussa pystytään tähän siirtymään.

Tässä edellytyksenä siihen, että näitä kuntakorvauksia saa, on tietenkin se, että kaikilla
kunnilla on oltava kotoutumisohjelma, ja jos ei yhdellä kunnalla ole — nyt tällä hetkellä
niistä on osa aika pieniä, joilla on vastaanottokeskus — ja jos sinne kotikuntapaikka saa-
daan, niin voi olla, että tähän riittää myöskin kuntien yhteinen kotouttamisohjelma. Meillä
on hyvin erilaisia kotouttamisohjelmia tälläkin hetkellä, ja varmaan yksi kriteeri, johonka
tullaan tulevaisuudessa puuttumaan, on niitten laatu, sillä nyt kun meillä on — tai ainakin
oli — 115 vastaanottokeskusta, niin osa niistä oli semmoisissa kunnissa, joissa ei ollut kos-
kaan aikaisemmin ollut vastaanottokeskuksia, ja myöskin kotikuntapaikkojen osalta ol-
laan uudenlaisissa paikoissa.

Sitten toisenahan on tietenkin se, että aina on oltava elinkeino-, liikenne- ja ympäristö-
keskuksen kanssa tehty sopimus, jotta korvauksen voi saada. Edustaja Eerolan äsken esille
nostama kysymys täytyy kyllä valiokunnassa käydä läpi, että mitä tapahtuu, jos kunta jos-
tain syystä sitten irtisanoo tämän sopimuksen sen jakson aikana, kun ihmiset ovat kotoutu-
massa. Toivon tietenkin, ettei näin käy, mutta... Uudistus siis tekee sen, että nykyisin ei tar-
vitse erillistä anomusta KEHAlle elikkä kehittämis- ja hallintokeskukselle tehdä vaan jär-
jestelmässä hyödynnetään Väestörekisterikeskuksen tietoja, joiden perusteella sitten kun-
nat automaattisesti saavat nämä kotoutumiskorvaukset.

Sitten kun puhutaan kotoutumiskorvausten määrästä, niin itse en vielä ole ymmärtänyt,
mistä syystä meillä on kolmen ja neljän vuoden kotoutumiskorvausmäärät, kun toiset ovat
he, jotka ovat tulleet niin sanotun kiintiöjärjestelmän kautta, ja toiset sitten turvapaikanha-
kijoina. Mutta olisiko kunnille kohtuullista, että joka tapauksessa se korvausten jakso olisi
se sama ja mielellään tietysti neljä vuotta, koska tiedetään, että nyt tällä hetkellä, kun tulee
iso määrä moniinkin kuntiin ensimmäistä kertaa, tilanne on niin uusi, että se neljän vuoden
korvausjakso olisi varmaan perusteltu?

Mutta tämä tekninen lakimuutos vähentää byrokratiaa, järjestelmän muuttaminen on
aloitettu jo viime vuonna, ja erittäin hyvä.

Keskustelu päättyi.

Asia lähetettiin hallintovaliokuntaan.
2


