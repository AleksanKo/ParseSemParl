















































DEMC5A8.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

7. Hallituksen esitys eduskunnalle eräiden terveyden- ja sairaanhoidon henkilöstöryhmien 
sekä eläinlääkäreiden yhteisistä pohjoismaisista työmarkkinoista Pohjoismaiden välillä 
tehdyn sopimuksen muuttamisesta tehdyn sopimuksen hyväksymiseksi ja voimaansaatta-
miseksi sekä laeiksi terveydenhuollon ammattihenkilöistä annetun lain 3 §:n ja eläinlääkä-
rinammatin harjoittamisesta annetun lain 4 §:n muuttamisesta

Hallituksen esitys HE 65/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 7.
asia. Puhemiesneuvosto ehdottaa, että asia lähetetään sosiaali- ja terveysvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

15.18 Perhe- ja peruspalveluministeri Krista Kiuru (esittelypuheenvuoro): Arvoisa
puhemies! Tanskan, Suomen, Islannin, Norjan ja Ruotsin välillä on vuoden 94 alusta lu-
kien ollut voimassa sopimus eräiden terveyden- ja sairaanhoidon henkilöstöryhmien sekä
eläinlääkäreiden yhteisistä pohjoismaisista työmarkkinoista. Sopimus tunnetaan Arjeplog-
sopimuksena sen allekirjoituspaikkakunnan mukaan.

Pohjoismaista Suomeen tulevien ammattihenkilöiden ammatinharjoittamisoikeuden
myöntäminen halutaan jatkossakin toteuttaa mahdollisimman sujuvasti. Sopimus sisältää
määräykset ammatinharjoittamisoikeuksien vastavuoroisesta tunnustamisesta sekä val-
vontatietojen luovuttamisesta Pohjoismaiden välillä. Sopimuksen tarkoituksena on edistää
ammattihenkilöiden vapaata liikkuvuutta Pohjoismaiden välillä. Sopimuksessa tarkoitet-
tuihin ammatteihin johtavien koulutusten on katsottu olevan siinä määrin yhteneväisiä, että
ammatinharjoittamisoikeus voidaan myöntää sopimuksen mukaan suoraan toisessa Poh-
joismaassa myönnetyn ammatinharjoittamisoikeuden perusteella.

Pohjoismaiden kesken neuvoteltu Arjeplog-sopimuksen muutossopimus on valtiosopi-
mus, jonka kaikki Pohjoismaat ovat allekirjoittaneet Tukholmassa 11.12.2018. Voimaan-
saattaminen kuitenkin edellyttää sitä, että myös Suomen eduskunta ottaa tässä asiassa
myönteisen kannan. Siksi tämä asia on toimitettu vielä eduskunnan käsiteltäväksi.

Muutossopimuksen keskeisenä tarkoituksena on nyt poistaa päällekkäisyys sekä sel-
keyttää ja yhdenmukaistaa ammattipätevyyksien tunnustamiskäytäntöjä ammattipätevyys-
direktiivin kanssa. Sopimuksessa todetaan direktiivin ensisijaisuus totta kai, ja ammattipä-
tevyyksien tunnustamisjärjestelmä saatetaan koskemaan Färsaaria ja Grönlantia, joihin di-
rektiiviä ei muutoin sovellettaisi. 
 Tarkistettu
4.0



Pöytäkirjan asiakohta PTK 59/2019 vp
Direktiivin keskeisenä tarkoituksena on työntekijöiden vapaan liikkuvuuden turvaami-
nen, joka oli lähtökohtana Arjeplog-sopimukselle jo aikoinaankin. Terveydenhuollon am-
matteihin ja eläinlääkärin ammattiin sovelletaan siis jatkossa yksinomaan direktiivin tun-
nustamisjärjestelmiä. Hyvin monet sopimuksen piiriin kuuluvista ammateista, esimerkiksi
lääkäri, hammaslääkäri, proviisori, sairaanhoitaja ja kätilö, kuuluvat direktiivin automaat-
tisen tunnustamisen piiriin. 

Sopimuksen mukaisissa direktiivin yleiseen tunnustamisjärjestelmään kuuluvissa am-
mateissa tämä sopimusmuutos muuttaa jossain määrin laillistamis- ja nimikesuojausasioi-
den käsittelyä, koska hakijan koulutusta tulee verrata nimenomaan vastaavaan suomalai-
seen tutkintoon. Mikäli koulutuksessa on eroja, voidaan hakijalle määrätä korvaavia toi-
menpiteitä. Niille ei kuitenkaan todennäköisesti ole tarvetta, sillä sopimukseen sisältyvät
ammatit on jo sopimusta tehtäessä katsottu yhteneväisiksi.

Sopimusmuutoksia valmisteltaessa Pohjoismaiden kesken ovat nousseet tärkeänä esiin
potilasturvallisuuteen ja valvontatietojen vaihtoon liittyvät seikat. Ammattipätevyysdirek-
tiivi velvoittaa jäsenmaiden toimivaltaisia viranomaisia, kuten meillä Valviraa, ilmoitta-
maan lyhyessä määräajassa komission ylläpitämässä tietojärjestelmässä, siis IMI-hälytys-
järjestelmässä, terveydenhuollon ammattihenkilöiden ammatinharjoittamiseen liittyvistä
rajoituksista. Suomessa ja Tanskassa järjestelmä otettiin käyttöön vuonna 2016, ja muut
Pohjoismaat ovat tulleet mukaan järjestelmän käyttäjiksi myöhemmin. Tästä syystä ja kos-
ka muutossopimuksen valmisteluvaiheessa IMI-hälytysjärjestelmän käyttöönotto oli vielä
alkuvaiheessa, muutossopimukseen on sisällytetty tietojenvaihtoa koskevia määräyksiä
juuri potilasturvallisuuteen ja valvontatietojen vaihdon toimivuuteen liittyen. Niillä pyri-
tään vastaamaan huoleen, että EU:n tietosuojamääräykset tulevat varmasti huomioon ote-
tuiksi. Muut Pohjoismaat ovat meidän saamiemme tietojen mukaan — Ruotsin ulkominis-
teriöltä siis olemme saaneet tiedon — jo hyväksyneet muutossopimuksen.

Keskustelu päättyi.

Asia lähetettiin sosiaali- ja terveysvaliokuntaan.
2


	7
	15.18


