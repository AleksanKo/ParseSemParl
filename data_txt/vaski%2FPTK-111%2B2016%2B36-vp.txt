















































DEMB39A.tmpSave.xml


Pöytäkirjan asiakohta PTK 111/2016 vp
Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

36. Lakialoite laiksi opintotukilain muuttamisesta
Lakialoite LA 101/2016 vp Sari Tanus kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 36. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

19.33 Sari Tanus kd (esittelypuheenvuoro): Arvoisa puhemies! Esitämme, että opiskele-
ville alaikäisen lapsen huoltajille maksetaan opintorahakuukausilta 200 euron huoltajalisä.
Huoltajalisä maksetaan jokaiselle lapsen huoltajana toimivalle ja opintorahaa nostavalle
opiskelijalle. Mikäli molemmat vanhemmat ovat opiskelijoita, molemmat saavat huoltaja-
lisän. Lisäksi esitämme, että opiskelijan opintorahan määrää laskettaessa ei oteta huo-
mioon hänen vanhempiensa tuloja, jos opiskelija on oikeutettu opintorahan huoltajalisään.
Huoltajalisästä säädettäisiin aiemmin kumotussa opintotukilain 2 luvun 13 §:ssä. Lisäksi
huoltajalisän vuoksi tehtäisiin muutokset opintotukilain 2 luvun 11 §:n 1 ja 2 momenttiin
sekä opintotukilain 2 luvun 19 §:n 2 momenttiin. Arvioitu kustannus vuositasolla on 20
miljoonaa euroa, mutta kokonaisvaikutuksiltaan opintorahan huoltajalisältä voi odottaa
myönteisiä vaikutuksia sekä kansantalouteen että kestävyysvajeeseen.

Kelan opintoetuustilaston mukaan lukuvuonna 2014—2015 oli 10 755 sellaista henki-
löä, jotka saivat opintotukea ja olivat elatusvelvollisia; kaikkiaan opintotuen saajia oli
288 057. Väestöliiton perhebarometrin mukaan toteutunut lapsiluku on tänä päivänä kes-
kimäärin 1,65 naista kohden, kun se vielä viisi vuotta sitten oli lähes 1,9. Ensisynnyttäjien
keski-ikä on noussut vuosi vuodelta, mikä osaltaan selittää, ettei perheiden toivoma lapsi-
luku toteudu. Ensimmäinen lapsi saadaan nyt keskimäärin 28,5-vuotiaana. Koulutetut pää-
kaupunkiseudulla asuvat naiset saavat ensimmäisen lapsensa keskimäärin 34-vuotiaana eli
noin kymmenen vuotta hedelmällisimmän iän jälkeen. Ensisynnyttäjien nousevan keski-
iän seurauksena kasvavat myös synnytysten riskit sekä tahaton lapsettomuus.

Opiskelun ja perheen yhdistäminen on tehty Suomessa hyvin vaikeaksi ja taloudellisesti
erittäin haasteelliseksi. Lakialoitteen tavoitteena on tukea opiskelevia perheitä ja näin mah-
dollistaa perheen perustaminen jo opiskeluaikana. Tavoitteena on myös helpottaa nuorten
naisten siirtymistä työelämään opintojen jälkeen eli parantaa työelämän tasa-arvoa.

Opiskelevat perheet elävät köyhyysrajan alapuolella usein, he ovat köyhistä köyhimpiä.
Vaikka kaikki opintolaina nostettaisiin, tulotaso jää todella pieneksi. Opiskelun ja perhe-
elämän yhdistäminen on tehtävä mahdolliseksi lisäämällä opintorahaan huoltajalisä.

Tämäkin esitys sisältyy kristillisdemokraattisen eduskuntaryhmän vaihtoehtobudjettiin.
 Tarkistettu
4.0



Pöytäkirjan asiakohta PTK 111/2016 vp
Keskustelu päättyi.

Asia lähetettiin sivistysvaliokuntaan.
2


