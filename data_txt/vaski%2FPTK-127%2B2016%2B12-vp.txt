















































DEM79DE.tmpSave.xml


Pöytäkirjan asiakohta PTK 127/2016 vp

 Tarkistettu
4.0

Pöytäkirjan asiakohta 

PTK 127/2016 vp

Täysistunto

Torstai 8.12.2016 klo 15.59—0.33

12. Hallituksen esitys eduskunnalle laeiksi luotsauslain ja alusliikennepalvelulain muutta-
misesta

Hallituksen esitys HE 207/2016 vp
Valiokunnan mietintö LiVM 26/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 12. asia. Käsittelyn pohjana on liikenne- ja viestintävaliokunnan mietintö LiVM 26/
2016 vp. Nyt päätetään lakiehdotusten sisällöstä.

Keskustelu

23.50 Kari Kulmala ps: Arvoisa puhemies! Tässä hallituksen esityksessä ehdotetaan
muutettavaksi luotsauslakia ja alusliikennepalvelulakia.

Pidän hyvänä sitä, että luotsauslain muutoksella hinausyhdistelmät ja pienet alukset jää-
vät sääntelyn ja hallinnollisten menettelyjen ulkopuolelle, joten tältäkin osin muutos edis-
täisi hallituksen säädösten sujuvoittamistavoitteiden toteutumista.

Suomen rannikkoalue on erittäin vaativa merenkululle. Luotsaus onkin merenkulun tur-
vallisuuden kannalta erittäin tärkeää, erityisesti navigoinnin suhteen. Sujuvat merikulje-
tukset ovat Suomen ulkomaankaupalle ensisijaisen tärkeitä, ja meriliikenteen turvallisuu-
desta tulee huolehtia myös ympäristön suojelemiseksi. Tältä kohdin ei saa tässä esitykses-
sä tinkiä, enkä näe siihen kovin suuria vaaroja olevan.

Pidän myös hyvänä, että esityksellä muun muassa vapautetaan jäänmurtajat käyttämäs-
tä luotsia. Tämä esitys on heidän osaltaan annettu kuitenkin eduskunnalle aika myöhään,
jos ajatellaan tätä talvea, koska ensimmäiset jäänmurtajat ovat jo lähteneet liikkeelle.

Yleiskeskustelu päättyi.

Eduskunta hyväksyi hallituksen esitykseen HE 207/2016 vp sisältyvien 1. ja 2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.


