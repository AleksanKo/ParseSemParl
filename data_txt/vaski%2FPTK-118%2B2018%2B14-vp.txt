















































DEM79A7.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

14. Hallituksen esitys eduskunnalle laeiksi rikoslain 17 luvun, ulkomaalaislain 185 §:n ja 
aluevalvontalain 44 §:n muuttamisesta

Hallituksen esitys HE 146/2018 vp
Valiokunnan mietintö LaVM 6/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 14. asia. Käsittelyn pohjana on lakivaliokunnan mietintö LaVM 6/2018
vp. Nyt päätetään lakiehdotusten sisällöstä.

Keskustelu

17.02 Kari Tolvanen kok (esittelypuheenvuoro): Arvoisa herra puhemies! Tässä halli-
tuksen esityksessä ehdotetaan rikoslakiin lisättäväksi uusi säännös maahantulokiellon rik-
komisesta. Mainittuun rikokseen syyllistyisi se, joka tulee Suomeen, vaikka hänelle on
määrätty voimassa oleva maahantulokielto. Maahantulokielto voi olla Suomen määräämä
tai — tiettyjä maahantulokiellon rikkomisia koskien — myös toisen Schengen-valtion
määräämä. Ehdotettavan rangaistusasteikon mukaan maahantulokiellon rikkomisesta tuo-
mittaisiin sakkoa tai enintään yksi vuosi vankeutta. Valtionrajarikosta ja ulkomaalaisrik-
komusta koskeviin rangaistussäännöksiin tehtäisiin muutokset, joiden perusteella maahan-
tulokiellon rikkojaa ei enää voitaisi tuomita valtionrajarikoksesta, lievästä valtionrajari-
koksesta tai ulkomaalaisrikkomuksesta. Uudella rangaistussäännöksellä saataisiin kaikki
maahantulokiellon rikkomiset yhtenäisen rangaistusasteikon alle ja täsmennettäisiin maa-
hantulokieltoa rikkovien rangaistavien tekojen tunnusmerkistöä.

Arvoisa puhemies! Valiokunta perustelee mietintöään lyhyesti seuraavasti: ”Maahantu-
lokiellon rikkomisen rangaistavuus ei ole lainsäädännöllinen uutuus. Nykyisin maahantu-
lokiellon rikkomisiin sovelletaan lähes yksinomaan ulkomaalaisrikkomusta koskevaa ul-
komaalaislain 185 §:n 1 momentin 4 kohtaa, joka mahdollistaa vain sakkorangaistuksen
määräämisen. Joissakin tapauksissa sovellettaviksi voivat tulla myös valtionrajarikosta ja
lievää valtionrajarikosta koskevat rikoslain 17 luvun 7 §:n 1 momentin 1 kohta ja 7 a §:n 1
momentti. Valtionrajarikoksesta on mahdollista tuomita sakkoa tai enintään yksi vuosi
vankeutta. Ulkomaalaisrikkomusta ja valtionrajarikosta koskevia mainittuja kohtia ehdo-
tetaan muutettavaksi niin, että maahantulokiellon rikkomiseen ei enää sovelleta ulkomaa-
laisrikkomusta, valtionrajarikosta tai lievää valtionrajarikosta koskevia säännöksiä.”

Hallituksen esityksessä esitetyistä syistä ja saamansa selvityksen perusteella lakivalio-
kunta pitää ehdotettuja säännöksiä tarpeellisina ja tarkoituksenmukaisina. Lakivaliokunta
puoltaa lakiehdotuksen hyväksymistä seuraavin huomautuksin ja muutosehdotuksin.
 Hyväksytty
1.0



Pöytäkirjan asiakohta PTK 118/2018 vp
Ensinnäkin muutama sana rangaistusasteikosta, herra puhemies. Esityksessä muutetta-
vaksi ehdotettu rikoslain rangaistusasteikko on ehdotuksen mukaan sakko tai enintään yksi
vuosi vankeutta. Esityksen perusteluista ilmi käymin tavoin lainsäädäntöhankkeen taustal-
la on hallituksen hyväksymät maahanmuuttopoliittiset toimenpiteet, joissa todettiin eräänä
kansallisena toimena se, että ulkomaalaiselle määrätyn maahantulokiellon rikkomuksen
seurauksena tulisi olla mahdollisesti myös vankeusrangaistus, kuten myös muissa Pohjois-
maissa jo on. Lisäksi taustalla on hallituksen julkaisema turvapaikkapoliittinen toimenpi-
deohjelma, jonka mukaan maahantulokiellon rikkomisesta säädetään seuraamukseksi van-
keusrangaistus. Lakivaliokunta toteaa, että edellä mainitun kaltaiset poliittiset toimenpide-
ohjelmat eivät voi määrittää rangaistavaksi säädetyn teon rangaistusasteikkoa. Vaikka nyt
käsiteltävä lainsäädäntöhanke on käynnistynyt toimenpideohjelmista, ei niiden tule mää-
rittää lopputulosta. Maahantulokiellon rikkomista koskevan rangaistussäännöksen ran-
gaistusasteikko on arvioitava itsenäisesti ja valmisteltava tavanmukaisten lainvalmistelu-
periaatteiden mukaisesti. Valiokunta painottaa, että rangaistusasteikkoa arvioitaessa ja uu-
desta rangaistusasteikosta säädettäessä on huomioon otettava kysymyksessä olevan rikok-
sen ajateltavissa olevien ilmenemismuotojen osoittama teon paheksuttavuus, vahingolli-
suus ja vaarallisuus sekä tekotyypin ilmentämä tekijän syyllisyys.

Huomioon tulee siis ottaa rikoksen rangaistusarvo. Rangaistusseuraamuksen ankaruu-
den tulee olla oikeassa suhteessa teon moitittavuuteen, ja rangaistusjärjestelmän kokonai-
suudessaan tulee täyttää suhteellisuuden vaatimukset. Valiokunta katsoo, että rangaistus-
asteikon laajuuden tulee olla asianmukainen vakavuudeltaan eriasteisten tekojen kattami-
seksi. Rangaistusasteikko tulee mahdollisuuksien mukaan suhteuttaa muiden vastaavien ri-
kosten rangaistusasteikkoihin. Rangaistusjärjestelmän sisäinen johdonmukaisuus edellyt-
tää, että yleisesti moitittavuudeltaan toisiinsa rinnastettavien tekojen rangaistusasteikot
mahdollisimman pitkälle vastaavat toisiaan. Valiokunta katsoo, että hallituksen esitykses-
sä on asianmukaisesti vertailtu useiden rikosten rangaistusasteikkoja tämän näkökohdan
huomioimiseksi. Arviosta on pääteltävissä, että maahantulokiellon rikkomisesta määrättä-
vä yhden vuoden enimmäisrangaistus olisi rangaistusjärjestelmän sisäisen johdonmukai-
suuden kannalta asianmukainen. Valiokunta kiinnittää huomiota myös siihen, että Suo-
men rangaistusjärjestelmässä yhden vuoden enimmäisrangaistus ei ole erityisen ankara.

Arvoisa puhemies! Hallituksen esityksen perustelujen mukaan maahantulokiellon rik-
kojien osalta erottautuvat tapaukset, joissa kieltoa rikkovat tulevat maahan tarkoitukse-
naan tehdä täällä rikoksia. Esimerkiksi tällaisessa tilanteessa voi olla kyse teon motiivin
paheksuttavuudesta. Maahantulokielto on jo alun perin saatettu määrätä tällaiselle henki-
lölle hänen yleiselle järjestykselle tai turvallisuudelle aiheuttamansa uhan vuoksi. Valio-
kunta katsoo, että tällaisessa tilanteessa vankeusrangaistuksen määrääminen saattaa olla
perusteltua, joskin rikoskokonaisuudesta riippuu, mikä vaikutus maahantulokiellon rikko-
misesta tuomittavalla rangaistuksella tulee olemaan rikoslain 7 luvun säännösten mukai-
sesti määrätyssä yhteisessä vankeusrangaistuksessa.

Edellä selostetun perusteella sekä esityksen perusteluja ja saamaansa selvitystä kokonai-
suutena arvioituaan lakivaliokunta katsoo, että valtionrajarikosta vastaava yhden vuoden
vankeusrangaistusuhka on ehdotetun rikoslain 17 luvun 7 b §:n maahantulokiellon rikko-
misen osalta perusteltu ja oikeasuhtainen. Pykälän yksityiskohtaisista perusteluista ilmi
käyvin tavoin vastaavan rangaistusasteikon omaavista rikoksista kuitenkin oikeuskäytän-
nön mukaan tuomitaan pääsääntöisesti sakkoa. Valiokunta painottaa, että vankeusrangais-
2



Pöytäkirjan asiakohta PTK 118/2018 vp
tuksen tuomitseminen maahantulokiellon rikkomisestakin edellyttäisi tekoon liittyviä ta-
vanomaisesta poikkeavia, paheksuttavia piirteitä.

Arvoisa puhemies! Valitettavasti tämä lakivaliokunnan mietintö ei ollut yksimielinen
vaan siihen sisältyy hylkäysehdotuksen sisältävä vastalause. Ja lakivaliokunta itsekin pää-
tösehdotuksessaan esittää kolmea lakia muutettavaksi.

Yleiskeskustelu päättyi.

Eduskunta hyväksyi hallituksen esitykseen HE 146/2018 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
3


