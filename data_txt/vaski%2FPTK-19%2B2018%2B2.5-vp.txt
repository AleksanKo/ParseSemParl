















































DEM90CF.tmp.xml


Pöytäkirjan asiakohta PTK 19/2018 vp

 Tarkistettu
4.1

Pöytäkirjan asiakohta 

PTK 19/2018 vp

Täysistunto

Torstai 8.3.2018 klo 16.02—18.59

2.5. Suullinen kysymys vammaisten palveluista (Sari Tanus kd)
Suullinen kysymys SKT 25/2018 vp

Suullinen kyselytunti

Puhemies Paula Risikko: Kristillisdemokraattinen eduskuntaryhmä, edustaja Tanus.

Keskustelu

16.47 Sari Tanus kd: Arvoisa puhemies! Vaikka Suomi on naisten oikeuksien edelläkä-
vijämaa, paljon on kuitenkin vielä tehtävää. Suomi ratifioi kesäkuussa 2016 vammaisten
ihmisten oikeuksia koskevan YK:n yleissopimuksen, mikä korostaa vammaisten ihmisten
yhdenvertaisuutta ja osallisuutta kaikessa päätöksenteossa. Käytännössä on kuitenkin va-
litettavasti paljon tilanteita, esimerkiksi vammaisten naisten oikeuksiin liittyen, joissa
yleissopimuksen tavoite toteutuu huonosti.

Eilen eduskunnan puhemiehelle luovutettiin Ei myytävänä -kansalaisaloite, jolla halu-
taan rajata vammaisten elämänmittaiset, arjen kannalta välttämättömät palvelut hankinta-
lain ulkopuolelle. Tähän liittyen kysyisin asianosaiselta ministeriltä: Miten tulette edistä-
mään vammaisten ja vammaisten naisten erityistarpeineen elämänmittaisten palveluiden
toteutumista YK:n sopimuksen hengen mukaisesti? Saammeko elämänmittaiset palvelut
inhimillisen järjestelyn piiriin? 

16.48 Elinkeinoministeri Mika Lintilä (vastauspuheenvuoro):  Arvoisa puhemies! Ar-
vostan, että tämä annettiin minulle vastattavaksi. Tämä kyllä taitaa kuulua ministeri Lind-
strömin puolelle, ja hän varmaan vastaa siitä, mitä hankintalaissa voidaan tämän suhteen
tehdä. Valitettavasti en voi edustaja Tanukselle suoraan tähän vastata.

Mutta koska sain tämän vastausvuoron, haluan äskeiseen kysymykseen sanoa sen, että
valtionyhtiöistä vastaavana ministerinä edellytän kyllä valtionyhtiöiltä sitä, että palkkata-
sa-arvo siellä toteutuu. Haluaisin edelleen kehittää avoimuutta palkkapuolella sillä tavalla,
että palkkakartoituksen tekeminen tuotaisiin avoimemmaksi kuin se tällä hetkellä on. Eli
henkilöstön edustajalla olisi mahdollisuus siihen avoimuuteen ja nähdä, mikä se palkkata-
so siellä on, [Paavo Arhinmäki: Tämä on hyvä linjaus!] koska sitä kautta me pystyisimme
nopeuttamaan tätä tasa-arvoa, jota palkkojen tasa-arvossa tullaan kyllä tarvitsemaan.

Puhemies Paula Risikko: Tästäkin teemasta me jatkamme keskustelua, kun käymme kan-
salaisaloitetta läpi. Eli tässä vaiheessa tämä kysymys on loppuunkäsitelty.

Kysymyksen käsittely päättyi.


	2.5
	16.47
	16.48


