















































DEMAFAC.tmpSave.xml


Pöytäkirjan asiakohta PTK 99/2017 vp

 Tarkistettu
4.0

Pöytäkirjan asiakohta 

PTK 99/2017 vp

Täysistunto

Torstai 5.10.2017 klo 16.00—22.01

2.5. Suullinen kysymys lastensuojelusta ja huostaanotoista (Sari Tanus kd)
Suullinen kysymys SKT 134/2017 vp

Suullinen kyselytunti

Puhemies Maria Lohela: Seuraava kysymys, edustaja Tanus.

Keskustelu

16.52 Sari Tanus kd: Arvoisa rouva puhemies! Lastensuojeluilmoitusten määrä on viime
vuosina ollut kasvussa. 2000-luvulla huostaanottojen määrä on Suomessa lähes kaksinker-
taistunut. Erityisen huolestuttavaa on, että nuorten kiireelliset sijoitukset ovat rajusti li-
sääntyneet. Monissa kaupungeissa nousua viime vuodestakin on useita kymmeniä prosent-
teja. Esimerkiksi Helsingissä tehtiin viime vuonna lähes 500 kiireellistä sijoitusta. Taustal-
ta löytyy vanhempien uupumusta ja heikkoa taloudellista tilannetta, mutta pääasialliset
syyt ovat päihde- ja mielenterveysongelmat ja niihin liittyvä perheväkivalta. Kysynkin
asianomaiselta ministeriltä: miten aiotte tarttua tähän ongelmaan, ja miten edistätte ennal-
ta ehkäisevän avun tarjoamista lastensuojelun piiriin kuuluville perheille?

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kysymys on erittäin tärkeä ja toisaalta valitettavan laaja. Tartun ensiksi osuu-
teen, jossa viittasitte lähisuhdeväkivaltaan ja kodeissa tapahtuviin väkivallantekoihin. Näi-
hin hallitus on vastannut sillä, että vihdoin Suomessa nyt tuntuvalla ja useamman vuoden
aikana nousevalla rahoitusmäärällä me lisäämme turvakotipaikkoja. Se on perheiden etu.

Mitä tulee tähän kokonaisuuteen, kysymyksenne viittaa hyvin samaan asiaan kuin aiem-
min keskusteltu huomio siitä, että hallitus on nyt tehnyt laajapohjaisen ja alueiden osaami-
sesta nousevan kokonaisuudistuksen — sitä voisi kai kutsua jo itsessäänkin reformiksi —
joka lähtee siitä, että painopiste todella on käännetty ennalta ehkäisevien palveluiden suun-
taan. Se ei silti poista sitä, että keskuudessamme on valitettavan paljon perheitä, joissa las-
tensuojeluilmoitus ja siihen liittyvät toimenpiteet ovat totta.

Tämä kysymys on siksikin monimutkainen, että kuntien päätäntävallassa on resursointi
siitä, miten sosiaalityö järjestetään, ja siksi moniammatillinen osaaminen sosiaalityön ym-
pärillä on erityisen tärkeää. [Puhemies koputtaa] Tätä hallitus haluaa osaltaan kehittää.

Kysymyksen käsittely päättyi.


