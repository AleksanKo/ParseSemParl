















































DEMBFA7.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

3. Hallituksen esitys eduskunnalle vuoden 2019 talousarvioesityksen (HE 123/2018 vp) täy-
dentämisestä

Hallituksen esitys HE 232/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 3. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 1 tunti. Asian käsittelyssä noudatetaan aikataulu-
tettujen asioiden osalta sovittuja menettelytapoja.

Keskustelu

17.02 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Esittelen eduskunnalle hallituksen esityksen talousarvioesityksen täydentämiseksi
ensi vuodelle.

Jos katsotaan ensin näitä isoja lukuja velkaantumisesta: Vuoden 18 eli kuluvan vuoden
velkaantuminen aikanaan budjetoitiin 3,1 miljardiin euroon, ja nyt me olemme tälle vuo-
delle kuitenkin kohdentaneet poikkeuksellisen lyhennyksen eli valtion Vientiluotto-mak-
suja etukenossa, velkoja 1,4 miljardia, joten se vähentää tämän vuoden velanoton tarvetta,
mutta kuitenkin sen lisäksi vielä me tarkastimme jo aikaisemmin ennusteen mukaisesti ve-
lanoton tarvetta puolella miljardilla. Eli tämän vuoden ennustettu velanoton tarve on 1,2
miljardia euroa, kun ensi vuoden velanotto nyt tämän täydentävän esityksen jälkeen on 1,6. 

Se, miksi tämän kertasin, oli se, että me olemme siis vahvassa talouden kasvussa, vah-
vassa verotulojen kasvussa, edelleen tiukassa finanssipolitiikan kurissa, mikä siis johtaa
nyt budjettitalouden tasapainottumisen jatkumiseen. Eli tässä ei ole siis velkaantumisen hi-
dastumisesta sinänsä merkkejä, vaikka se äkkiseltään siltä voisi näyttää.

Arvoisa puhemies! Tässä täydentävässä on paljon merkittäviä asioita. Ehkä ensimmäi-
senä voisin mainita sen, että me kuitenkin halusimme pitää suhteellisen tiukkaa linjaa, teh-
dä vain välttämättömimmät, ja lisäsimme poikkeuksellisestikin eduskunnan talousarvion
käsittelyä varten normaalin 40 miljoonan euron lisäksi 20 miljoonaa euroa eli yhteensä 60
miljoonaa, jolloin eduskunta ja valtiovarainvaliokunta ja valiokunnat voivat huolellisesti
käsitellä, hakea mahdollisia kipupisteitä hieman suuremmalla liikkumavaralla. Tämä kaik-
ki tehdään tietenkin kehysten puitteissa.

Joitakin yksittäisiä asioita haluaisin nostaa:
Tärkeään rahanpesuvalvontaan ja rahanpesun vastaisiin toimiin lisätään yhteensä 2,1

miljoonaa euroa, poliisille, keskusrikospoliisille ja sisäministeriölle. Poliisille on 2,2 mil-
 Tarkistettu
4.0



Pöytäkirjan asiakohta PTK 119/2018 vp
joonaa euroa rahoitusta reservipoliisijärjestelmän perustamiseen, ja suojelupoliisin toimi-
tilahankkeisiin on 1,6 miljoonaa euroa.

Isossa roolissa tässä täydentävässä esityksessä ovat maatalouden kriisipakettiin liittyvät
lisäykset. Me päätimme maatalouden tukitoimista budjettiriihessä, ja täydentävässä esityk-
sessä lisäämme sovitun mukaisesti 22,5 miljoonaa euroa maatalouden toimintaedellytys-
ten turvaamiseen, ja lisäksi maa- ja puutarhatalouden kansallisen tuen momentille ehdote-
taan 4 miljoonan korotusta.

Ja vielä afrikkalaisen sikaruton torjuntaan kohdistetaan yhteensä 1,8 miljoonaa euroa.
Tämäkin on aivan välttämätön toimenpide. [Paavo Arhinmäki: Tästä olemme samaa miel-
tä!] Afrikkalaisen sikaruton leviäminen Suomeen voisi aiheuttaa merkittäviä vahinkoja
suomalaiselle sikataloudelle.

Arvoisa eduskunta, hallitus pystyi taas tekemään toimia myöskin tutkimuksen ja koulu-
tuksen vahvistamiseksi. Opetus- ja kulttuuriministeriölle esitetään valtuutta, jolla valtio
saa luovuttaa huippututkimusta rahoittavalle säätiölle, joka on perustettu, 60 miljoonan eu-
ron arvosta ja ammatillisen koulutuksen osakeyhtiölle 80 miljoonan euron arvosta valtion
pörssiosakkeita. Tässä on löydetty tapa, millä näillä yhteensä 140 miljoonalla eurolla lai-
tetaan niin sanotusti tasetta töihin, tuottamaan rahoitusta näille tärkeille ammatillisen kou-
lutuksen sekä huippututkimuksen hankkeille.

Arvoisa puhemies! Me elämme todellakin vahvan talouskasvun aikaa edelleen, mutta
kaikki merkit viittaavat siihen suuntaan, että talouden kasvu on hidastumassa. Valtiova-
rainministeriön kansantalousosasto ennustaa ensi vuodelle 1,8 prosenttiyksikön talouskas-
vua. Meidän täytyy tehdä kaikkemme, että me pystymme pitämään sitä vahvempaa talous-
kasvua yllä, jatkamaan tätä vahvaa talouden virettä.

Tällä hetkellä se suurin kysymys ja suurin huolenaihe on jälleen kerran työllisyys. Meil-
lä on lähes 300 000 työtöntä ja kymmeniätuhansia avoimia työpaikkoja. 40 prosenttia yri-
tyksistä joka puolelta Suomea viestii siitä, että heillä on työvoimapulaa. Siksi näissä halli-
tuksen esityksissä, varsinaisessa budjettiesityksessä ja huomenna päätökseen tulevassa li-
sätalousarvioesityksessä sekä tässä, on kuitenkin merkittäviä panoksia ja toimia kokonai-
suutena työllisyyteen ja nimenomaan kohtaanto-ongelmaan, työvoimapoliittisen koulutuk-
sen lisäämiseen. Nämä esitykset ovat kokonaisuus. Ainoastaan korkeamman työllisyysas-
teen kautta me pystymme turvaamaan meidän hyvinvoinnin. Ja nyt me voimme päästä
korkeampaan työllisyysasteeseen, jos me saamme avoimet työpaikat ja työttömät suoma-
laiset ihmiset kohtaamaan.

Arvoisa puhemies! Työllisyys, työllisyys, työllisyys — siinä Suomen kolme keskeisintä
haastetta, joihin hallitus on pystynyt omilla toimillaan tämän kauden aikana vastaamaan
mielestäni kiitettävästi. Mutta lisää toimia tarvitaan. Ei ole jakopolitiikan aika, vaan pitää
jatkaa tällä valitulla linjalla, vahvistaen talouskasvua, auttaen työttömiä ihmisiä löytämään
työpaikat. [Vastauspuheenvuoropyyntöjä]

Toinen varapuhemies Tuula Haatainen:  Ilmeisesti on tarvetta debattiin. Avataan debat-
ti.

17.08 Timo Heinonen kok (vastauspuheenvuoro): Arvoisa rouva puhemies! On hyvä,
että ministerillä oli hyviä kerrottavia myös tästä velkaantumisesta ja velanoton tarpeesta.
Tähän vuoteen kun lähdettiin, niin velanoton tarve oli yli 3 miljardia, ja nyt se on saatu pai-
nettua tuohon 1,2 miljardiin.
2



Pöytäkirjan asiakohta PTK 119/2018 vp
Pidän myönteisenä sitä, että tässä esityksessä vahvistetaan meidän omaa, kotimaista
ruoantuotantoa. Entisenä maa- ja metsätalousministerinä ja ruokaministerinä tämä on ollut
ministeri Orpolle tärkeä asia, ja kiitos siitä koko hallitukselle, että näitä panostuksia nyt tu-
lee.

Myös koulutus ja tutkimus on ensiarvoisen tärkeää. Talouskasvu näyttää pientä hiipu-
mista ensi vuoteen, ja meidän pitää huolehtia siitä, että me saamme entistä enempi nyt työt-
tömänä edelleen olevia työn syrjään kiinni, ja siinä nimenomaan tämä täydennyskoulutus
ja uudelleenkoulutus ovat kyllä aivan avainasemassa.

Toinen varapuhemies Tuula Haatainen: Pyydän niitä edustajia, jotka haluavat osallis-
tua debattikeskusteluun, nousemaan seisomaan ja painamaan V-painiketta.

17.09 Timo Kalli kesk (vastauspuheenvuoro): Arvoisa rouva puhemies! Suuressa kuvas-
sa kuitenkaan varsinaisen talousarvion, joka on eduskunnan käsittelyssä, jätön jälkeen täs-
sä täydennyksessä ei mitään kovin merkittävää muutosta tehdä. Edelleen todetaan, että ku-
luttajien luottamuksen, kestävän talouskasvun ja kohentuneen työllisyyden ansiosta julki-
set palvelut pystytään jatkossakin turvaamaan, ja se on se kaikkein tärkein asia, joka sitten
sitä kuluttajien luottamusta pidemmässäkin juoksussa varmistaa.

Hallituksen taholta on viisasta tunnustaa se, että nopean talouskasvun aika saattaa olla
takana, ja sen tähden on syytä varautua siihen, että maailmalla voi tapahtua muutoksia, ja
Suomenkin pitää olla valppaana.

Valtiovarainvaliokunnan puolesta haluan kiittää siitä, että hallitus on mahdollistanut
sen, että jakovara tällä kertaa on runsaampi, ja me varmaan löydämme tähän hyviä ratkai-
suja.

17.10 Timo Harakka sd (vastauspuheenvuoro): Arvoisa puhemies! Edustaja Kalli tässä
todisti, että ilmeisesti sittenkin on jakopolitiikan aika, toisin kuin valtiovarainministeri täs-
sä totesi.

Oikeasti on uudistuspolitiikan aika ja on investointipolitiikan aika. Leikillisesti sanottu-
na: jos vuoden 2019 budjetti ei riittävästi vastaa 2020-luvun haasteisiin, niin tietenkin täy-
dentävässä budjetissa olisi voinut sitten tuoda esiin ne uudistukset, joita seuraava vuosi-
kymmen meiltä edellyttää.

Mutta kiinnittäisin huomiota nyt kestävyysvajeeseen, jonka kuromiseen umpeen tämä
hallitus ei lupauksista huolimatta pystynyt. Sitä jäi silti 3 prosenttiyksikköä bkt:stä, 7 mil-
jardia euroa. Suomi ei tullut kuntoon. Suomalaiset pörssiyhtiöt tulivat kyllä tuloskuntoon,
kuten ennätyksellinen osinkovuosi todistaa. Se on hyvä asia sinällään, mutta aivan eri asia.

Ne viisi uudistusta, joita SDP on esittänyt 2020-luvulle, on tarkoitettu työllisyyden ja
kasvun varmistamiseksi entistä kuoppaisempana aikana. Kuten valtiovarainministeri itse-
kin totesi, odotettavissa ei ole [Puhemies koputtaa] enää näin suotuisaa aikaa.

17.12 Simon Elo sin (vastauspuheenvuoro): Arvoisa puhemies! Tiistaina julkaistiin Ti-
lastokeskuksen ja työllisyys- ja elinkeinoministeriön työllisyysraportit: yli 115 000 työllis-
tynyttä tämän hallituksen aikana ja 105 000 työtöntä vähemmän. Tämä on erittäin merkit-
tävää. Minun täytyy ihmetellä sitä, millaista hallituksen toiminnan pitäisi olla, jotta se va-
semmisto-oppositiolle kelpaa, jos tämä ei kelpaa. Tämähän on se kaikkein merkittävin ky-
symys ollut koko tämän kolmen vuoden ajan. Lisäksi kahdessa vuodessa pitkäaikaistyöt-
3



Pöytäkirjan asiakohta PTK 119/2018 vp
tömien määrä on vähentynyt yli 50 000:lla, ja mikä hienointa, nuorisotyöttömyys on vä-
hentynyt yli 5 prosenttiyksikköä.

Tässä täydentävässä budjetissa sinisten pirtaan sopii hyvin se, että kansanturvallisuu-
teen panostetaan: poliisiin, suojelupoliisiin, rajaviranomaisiin. Sinne kannattaa laittaa hie-
man lisää.

Ja kyllä ihmetyttää se, että Ruotsissakin nyt kaksi kuukautta — ja jälleen epäonnistui
hallituksen muodostaminen — on yritetty veivata hallitusta. Suomessa on toimintakykyi-
nen hallitus, joka on saanut talouden kuntoon. Katsotaan jälleen sitten, niin kuin kansalai-
nen päättää, mikä on vaalien jälkeen tilanne, mutta todella toivon, että emme joudu siihen
tilanteeseen — vaikkapa vasemmiston avittamana [Puhemies koputtaa] — jossa Ruotsissa
tällä hetkellä ollaan.

17.13 Kari Uotila vas (vastauspuheenvuoro): Arvoisa puhemies! Pääministeri teki tuos-
sa katumusharjoituksia ja kertoi, että jos vaalikauden alussa olisi tiedetty, kuinka hyvä ta-
loustilanne nyt tällä hetkellä on, olisi pitänyt joitakin kipeimpiä leikkauksia ehkä harkita
uudelleen. Yksi tapa olisi ollut tässä täydentävässä esimerkiksi poistaa ne kansaneläkkei-
siin ja niihin liittyviin etuisuuksiin liittyvät indeksileikkaukset, jotka myös ensi vuonna jat-
kuvat. Tähän olisi ollut hyvä mahdollisuus tässä täydentävässä, mutta sitä ei kuitenkaan
tehty.

Mutta haluan myöskin antaa arvoa sille, että tässä on myönteisiä asioita, ja otan yhden
esiin: Parlamentaarinen liikennetyöryhmä esitti — kun puhutaan liikenteen ilmastopääs-
töistä — kävelyn ja pyöräilyn edistämistä. Se ei varsinaiseen budjettiesitykseen sisältynyt,
mutta lisätalousarviossa tälle vuodelle ja sitten tässä täydentävässä se on mukana. Arvos-
tan sitä kovasti, ja tällaisia toimenpiteitä tarvitaan todella lisää, jos aiotaan ilmastonmuutos
torjua, niin liikenteen, rakentamisen kuin maataloudenkin osalta.

17.14 Hannu Hoskonen kesk (vastauspuheenvuoro): Arvoisa rouva puhemies! On syytä
muistaa, että tämä vaalikausi kun alkoi, missä tilanteessa olimme. Julkisen talouden rahoi-
tusasema oli 38 miljardia heikentynyt edellisen neljän vuoden aikana. Siitähän lähdettiin
liikkeelle.

Olen kuullut tässä eri puheenvuoroissa sellaisia kannanottoja, että yritykset tuottavat
voittoa, ja se tuntuu joillekin olevan jopa kauhistus. Sehän on ainoa tapa, jolla me tätä maa-
ta voimme rakentaa, että yritykset tuottavat voittoa. [Timo Harakan välihuuto] Yksikään
sellainen yhtiö, joka tuottaa tappiota, ei tee investointeja. Ei Äänekosken sellutehtaan mil-
jardi-investointeja tehnyt semmoinen yhtiö, joka tekee rajusti tappiota ja voi huonosti. [Ti-
mo Harakan välihuuto] — Edustaja Harakka, teidän taloudellinen osaamisenne tässä asias-
sa on hieman kummallista. — Yritykset investoivat silloin, kun on rahaa, ja jopa on roh-
keutta ottaa velkaa ja tehdä uusia työpaikkoja, niin kuin on nyt käynyt. 115 000 uutta työ-
paikkaa, ja valtiontalous on parantunut hurjasti, ja te valitatte täällä sitä, että yritykset tuot-
tavat voittoa. En kyllä teidän ajatusmaailmaanne ymmärrä yhtään, [Puhemies koputtaa]
mutta kai se on sitä korkeampaa talousosaamista, jota minä en osaa.

17.15 Timo Harakka sd (vastauspuheenvuoro): Arvoisa puhemies! Ei ole ensimmäinen
kerta, kun joudun pyytämään edustaja Hoskosta ottamaan sinitarran pois korvasta. Minä-
hän sanoin nimenomaan, että se, että on lisää osinkoja jaettavana tällä kertaa verrattuna ai-
4



Pöytäkirjan asiakohta PTK 119/2018 vp
kaisempiin vuosiin, on hyvä asia. Tämän voitte tarkistaa — jos jaksatte lukea eduskunnan
pöytäkirjoja — ihan sieltä pöytäkirjasta.

Mutta se on eri asia kuin se, että Suomi olisi kunnossa. Ja tämä hallitus ei valitettavasti
ole — siitä huolimatta, että se on historiallisen paljon leikannut köyhiltä ja kipeiltä, opis-
kelijoilta ja eläkeläisiltä — kyennyt sopeuttamaan valtiontaloutta yhtä paljon kuin edeltä-
jänsä, joka oli paljon vaikeammassa, suorastaan katastrofaalisessa, maailmantaloudellises-
sa tilanteessa. Siksi olemme siinä tilanteessa, että tämä myötätuulikaan ei ole auttanut kes-
tävyysvajeen kuromisessa kiinni, toisin kuin hallitus lupasi. Sitä jää vielä 6—7 miljardia
euroa huonoksi perinnöksi seuraavalle hallitukselle.

17.16 Sari Multala kok (vastauspuheenvuoro): Arvoisa puhemies! Siitä edustaja Hara-
kan puheen alkuosasta olen täysin samaa mieltä, mutta siitä, että ei mitään olisi tehty tai ei
kestävyysvajetta olisi onnistuttu kuromaan umpeen, olen eri mieltä.

Kuitenkin kaikista tärkein asia on työllisyyden kasvattaminen, ja hallitus on onnistunut
omilla toimillaan ja totta kai myös markkinatilanteen siivittämänä nostamaan työllisyysas-
tetta erittäin paljon. Toki tekemistä vielä riittää. Työllisyysasteen tulisi olla lähempänä
80:tä prosenttia, jotta meillä olisi mahdollisuudet tulevaisuudessakin pärjätä.

Haluan kuitenkin erityisesti kiittää tässä täydentävässä talousarvioesityksessä muuta-
masta asiasta: 

Ensimmäinen on vaihtoehtoisten rahoitusmallien, SIBin eli social impact bondin, tuo-
minen mukaan meidän hyvinvoinnin rahoitusmalleihin. Tässä uudessa mallissahan nimen-
omaan pyritään nyt puuttumaan pitkäaikaistyöttömyyteen. Toivottavasti sieltä löytyy uu-
sia keinoja.

Kiitän myös tässä yhteydessä parannuksista opiskelijoiden tukiin. Tulevaisuudessa
opiskelijoiden saamia apurahoja ei oteta tulona huomioon ja alle 18-vuotiaiden opiskelijoi-
den vanhempien tulot eivät pienennä opintorahaa eivätkä asumislisää.

17.17 Leena Meri ps (vastauspuheenvuoro): Arvoisa puhemies! Olen hieman hämmenty-
nyt siitä, että pääministeri tuossa kyselytunnin aikana puhui perhevapaauudistuksen koh-
dalla, että ensi kaudella, kun asiat saadaan kuntoon, sitten ruvetaan tämmöisiä asioita miet-
timään, ja toisaalta nyt ministeri sanoi, että meillä on hyvässä vauhdissa talouskasvu mutta
se alkaa hiipumaan. Elikkä onko tästä nyt luettavissa, kun minä yhdistän nämä kaksi asiaa
yhteen, että parannuksia esimerkiksi asumiseen ja liikkumisen halvempiin hintoihin, per-
heiden verovapauden palauttamista ei ole tulossakaan? Näitä kun laittaa yhteen, niin siltä
tämä nyt valitettavasti kuulostaa. Minä ymmärrän, että puhutaan työstä, mutta ihmiset ajat-
televat myös tuloja, millä pitää elää joka ikinen kuukausi. Jos työstä saatavat tulot eivät rii-
tä menoihin, niin ei se kyllä paljon naurata. Meillä perussuomalaisilla olisi ollut hyviä ide-
oita jo pari vuotta asumiseen ja liikkumiseen ja niiden halpuuttamiseen. Hyvä ministeri,
katsokaa näitä. [Puhuja näyttää paperia kädessään] Meillä on ihan hyviä ideoita, ottakaa
koppi.

17.18 Katja Hänninen vas (vastauspuheenvuoro): Arvoisa puhemies! Täytyy sanoa
edustaja Hoskoselle, että on aika erilaisia arvovalintoja tehty tällä hallituskaudella kuin vii-
me hallituskaudella, koska te olette leikanneet kaikista pienituloisimmilta kansalaisilta —
eläkkeensaajilta, lapsiperheiltä, työttömiltä, sairailta — mutta sen sijaan, että olisitte teh-
neet oikeudenmukaista politiikkaa, teillä oli kuitenkin varaa tehdä miljardin euron veron-
5



Pöytäkirjan asiakohta PTK 119/2018 vp
kevennykset, jotka suosivat suurituloisimpia. Täytyy kysyä, mitä tämän teidän arvovalin-
tanne pohjalta oikein löytyy, että köyhiltä leikataan ja rikkaille annetaan. Vasemmistoliitto
ei tällaista politiikkaa voi hyväksyä.

Me olemme nyt esittämässä lausumaa, että tuodaan viipymättä eduskuntaan täydentävä
talousarvioesitys, joka kompensoi täysimääräisesti kansaneläkeindeksiin ja siihen sidottui-
hin etuuksiin hallituskaudella tehdyt leikkaukset. Mitä sanotte tähän, arvoisa valtiovarain-
ministeri Orpo? Tuotteko te tämän vasemmistoliiton ehdottaman esityksen tähän saliin,
jotta voimme auttaa niitä kaikista köyhimpiä suomalaisia?

17.19 Hannakaisa Heikkinen kesk (vastauspuheenvuoro): Arvoisa rouva puhemies! Ni-
meltä mainiten tartun edustaja Harakan edelliseen puheenvuoroon. Hän yritti puolustella
edellisen hallituskauden huonoja tekoja sillä, että viime hallituskausi mentiin tilanteessa,
jossa kansainvälinen talous oli katastrofissa. Ei näin ollut. [Timo Harakan välihuuto] Ta-
lous kasvoi vahvasti maailmalla, Euroopassa, mutta Suomi ei päässyt mukaan. Tätä te ette
voi kiistää. Mutta tällä hallituskaudella me olemme päässeet tähän kyytiin mukaan, ja Et-
lakin tunnustaa, että iso osa työpaikoista, joita on luotu, on tehty hallituksen toimien an-
siosta.

Mitä tulee kaikista pienimpiin päivärahoihin, sairaus- ja vanhempainpäivärahoihin,
tämä hallitus nostaa ensi vuonna niitä 80 euroa, työmarkkinatuen tasolle. Ja kun oli edelli-
nen korotus, silloinkin se oli keskustajohtoinen hallitus, joka tähän pystyi, juuri näiden
kaikkein köyhimpien ihmisien osalta, jotka eivät ole työelämässä mukana. [Puhemies: Ai-
ka!] Tähän tarvittiin keskustajohtoinen hallitus... [Puhemies keskeyttää puheenvuoron pu-
heajan ylityttyä]

17.21 Tytti Tuppurainen sd (vastauspuheenvuoro): Arvoisa rouva puhemies! Juhlimme
parantunutta työllisyyttä, ja ministerikin päätti puheensa korskeasti ”työllisyys, työllisyys,
työllisyys”, ja hyvä niin. Mutta sitten kun katsomme, mitä hallitus on itse aktiivisesti teh-
nyt työllisyyden hyväksi, niin ei voi olla kiinnittämättä huomiota siihen, miten aktiivimalli
näkyy nyt tässä täydentävässä budjettiesityksessä. Te olette hoitaneet työllisyyttä aktiivi-
mallilla, joka leikkaa työttömältä työnhakijalta työttömyysturvaa, mikäli hän ei onnistu
saamaan työtä, ja kaikesta päätellen sen seurauksena nyt tässä täydentävässä budjettiesi-
tyksessä lisätään Kelan toimintamenoja 11,4 miljoonaa euroa, mikä menee lisääntyneiden
toimeentulohakemusten käsittelyyn, lisääntyneiden byrokratiamenojen kattamiseen, ja
tämä kaikki kertoo siitä, että tämä aktiivimalli ei ole ollut onnistunut malli edistää työlli-
syyttä. Voitteko te, ministeri Orpo, tunnustaa tämän, että Kelan toimintamenomääräraho-
jen lisääminen johtuu juuri siitä, että aktiivimalli ei ole toiminut kuten on odotettu?

17.22 Ben Zyskowicz kok (vastauspuheenvuoro): Arvoisa rouva puhemies! Ensinnäkin,
kaikkein pienituloisimmilta suomalaisilta ei ole leikattu, päinvastoin: kaikkein pienituloi-
simpien saama toimeentulotuki on sidottu indeksiin, ja siihen on tehty kaikki indeksin mu-
kaiset korotukset. Toiseksi, kaikkein pienituloisimmat eläkeläiset saavat takuueläkettä, ja
takuueläkettä on tasokorotettu useamman kerran tällä vaalikaudella. [Hannu Hoskonen:
Viisikymppiä!] Kolmanneksi, kuten edustaja Heikkinen täällä jo mainitsikin, pienimpiin
päivärahoihin on tuntuvat korotukset ensi vuonna.

Mitä arvovalintoihin tulee, niin hallitus on tehnyt sen arvovalinnan, että on haluttu edis-
tää työllisyyttä. Hyvät ystävät, kymmenettuhannet köyhät ihmiset, kymmenettuhannet
6



Pöytäkirjan asiakohta PTK 119/2018 vp
köyhät perheet ovat saaneet parannusta taloudelliseen tilanteeseensa juuri sitä kautta, että
työllisyys on parantunut ja he ovat päässeet töihin.

Mitä aktiivimalliin tulee, niin yhdessä on sovittu siitä, että sitä edelleen parannetaan, ja
se on hyvä asia.

17.23 Arja Juvonen ps (vastauspuheenvuoro): Arvoisa rouva puhemies! Laitan oikein
nämä silmälasit, että näen ministerin paremmin. — Arvoisa ministeri, te tuotte erittäin hy-
vän lain ensi vuonna, sotilastapaturma- ja palvelussairauslain koskien varusmiehiä, jotka
loukkaantuvat tai joiden kohdalla tulee kuolemantapaus. Olemme koko eduskunta tehneet
lakialoitteen — yli sadan kansanedustajan allekirjoitus — siitä, että lakia sovellettaisiin
taannehtivasti vuoteen 2017, kun kriisinhallinnassa toimivat rauhanturvaajat saivat tämän
vastaavan vakuutusturvan. Eli kaksi vuotta suomalaiset varusmiehet ovat olleet turvan ul-
kopuolella.

Minä kysyn teiltä nyt, hyvä ministeri, ja oikeastaan minä anelen — tässä oppositiossa
olossa on se huono puoli, että joutuu tekemään kaksin verroin, hartiavoimin, töitä saadak-
seen hyviä asioita eteenpäin: löytyykö mistään rahaa vielä joulukuussa, että saataisiin tämä
varusmiesten korvausasia kuntoon ja muun muassa Raaseporin uhrit ja heidän omaisensa
saisivat oikeutta osakseen? Minä katsoin, että täällä muun muassa tuodaan paperittomille
ja heidän terveydenhuoltoonsa tämä päälle 5 miljoonaa euroa tähän budjettiin, ja näkisin,
että olisiko pieni raha — ajatellaan vaikka 120 000 euroa — mahdollista sieltä löytää.
Tämä on erittäin tärkeä asia, ja kun me kaikki varmasti sydämellä tämän koemme ja ajat-
telemme, että se olisi oikeus ja kohtuus, niin miten näin joulun alla, [Puhemies koputtaa]
ministeri? — Kiitos.

17.24 Satu Taavitsainen sd (vastauspuheenvuoro): Arvoisa puhemies! SDP toi jo vuosi
sitten esille työttömyydestä rankaisevan aktiivimallin epäkohtia ja muun muassa sen, että
se tulee lisäämään Kelan toimeentulotukimenoja ja hallintokustannuksia. Me vastustimme
tämän todella eriarvoistavan mallin viemistä heikkouksineen läpi ja ehdotimme siihen
useita parannuksia. Hallitus ei kuitenkaan suostunut perumaan lakia. Nyt olemme sitten
siinä tilanteessa, että hallitus esittää meille täällä tänään 11,4 miljoonaa euroa lisää rahaa
Kelalle toimeentulotukihakemusten ja aktiivimallin takia lisääntyneiden käsittelyjen vuok-
si. Arvoisa ministeri, eikö olisi kaikista järkevintä perua tuo aktiivimallilaki, jolloin myös-
kään näitä lisääntyneitä kustannuksia ei tulisi? Näyttää sille, että tässä aktiivimalliasiassa
se lisääntyvä työllisyystoimenpide on kohdistunut sinne Kelan virkailijoihin. Heitä kyllä
on työllistetty.

17.25 Hannu Hoskonen kesk (vastauspuheenvuoro): Arvoisa rouva puhemies! Vielä li-
sää tähän taloustilanteeseen: Kun katsoo tämän hallituksen alkutaivalta, niin pitää muistaa
se, että meillä viime hallituksen lopulla oli jo kahden kansainvälisen luottoluokittajan kel-
tainen kortti Suomelle. Jos ei olisi ruvennut talous kuntoon menemään, niin meillä olisi
korkokanta lähtenyt nousemaan ja jokainen prosentti, mikä meidän velan korkoon olisi tul-
lut lisää, olisi ollut miljardi pois valtion budjetista. Silloin ei meiltä olisi kysytty, että mikä
on teidän politiikkanne, silloin olisi vain raa’asti otettu. Katsokaapa, hyvät ystävät, miten
kävi Kreikassa. Siellä kun ei välitetty talouden kunnosta, niin eläkkeitä leikattiin 50 pro-
senttia. Kysyttiinkö eläkeläisiltä? Ei varmaan kysytty. Valtion palkkoja leikattiin 30—50
prosenttia riippuen henkilöstä: jos oli perheellinen, vähän vähemmän, poikamiehiltä ja yk-
7



Pöytäkirjan asiakohta PTK 119/2018 vp
sin eläviltä naisilta noin puolet. Tätäkö olisi meidän pitänyt jäädä odottamaan ja jättää ta-
lous hunningolle, niin kuin eräältä hallitukselta aikanaan jäi?

Elikkä kun me laitamme taloutta kuntoon, niin kannattaa muistaa se, että me emme elä
täällä saarekkeessa vaan me elämme maailmanmarkkinan yhtenä maana, jonka tulevai-
suus riippuu siitä, käyvätkö meidän tavarat tuolla maailmanmarkkinoilla kaupaksi. Jos ei-
vät käy, niin meidän käy huonosti.

Älkää viitsikö vääntää mustaa valkoiseksi, kun se sitä ei ole.

17.27 Simon Elo sin (vastauspuheenvuoro): Arvoisa rouva puhemies! Aktiivimalli on
edelleen näköjään aktivoinut demareita nostamaan sen yhä uudelleen esille.

Täytyy nyt muistaa, mistä on kyse. Vaihtoehtona oli joko se, että kaikilta leikataan työt-
tömyysturvaa, tai se, että tehdään sellainen malli, jossa omalla aktiivisuudellaan voi estää
sen. Minusta on paljon reilumpaa se, että omalla aktiivisuudellaan pystyy estämään tällai-
sen 5 prosentin leikkauksen, ja moni siihen on pystynyt, ja monen palaute on myös se, että
tämä on heitä aktivoinut, saanut hakemaan töitä, ja moni on töitä myös saanut. Se näkyy
myös luvuissa. Ja niin kuin Etla totesi, vähintään puolet siitä työllisyyskasvusta, mitä tä-
män hallituksen aikana on tapahtunut, liittyy hallituksen tekemiin toimenpiteisiin.

Mitä tulee sitten vasemmiston kritiikkiin tuloverojen kevennyksistä, jotka ovat olleet
merkittäviä, 1,4 miljardia euroa, niin tässä nyt sitten on ihan aatteellinen ero. Meidän mie-
lestämme on reilua, että työmiehen ja -naisen käteen jää enemmän rahaa, teidän mielestän-
ne on reilua, että valtion käteen jää enemmän rahaa — tässä nyt se ero on, ei voi mitään.
Mutta totuus on myös se, että vähävarainen on suhteellisesti saanut enemmän näiden [Pu-
hemies koputtaa] kevennysten jälkeen kuin isotuloinen.

Toinen varapuhemies Tuula Haatainen: Edustaja Joona Räsänen, ja sitten ministerin
vastaus. 

17.28 Joona Räsänen sd (vastauspuheenvuoro): Arvoisa puhemies! Jos tästä aktiivimal-
lista aloittaa, niin kun hallitus aina vaatii oppositioltakin, että esittäkää nyt niitä omia sääs-
tökohteitanne, niin tässähän edustajat Tuppurainen ja Taavitsainen esittivät. Säästäkää se
11,4 miljoonaa, mikä joudutaan taas laittamaan sinne Kelan kankkulan kaivoon vain byro-
kratiarattaiden pyörittämiseen. Sen saa sillä pois, kun jättää tämän turhan aktiivimallin
pois, mikä on aiheuttanut vain mielipahaa ihmisissä. [Ben Zyskowicz: Ja sekö ei lisää me-
noja missään?] Aina täältä kehotetaan, että sanokaa nyt sitten, mistä säästetään — täällä-
hän edustajat Tuppurainen ja Taavitsainen kertoivat, mistä 11,4 miljoonaa voidaan tässä-
kin säästää. 

Arvoisa puhemies! On päivänselvää, kun tätä täydentävääkin talousarvioesitystä tässä
katsoo, että kyllähän meillä on huutava tarve niille toimenpiteille, joilla me vahvistamme
työllisyyskasvua ja talouskasvua tulevina vuosikymmeninä. Nythän kysymys on siitä, mil-
lä tavalla suomalainen hyvinvointiyhteiskunta pärjää myös seuraavassa haasteessa ja sitä
seuraavassa haasteessa, ja toivoisin kyllä, että tähän hyvin laajasti yhteisymmärryksessä
näitä keinoja mietitään, [Puhemies koputtaa] jotta myös seuraavalla vuosikymmenellä
täällä olisi jotain, mitä jakaa. [Ben Zyskowicz: Ei ainakaan veroja kiristämällä, kuten te
esitätte!]
8



Pöytäkirjan asiakohta PTK 119/2018 vp
Toinen varapuhemies Tuula Haatainen: Ministeri Orpo, vastauspuheenvuoro, 1 mi-
nuutti. 

17.29 Valtiovarainministeri Petteri Orpo (vastauspuheenvuoro): Arvoisa puhemies!
Otetaan nopeasti.

Aloitetaan Kelasta. Ensinnäkin teidän kaikkien on hyvä tietää se, että siellä myöskin toi-
meentulotuen siirto on ollut merkittävänä asiana, mikä nostaa Kelassa kuluja. Ja todella
olisi tarvetta — käytitte jotain kankkulan kaivo -tyyppistä vertausta — siis arviointiin, Ke-
lan toimintakykyä mielestäni pitää arvioida, niin kuin Valtiontalouden tarkastusvirastokin
on kiinnittänyt huomiota. En ole varma, että se toimii tehokkaimmalla mahdollisella taval-
la. Tämä olisi hyvä tapa säästää veronmaksajien rahoja.

Edustaja Juvonen kysyi sotilastapaturmalainsäädännöstä. Mielestäni tämä on sellainen
asia, että jos eduskunta käsittelyssään haluaa takautuvasti myöntää näitä, niin se on mah-
dollista ja niin sanotut joululahjarahat ovat sitä varten olemassa. Minä voisin tässä ainakin
omasta puolestani, vaikka asia on ministeri Mattilan ensisijaisesti, heittää palloa myöskin
eduskunnan suuntaan.

Aktiivimalli on yksi lukuisista hallituksen työllisyyttä lisäävistä toimenpiteistä. On saa-
tu loistavia tuloksia aikaan. Mutta aivan oikein, meidän täytyy kaikkien katsoa nyt tulevai-
suuteen, miten me pääsemme vielä eteenpäin, ja puhua niistä välttämättömistä uudistuksis-
ta, mitä me tarvitsemme.

Arvoisa puhemies! Toivottavasti saan mahdollisuuden jatkaa vastauksia vielä myöhem-
min, jos nyt oli aikaa minuutti.

Toinen varapuhemies Tuula Haatainen: Voi jatkaa vaikka nyt vastaukset loppuun, niin
mennään sitten puhujalistaan.

Kiitos. — Mitä tulee sitten siihen, pitäisikö tässä joitain katumusharjoituksia tehdä me-
noleikkausten osalta, niin ei. Siis se tilanne, missä me hallitusohjelman teimme ja tämän
ison vakautusohjelman, oli sellainen, että ne oli pakko tehdä silloin. Nyt me olemme siinä
tilanteessa, että meidän budjettitaloutemme alkaa tasapainottumaan, julkinen talous on ta-
sapainossa. Kestävyysvajetta on viimeisen arvion mukaan pystytty purkamaan
3 miljardilla, se on kova saavutus. Siihen ei ole laskettu mukaan sote-uudistusta, joka var-
masti helpottaa meidän yhteisymmärrystämme. Sen lisäksi me olemme vieneet 4 miljardin
säästöohjelman läpi. Talouskasvu on tietenkin osa tätä purkua.

Mutta se, mikä on ongelma, mikä jokaisen pitää ymmärtää, on se, että kun väestöennus-
teet laskevat, niin kestävyysvajeen maali karkaa ja työllisyysastetavoitteen pitää olla vielä
nopeammin vielä korkeampi. Eli me tarvitsemme todella paljon toimenpiteitä. 

Ja aina kyllä työllisyys, työllisyys, työllisyys: ei ole tuloja, jos ei ole työtä. Tämä erottaa
puolueita tässä salissa merkittävällä tavalla. Ensin pitää kakku leipoa ja tulot saada, sitten
voidaan jakaa. Tästä minä haluan pitää kiinni: ei jaeta enempää kuin on. [Leena Meri pyy-
tää vastauspuheenvuoroa] Olen huomannut, että yhteiskunnassa on kasvava ilmapiiri sille,
että jaetaan jotain, mitä ei ole. Se on meidän lastemme, ja sitä jaettaisiin ikään kuin vähän
etukäteen.
9



Pöytäkirjan asiakohta PTK 119/2018 vp
Toinen varapuhemies Tuula Haatainen: Meillä on tähän rajallinen aika käytössä, 1 tun-
ti, niin että mennään nyt puhujalistaan, ja jos sitten vielä tulee tarvetta debattiin, niin jatke-
taan.

17.32 Tytti Tuppurainen sd: Arvoisa rouva puhemies! Tulevan vuoden budjettiesityk-
sen täydentäminen antaa yhden tilaisuuden keskustella talouspolitiikasta laajemminkin.
Keskustelussa on ihan paikallaan pitää maltti mukana, sillä vaaleihin on enää alle viisi kuu-
kautta. Talouspolitiikassa uskottavuus on kaikki kaikessa.

Lähtökohtaisesti haluan onnitella hallitusta siitä, että se on viimeisenä toimintavuonna
saanut hyvää vetoapua kansainväliseltä taloudelta. Onnea siitä, ministeri Orpo. Suomi on
vahvasti kiinni globaaleissa toimitusketjuissa ja arvoketjuissa, ja talouden veto Saksassa
tai Yhdysvalloissa näkyy aina pian myös täällä meillä. Työllisyys on parantunut, ja kasvu
tuntuu.

Arvostelun sanat ovat kuitenkin paikallaan siinä, miten hallitus on finanssipolitiikkansa
virittänyt. Finanssipolitiikassa on menty politiikka edellä ja finanssit perässä. Leikkaukset
ajoitettiin hallituksen alkutaipaleeseen, jolloin kotimaista kysyntää olisi pitänyt pikemmin-
kin pitää paremmassa kunnossa. Helpotuksia sen sijaan on tullut tähän vaiheeseen, jolloin
talouden kasvu olisi muutenkin kotitalouksia ja yrityksiä tukenut. Finanssipolitiikassa on
ajoitus kaikki kaikessa, ja nyt tämä ei ainakaan oppikirjan mukaisesti ole ollut vastasyklis-
tä finanssipolitiikkaa. — Pääministeri yllytti joskus potkaisemaan polveen, jos hänestä
löytyy poliitikko. Vältetään tätä nyt kuitenkin niin konkreettisesti kuin vertauskuvallises-
tikin, sitä vastoin potkun saa kyllä hallituksen politikointi talouden pitkäjänteisyyden kus-
tannuksella.

Arvoisa rouva puhemies! Hallitus esittää tulevan vuoden budjetin täydennysesityksessä
lisämäärärahoja hyviin tarkoituksiin aina maatalouden tukipaketista koulutukseen ja tutki-
mukseen.

On kuitenkin hämmentävää, miksi esimerkiksi tutkimukseen tulee lippulaivasäätiölle 60
miljoonaa euroa pääomaa ja ammatilliseen koulutukseen ja koulutusvientiin osakeyhtiö 80
miljoonan euron pääomalla — siis huomattavasti lisämäärärahaa sinne, mistä on aiemmin
tylsällä kirveellä leikattu suuret summat. Pitää muistaa, että valtion budjetti ja sitä toteut-
tavat viranomaiset ovat luonteva tapa kanavoida yhteisiä varoja hyviin tarkoituksiin. Val-
tiontalouden kokonaisuus on syytä pitää hallinnassa, ja siitä päättäminen on eduskunnan
käsissä. Sen on oltava avointa. Pienet murentamiset vievät pala palalta budjettivaltaa pe-
rustuslaillisen järjestyksen ulottumattomiin.

Arvoisa rouva puhemies! Vielä toinen yksityiskohta tästä budjetin täydennysehdotuk-
sesta: Kelan toimintamenojen kohdalla on 11,4 miljoonaa euroa lisäystä. On pakko palata
vielä entisiin, aiemmin tässä salissa käytettyihin puheisiin. Me sanoimme tuolloin ja sa-
nomme tänään, me oppositiossa, että tämä työttömyysturvan aktiivimalli on byrokratian li-
säämistä. Nyt me näemme: rahaa menee Kelan hallintoon, ja samaan aikaan leikataan työt-
tömiltä. Toimeentulotukihakemukset kasvavat ja Kelan menot, määrärahat, kasvavat, by-
rokratia kasvaa, mutta selvää näyttöä ei ole siitä, että tämä aktiivimalli olisi parantuneen
työllisyystilanteen takana. Tältä osin on hallituksella uudelleenarvioinnin paikka.

17.36 Timo Harakka sd: Hyvä rouva puhemies! Tästä edustaja Tuppuraisen viisaasta pu-
heenvuorosta onkin helppo jatkaa.
10



Pöytäkirjan asiakohta PTK 119/2018 vp
Todellakin, ministeri Orpokin aloitti siitä, että nyt käsillä oleva täydentävä talousarvio
lisää valtion velkaantumista vajaat 200 miljoonaa euroa. Ensi vuonna valtio ottaa siis net-
tovelkaa 1,6 miljardia euroa. Tämä lisäyshän ei ole suuren suuri, mutta suunta on väärä. Se,
että hyvässä suhdanteessa alijäämä kasvaa, kertoo huonosta hallituksesta. Valtiovarainmi-
nisteriö arvioi itse, että suhdanteesta putsattu rakenteellinen alijäämä on 1,1 prosenttia tänä
vuonna ja 0,8 prosenttia ensi vuodelle, selvästi yli sen puolen prosentin, johon on sitoudut-
tu. Tämän alijäämän mittaamiseen voi ja pitää suhtautua suurella varauksella, mutta se
myös osoittaa, että hallitus ei ole pitänyt hyvää huolta julkisesta taloudesta, edes valtavan
taloudellisen myötätuulen auttamana.

Vakavaksi tilanteen tekee se, että 2020-luvulla on luvassa kuoppaisempaa kehitystä.
Hallituksen oma budjettikin ennustaa ensi vuonna talouskasvun puolittuvan. Osa vaikeuk-
sista on ennakoimattomia, emme voi omin toimin estää kauppasotia tai euroalueen epäva-
kautta, joihin populistit tällä ja toisella puolella Atlanttia voivat Suomenkin syöstä. Osa on-
gelmista kuitenkin tiedetään jo nyt. Heikkenevä huoltosuhde pitää yllä kestävyysvajetta,
jonka tämä hallitus lupasi poistaa. Noin 10 miljardin euron vaje piti poistaa, mutta näin ei
käynyt. Vaikka tämä hallitus heikensi vähäosaisten asemaa — eläkeläisten, opiskelijoi-
den, köyhien ja kipeiden asemaa — enemmän kuin mikään edeltäjänsä, jopa onnistui en-
simmäistä kertaa Suomen historiassa leikkaamaan kansaneläkkeitä, silti julkisen talouden
sopeutukseen se ei pystynyt. Noin 7 miljardia siitä 10 miljardista eurosta jäi seuraavalle
hallitukselle, tästähän olimme ministeri Orpon kanssa samaa mieltä. Ja seuraavaa hallitus-
ta tuskin kannattelee yhtä suotuisa kansainvälinen suhdanne. Suomi ei tullut kuntoon. 

Täydentävässä budjettiesityksessä olennaista ei niinkään ole, mitä siellä on, vaan mitä
siellä ei ole. Turhaa oli tietenkin odottaakaan, että hallitus olisi pannut vireille SDP:n edel-
lyttämät viisi uudistusta eli sen ison vitosen, jolla nimenomaan vastataan 2020-luvun työl-
lisyyden ja kasvun haasteisiin: Ensimmäinen on oppivelvollisuuden laajentaminen aidosti
maksuttomalla toisella asteella. Toinen on perhevapaauudistus. Kolmas on asteittainen
siirtyminen maksuttomaan varhaiskasvatukseen. Neljäs on yksinkertainen ja kattava sosi-
aaliturva eli yleisturva. Ja viides on pienipalkkaiseen työhön kannustava verouudistus.

Arvoisa puhemies! Täydentävän budjetin panostukset koulutukseen ovat määrällisesti
tervetulleita mutta sisällöllisesti varsin kyseenalaisia. Tutkimuksen lippulaivojen säätiöön
on luvassa pääoma, joka entisestään korostaa hallituksen halua siirtyä vahvasta perustutki-
muksesta kohti valikoivaa ja jossain määrin poliittisesti määräytyviä painopisteitä. Onnis-
tuminen voittajahankkeiden valinnassa on epävarmaa, mutta epäonnistuminen korkea-
koulutuksen perustason turvaamisessa on varmaa. Tosiasiaksi jää, että tämä hallitus on ol-
lut tutkimukselle ja tieteelle vihamielinen ja kovakorvainen hallitus.

Ammatillisen koulutuksen leikkausten ja sotkemisten lisäksi luvassa on nyt myös yksi-
tyistämistä. Ammattikoulutukseen liittyvien yksityisten yritysten rahoittaminen jälleen
kerran säätiön varoin ei paranna ammattikoulutuksen arkea, josta puuttuu opetusta ja opet-
tajia. Jos nuo varat olisi pantu suoraan kipeimpään tarpeeseen, opetukseen ja opettajiin,
niin kolmasosa vajeesta olisi sentään saatu katettua ja vähän ylikin. Nyt jää puuttumaan
190 miljoonaa euroa, jotka SDP:n vaihtoehtobudjetissa lisätään ammatilliseen koulutuk-
seen korjaamaan se katastrofi, jonka tämä hallitus on aiheuttanut. Joka tapauksessa seuraa-
van hallituksen ohjelmaan kuuluu sekä korkeakoulutuksen että ammatillisen koulutuksen
kunnianpalautus.

Arvoisa puhemies! Täällä on jo viitattu tähän yksityiskohtaan, joka omalta osaltaan
osoittaa aktiivimallin kohtuuttomuuden, sen, että Kelan toimintamenoihin esitetään 11,4
11



Pöytäkirjan asiakohta PTK 119/2018 vp
miljoonan euron lisäys. Hallituksen oman tiedotteen mukaan ”lisärahoitustarve aiheutuu
muun muassa toimeentulotukipäätösten aiheuttamasta työstä ja työttömyysturvan aktiivi-
mallin toimeenpanosta”. Kasvun kestävyys edellyttää, että työllisyysaste nousee 72:n yli,
ensi vaiheessa 75:een, mutta jokainen työllisyyden lisäprosentti tai jopa -promille on aikai-
sempaa vaikeampi. Siksi tarvitaan kunnon panostusta niihin työllisyyspalveluihin, joissa
vaikeasti työllistyvät ja osatyökykyiset saadaan mukaan. Tarvitaan myös vähemmän
uhoamista saatavuusharkinnan poistamisesta ja enemmän käytännön tekoja, joilla jo nyt
maassa työlupaa toista vuotta odottaneet saadaan pois jonosta.

Lopuksi huomautan, että hallitus todellakin on yksityistämässä työllisyydenhoitoakin,
mikä ei yleensä auta vaikeimmin työllistyviä. Täydentävässä esityksessä esitetään sijoitus-
ta sosiaalisen investoinnin bondiin eli SIBiin, jolla yksityiset sijoittajat saavat tuottoa on-
nistuneesta työllistämisestä. Kotouttamisen osalta yksityisrahoitusmalli ei näytä läheskään
saavuttavan tavoitteitaan, joten työllistämis-SIB on samojen haasteiden edessä.

Myönteiseksi loppukaneetiksi kuitenkin esitän toivomuksen, että edellisistä kokeiluista
on opittu ja saadaan aikaan parempia tuloksia. Jokainen työllistyvä on askel kohti kestä-
vämpää Suomea, ja kun vaikeusaste kasvaa, on kasvatettava myös luovuusastetta. Suomi
on parhaimmillaan silloin, kun Suomi on rohkeimmillaan.

17.42 Satu Taavitsainen sd: Arvoisa puhemies! Hyvät edustajakollegat! Talousarvion
täydentäminen olisi ollut hyvä mahdollisuus korjata talousarvion sisältämiä eriarvoisuuk-
sia ja korjata sitä, että alkuperäinen talousarvio heikentää pienituloisimpien ihmisten osto-
voimaa ensi vuonna. Hallituksen olisi pitänyt täydennysehdotuksessaan korjata perustur-
vaetuuksiin kohdistuneet indeksijäädytykset, joista eniten kärsivät työttömyysturvan ja
kansaneläkkeen saajat. Myös kaikki muut aiemmat leikkaukset ja sosiaali- ja terveyden-
huollon asiakasmaksujen 30 prosentin korotukset jätetään voimaan, vaikka nekin olisi voi-
tu korjata tässä kohtaa.

Yhteensähän hallitus on leikannut tällä kaudella satoja miljoonia euroja pienituloisten
ihmisten toimeentulosta. Hallitus ei korjaa viime vuonna tekemäänsä diabeteslääkkeiden
korvausten 20 miljoonan euron leikkausta, se ei korjaa vuonna 2016 tekemäänsä sairaille
kohdistuvaa yli 11 miljoonan euron matkakorvausten omavastuun korotusta, se ei aio kor-
jata 12,5 miljoonan euron lääkekorvausten omavastuun nostoa. Hallitus ei aio palauttaa ke-
liakiakorvausta eikä tekemäänsä 70 miljoonan euron leikkausta opintotukeen. Kaikki
nämä olisi ollut mahdollista nyt korjata tässä täydentävässä esityksessä. Ilmeisesti vain
tahto puuttuu.

Pienituloiset eläkkeensaajat maamme joka kolkassa kärsivät tällä hetkellä todella suu-
rista vaikeuksista. Heillä eivät riitä rahat asumiseen, ruokaan, lääkkeisiin ja sosiaali- ja ter-
veydenhuollon asiakasmaksuihin ja muihin välttämättömyyshyödykkeisiin. Eräälle van-
hukselle oli apteekista sanottu, että mene kirpputorille myymään tavaroita, jotta saat lääk-
keesi ostettua.

Arvoisa puhemies! Suomessa valtiontalous on ajautunut negatiiviseen tilaan rikkaiden
liiallisten vaatimusten takia. Rikkaiden tulot ja omaisuus ovat lisääntyneet. Tämä on seu-
rausta erityisesti hyvätuloisille annetuista edullisista veronalennuksista. Sipilän hallitus on
ollut hyvätuloisille löysä ja pienituloisille tiukka. Samaan aikaan kun rikkaiden tulot li-
sääntyvät, pienituloisten palkat, eläkkeet ja sosiaalietuudet ovat pysyneet ennallaan tai pie-
nentyneet. Hallituspuolueet tuppaavat vastaamaan eläkeläisille vain, että valtion rahat ei-
vät riitä, koettakaa pärjäillä.
12



Pöytäkirjan asiakohta PTK 119/2018 vp
Matteuksen evankeliumin erästä jaetta voi verrata Sipilän hallituksen politiikkaan. Se
kuuluu seuraavasti: ”Jokaiselle, jolla on, annetaan, ja hän on saava yltäkyllin, mutta jolla ei
ole, siltä otetaan pois sekin, mitä hänellä on.” Tästä tulee sanonta Matteus-vaikutus, ja se
tarkoittaa etujen kasaantumista niille, joilla niitä on jo ennestään. Tämä on Sipilän hallituk-
sen politiikkaa. Rikkaille on annettu rahaa, köyhiltä on otettu. Maan hallitus on ottanut vel-
kaa korvatakseen veroja, joita se ei ole tohtinut kerätä rikkaimmilta kansalaisilta. Hallitus
on leikannut pienituloisilta eläkeläisiltäkin, kun ei ole halunnut lisätä suurten tulojen ja
omaisuuksien verotusta, jotta Suomi voisi huolehtia kansalaisistaan ja valtion lisääntyneis-
tä tehtävistä.

Arvoisa puhemies! Palaan vielä täällä jo puhuttuun työttömyysturvan aktiivimalliin.
Kaikki tässä salissa viime vuonna kyllä tiesivät tämän työttömyydestä rankaisevan aktiivi-
mallin epäkohdat ja muun muassa sen, että se tulee lisäämään Kelan toimeentulotukime-
noja ja hallintokustannuksia. SDP vastusti tämän eriarvoistavan työttömyysturvan aktiivi-
mallin viemistä heikkouksineen läpi, ja ehdotimme parannuksia. Hallitus ei kuitenkaan
suostunut perumaan sitä eikä korjaamaan esitystä, ja nyt olemme sitten siinä tilanteessa,
että hallitus esittää 11,4 miljoonaa euroa lisää rahaa Kelalle toimeentulotukihakemusten ja
aktiivimallin lisääntyneiden käsittelyjen vuoksi.

Erityisen huonoa on, että aktiivimallihan ei keskity työnhakijan vahvuuksien löytämi-
seen ja sitä kautta ehkä kokonaan uuden työn ja työpaikan löytämiseen. Se ei myöskään
painota yhteiskunnan vastuuta työllisyydestä tai kannusta yrityksiä luomaan voimakkaam-
min lisää työpaikkoja. Näiden sijasta se heikentää työttömyysturvaa ja kurjistaa yhä lisää
jo ennestään vaikeassa taloudellisessa tilanteessa elävien asemaa ja lisää näin köyhyyttä.
Eikö olisi jo aika perua tämä eriarvoinen laki? 

17.48 Arja Juvonen ps: Arvoisa rouva puhemies! Hyvät kansanedustajat! Kommentoin
ihan muutamalla sanalla tätä nyt käsittelyssä olevaa hallituksen esitystä vuoden 2019 ta-
lousarvioesityksen täydentämisestä.

Arvoisa puhemies! Sosiaali- ja terveysvaliokunnan jäsenenä pidän erittäin tärkeänä ja
hyvänä sitä asiaa, että lastensuojelulle kohdennetaan resursseja lisää. Pysyvyys, usko ja
toivo lapsissa on erittäin tärkeää ja se, että luomme toivoa ja tulevaisuudennäkymää. Sinne
kohdennetaan lastensuojelun sijaishuollon ohjauksen ja valvonnan voimavarojen vahvis-
tamiseen resursseja, ja se on erittäin hyvä asia.

Sen sijaan köyhyys Suomessa: 
Me olemme siitä kuulleet ja lukeneet ja täälläkin paljon keskustelleet siitä, että eriarvois-

tuminen lisääntyy Suomessa. On hyvä asia, että hallitus nostaa takuueläkettä, mutta se ei
kuitenkaan kosketa niitä pienimpiä matalia työeläkkeitä. Yleensä juurikin pienituloinen
ikääntynyt nainen on se, jolla on pieni eläke. Tämä takuueläke on mielenkiintoinen asia.
Sen korotushan liittyy siihen, että meillä on Agenda 2030 -ohjelma, jonka yhtenä tavoit-
teena on poistaa köyhyys maailmasta, ja Suomessa — näin olen ymmärtänyt — meidän as-
keleemme siihen köyhyyden poistamiseen on juurikin tämä takuueläkkeen nostaminen.

No se takuueläke on ihan hyvä asia, ja moni sitä tarvitsee. Siihen ovat oikeutettuja ne ih-
miset, joilla ei ole riittävää eläketurvaa, niin meidän kotimaamme kansalaiset kuin sitten
myös Suomeen saapuvat kansalaiset jossakin vaiheessa. Hekin ovat oikeutettuja siihen ta-
kuueläkkeeseen siinä vaiheessa, kun muuta tuloa ei ole. Voimmekin miettiä, että kyllä mei-
dän pitäisi nostaa niitä pienimpiä matalia eläkkeitä ensisijaisesti, koska myös se arvostus
siitä omasta työstä — on ollut vaikka siivoojana, myyjänä tai hoitajana, näissä matalissa
13



Pöytäkirjan asiakohta PTK 119/2018 vp
palkkaluokissa — olisi tärkeää huomioida, kuten myös palkkakasvu ylipäänsäkin naisval-
taisilla aloilla ja varsinkin sosiaali- ja terveysalalla. Eläke kertyy siitä, kuinka paljon sitä
palkkaa saa. Se eläke on sitä, mitä palkkaa on saanut, ja mitä pienempi palkka, sitä pienem-
pi eläke myös tulevaisuudessa.

Tasaverotettavat bensa ja ruoka ovat kaikille yhtä arvokkaita, ja se on totuus, että yksi
sairaalakeikka, yksi kerta, kun ihminen joutuu sairaalaan, syöksee ihmisen — jos on pie-
nituloinen — budjetin aivan kaaokseen. Pari päivää sairaalassa pienituloiselle on katastro-
fi. Juuri eräs tuttavani on toipunut ja kotiutunut sairaalasta, ja edessä on ollut todella iso
lasku, ja kun apteekkiin menimme nyt sitten ensimmäistä kertaa, niin lääkkeet hänelle
maksoivat 160 euroa. Kun hän on eläkeläinen, pienituloinen ihminen, niin kyllä siinä alet-
tiin miettimään, millä kaikki tämä maksetaan. Että ihan oikeasti se on aivan järkyttävää.
Silloin kun itse olet todistamassa siinä vierellä, olet mukana hakemassa niitä lääkkeitä ja
tajuat, että tämä on se hintalappu, silloin vasta ymmärtää. Kun itse kokee ja näkee, silloin
vasta ymmärtää.

Arvoisa rouva puhemies! Tuossa jo nostin esille tämän sotilastapaturmalain, ja haluan
vielä tässä siitä teille kertoa: 1.1.2017 tehtiin Suomessa mittava lakiuudistus, jolla paran-
nettiin rauhanturvaajien vakuutusturvaa, elikkä niiden, jotka lähtevät esimerkiksi Afganis-
taniin tai maailmalle turvaamaan maailmanrauhaa. Jos siellä sattuu tapaturmia tai kuole-
mantapauksia, nämä henkilöt tai heidän omaisensa ovat oikeutettuja korvauksiin, ja se on
ihan oikein. Mutta samalla kun tämä tärkeä laki saatettiin voimaan, unohdettiin meidän va-
rusmiehet, jotka suorittavat lakisääteistä velvollisuutta olla armeijassa. Sinne on pakko
mennä tai joutuu vankilaan, sinne armeijaan on ihan pakko mennä. Sitten unohdettiin myös
vapaaehtoiset naiset, jotka suorittavat sitä palvelusta, ja siviilipalvelushenkilöt.

Mehän sitten teimme täällä eduskunnassa lakialoitteen, ja se potkaisi lakia eteenpäin.
Nyt meillä on esitys sosiaali- ja terveysvaliokunnassa, mutta sekään ei ollut ihan täydelli-
nen: siinä on kahden vuoden mentävä aukko, kun varusmiehillä ei ole ollut minkäänlaista
vakuutusturvaa, ainakaan siihen verrattavaa, mikä rauhanturvaajilla on ollut. Kun kuiten-
kin vammoja, tapaturmia tapahtuu, niin lakialoitteessamme ehdotamme, että taannehtivas-
ti voitaisiin maksaa näitä korvauksia kaksi vuotta taaksepäin niille, jotka ovat loukkaantu-
neet tai kun on tullut kuolemantapaus.

Puhutaan hirveän pienistä rahoista, ja toki ymmärrän sen, että taannehtivuudesta täällä
on puhuttu paljon, voidaanko tällaista tehdä. Jo siinä vaiheessa, kun lakialoitteeseen nimiä
kysyin, monen kansanedustajan kanssa keskustelimme, onko näin toimittu aikaisemmin ja
miten tässä tulisi menetellä. Mutta näin on mahdollista toki toimia.

Toinen mahdollisuus toki on se, minkä arvostamani ministeri Petteri Orpo tuossa jo mai-
nitsi, että tämä vaatii eduskunnan tahtotilaa, ja jos eduskunta näin päättää, niin hän halusi
vierittää palloa sote-ministereiden puolelle. Kyllä minä pitäisin erittäin tärkeänä, että me
jollakin tavalla, jos emme pysty pykälämuutoksia tekemään emmekä pysty taannehtivasti
tätä asiaa hoitamaan, tämän ymmärtäisimme ja veisimme eteenpäin yhteisenä tahtotilana ja
huomioisimme ne henkilöt, joilla on esimerkiksi välilevyvammoja, polvinivelvammoja,
nilkkoja mennyt. Siellähän tapahtuu kaikkea tällaista, saati sitten järkyttäviä tapaturmia,
niin kuin esimerkiksi tämä Raaseporin junaonnettomuus, missä menehtyi kolme nuoru-
kaista.

Olen käynyt keskustelua yhden nuorukaisen isän kanssa, ja hän on antanut minulle lu-
van, että minä saan kertoa tätä tarinaa, koska hän on tehnyt asiastaan julkisen. Meillä on ol-
lut eduskunnassa vääristynyt käsitys siitä, että nämä uhrit ovat saaneet joitakin korvauksia
14



Pöytäkirjan asiakohta PTK 119/2018 vp
osakseen muun muassa liikennevakuutuksen puolelta. Näin ei ole käynyt, vaan esimerkik-
si tämän menehtyneen pojan vanhemmat ovat saaneet vähän päälle 4 000 euroa korvauk-
sia vain hautajaiskuluista, eivät mitään muuta. He eivät ole saaneet yhtään mitään muuta,
koska vakuutusturvaa ei ole ollut. Tämä tuntuu sydämettömälle ja raa’alle ja aivan hirveäl-
le asialle, mutta jos ymmärrystä ja sydäntä ja inhimillisyyttä eduskunnassa on, niin me
voimme laittaa yhdessä tämän asian kuntoon. Ja toivon, että vaikka täällä ei ole niitä kuu-
levia korvia, niin jossakin olisi kuulevat korvat, jotka ymmärtäisivät.

Täällä budjetissahan me annamme muun muassa paperittomien sairaanhoitoon 5,3 mil-
joonaa euroa, kohdennamme tälle vuodelle saman, minkä viime vuodelle. Totta kai minä
hoitajana ymmärrän sen, että meillä on velvollisuus hoitaa. Kun ihminen on sairas, niin pi-
tää antaa lääkettä. Kun ihminen tarvitsee apua, pitää antaa apua. Olen itsekin hoitajavalan
vannonut, ja minä ymmärrän, että näin on toimittava. Mutta näkisin kohtuuden nimissä
myös, että me tietäisimme sitten, keitä ovat ne ihmiset, keille me annamme ja keitä me hoi-
damme. Se olisi mahdollista muun muassa sillä, että me rekisteröisimme näitä ihmisiä, jot-
ka mahdollisesti siellä Suomen kaduilla nytkin pakkasillan koittaessa odottavat ja ovat
ehkä nälkäisiä ja kaipaavat yösijaa. Suomi avaa sylinsä, Suomi avaa ovensa ja antaa lääk-
keen, antaa majoituksen ja antaa ruoan. Siinä on inhimillisyyttä mukana, ja me olemme
valmiita antamaan sitä myös niille, jotka oleskelevat maassamme luvattomasti, eli he ovat
käyneet prosessin läpi ja eivät sitten enää ole oikeutettuja jäämään tänne mutta eivät kui-
tenkaan poistu maasta.

Näitä kysymyksiä tässä pohtien ajattelisin myös niin, että avataan ovi ja sydän ja syli
myös esimerkiksi näille varusmiehille ja nähdään, että he ovat meidän tulevaisuutemme ja
suorittavat lakisääteistä palvelusta, ja tehdään sitten yhdessä mahdollisesti niitä päätöksiä,
jos niin koette. Näin minä toivoisin.

Kiitän kyllä niistä, mitä on tässä budjetissa. Erityisesti haluan nostaa sairaanhoitajien
lääkkeenmääräämiskoulutukseen kohdennetut resurssit. Olen tehnyt monta kirjallista ky-
symystä tästä asiasta, kun olen kantanut huolta siitä, että eihän sairaanhoitajilla itsellään
ole rahaa maksaa niitä hyviä, tärkeitä koulutuksia, mitä yhteiskunnassa tarvitaan. Se on
valtavan suuri säästöpotentiaali pienille paikkakunnille ja apu lääkäreille, että näillä on
hyvä oikea käsi, vaikkapa koulutettu sairaanhoitaja, joka [Puhemies koputtaa] pystyy mää-
räämään lääkitystä. Hyvä, että sinne tulee rahaa. — Kiitos.

17.57 Hannakaisa Heikkinen kesk: Arvoisa rouva puhemies! Tämä on sitä aikaa, kun
eduskunnan iltoja ja keskusteluaikoja käytetään opposition omien varjobudjettien esitte-
lyyn, ja tämä on tämän parlamentin tapa, ja siihen on täysi oikeus. Toki tietysti näitten var-
jobudjettien ruotiminen jää osin aika vähäiselle, ja sieltä usein jäävät sitten kertomatta ne
kohteet tarkemmin, mistä nuo rahat otettaisiin tai mitkä tahot sitten oikeasti niillä teoilla,
mitä siinä varjobudjetissa luvataan, ryöstettäisiin.

Ymmärrän myös sen, että opposition on hyvin vaikea myöntää tai antaa isompaa kiitos-
ta siitä kaikista suurimmasta tasa-arvotyöstä, minkä tämä hallitus on pystynyt yksituumai-
sesti tekemään: luomaan tähän maahan reilun kolmen vuoden aikana yli 115 000 työpaik-
kaa. Työ ylipäätänsä on parasta sosiaaliturvaa, paras, kestävä tapa kiinnittää perheet, kiin-
nittää ihmiset yhteiskuntaan ja estää syrjäytymistä.

Nämä puheet ovat hieman vaienneet sen jälkeen, kun Etla 12. päivä kuluvaa kuuta jul-
kaisi tulokset, joissa Etla toteaa, että puolet työpaikkojen lisäyksestä on harjoitetun politii-
kan ansiota. He toteavat, että kilpailukykysopimus ja työn tarjontaa lisänneet uudistukset
15



Pöytäkirjan asiakohta PTK 119/2018 vp
ovat tukeneet kasvua merkittävästi ja tuoneet Etlan arvion mukaan noin puolet hallituskau-
della toteutuneesta runsaan 100 000 työpaikan lisäyksestä. He toteavat, että Suomella on
edellytykset päästä noin 2 prosentin kasvuun seuraavallakin vaalikaudella. Nopean kasvun
jatkuminen sekä tavoiteltu 75 prosentin työllisyysaste vaativat kuitenkin lisää rakenne-
muutoksia.

Tuo Etlan viesti on se, että vaikka Suomea on todella laitettu vastuullisesti ja kipein pää-
töksin kuntoon tällä hallituskaudella, Suomi ei ole valmis vieläkään, vaan me tarvitsemme
vastuullista politiikkaa myös jatkossa. Monessa tavallisessa ihmisessä pelkästään työlli-
syysasteen toteaminen ja sen jokaisen prosenttiyksikön merkityksellisyyden toteaminen ei
sinänsä varmasti paljon tunnetta herätä, mutta heti kun avataan, mitä sillä työllisyysasteen
1 prosenttiyksiköllä pystytään saamaan aikaan ja millainen summa se on, niin jokainen
ehkä herää enemmän miettimään, mistä todella on kyse. Tuo työllisyysasteen prosentin
nosto on noin 1,4 miljardia euroa julkiseen talouteen. Tuossa äsken kyselytunnilla minis-
teri Berner kertoi esimerkiksi meidän tiestön korjausvelasta, meidän liikenneinfran velas-
ta, mitä meidän pitäisi uutta investoida. Puhutaan miljardiluokan asioista. Tiestön korjaus-
velka on noin 2 miljardia. Työllisyysasteen 1 prosenttiyksikön nousulla iso osa tuosta olisi
jo toteutettu. Näitä esimerkkejä on lukuisia. Tuo työllisyysasteen prosentti on noin puolet
meidän puolustusbudjetista. Esimerkkejä on lukuisia.

Ministeri Orpo äsken totesi puheenvuorossaan, että tärkein tehtävämme on ollut ja tulee
olemaan työllisyydestä huolehtiminen. Tämä on iso haaste jatkossakin ja varsinkin tässä ti-
lanteessa, kun tavallaan meillä on yhä pienemmät ikäluokat tulossa tulevaisuudessa. Mei-
dän pitää tehdä vastuullista politiikkaa, että huolehdimme, että myös jokainen osatyöky-
kyinen ihminen pystyy työllistymään omien kykyjensä mukaan. Tämä hallitus on tehnyt
merkittävää työtä sen eteen, että työpaikoissa ymmärrys siihen, että meidän ei tarvitse olla
110-prosenttisia ihmisiä pystyäksemme osallistumaan jollakin tavoin työelämään, olisi
mahdollista. Tätä työtä on tehty innolla eri puolilla Suomea, ja tuon työn pitää jatkua. On
oikein ja kohtuus, että jokainen vammainen ihminen — osin mielenterveysongelmista ken-
ties kärsivät ihmiset, muut, joilla on toimintakyvyn rajoitteita — myös pystyisi kokemaan,
että hänen panoksensa yhteiskuntaan on merkittävä, ja työn kautta myös he pystyisivät
kiinnittymään elämään.

Mutta yksi isoimpia haasteita meillä tulee olemaan se, että työ ja tekijät eivät kohtaa. Tu-
len itse Ylä-Savosta, alueelta, joka on muuttotappioalue, mutta samalla meillä on erittäin
vahvaa teollisuutta, lippulaivana Ponsse ja Ponssen ympärille kehittynyt osaaminen ja teol-
lisuus- ja yritystoiminta. Siellä on kipeä, huutava pula työntekijöistä. Se, miten me saam-
me työntekijöitä Suomesta ja Suomen ulkopuolelta eri puolille Suomea, on kohtalonkysy-
mys ja yksi isoimpia haasteita, mihin myös tuleva hallitus joutuu paneutumaan. Meidän on
kaikin tavoin huolehdittava siitä, että meillä syntyy lapsia, meillä ihmiset pääsevät töihin ja
haluavat ottaa työtä vastaan ja meillä on yrittäjiä, jotka uskaltavat ja rohkenevat työllistää.
Yritykset syntyvät sinne, missä työntekijöitä löytyy. Ja nämä äsken luettelemani asiat eivät
katso ihonväriä, vaan meille pitää olla tervetullut tänne tekemään työtä myös muualta.

18.04 Arja Juvonen ps: Arvoisa herra puhemies! Kun tuossa puhuttiin takuueläkkeestä,
niin haluan vielä tässä kertoa sen, että perussuomalaiset esittävät, että pieni- ja keskituloi-
siin eläkeläisiin painottuva puoliväli-indeksi otetaan käyttöön, eli eläkeläisen aseman pa-
rantaminen on meille erittäin tärkeää.
16



Pöytäkirjan asiakohta PTK 119/2018 vp
Pidän hyvänä, että täällä hallituksen esityksessä kohdennetaan muun muassa poliisitoi-
meen lisäresursseja, ja tätä myös perussuomalaiset esittävät omassa vaihtoehtobudjetis-
saan.

Erityisesti haluan nostaa nyt esille ikääntyneet ihmiset Suomessa ja heidän tilanteensa
turvallisuuden kannalta. Viimeksi eilen saimme lukea, kuinka ikääntyneet ihmiset olivat
joutuneet raharikosten ja huijausten kohteeksi, ja tuntuu, että tämä on liki päivittäistä ja vii-
koittaista Suomessa. Ikääntynyt ihminen on helposti huijattavissa, ja muun muassa pank-
kikorttitunnusten kalastelu ynnä muu on ihan jokapäiväistä. En tiedä, millä ihmeen opilla
me voisimme sitä turvallisuutta parantaa. Paraneeko se sillä, että poliiseja lisätään, kun se
valepoliisikin on mennyt jo sinne vanhuksen kotiin soittelemaan ja kyselemään tunnusnu-
meroita? Mutta jollakin tavalla meillä on ihan perustavaa laatua oleva ongelma yhteiskun-
nassamme. Olen jossakin vaiheessa tehnyt muun muassa toimenpidealoitteen siitä, että
kun turvallisuusohjelmaa päivitettiin, niin sinne olisi huomioitu myös tämä ikäihmisten
turvallisuuden parantaminen. Se on meille perussuomalaisille sydämenasia. Kun katsom-
me esimerkiksi ikäihmisten kotihoitoa, niin sehän on tällä hetkellä kriisissä, ja sinne tarvi-
taan paljon resursseja lisää, ja huomioidaan myös se, että aina se laitospaikan vähentämi-
nen ei ole se paras ratkaisu — voi olla ihmiselle hyvä, että hän saisi hoivapaikan — kuten
myös se, että hoitajamitoitusta on riittävästi.

Arvoisa puhemies! Tässä muutamia kohtia — tuossa jo puheenvuoron pidin. 
Omaishoitajat, heitä ei sovi unohtaa. Sillä tavalla tämä yhteiskunta pyörii, että pidämme

huolta heikommistamme ja kohdistamme resursseja heille, ketkä niitä tarvitsevat. — Kii-
tos.

Keskustelu päättyi.

Asia lähetettiin valtiovarainvaliokuntaan.
17


