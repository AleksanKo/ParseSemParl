















































DEM677F.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

6. Lakialoite laiksi rikoslain 2 c luvun 5 §:n muuttamisesta
Lakialoite LA 25/2017 vp Ville Tavio ps ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.39 Ville Tavio ps (esittelypuheenvuoro): Arvoisa puhemies! Rikollisia tulee rangais-
ta, ei hyysätä. Rangaistusten tulee olla kunnollisia, ei vain selkään taputtelua ja pientä to-
rumista. Suomen oikeuskäytännössä on selvästi nähtävissä, että törkeistä rangaistuksista
langetettavia rangaistuksia olisi syytä koventaa. Vankeusrangaistus on tehokas pelote, joka
ennaltaehkäisee rikollisuutta. Vankeusrangaistuksella on myös perusteellinen merkitys
moraalia ja lakien noudattamista ylläpitävänä asiana.

Annetuista vankeusrangaistuksista vapautuu nykyisin, kun vankilassa on istuttu tuo-
miosta kaksi kolmasosaa tai jopa vähemmän. Lähes kukaan ei istu Suomessa kokonaan sitä
vankeusrangaistusta, mihin hänet on tuomittu. Kuka tämän nykyjärjestelmän on keksinyt?
Tuomioistuin antaa tarkkaan harkitun pituisia vankeusrangaistuksia, mutta sitten kenen-
kään ei tarvitse kärsiä niitä. Nykyinen järjestelmä on omiaan heikentämään kansalaisten
tietoisuutta siitä, miten pitkään vankeusrangaistuksen saanut henkilö on tosiasiallisesti
vankilassa: luet lehdestä, että raiskaaja tuomittiin neljän vuoden vankeusrangaistukseen, ja
sitten totuus onkin, että rangaistusta istutaan vankilassa kaksi vuotta.

Mitä jos järjestelmä lähtisikin siitä, että se tuomio, mikä annetaan, kärsitään? Neljän
vuoden vankeusrangaistus kestäisi neljä vuotta, viiden vuoden vankeusrangaistus kestäisi
viisi vuotta, kuuden vuoden vankeusrangaistus kestäisi... No, te tajuatte, mitä tarkoitan.
Rangaistuskäytännön tulisi olla selkeä, kansantajuinen ja läpinäkyvä. Voisivatko nykyjär-
jestelmän kannattajat kertoa minulle, kertoa perussuomalaisille, miksi neljän vuoden van-
keusrangaistus ei saisi kestää neljää vuotta? Miksi viiden vuoden vankeusrangaistus ei sai-
si kestää viittä vuotta? Jos tahdotaan antaa lievempiä rangaistuksia, niin mitä jos annettai-
siin sitten suoraan lievempiä rangaistuksia? Älkää esittäkö, että ne ovat kovempia kuin ne
oikeasti ovat.

Arvoisa puhemies! Esitän tällä lakialoitteella, että vankeusrangaistukset istuttaisiin sen
pituisena kuin ne on annettu, ja näin tulee tehdä ainakin törkeissä rikoksissa. Johonkin raja
on vedettävä, ainakin törkeissä rikoksissa on istuttava. Jos vanki sitten käyttäytyy erin-
omaisen hyvin ja toiminnallaan vakuuttaa, että hän ansaitsee päästä ehdonalaiseen vapau-
teen, silloin tällainen voidaan myöntää — ei kuitenkaan niin kuin nykyisin, että käytännös-
 Tarkistettu
4.4



Pöytäkirjan asiakohta PTK 79/2017 vp
sä jokainen vapautetaan ehdonalaiseen riippumatta siitä, mikä rikos, mikä teko siellä on
taustalla. Rikollisia ei pidä palkita tyhjästä. Muistakaa, että rikoksella loukataan uhria. Ri-
kollinen taas ei ole rikoksen uhri, uhri on rikoksesta kärsinyt. Suomalaisessa yhteiskunnas-
sa ei tarvita enempää taivaanrannan maalausta ja unelmointia, Suomessa tarvitaan lakia ja
järjestystä.

17.43 Ritva Elomaa ps:  Arvoisa puhemies! Edustaja Tavion lakialoite koskee tärkeää
asiaa. Mielestäni erityisesti rankkojen väkivaltarikosten ja raiskausten kohdalla tuomiot
saisivat olla nykyistä tiukempia ja tuomiot olisi istuttava täysimittaisina.

Rikosten ennaltaehkäisyyn tulisi panostaa nykyistä enemmän, ja rikoksista tuomittuja
henkilöitä pitää pyrkiä auttamaan kaidalle polulle kaikin keinoin. Vankilaan tuomituista
liian moni syyllistyy uudelleen rikokseen. Tilastokeskuksen mukaan vuonna 2015 lähes
puolet vankilatuomion istuneista syyllistyi uusintarikokseen kolmen seuraavan vuoden ai-
kana. Tämä on viesti siitä, että vankiloissa tulee pyrkiä edesauttamaan yhteiskuntaan so-
peutumista, kun tuomio on istuttu. Tietysti kaikkien etu olisi, ettei vankilaan päädyttäisi ol-
lenkaan. Vankeinhoito on vieläpä todella kallista yhteiskunnalle. Tuomioiden lisäksi tarvi-
taan tukitoimintoja. Alkoholi on mukana peräti neljässä viidestä väkivaltarikoksesta. Esi-
merkiksi tehokas päihdepolitiikka ja aikainen apu huumeriippuvaisille ja päihdeongelmai-
sille ovat keinoja vähentää tarvetta laittaa ihmisiä vankilan muurien suojaan.

17.44 Jani Mäkelä ps:  Arvoisa puhemies! Yksi esimerkki aikaisempien lainsäätäjien kä-
sittämättömästä lainsäädäntölogiikasta on tämä, että törkeistä rikoksista saatuja tuomioita
ei istuta vankilassa loppuun asti. Niinpä ehdotammekin lainmuutosta, jonka myötä törkei-
siin rikoksiin  syyllistyneet henkilöt tuomitaan suorittamaan rangaistuksensa koko van-
keusaika vankilassa.

Rikollisen näkökulmasta tämä suomalainen malli ehdonalaisesta vankeudesta on suo-
rastaan jonkinasteinen vitsi. Meillä on vapautusautomaatti, jonka nojalla tuomiosta tarvit-
see suorittaa vain osa ja sitten pääsee ehdonalaiseen. Jos ehdonalaisessa syyllistyy rikok-
siin, ei kuitenkaan joudu istumaan tuomiota täysimääräisenä loppuun. Eikö tämä näin lau-
suttuna kuulostakin suorastaan tahattoman koomiselta? Niinpä tämä esitys on ehdottomas-
ti kannatettava. Sen ohella olisi myöskin tärkeää päästä eroon rangaistusten niin sanotusta
paljousalennuksesta useiden rikosten kohdalla ja myöskin siitä, että rikoksentekijän ensi-
kertalaisuus uusiutuu tiettyjen vuosimäärien jälkeen.

17.45 Leena Meri ps: Arvoisa puhemies! Julkisuudessa tosiaan on välillä räikeitä tapauk-
sia, ja niistä tulisi aina tulla kohtuullinen ja oikeassa suhteessa oleva rangaistus. Itse mietin
sitä, että kun tuomioistuimessa tosiaan mitataan rangaistusta rikoslain mukaan, niin silloin
ei huomioida juuri sitä tosiseikkaa, että henkilö istuu tietyn ajan vankeusrangaistuksessa,
vaan se mitataan ikään kuin se istuttaisiin kokonaan, eli se on suhteessa siihen teon moitit-
tavuuteen.

Edustaja Mäkelä otti esille myös tämän niin sanotun konkurrenssin, missä yhdistetään
monta rikoslajia ja rangaistuksen mittaamisessa niin sanotusti tulee paljousalennus Suo-
messa. Näin se menee. Olen itsekin niitä tuomioistuimessa joutunut monesti laskemaan, ja
niiden kanssa saa olla tosi tarkkana, ja se tietysti ei ole sinänsä hyvä asia. 

Itse mietin tätä niin, että meillä voisi olla tuomioistuimella mahdollisuus harkita ja —
tämä olisi jotenkin lisättynä niin, että "tuomioistuin voisi", vähän niin kuin Yhdysvalloissa
2



Pöytäkirjan asiakohta PTK 79/2017 vp
tietääkseni on — määrittää, milloin henkilö voi aikaisintaan siinä kyseisessä tapauksessa
päästä ehdonalaiseen vapauteen. Toisaalta pitää aina ottaa huomioon, että törkeissä rikok-
sissa on olemassa sitten kuitenkin... Kaikissa lajeissa on törkeä tekomuoto, niin että itse en
nyt ihan laajentaisi tätä ihan kaikkiin vaan jättäisin oikeastaan tuomioistuimelle sen har-
kintavallan, niin että tuomioistuin siinä yksittäisessä tapauksessa harkitsisi, mikä on koh-
tuullista, ja sitten voisi tietysti vaikka anoa sitä hyvän käytöksen, elämänmuutoksen ja mo-
nien muiden syiden vuoksi. 

Sillä reunaehdolla voisin tätä kannattaa mutta en ihan näin kategorisesti katsoisi. Mutta
tämä on hyvä keskustelunavaus, koska ihmiset haluavat tästä keskustelua. Nythän on val-
mistunut tämä oikeustajuselvitys, joka nyt ei kuitenkaan ehkä tuottanut sitä toivottua tulos-
ta, niin että siihen tuhrautuu nyt pari vuotta tärkeää lainvalmisteluaikaa.

17.48 Ville Tavio ps: Arvoisa puhemies! Kiitos, edustajat Elomaa, Meri ja Mäkelä, kun
otitte kantaa tähän meidän rangaistuskäytäntöömme ja tapaamme tuomita nuo rikolliset.

Edustaja Elomaa otti hyvin esiin tämän ongelman uusintarikollisuudesta. Siitähän ei tie-
tenkään päästä muuten pois kuin että pyritään pois siitä antamalla nimenomaan sitä tukea,
ja tukea siinä sopeutumisessa yhteiskuntaan annetaan ilman muuta. Mutta iso ongelma täs-
sä nimenomaan on varsinkin nämä viime aikoina julkisuudessakin olleet henkilöt, jotka
vapauduttuaan syyllistyvät aina uudelleen esimerkiksi henkirikokseen. Se on aivan käsit-
tämätöntä, että Suomi on oikeusvaltio, joka sallii aina uudelleen saman henkilön syyllistyä
henkirikoksiin tämän vapauduttua. Tässä tulee sellainen ihmisoikeuskysymys kyllä mie-
leen, että mikä on se tavallisen ihmisen ihmisoikeus, oikeus elämään — suurin ihmisoikeu-
temme — jos yhteiskunta antaa sellaisen vaaralliseksi jo täysin selvästi tiedetyn henkilön
vapautua aina uudelleen tekemään se rikos aina uudelleen. Tämä on tosiaan aika vitsi, ku-
ten edustaja Mäkelä sanoi tässä tästä järjestelmän niin kuin kategorisista heikkouksista. Si-
tä, minkä edustaja Mäkeläkin otti esiin, että ensikertalainen on uusiutuva asia, pidän itse-
kin aika naurettavana doktriinina — en tiedä, kuka sen on luonut. Mutta täytyy muistaa,
että perussuomalaiset ovat ajaneet tähän muutosta aika vahvasti — se on ikävää, että se ei
nykyhallitukselle sovi.

Ja edustaja Merelle ihan lyhyesti vielä kommentoin, että hänen näkökulmansa on [Pu-
hemies koputtaa] mielestäni aika hyvä, eli tämä Yhdysvaltojen kaltainen katsominen — eli
siinä mielessä tuomioistuimelle liikkumavaraa, ehdottomasti, [Puhemies koputtaa] tuo-
mioistuimethan ne aina päättävät ne rangaistukset.

Keskustelu päättyi.

Asia lähetettiin lakivaliokuntaan.
3


