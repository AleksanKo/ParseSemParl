















































DEMFA73.tmp.xml


Pöytäkirjan asiakohta PTK 128/2018 vp
Pöytäkirjan asiakohta 

PTK 128/2018 vp

Täysistunto

Tiistai 11.12.2018 klo 14.00—16.56

7. Hallituksen esitys eduskunnalle potilasvakuutuslaiksi ja eräiksi siihen liittyviksi laeiksi
Hallituksen esitys HE 298/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.30 Sosiaali- ja terveysministeri Pirkko Mattila (esittelypuheenvuoro): Arvoisa pu-
hemies! Lähetekeskustelussa on siis hallituksen esitys laiksi liikenne- ja potilasvahinko-
lautakunnasta sekä eräiksi siihen liittyviksi laeiksi.

Tässä ehdotetaan säädettäväksi laki liikenne- ja potilasvahinkolautakunnasta ja samalla
ehdotetaan kumottavaksi liikennevahinkolautakunnasta annettu laki. Tarkoituksena on,
että liikennevahinkolautakunta ja potilasvahinkolautakunta yhdistyisivät ja uuden lauta-
kunnan nimeksi tulisi siis liikenne- ja potilasvahinkolautakunta. Tämän tehtävänä olisi an-
taa ratkaisusuosituksia ja lausuntoja yksittäisissä liikennevakuutuslain, liikennevakuutus-
lain perusteella korvattavasta kuntoutuksesta annetun lain ja potilasvahinkolain mukaisis-
sa korvausasioissa. Lisäksi se antaisi tarvittaessa myös yleisiä mainittujen lakien sovelta-
mista koskevia suosituksia.

Liikenne- ja potilasvahinkolautakunnan tehtävät ja toimivalta vastaisivat muutoin ny-
kyisiä lautakuntia, mutta liikennevakuutusasioissa lautakunnan toimivalta laajenisi liiken-
nevakuutuslain perusteella korvattavasta kuntoutuksesta annetun lain perusteella korvatta-
vaan kuntoutukseen.

Lautakunnassa olisi päätoiminen puheenjohtaja, joka vastaisi hallinnosta ja toiminnan
kehittämisestä. Lisäksi lautakuntaan nimettäisiin päätoiminen varapuheenjohtaja. Lauta-
kunnassa olisi kaksi osastoa, joista toinen käsittelisi liikennevahinkoasioita ja toinen poti-
lasvahinkoasioita. Lautakunnan toimikautta pidennettäisiin nykyisistä liikennevahinkolau-
takunnan ja potilasvahinkolautakunnan kolmen vuoden toimintakausista viiteen vuoteen,
ja puheenjohtaja ja päätoiminen varapuheenjohtaja asetettaisiin tehtäviinsä toistaiseksi.

Muutosten tavoitteena on parantaa lautakuntien toimintaedellytyksiä luomalla isompi
organisaatio, joka pystyisi paremmin mukautumaan työmäärissä tapahtuviin vaihteluihin
ja parantamaan sähköistä palvelua. Tarkoituksena on myös yhdenmukaistaa...
 Tarkistettu
4.1



Pöytäkirjan asiakohta PTK 128/2018 vp
Puhemies Paula Risikko: Ministeri, anteeksi keskeytys, mutta nyt varmasti esittely on
meneillänsä tuosta kohdasta 8, kun nyt ollaan vasta kohdassa 7 eli potilasvahinkolaki. Mut-
ta tehdään sillä tavalla, jos salille sopii, että puhukaa tämä loppuun, mutta sitten tämä po-
tilasvahinkolaki esitellään myöskin perätysten.

Pyydän anteeksi, mutta kiitoksia joustavuudesta. — Siis tarkoituksena on yhdenmukais-
taa lautakuntia koskevaa hallinnollista sääntelyä. Muutos koskisi vain lautakuntien hallin-
nollista yhdistämistä, eikä sillä olisi vaikutusta ratkaisutoimintaan. Lautakuntien yhdistä-
minen myös kokoaisi samaan organisaatioon entistä enemmän vahingonkorvausoikeuden
sekä eri lääketieteen alojen, kuten ortopedian ja neurologian, asiantuntemusta. Lisäksi yh-
distäminen lisäisi potilas- ja liikennevakuutuksiin erikoistuneiden asiantuntijoiden yhteis-
työtä ja varmistaisi, että lain soveltaminen ja lääketieteelliset tulkinnat olisivat soveltuvin
osin yhdenmukaisia.

Esityksessä ehdotetaan, että liikennevakuutuslakiin ja Liikennevakuutuskeskuksesta an-
nettuun lakiin tehtäisiin muutamia lainsäädäntöteknisiä tarkistuksia. Myös liikennevakuu-
tuslakiin ehdotettavat muutokset liittyvät lautakuntien yhdistämiseen. Myös eräisiin mui-
hin lakeihin tehtäisiin lautakuntien yhdistämisestä johtuvat muutokset. Uuden lautakun-
nan ja siihen liittyvien lainmuutosten on tarkoitus tulla voimaan 1.1.2021, ja muut esityk-
sessä ehdotetut muutokset on tarkoitettu tulemaan voimaan mahdollisimman pian.

Puhemies Paula Risikko: Nyt koska edustaja Ronkainen on varannut tähän asiaan pu-
heenvuoron, niin mikäli haluatte käyttää tässä puheenvuoron, olkaa hyvä.

15.33 Jari Ronkainen ps: Arvoisa puhemies! Hallituksen esityksessä esitetään yhdistet-
täväksi potilasvahinkolautakunta ja liikennevahinkolautakunta. Kysyisin kuitenkin, kuin-
ka mielekästä ylipäätään on pitää vakuutusjärjestelmässä muutoksenhakulautakuntia, joi-
den ratkaisusuositukset eivät kuitenkaan millään muotoa sido vakuutuksenantajia. Toisaal-
ta jos muutoksenhakulautakunnilla on merkitystä, miten hallitus voi olla esittämättä sidon-
naisuusilmoitusvelvollisuutta lautakuntien jäsenille siitä huolimatta, että sosiaali- ja ter-
veysvaliokunta on mietinnössään sitä ehdottanut? 

Korkein oikeus teki taannoin hallitukselle esityksen sellaisen riippumattoman lääkärie-
limen perustamisesta, joka antaisi korkeimmalle oikeudelle asiantuntijalausuntoja. Tämän
lakiehdotuksen jälkeen on ainakin oikeusministeri Häkkänen tässä salissa pitänyt hyvänä
esitystä, ja ei ainoastaan korkeinta oikeutta vaan myös alempia oikeusasteita koskien. 

Kysyisin: miksei tällaista ulkopuolista, riippumatonta lääketieteellistä asiantuntijaelintä
käytettäisi myös muutoksenhakulautakuntien asiantuntijatarpeisiin? Näin muutoksenha-
kulautakunnilla ei olisi tarvetta ylläpitää pysyviä asiantuntijoita tai käyttää ulkopuolista
asiantuntemusta, vaan ne voisivat keskitetysti nojata aidosti riippumattomaan asiantunti-
joiden raatiin, joka olisi samalla riita-asioissa oikeudelle lausunnon antava asiantuntijae-
lin. Mitä mieltä olette, ministeri?

Puhemies Paula Risikko: Haluaako ministeri vastata tähän kysymykseen?

15.35 Sosiaali- ja terveysministeri Pirkko Mattila: Arvoisa puhemies! Ensinnäkin si-
donnaisuusilmoitusvelvollisuudesta, joka on jossakin mietinnössä mainittu: En tarkkaan
ottaen saanut selvää, missä mietinnössä — tämähän on lähdössä vasta valiokuntaan mie-
2



Pöytäkirjan asiakohta PTK 128/2018 vp
tintöä varten. Mutta eihän mitään ajatusta ole koskaan kielletty pohtimasta siitä, miten voi-
taisiin oikeusvarmuutta parantaa.

Sitten vakuutusoikeusjärjestelmä kuuluu kylläkin juuri oikeusministeri Häkkäselle ja
hänen vastattavakseen.

Mutta mitä tulee sitten näihin lääkärinlausuntoihin: Arkikielessä puhutaan vakuutusoi-
keuden lääkärijärjestelmästä, jollaista järjestelmää ei sinänsä ole, vaan on sitten niitä va-
kuutuksen päätöksiä, mutta nythän on sitten asetettu toimielin pohtimaan, miten voitaisiin
lisätä kansalaisten luottamusta, ja minusta se on juuri se peruskysymys, että miten luotta-
musta syntyy, mikä on se tekijä, ja tätä parhaillaan pohtii tämä asetettu toimikunta, joka
vielä jatkaa työtänsä.

Puhemies Paula Risikko: Sitten jos saataisiin esittely tuohon kohtaan 7, potilasvakuutus-
laki.

15.36 Sosiaali- ja terveysministeri Pirkko Mattila (esittelypuheenvuoro): Pahoittelen
vielä tätä sekaannusta. Nyt siis potilasvakuutuslaki ja siihen liittyvät lait: 

Ehdotetaan säädettäväksi potilasvakuutuslaki, jolla korvataan nykyinen potilasvahinko-
laki. Lailla uudistettaisiin nykyisen potilasvakuutusta koskevan lainsäädännön rakenne ko-
konaisuudessaan. Tavoitteena on lisäksi poistaa eräitä lainsäädännössä ilmenneitä puuttei-
ta. Ehdotetut muutokset selkeyttäisivät ja osin parantaisivat vakuutuksenottajien sekä va-
hinkoa kärsineiden asemaa ja oikeuksia. Tavoitteena on, että lainsäädännöstä kävisivät sel-
keästi ilmi eri osapuolien oikeudet ja velvollisuudet. Lakia valmistellut työryhmä on kiin-
nittänyt erityistä huomiota vahinkoa kärsineiden asemaan, ja ehdotetut muutokset selkeyt-
täisivät ja osin parantaisivat vakuutuksenottajien sekä vahinkoa kärsineiden asemaa ja
oikeuksia. 

Esitys ei sisällä merkittäviä muutoksia potilasvakuutuksen perusrakenteeseen, kuten so-
veltamisalaan, vakuuttamisvelvollisuuteen tai toimeenpanoon. Potilasvakuutuslaki koski-
si, kuten potilasvahinkolaki, Suomessa annetun terveyden- ja sairaanhoidon yhteydessä
potilaalle aiheutuneen henkilövahingon korvaamista potilasvakuutuksesta. Lain alueellis-
ta soveltamisalaa laajennettaisiin koskemaan eräissä erityistilanteissa myös Suomen rajo-
jen ulkopuolella annettavaa hoitoa. 

Korvattavia vahinkoja koskevaa sääntelyä laajennettaisiin siten, että kehoon asennetta-
vista laitteista, kuten tekonivelistä, aiheutuva henkilövahinko korvattaisiin edellyttäen, että
laite ei ole ollut niin turvallinen kuin on ollut aihetta olettaa. Lisäksi potilasvahingon vuok-
si tarpeellinen ammatillinen kuntoutus tulisi korvattavaksi. Ehdotus ei sisällä muilta osin
vahinkojen korvaamiseen liittyviä merkittäviä muutoksia.

Korvausmenettelyä koskevia säännöksiä täsmennettäisiin eräiltä osin. Lakiin lisättäi-
siin muun muassa säännös päätösten perustelemisesta. Potilasvakuutuksen toimeenpa-
nojärjestelmään ehdotetaan tehtäväksi lisäksi eräitä muutoksia, joiden tarkoituksena on
muun muassa varmistaa lainsäädännön perustuslainmukaisuus.

Esityksessä ehdotetaan myös säädettäväksi laki Potilasvakuutuskeskuksesta. Laissa sää-
dettäisiin vakuutusyhtiöiden velvollisuudesta kuulua keskukseen, keskuksen toiminnan ra-
hoittamisesta ja hallinnosta.

Potilasvakuutuslain ja vakuutussopimuslain keskinäistä soveltamisalaa selkeytettäisiin.
Esityksessä ehdotetaan lisäksi muutettavaksi liikennevakuutuslakia, työntekijän eläkela-
kia, yrittäjän eläkelakia, merimieseläkelakia, maatalousyrittäjän eläkelakia, julkisten alo-
3



Pöytäkirjan asiakohta PTK 128/2018 vp
jen eläkelakia sekä vakuutusyhtiölakia. Lakien on tarkoitus tulla voimaan vuoden 2021
alusta.

Puhemies Paula Risikko: Puhujalistaan.

15.39 Tytti Tuppurainen sd: Arvoisa rouva puhemies! Aivan aluksi on kyllä tuotava
esiin hämmästykseni: En muista koskaan oman kansanedustajaurani aikana, että ministeri
esittelisi eduskunnalle päiväjärjestyksestä poikkeavaa lakia, siis väärää lakiesitystä. Minis-
teri Mattila, aivan varmasti kysymyksessä on inhimillinen erehdys, mutta siitä huolimatta
meidän kansanedustajien on tässä salissa istuessamme voitava aina luottaa siihen, että mi-
nisteri pysyy esityslistalla ja tuo sen lakiesityksen sisällön meille keskusteltavaksi, mikä
päiväjärjestyksessä on annettu. Emme voi ajatella, että laki kuin laki — potilasvahinkolau-
takuntalaki, potilasvakuutuslaki. Kyllä se on aina laki, jota me kulloinkin käsittelemme.
Puhemies, menettelitte aivan oikein, kun annoitte ministerille mahdollisuuden tämän er-
heensä korjata.

Arvoisa puhemies, sitten asiaan: 
Tämä hallituksen esitys uudeksi potilasvakuutuslaiksi on kannatettava ja tarpeellinen, ja

korvatessaan nykyisen vanhaksi käyneen potilasvahinkolain se selkeyttää potilasvakuutus-
järjestelmää ja parantaa vakuutuksenottajien ja vahinkoa kärsineiden asemaa ja oikeustur-
vaa. 

Potilasvakuutukseen sovellettavien vakuutussopimuslain säännösten kirjoittaminen la-
kiin ja vakuuttamisvelvollisuuden laiminlyöntimaksun siirto Valtiokonttorille ovat nekin
kannatettavia uudistuksia. 

Potilasvahinkoturvan maltillinen kansainvälistäminen eli soveltaminen myös ulkomail-
la annettuun hoitoon on myös oikea avaus. Kyseessä ovat kasvavat kansainväliset markki-
nat, joilla olemme sekä palveluiden tarjoajina että niitä tarvitsevina mukana. Joidenkin toi-
menpiteiden toteuttaminen ulkomailla voi olla kustannustehokasta, mutta se edellyttää ih-
misten turvaamista, aivan kuten tässä esityksessä on oikeasuuntaisesti tehty. 

Joten, puhemies, näin puheenvuoroni päätteeksi päädyin antamaan kehuja ja kannustuk-
sen sanoja hallitukselle ja tässä tapauksessa esittelevälle ministeri Mattilalle.

15.41 Päivi Räsänen kd: Arvoisa puhemies! Potilasvakuutusjärjestelmä on tärkeä sekä
potilaiden että palvelujen tuottajien kannalta, ja tämä esityskokonaisuus mielestäni vaikut-
taa varsin kannatettavalta. Se sisältää selvennyksiä ja täsmennyksiä voimassa olevaan lain-
säädäntöön, ja ymmärtääkseni se kaikkein keskeisin konkreettinen ehdotus potilaiden ja
vahinkoa kokeneiden kannalta on se, että henkilövahinko jatkossa korvattaisiin nimen-
omaan potilasvakuutuslain perusteella nykyisestä poiketen myös silloin kun se on aiheutu-
nut potilaaseen kiinteästi asennetun terveydenhuollon laitteen tai tarvikkeen viasta. Eli
näissä tilanteissa potilas voisi saada korvauksen nimenomaan potilasvakuutuksesta, eikä
enää tarvitsisi turvautua tuotevakuutukseen niin kuin tällä hetkellä. Tällaisiahan käytän-
nössä ovat esimerkiksi implanttien, tekonivelten tai vaikkapa tahdistimien viat ja niistä ai-
heutuvat henkilövahingot. 

Yritin tästä hallituksen esityksestä kaivaa sellaista tietoa, että minkä verran näitä korva-
uksia esimerkiksi vuosittain nimenomaan tämän tuotevastuuvakuutuksen kautta anotaan
tai saadaan, eli mikä on se volyymi, joka nyt siirtyisi tuonne potilasvakuutuksen puolelle.
4



Pöytäkirjan asiakohta PTK 128/2018 vp
Että jos osaatte tähän vastauksen antaa, olisin kiitollinen. Toki se on varmasti asia, joka sit-
ten myös valiokunnassa kannattaa selvittää.

15.43 Merja Mäkisalo-Ropponen sd: Arvoisa puhemies! Tämän lakiesityksen tavoittee-
na on selkeyttää ja osin parantaa vakuutuksenottajien sekä vahinkoa kärsineiden asemaa ja
oikeuksia — erittäin tarpeellinen uudistus.

Hyvää on myös se, että korvattavia vahinkoja koskevaa sääntelyä laajennetaan. Esimer-
kiksi potilasvahingon vuoksi tarpeellinen kuntoutus tulisi jatkossa korvattavaksi, ja tämä-
kin on erittäin tärkeä muutos.

Arvoisa puhemies! Potilasvakuutuslaki on siis tärkeä asia, mutta vähintään yhtä tärkeää
olisi huolehtia potilas- ja asiakasturvallisuudesta niin, ettei pääsisi näitä vahinkoja ollen-
kaan syntymään. Potilasvakuutuslain lisäksi meidän tulisikin enemmän kiinnittää huomio-
ta kokonaisvaltaisesti potilas- ja asiakasturvallisuuteen. Tämä on niin tärkeä asia, että kat-
son, että tämä on hyvä kohta muistutella myöskin tästä asiasta, sillä viime aikoina on kyllä
tullut melko paljon esille potilas- ja asiakasturvallisuuteen liittyviä epäkohtia esimerkiksi
ikäihmisten palveluissa ja myöskin vammaisten palveluissa. Ensisijaista olisikin kehittä-
mistyön ja ennaltaehkäisyn vahvistaminen sekä turvallisuuden ja laadun varmistaminen, ja
panokset pitäisi satsata myöskin tälle puolelle voimallisesti.

Mielestäni Suomi tarvitsisi vahvan kansallisen toimijatahon, jonka tehtävänä olisi poti-
las- ja asiakasturvallisuuden varmistaminen. Meidän tulisi kehittää myöskin laaturekisterit
ja asiakkaille selkeät mittarit koetun laadun sekä potilas- ja asiakasturvallisuuden vertailul-
le. Palveluiden laadunvalvonnan resurssit tulisi varmistaa nykyistä paremmin, sillä sekä
Valviran että aluehallintovirastojen resurssit ovat aivan liian niukat tällä hetkellä, ja oma-
valvonta ei kyllä ole riittävä toimenpide potilasturvallisuuden ja kokonaislaadun varmista-
miseksi.

Aivan lopuksi, arvoisa puhemies: Turvallisuuskeskustelua pitäisi laajentaa terveyden-
huollon palveluista myös sosiaalipalveluihin, koska esimerkiksi vammaisten ja ikäihmis-
ten palvelut ovat usein siellä sosiaalipalveluiden puolella. Siksi olen itse miettinyt, pitäisi-
kö meidän puhua enemmän potilas- ja asiakasturvallisuudesta eikä pelkästään potilastur-
vallisuudesta. 

Puhemies Paula Risikko: Haluaako ministeri vastata? — 1 minuutti.

15.46 Sosiaali- ja terveysministeri Pirkko Mattila: Arvoisa puhemies! Ensinnäkin näi-
hin summiin: Todellakaan en pysty nyt sanomaan, mitä summia täällä liikkuu. Varmasti
niitä liikkuu, mutta emmeköhän löydä jostakin nämä luvut teille, edustaja Räsänen.

Sitten edustaja Mäkisalo-Ropposelle: Asiakasturvallisuus ja hoitoturvallisuus ovat hy-
vin pitkälti hoitajien käsissä, ja hoivayksiköt palvelurakenteissa ovat enemmän siellä mi-
nisteri Saarikon tontilla. Mutta niiltä osin, että vastaan työsuojelusta, sanon, että on erittäin
tärkeää, että se työpaikka on myös työntekijän kannalta turvallinen ja luotettava niin fyy-
siseltä kuin myös psykososiaaliselta kuormitukseltaan, koska kyllä potilaiden ja asiakkai-
den turva on viime kädessä se hyvinvoiva hoitaja, lääkäri, sosiaalityöntekijä. Tiedän, että
tätä työtä on tehty ministeri Saarikon kabinetissa. Myös työsuojelun osalta on tehty suosi-
tuksia omalla puolellani. Myös edellisillä hallituskausilla on tehty suuntaviivoja, ohjeis-
tuksia ja strategisia ohjelmia, ja varmaan tämä työ edelleen jatkuu.
5



Pöytäkirjan asiakohta PTK 128/2018 vp
Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
6


