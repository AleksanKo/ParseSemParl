















































DEM9FBF.tmp.xml


Pöytäkirjan asiakohta PTK 76/2019 vp
Pöytäkirjan asiakohta 

PTK 76/2019 vp

Täysistunto

Torstai 5.12.2019 klo 15.59—18.07

8. Hallituksen esitys eduskunnalle laiksi pilaantuneiden alueiden puhdistamisen tukemises-
ta annetun lain muuttamisesta

Hallituksen esitys HE 96/2019 vp
Valiokunnan mietintö YmVM 5/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on ympäristövaliokunnan mietintö YmVM 5/
2019 vp. Nyt päätetään lakiehdotuksen sisällöstä.

Keskustelu

18.02 Heikki Autto kok: Arvoisa rouva puhemies! Ympäristövaliokunta on varmasti teh-
nyt hyvää ja perusteltua työtä mietinnön kanssa, ja tämä esityskin on hallinnon järjestämi-
sen näkökulmasta varmasti perusteltu. Mutta jos, rouva puhemies, sallitte, niin kaksi näkö-
kulmaa tähän itse aiheeseen.

Suomessa tulisi kehittää kannusteita siihen suuntaan, että näitä saastuneita maita aina
puhdistettaisiin eikä läjitettäisi sitten tulevien sukupolvien puhdistettavaksi. Ja toki ym-
märrän sen, arvoisa puhemies, että tämä vaatii myöskin taloudellista panosta, mutta tähän
voidaan kehittää toisaalta kannustimia eri tavoin, että näin aina tapahtuisi, että havaitut
saastuneet maat puhdistetaan, mutta myöskin sitten tietysti siihen voidaan tuoda tukea. Ja
tämä on se toinen näkökulma, jonka haluan tässä keskustelussa tuoda esille.

Kun Suomi on vaurastunut kansakuntana aivan erityisesti meidän puunjalostusteollisuu-
temme kautta ja puunjalostusteollisuutta on ollut ympäri maata, myös paikkakunnilla, jot-
ka ovat varsin pieniä, ja nyt sitten, kun tämän puunjalostustoiminnan seurauksena on voi-
nut jäädä paikallisesti alueita, joissa on saastunutta, pilaantunutta maaperää, niin on sitten
todella tärkeää, että se paikallinen yhteisö ei jää yksin sen puhdistamisen kustannusten
kanssa, koska se työ, jota siellä aiempina vuosikymmeninä on tehty, on nimenomaan ollut
sitä työtä, joka on ollut omiaan vaurastuttamaan suomalaisen yhteiskunnan ja mahdollista-
maan sen, että voimme tänä päivänä nauttia tästä korkeasta elintasosta ja elämänlaadusta,
jota teemme. Eli kollektiivisesti enenevässä määrin kuin mitä nyt teemme, kantaisimme
vastuuta siitä, että joka puolella Suomea, myös pienemmillä maaseutumaisilla paikkakun-
nilla, nämä asiat saadaan ratkaistua kestävällä tavalla niin, ettei sille paikalliselle yhteisöl-
le koidu kohtuutonta taloudellista taakkaa siitä, että asiat saatetaan ympäristön kannalta
kestävällä tavalla kuntoon.

18.04 Kimmo Kiljunen sd: Arvoisa puhemies! Tämä edustaja Auton huomio on täsmäl-
leen oikea, että mieluummin saastuneita alueita puhdistetaan kuin jätetään kuormittamaan
 Tarkistettu
4.0



Pöytäkirjan asiakohta PTK 76/2019 vp
luontoa. Se on vähän sama tilanne kuin jätteiden käsittelyn osalta, että sen sijaan, että me
kaatopaikoille raahaamme jätteitä, mieluumminkin kierrätykseen panostetaan tai sitten
tehdään ihan todellinen loppuhävitys vaikka polttamalla lämpövoimaloissa ja niin edel-
leen. Eli tässä suhteessa on ehdottomasti järkevä tämä ajattelutapa. Pysyvät kaatopaikat tai
luonnon pysyvä kuormittaminen ovat kuitenkin pysyvyyttä, ja meillä on luonnossamme ra-
jat.

18.05 Mari Holopainen vihr: Arvoisa puhemies! Nyt kun ympäristövahinkojen korvaa-
mista kehitetään, niin on erittäin tärkeää, että tästä korvaamisesta vastaa ensi sijassa se
taho, jonka toiminnasta vahinko on aiheutunut. Silloinhan tämä tuskin olisi esimerkiksi
pienten kuntien vastuulla, vaan sen pitäisi olla aina lähtökohtaisesti sen tahon vastuulla,
joka on sen aiheuttanut, oli kyse sitten yrityksestä tai ihan mistä tahansa muusta toimijasta.
Tämähän ennaltaehkäisee myös ympäristövahinkojen syntymistä, kun se vastuu mahdolli-
simman selkeästi osoitetaan sille taholle, joka tosiaankin on ollut vastuussa vahingoista ja
joka on silloin saanut taloudellisen hyödynkin siitä toiminnasta kaikkein todennäköisim-
min.

Yleiskeskustelu päättyi.

Eduskunta hyväksyi hallituksen esitykseen HE 96/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


