















































DEMB8A6.tmp.xml


Pöytäkirjan asiakohta PTK 169/2018 vp
Pöytäkirjan asiakohta 

PTK 169/2018 vp

Täysistunto

Maanantai 4.3.2019 klo 12.04—16.20

8. Hallituksen esitys eduskunnalle laiksi vapaaehtoisesta maanpuolustuksesta annetun lain 
muuttamisesta sekä eräiksi siihen liittyviksi laeiksi

Hallituksen esitys HE 254/2018 vp
Valiokunnan mietintö PuVM 8/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on puolustusvaliokunnan mietintö PuVM 8/
2018 vp. Nyt päätetään lakiehdotusten sisällöstä.

Keskustelu

15.17 Antero Laukkanen kd: Arvoisa herra puhemies! Tämä esitys, jossa maanpuolus-
tukseen kiinnitetään nyt erityistä huomiota ja sen käsitettä ja mahdollisuuksia laajenne-
taan, on aivan erinomainen. Se, mitä ehkä haluan tällä kertaa todeta ja sanoa, liittyy sivii-
lipalvelusmiesten ja siviilipalveluksessa maanpuolustuksensa suorittaneiden henkilöiden
tilanteeseen ja erityisesti siihen, että siviilipalveluksen käyneiden joukossa on hyvin pal-
jon sellaisia, joilla on hyvin korkea maanpuolustuksen tahto.

Olisinkin toivonut, että tässäkin yhteydessä olisi tätäkin asiaa käsitelty, eli maanpuolus-
tuksen käsitettä voitaisiin laajentaa koskemaan myös siviilipalvelusta, tuoda erilaisia ele-
menttejä siihen, sekä myös naisten palvelukseen maanpuolustukseen liittyen laajentaa,
millä eri tavalla maata voi puolustaa.

On tietenkin suomalaiselle kunnia ja etuoikeus ja velvollisuus puolustaa omaa maatan-
sa, mutta millä tavalla, se on se keskustelu, jota toivon, että yhteiskunnassa käytäisiin hie-
man enemmän.

15.19 Sirpa Paatero sd: Arvoisa herra puhemies! Vapaaehtoinen maanpuolustus on tär-
keä elementti suomalaisessa puolustusjärjestelmässä. On erittäin hyvä ja perusteltua, että
sitä voidaan myöskin tehdä harrastuksenomaisesti sen jälkeen, kun oma sodanajan sijoitus
ei ole välttämättä enää ajankohtainen.

Tässä kehittämisessä, kun vapaaehtoisen maanpuolustuksen kehittämistä lähdettiin te-
kemään, oli erilaisia vaihtoehtoja ja versioita. Olisin itse tukenut ja varsin monet asiantun-
tijat ovat tukeneet sitä versiota, että olisi kehitetty nykyistä järjestelmää aiempaa parem-
maksi. Tässä on monia hyviä elementtejä muun muassa siitä, onko naisilla mahdollisuus
tätä kautta tutustua Puolustusvoimien toimintaan nykyistä enemmän ja voiko se olla täällä
väylä.

Itse olen kiinnittänyt koko ajan huomiota muun muassa siihen seikkaan, että mielestäni
alle 18-vuotiaille ei pidä olla minkäännäköistä toimintaa, joka voi joittenkin osalta olla sa-
 Tarkistettu
4.0



Pöytäkirjan asiakohta PTK 169/2018 vp
man tyyppistä kuin kertausharjoitukset tai jopa laskettava kertausharjoitustoiminnaksi.
Meidän lapsen oikeuksien sopimuksemme ja sen lisäpöytäkirjat eivät salli sitä, että alle
18-vuotiaille tämän tyyppistä toimintaa on olemassa. Nyt tässä on jonkun verran yritetty
rajata sitä pois, ja toivon yhä edelleenkin, että meillä lapsilla ei sotilaallista toimintaa har-
joiteta.

Isona kysymyksenä jäi tähän loppumetreille vielä toinen lakiesitys, joka on kesken, joka
liittyy ampuma-aselainsäädäntöön, jossa on myöskin osa näistä vapaaehtoisen maanpuo-
lustuksen toiminnan edellytyksistä. Katsotaan nyt, missä vaiheessa se tulee tai ei tule tähän
saliin asti.

Viime metreille asti monet järjestöt olivat aika kriittisiä tähän uudistukseen. Yksi näkö-
kulma on se, että muut vapaaehtoisen maanpuolustuksen järjestöt kokevat ehkä toimintan-
sa hieman uhatuksi, jos tämän yhden järjestön toiminta katsotaan niin massiiviseksi, että
muitten mahdollisuus saada esimerkiksi tukia tai koulutettavia on ehkä heikommassa ase-
massa.

Iso kritiikki tuli tähän summaan, 6,5 miljoonaa joka vuosi, mikä on tämän suunnitelman
mukaan, mikä nyt on kehyksissä, suoraan pois maanpuolustuksen muusta toiminnasta elik-
kä kertausharjoituksista, varusmiesten koulutuksesta, maastovuorokausista, kalustosta ja
kaikesta muusta. Näin ei pidä tietenkään olla. Siitä syystä valiokunta on yksimielisesti kir-
joittanut tänne näin, että jollei pystytä turvaamaan jotakin muuta kautta rahoitusta, niin tätä
lakia ei viedä eteenpäin. Tuen tätä vahvasti.

15.22 Mikko Savola kesk: Arvoisa herra puhemies! Kun puhutaan vapaaehtoisesta
maanpuolustuksesta ja sen antamasta koulutuksesta, niin pitää mennä aina tuonne 90-lu-
vun alkuun. Pariisin rauhansopimushan siihen asti esti sotilaallisen koulutuksen antamisen
muualla kuin Puolustusvoimissa tai Rajavartiolaitoksessa, ja kun Neuvostoliitto kaatui ja
Pariisin rauhansopimusta ei enää tulkittu, niin nämä ehdot myös raukesivat. Reserviläisjär-
jestöt lähtivät kuumeisesti miettimään, kuinka vapaaehtoista maanpuolustuskoulutusta
pystytään kehittämään, ja he perustivat MPK ry:n silloin. Sittemmin tästä tuli yleishyödyl-
linen yhdistys eli Maanpuolustuskoulutusyhdistys, joka tarjoaa tätä koulutusta reserviläi-
sille. Sen jäsenjärjestöinä ovat vapaaehtoisen maanpuolustuksen järjestöt, reserviläisjärjes-
töt, yhteensä muistaakseni 16 kappaletta, ja he toimivat tässä hallinnossa yhteistoiminnas-
sa puolustusministeriön ja muiden valtiovallan määrittelemien edustajien kanssa.

Vapaaehtoinen maanpuolustus on tärkeä osa Suomen puolustusjärjestelmää. Haluan sitä
puolustaa kyllä hyvin, hyvin vahvasti. Se on nimenomaan se keino, jolla pystytään niitä
kenttäkelpoisuutta antavia tekijöitä kentällä ylläpitämään ja pystytään parantamaan val-
miuksia siellä jokaisella yksilöllä, jokaisella reserviläisellä. Myöskin maanpuolustustah-
don kannalta tällä on iso merkitys, mitä reserviläisjärjestöt kaiken kaikkiaan tekevät.

Mutta sitten kun puhutaan itse koulutusasioista, siitä, mikä kulkee MPK:n kautta, niin
tähän on nyt tulossa se kaikkein suurin muutos, mitä tämä lakiesitys tullessaan tuo. MPK:n
rooli siis muuttuu erittäin paljon. Se menee käytännössä Puolustusvoimien alle sotilaalli-
sen koulutuksen osalta ja ehkä muuttuu enemmän nyt yksilökoulutuksesta joukkojen kou-
luttamiseen. Tämä tuo toki hyvin paljon mahdollisuuksia reserviläisille, urapolkuja niin sa-
notusti, eli jos sitä sijoitusta itsellä ei ole, niin tämän MPK:n koulutuksen kautta pystyy
saamaan sitä myöten sijoituksen ja pystyy etenemään urallaan myöskin sotilaallisella puo-
lella eteenpäin. Eli tämä tuo tässä hyvää aikaan.
2



Pöytäkirjan asiakohta PTK 169/2018 vp
Näitä haasteita, mitä sitten tavallaan meillä eteen tulee, ovat juuri nämä edustaja Paa-
teron mainitsemat kustannukset. 6,5 miljoonaa euroa lisärahoitusta tähän tarvitaan. Itse en
lähtisi ehkä näin negatiivisesti asiaa käsittelemään. Hallitusneuvotteluissa täytyy sopia täs-
tä 6,5 miljoonan euron lisärahasta ja sitä myöden viedä tämä eteenpäin. En missään tapauk-
sessa myöskään kannata sitä, että tämä sieltä toiminnan kehyksestä lähtee pois, vaan kyllä
tähän pitää löytyä raha muuten. 6,5 miljoonaa kokonaisuudessaan kuitenkin, kun yli 2,6
miljardin euron [Sirpa Paatero: Joka vuosi!] budjetista puhutaan Puolustusvoimien osalta
ja puolustushallinnon osalta, on aika pieni siivu.

Yleiskeskustelu päättyi.

Eduskunta hyväksyi hallituksen esitykseen HE 254/2018 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


