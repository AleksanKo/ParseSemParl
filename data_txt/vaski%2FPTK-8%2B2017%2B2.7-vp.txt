















































DEMCFCA.tmpSave.xml


Pöytäkirjan asiakohta PTK 8/2017 vp

 Tarkistettu
4.0

Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.7. Suullinen kysymys poliittisten nuorisojärjestöjen valtiontuista (Simon Elo ps)
Suullinen kysymys SKT 13/2017 vp

Suullinen kyselytunti

Ensimmäinen varapuhemies Mauri Pekkarinen: Vielä myönnän kysymyksen edustaja
Elolle.

Keskustelu

17.00 Simon Elo ps: Arvoisa herra puhemies! Poliittisille nuoriso- ja opiskelijajärjestöil-
le maksettiin tänä vuonna lähes 3 miljoonaa euroa tukea, jonka myöntää opetus- ja kulttuu-
riministeri. Tälle vuodelle vanhojen puolueiden poliittisille nuorisojärjestöille myönnet-
tiin jopa yli 600 000 euron tukisummia. Samaan aikaan Perussuomalaisille Nuorille katso-
taan toimintansa pyörittämiseen riittävän 115 000 euron vuotuinen tukisumma. Poliittisten
nuorisojärjestöjen tukisummat ovat kasvaneet vuodesta toiseen, eivätkä valtiontalouden
säästöohjelmat ole näkyneet niissä juurikaan. Tämän lisäksi myös muun muassa yksittäi-
set kunnat ovat myöntäneet poliittisille nuorisojärjestöille tukia paikallistasolla. Tukijär-
jestelmä perustuu saavutettuun etuun ja on epäoikeudenmukainen uusia poliittisia nuoriso-
järjestöjä kohtaan. Poliittinen kannatus ei näy tukisummissa. Kysynkin asiasta vastaavalta
opetus- ja kulttuuriministeriltä: Miten tukisummien jatkuva kasvu sekä räikeä epäsuhta eri
nuorisojärjestöille annettujen tukien määrässä ovat selitettävissä? Milloin [Puhemies ko-
puttaa] julkisen sektorin säästöpaineet alkavat näkyä näissä tukipäätöksissä?

17.01 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Poliittisten nuorisojärjestöjen avustukset kohdennetaan veikkaus-
voittovaroista, ei siis suoraan budjettivaroista, ja pidän erittäin tärkeänä sitä, että meillä on,
niin kuin lakikin edellyttää, yhdenvertaiset kriteerit avustuksia myönnettäessä. Näitä avus-
tuspäätöksiä valmistelee arviointi- ja avustustoimikunta, joka laatii esityksen, ja nämä pää-
tökset on tehty sen toimikunnan esitysten mukaisesti. Perussuomalaiset Nuoret on vienyt
edellisinä vuosina avustuspäätöksensä hallinto-oikeuden käsiteltäväksi, ja 16.1. tänä vuon-
na korkein hallinto-oikeus on päätöksessään hylännyt järjestön esittämät vaatimukset edel-
lisvuosilta. Tietenkin on mahdollisuus valittaa myöskin siitä tämänvuotisesta päätöksestä.

Kysymyksen käsittely päättyi.

Kyselytunti päättyi.


