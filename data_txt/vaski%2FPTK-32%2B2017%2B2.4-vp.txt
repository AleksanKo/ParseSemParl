















































DEM992E.tmpSave.xml


Pöytäkirjan asiakohta PTK 32/2017 vp
Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.4. Suullinen kysymys aluesairaaloiden toiminnan jatkumisesta (Anna-Maja Henriksson 
r)

Suullinen kysymys SKT 43/2017 vp

Suullinen kyselytunti

Puhemies Maria Lohela: Seuraava kysymys: edustaja Henriksson.

Keskustelu

16.45 Anna-Maja Henriksson r: Värderade fru talman! På många håll i vårt land är man
väldigt orolig just nu för hur det ska gå med kretssjukhusen. Vi har pratat mycket om
vårdreformen men betydligt mindre om kretssjukhusens kommande öden. På många sjuk-
hus gör man väldigt gott arbete: man har expertis inom kirurgi, inom fysiatri, inom ätstör-
ningsvård och så vidare. Nu vill regeringen också gå åt kretssjukhusen.

Tässä suuressa sote-keskustelussa vähemmälle huomiolle on jäänyt aluesairaaloiden tule-
va kohtalo. Tiedämme, että hallitus haluaa keskittää aluesairaaloita, muun muassa päivä-
kirurgian, suurempiin yksiköihin. Kuitenkin tänä päivänä tehdään aluesairaaloissa ympäri
Suomenmaata erittäin hyvää ja tasokasta työtä. Minkä takia hallitus on tällä linjalla, että se,
mikä hyvin toimii, ei saisi jatkaa? Mikä on hallituksen vastaus tähän? Esimerkiksi Iisal-
messa, Forssassa, Raahessa, Pietarsaaressa, Porvoossa ja Raaseporissa on tällaisia sairaa-
loita, joissa olisi syytä pitää huoli siitä, [Puhemies koputtaa] että palvelut saavat jatkua.

16.46 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Ensimmäinen perusta on yksi osa koko sosiaali- ja terveydenhuollon
muutoksen tarvetta: varmistaa ihmisen turvallinen hoito ja hoiva myös leikkaustoiminnan
osalta niissä tilanteissa, kun sitä hoitoa ja hoivaa tarvitsee. Se on aivan keskeinen asia.

Meillä on hyviä esimerkkejä hyvistä malleista eri puolilla Suomea. Mutta aivan liian
moni niistä malleista perustuu esimerkiksi yksittäisen ihmisen oman elämäntilanteen, asu-
misen mahdollistamaan erikoissairaanhoitotasoiseen palveluun kyseisellä paikkakunnal-
la. Se iso tavoite ja asia on, että näitten aluesairaaloitten palvelutason osalta yhteistyö on se
avainsana, toisekseen halu ja tahto varmistaa, että ne hoidon ja sairaanhoidon muodot, jot-
ka kussakin toimipisteessä jatkossa on, ovat varmasti pysyvällä tavalla turvallisten käsien
tekemiä.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 32/2017 vp
16.47 Anna-Maja Henriksson r (vastauspuheenvuoro): Arvoisa puhemies! Tässä ei oi-
keastaan saatu vastausta siihen, miksi se hyvä, mikä toimii, pitää rikkoa. Siellä on lääkä-
reitä, siellä on hoitohenkilökuntaa, siellä kunnat ovat panostaneet leikkaussaleihin ja niin
edelleen. Siellä hoitojonot ovat lyhyitä ja potilaat ovat tyytyväisiä. Miksi — kysyn edel-
leen — tällainen toiminta ei saisi jatkua? Ja nyt tiedetään, että siellä ministeriössä kulissien
takana valmistellaan myös edelleen jotain kiristystä tähän päivystysasetukseen. Koska
tämä annetaan julki, ja koska me saamme tietää, mitä todella on se tulevaisuus meidän
aluesairaaloillemme? 

När får vi veta vad som på riktigt ska hända med våra sjukhus ute i bygderna? Man gör allt-
så faktiskt i dag väldigt mycket gott arbete, och vi vet att ministeriet håller på och bereder
en ytterligare strängering av jourreformen och jourförordningen. När får vi veta vad den
kommer att innehålla? [Stefan Wallin: Efter valet!]

16.48 Perhe- ja peruspalveluministeri Juha Rehula (vastauspuheenvuoro): Arvoisa
rouva puhemies! Yritin edellisessä vastauksessani vastata kysymykseenne, miksi tätä
muutosta tehdään. 

Toisekseen, osana tuota edellistä vastausta totesin, että se tulevaisuus, johon ollaan me-
nossa, ei voi olla vain esimerkiksi lääkärin henkilökohtaisen elämäntilanteen mukanaan
tuoma palvelu, vaan sen palvelun, jota kussakin sairaalayksikössä, sairaalassa, jatkossa
tehdään, näissä pienemmissä sairaaloissa — meillä jatkossakin on isompia ja pienempiä
sairaaloita — pitää olla varmasti tehtyä, sen pitää olla potilasturvallista. 

Sitten te vihjailette, että "jossakin kulissien takana". Kyllä se on ihan julkisuuteen ker-
rottu, että sairaaloiden välinen työnjakoasetusvalmistelu tehdään tämän, vuoden 2017, ke-
vään aikana. Tarkoitus on, että kesäkuussa tänä vuonna hallitus hyväksyisi asetuksen, jos-
sa eri sairaaloitten välinen työnjako toimeenpannaan.

Ja kolmas asia: aivan normaalin valmistelun tavoin tuo asetus lähtee lausunnolle ennen
kuin päätöksiä tehdään.

16.49 Hanna Sarkkinen vas (vastauspuheenvuoro): Arvoisa puhemies! Tulevien maa-
kuntien käsiä sidotaan monella tavalla jo ennen kuin maakunnat ehtivät aloittaa toimintan-
sa ja ottaa vastuun sote-palveluista. Yksi tapa sitoa näitä käsiä on rajoittaa aluesairaaloiden
toimintaa ja sairaaloiden välisiä työnjakopäätöksiä. Tämä voi johtaa keskussairaaloiden
ruuhkautumiseen, aluesairaaloiden palveluiden alasajoon sekä kalliisiin ratkaisuihin hoito-
jonojen purkamisessa. 

Arvoisa puhemies! Miksi hallitus ei halua antaa maakunnille rahoja ja määritellä laatu-
vaatimuksia hoidolle ja antaa niiden puitteissa maakuntien itse päättää sairaaloiden väli-
sestä työnjaosta, joka toimii alueen tarpeista lähtien ja on todella kustannustehokasta ja
palvelee alueen asukkaita parhaalla mahdollisella tavalla? Miksi hallitus haluaa sanella ja
sitoa maakuntien kädet?

16.50 Perhe- ja peruspalveluministeri Juha Rehula (vastauspuheenvuoro): Rouva pu-
hemies! Kysymykseenne tulee jatkuvasti kahdenlaista palautetta: ensinnäkin sitä, antaako
hallitus alueelle päätösvaltaa ja ratkaisuvaltaa siinä, millä tavalla työnjakoa tehdään, ja toi-
nen kollega tästäkin salista saattaa sanoa seuraavassa lauseessa, että "emme me pysty te-
kemään työnjakoa, ellei ministeriö määrää". 
2



Pöytäkirjan asiakohta PTK 32/2017 vp
Se, mitä tässä on yritetty tehdä, on lainsäädäntö, jonka eduskunta hyväksyi viime joulun
alla, joka esimerkiksi sisältää sen viestin, että mikäli alueella pystytään sopimaan hyväk-
sytyn lain puitteissa työnjaosta, se on täysin mahdollista. Esimerkiksi minulla ministerinä
ei ole mitään tarvetta — ja tiedän, ettei kenelläkään hallituksen ministerillä ole mitään tar-
vetta — puuttua alueitten keskenään sopimaan työnjakoon, jos tämä voi toteutua tavalla,
jossa katsotaan ensi vuosikymmenelle ja toisekseen se yhteistyön tapa on aito. Tästä on esi-
merkkimaakuntia, joissa on edetty niin. Ei ole tarvinnut puuttua millään tavalla.

Kysymyksen käsittely päättyi.
3


