















































DEM5EFD.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

4. Hallituksen esitys eduskunnalle laiksi kiinteistöverolain muuttamisesta
Hallituksen esitys HE 174/2016 vp
Valiokunnan mietintö VaVM 12/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

15.31 Pia Viitanen sd: Arvoisa rouva puhemies! Tässä on siis kysymys hallituksen esi-
tyksestä, jolla nostetaan kiinteistöveroa. Me kävimme täällä ykköskäsittelyssä pitkän kes-
kustelun — valitettavasti vain kovin harvoin voimin silloin, eli hallituspuolueiden edusta-
jia oli tasan nolla salissa puolustamassa tätä esitystä. Enkä minä sitä yhtään sinänsä ihmet-
tele, koska voi ehkä olla vähän vaikeaa tätä esitystä tässä tilanteessa puolustaa.

Nimittäin me lähdemme siitä, että hallitus tekee nyt niin, että se jo toisen kerran peräk-
käin pakkonostaa kiinteistöveroa. Eli sitä alinta rajaa nostetaan ja näin ollen kunnat pako-
tetaan nostamaan kiinteistöveroa. Me tiedämme, että sillä on kuitenkin omat kielteiset vai-
kutuksensa asumiskustannuksiin. Iso osa tästä pakkokorotuksesta kohdistuu tänne pääkau-
punkiseudulle — Helsinkiin, Espooseen — missä jo muutenkin on todella liian suuret asu-
miskustannukset.

Toinen asia, mistä puhuimme paljon, on tämän esityksen tulonjakovaikutukset. Me tie-
dämme, että kiinteistövero iskee rankemmalla kouralla nimenomaan pieni- ja keskituloi-
seen väkeen asumiskustannusten nousun myötä. Kiinteistövero ei ole rakenteeltaan oikeu-
denmukainen, se on regressiivinen, ja me haluamme nimenomaisesti toisen suuntaista ke-
hitystä.

Puhemies! Siksi me haluamme esittää tässä käsittelyssä tämän lakiesityksen hylkäämis-
tä, ja teen tässä yhteydessä sen esityksen.

Lisäksi totean, että tällä hetkellä, parhaillaan, on käynnissä kiinteistöveron kokonaisuu-
distus. Me haluamme toden totta kiinteistöverolle kokonaisuudistuksen, jossa nimenomai-
sesti huomioidaan paremmin sen vaikutukset pieni- ja keskituloisten asumiskustannuksiin
ja muutetaan sitä veron suuntaa siten, että se toimisi tulonjaollisesti oikeudenmukaisesti.
Me edellytämme, että tässä tilanteessa, kun näin on, että uudistusta tehdään, hallituksen ei
tulisi pakkokorottaa kiinteistöveroa, joka vain sinänsä betonoi lisää tätä aika epäreilua ra-
kennetta.

Tämän vuoksi, puhemies, lain hylyn lisäksi esitämme kahta lausumaa, jotka täältä kai-
van esiin.
 Tarkistettu
4.1



Pöytäkirjan asiakohta PTK 110/2016 vp
Eli, puhemies, esitän 1. lausumaksi: "Eduskunta edellyttää, että hallitus valmistelee
kiinteistöveron kokonaisuudistuksen, jossa rakennetta muutetaan nykyistä oikeudenmu-
kaisemmaksi niin, että se edistää pieni- ja keskituloisten kohtuuhintaista asumista."

Ja 2. lausumaehdotus kuuluu: "Eduskunta edellyttää, että rakentamattoman rakennus-
maan korotettu vero kohdistetaan kasvukeskuksiin, joiden asuntotuotanto ei vastaa asukas-
lisäyksen ennusteita, ja että se koskee yhteisöjä ja yrityksiä, jotka harjoittavat rakennustoi-
mintaa, ei luonnollisia henkilöitä."

Tämä kakkoslausuma viittaa siihen, että samaan aikaanhan täällä esitetään rakentamat-
tomalle rakennusmaalle ikään kuin mahdollisuutta nostaa kiinteistöveroa, osin pakolla, ja
käytännössä me pidämme sinänsä asuntopoliittisesti viisaana sitä ajatusta. Mutta tämä mal-
li, mitä hallitus tarjoaa, ei ole viisas siksi, koska se esimerkiksi pakkokorottaa myös sen
kaltaisissa kunnissa, missä tällaisia ongelmia ei sinänsä ole, monissa maaseutuvaltaisissa
pääkaupunkiseudun kunnissa. Siellä pakkonousee nyt sitten rakentamattoman rakennus-
maan kiinteistövero. Ja samaan aikaa me koemme, että asuntopoliittisesti tämän kaltainen
kannustus ei ole viisasta eikä oikein kohdennettua. Välttääksemme nämä niin sanotut
mummonmökkiongelmat me haluamme nimenomaisesti, että tulee valmistella malli, jossa
se koskee yhteisöjä ja yrityksiä, jotka harjoittavat rakennustoimintaa, eikä luonnollisia
henkilöitä.

Nämä ovat muuten hyviä ponsia. Niiden puolesta kannattaa äänestää.
Puhemies! Ihan tähän loppuun totean, että sosialidemokraateilta tulee oma vaihtoehto-

budjetti. Sitä sivusimme äsken pitkään, ja siinä tulemme kaiken kaikkiaan esittämään usei-
ta veroratkaisuja ja sellaisen kokonaisuuden, mikä osaltaan toimii paremmin työllisyyttä
edistävään suuntaan ja tulonjaollisesti oikeudenmukaisemmin. Ja tämä kokonaisuus on sitä
meidän ajatteluamme, mikä täällä nyt on käsitteillä.

15.36 Mats Nylund r: Arvoisa rouva puhemies! Aivan kuten edustaja Viitanen sanoi,
tämä hallituksen esitys käytännössä merkitsee kiinteistöveron pakkonostoa jopa 125 kun-
nassa, eli yli kolmasosassa meidän kuntia joudutaan nyt pakkonostamaan kiinteistöveroa.
Suurin muutos tapahtuu nimenomaan Helsingissä ja Espoossa, missä asumiskustannukset
jo nyt ovat todella korkeat, yli 60 prosenttia tuotoista osuu sinne.

Me nostamme myös esille meidän vastalauseessamme, että hallitus pakottaa nyt 14 pää-
kaupunkiseudun kuntaa tuplaamaan rakentamattoman rakennusmaan kiinteistöveropro-
sentin alarajan. Kaikki nämä toimenpiteet heikentävät merkittävästi kuntien itsemäärää-
misoikeutta sekä heikentävät kuntalaisten mahdollisuutta demokraattiseen vaikuttamiseen.

Ruotsalaisen eduskuntaryhmän mielestä kiinteistöveron tulisi myös jatkossa olla kun-
nallinen vero, jossa kunnat saavat itse määritellä veron tason omien paikallisten tarpeiden
mukaan. Siksi me esitämme, että lakiehdotus hylätään, ja kannatan edustaja Viitasen hyl-
kyesitystä.

15.38 Peter Östman kd: Arvoisa rouva puhemies! Kiinteistöveron alarajan korotus is-
kee, aivan niin kuin tässä on kuultu, loven monen pienituloisen arkeen, sillä se nostaa asu-
misen kustannuksia riippumatta siitä, asuuko vuokralla vai omassa asunnossa. Vielä viime
vuonna Suomessa oli arviolta kymmeniätuhansia rakennuksia, joista verottajalle ei ole il-
moitettu. Kuntaliiton arvion mukaan kiinteistöveroja jää koko maassa näiden rekisteri-
puutteiden takia keräämättä satoja miljoonia. Päivitetyt rakennusrekisteritiedot olisivat
sekä kuntalaisten että kunnan etu. Puutteellisina ne taas vaikuttavat nyt suoraan maksetta-
2



Pöytäkirjan asiakohta PTK 110/2016 vp
vaan kiinteistöveron määrään sekä kaupungin kiinteistöverotuloihin, joten vain ajanmukai-
set maksetut verot auttavat tasapainottamaan kuntien taloutta. Sen sijaan hallituksen esi-
tyksellä alarajan nostamisesta on suuria haittavaikutuksia juuri pienituloisten arkeen hei-
kentäen heidän ostovoimaansa.

Arvoisa rouva puhemies! Kristillisdemokraattinen eduskuntaryhmä kannattaa Pia Viita-
sen tekemää hylkyesitystä.

15.39 Jani Mäkelä ps: Arvoisa puhemies! Kommenttina tähän sosialidemokraattien va-
liokunnassa esittämään vastalauseeseen, jossa edellytetään, että hallitus seuraisi toimiensa
vaikutuksia asumisen kustannuksiin ja varautuisi hillitsemään nousupaineita erityisesti
kasvukeskuksissa:

Tämähän on hyvä ja oikea tavoite, ja toivoisin, että myös sosialidemokraatit itse toteut-
taisivat sitä toiminnassaan. Kuten hyvin tiedetään, vuosikymmenet sitten ammattiliitot ja
vasemmistolainen osuuspääoma perustivat Valtakunnallisen vuokratalo-osuuskunnan var-
mistamaan, etteivät asumisen kustannukset ja vuokrien nousupaineet estä vähävaraisem-
paa asumasta pääkaupunkiseudulla. Nyt suosittelisin, että vaikuttaisitte kontaktienne ja
ammattiliittotoverienne kautta, kun teillä on monta liittotaustaista edustajaakin salissa, että
siellä liitoissa harkittaisiin, voisivatko ne tinkiä siitä vuokrajohtajan asemasta ja valtavista
verottomista osingoistaan. Valtion vuokratalo-osuuskunta nykyään osakeyhtiönä on to-
siaankin tiennäyttäjä, mitä tulee vuokrien korotuksiin. Siitä tulisi hieman uskottavuutta tä-
hän demarien huoleen kohtuuhintaisesta asumisesta, jos te hillitsisitte tätä kehitystä. Us-
kottavuus on tämän asian suhteen kärsinyt jo aiemminkin keväällä, kun esimerkiksi edus-
taja Viitanen oli kovin huolissaan yli 50 neliön kokoisten autotallien ympäristötodistusten
kohtuuttomuudesta. Monellakohan pienituloisella on varaa sellainen rakentaa?

Puhemies Maria Lohela: Yksi vastauspuheenvuoro, ja se menee edustaja Viitaselle.

15.41 Pia Viitanen sd (vastauspuheenvuoro): Kiitos, puhemies! Se on kyllä mielestäni to-
della hämmästyttävää, että perussuomalaiset ovat sitä mieltä, että on aivan oikein pistää au-
totallitkin energiatodistuksen piiriin. Tämä on todella hämmästyttävää. Samaan aikaan,
kun puhutaan normien purusta, kustannuksia nostavien normien purusta, perussuomalaiset
pistävät jopa autotallit energiatodistuksen piiriin ja vieläpä mielellään. Tämä on mielestäni
jälleen kerran hieman yllättävää, mutta kaikkeenhan tässä joutuu, puhemies, tottumaan.

Me sosialidemokraatit emme hyväksy kohtuuttomuuksia, me edellytämme kohtuulli-
suutta kaikilta. Se koskee VVO:ta ja kaikkia, ja tämän me olemme toistaneet moneen ker-
taan. Meidän vaihtoehtobudjettimme itse asiassa sisältää tämän kiinteistöveroajatuksen li-
säksi myös muita asioita, millä asumisen kohtuuhintaisuutta edistetään. Me voimme pu-
hua siitä lisää, mutta täällä on erittäin hyviä ideoita muun muassa siitä, että parantaisimme
vuokratalotuotannon ehtoja ja sitä kautta laskisimme asumisen hintaa, kun asuntotuotan-
toa syntyisi enemmän. Toivon, että hallitus ottaisi tästä koppia.

15.42 Timo Heinonen kok: Arvoisa rouva puhemies! Itse en veroja noin yleisestikään ra-
kasta enkä niiden korottamista varsinkaan. Tämä kiinteistöverokysymys on yksi, joka nyt
on tässä kokonaisuudessa, millä yritetään myös kuntien taloustilannetta hivenen helpottaa.
Mehän muistamme kaikki sen tilanteen, kuinka meillä oli kuntia ja kaupunkeja, jotka ra-
kensivat oman palveluverkkonsa esimerkiksi yhteisöverotuottojen varaan, jotka kasvoivat
3



Pöytäkirjan asiakohta PTK 110/2016 vp
merkittävällä tavalla pitkään, sitten romahtivat, ja kunta olikin erittäin suurissa vaikeuksis-
sa. Kiinteistövero on sen sijaan tuotoltaan varsin vakaa, ja se on tietysti parempi. Ainakin
näin itse kuntapäättäjänä ajattelen, että sen varaan on helpompi pohtia päivähoitopalvelui-
ta, koulupalveluita ja muita, mitä kunta joutuu tekemään. Sen takia itse näen järkeväksi,
että myös tätä mallia käytetään.

Monet kunnat, myös nämä kunnat, jotka nyt joutuvat korottamaan, ovat kyllä julkisuu-
dessakin tuskailleet tiukan kuntatalouden kanssa, mutta siitä huolimatta heillä on ollut halu
ja vara pitää tämä vero alarajalla, kun moni muu kunta on joutunut menemään ylärajalle.
Silloin ehkä voi itse miettiä myös sitä, että tietynlainen oikeudenmukaisuuskysymys koko
maan näkökulmasta on se, että se ero ei kasvaisi liian suureksi, ja silloin — kun tässä nyt
sosialidemokraatit arvostelevat korotusta 0,39 prosentista 0,41 prosenttiin — ei kovin isos-
ta korotuksesta kuitenkaan lopulta ole kyse.

Edustaja Viitanen toi esille rakentamattoman rakennuspaikan veron, ja jos itse oikein
muistan, niin se on näistä veroista kuitenkin vapaaehtoinen kaupungille ja kunnalle. (Pia
Viitasen välihuuto) — Onko muuttunut? (Pia Viitasen välihuuto) — Joo. Eli kunta voi itse
päättää, ottaako se käyttöön... — Puhemies! Tulen sinne. (Puhuja siirtyi puhujakorokkeel-
le)

Arvoisa rouva puhemies! Jatkan hetken täältä. — Eli kun edustaja Viitanen viittasi tä-
hän rakentamattoman rakennuspaikan veroon ja siihen huoleen, että meillä on paljon sel-
laisia alueita, missä sitä ei ole edes mitään syytä kerätä, niin ei ole myöskään tarvetta ke-
rätä, eikä sitä lainsäädäntö myöskään pakota keräämään. Eli kunta voi itse todeta, että meil-
lä ei ole nyt sellaista pakottavaa tarvetta saada esimerkiksi näitä yksityisen omistamia oma-
kotitalotontteja liikkeelle tai niille ei ole sellaista kysyntää, ja sitä veroa ei ole pakko ottaa
käyttöön. Tämä löytyy lainsäädännöstä, elikkä tässä kiinteistöverossa kunta tekee itse pää-
töksen, ottaako sen käyttöön, ja sen jälkeen nämä alarajat ovat käytössä. Tässä on myös hy-
vällä tavalla tuotu pääkaupunkiseudun kuntien huoli siitä, että meidän pitää saada maata
rakennuskäyttöön niin, että me saamme lisää asuntoja ja pystymme kohtuullistamaan asu-
miskustannuksia. Sen takia pääkaupunkiseudulla on tämä hivenen korkeampi alaraja, joka
on siis vähintään 3, kun se on muualla 2 prosenttia.

Vielä aivan loppuun yksi kysymys siitä, että kun täällä esimerkiksi RKP vastusti näitä
korotuksia ja toi esille, että te haluatte luottaa kuntapäättäjiin, että kunnat saavat tehdä
nämä päätökset, niin onko teidän esityksenne se, että näistä alarajoista luovuttaisiin koko-
naan. Eli miksi teidän mielestänne on oikeudenmukaista, että kunta pakotetaan keräämään
vakituisesta asunnosta 0,39 prosenttia kiinteistöveroa, se on teidän mielestänne siis oikeu-
denmukaista ja oikein, mutta jos se on 0,41 prosenttia, niin se loukkaa kunnan päätösval-
taa? Mielestäni olisi reilua silloin tehdä esitys, jossa näistä alarajoista luovuttaisiin koko-
naan ja kunnat voisivat itse tehdä ratkaisun siitä, mitä haluavat käyttää.

Oikeastaan saman kysymyksen voisin kysyä edustaja Pia Viitaselta, joka vastaa sosiali-
demokraateissa talouspolitiikan isosta linjasta: Onko teidän mielestänne oikeudenmukais-
ta, että vakituisen asuinrakennuksen veroprosentin alaraja on 0,39 prosenttia? Onko se oi-
keudenmukaista kuntademokratian näkökulmasta, ja onko se, jos tämä alaraja on 0,41 pro-
senttia, sitten epäoikeudenmukaista? Eli missä se teidän oikeudenmukaisuuden ja epäoi-
keudenmukaisuuden rajanne menee?

15.47 Timo Harakka sd: Arvoisa puhemies! Kiinteistöveroa pitää käyttää viisaasti. Se
sopii erittäin huonosti kuntatalouden äkillisen kassavajeen täyttämiseen, joka nyt on tässä
4



Pöytäkirjan asiakohta PTK 110/2016 vp
hallituksen esityksen taustalla. Kiinteistöveron yhteiskunnalliset vaikutukset ovat laajat.
Se vaikuttaa asumisen hintaan, asuntorakentamiseen, aluekehitykseen, työpaikkojen sijoit-
tumiseen, työvoiman liikkuvuuteen ja työllisyyden kautta koko kansantalouteen. Sillä on
huomattavia tulonjakovaikutuksia. Kiinteistöveron korottaminen edellyttää muita, mah-
dollisesti negatiivisia ulkoisvaikutuksia korjaavia toimia.

Sosialidemokraattien vaihtoehtobudjetissa esitetään asumisen ja liikenteen toimenpide-
ohjelma. Nimittäin hallituksen haaveet talouden ja työllisyysasteen kasvusta kompastuvat
jo siihen, että kasvukeskuksiin ei ole saatavissa työvoimaa, kun kohtuuhintaisia vuokra-
asuntoja ei ole saatavissa. Se heikentää yrittäjyyttä nimenomaan pääkaupunkiseudulla.
Kiinteistöveron korotuksen mitoitus ja ajoitus ovat siis äärimmäisen tärkeitä. Kiinteistöve-
ro siirtyy asumisen kustannuksiin, jotka jo nyt ovat monissa kasvukeskuksissa kestämättö-
mät. Tämä lisää veron regressiivisyyttä. Nykyjärjestelmässä kiinteistöveron arvo on suh-
teellisesti ankarampi pienituloisilla kuin suurituloisilla. Lisäksi veronkorotus siirtyy vuok-
riin, jolloin maksajiksi joutuvat vuokralla asujat, joiden enemmistöltä asumiskulut vievät
jo nyt liian suuren osan käytettävissä olevista tuloista.

Hallitus nostaa jo toistamiseen kiinteistöveron alarajaa. Lisäverotuksella tavoitellaan
tuoton kaksinkertaistamista, mikä on näin lyhyessä ajassa kohtuuton rasitus.

Kuten edustaja Viitanen sanoi, täällä ei ollut lähetekeskustelussa yhtään hallituspuolu-
een edustajaa eikä ennen kaikkea yhtään Helsingin ja Uudenmaan edustajaa, jotka puolus-
taisivat sitä, että 60 prosenttia tästä lisäverosta lankeaa Helsingille ja Espoolle. Nyt heillä
on tilaisuus kertoa äänestäjille, miksi juuri kalleimman asumisen kunnissa asumisen hinta
kallistuu entisestään. Kun katson ympärilleni täällä salissa, heitä ei nytkään näytä olevan
ihan tungokseksi asti, mutta jos täällä on Helsingin ja Uudenmaan hallituspuolueiden edus-
tajia, niin olkaa hyvä, nyt teillä on tilaisuus. Samaan aikaan alennetaan perintö- ja lahjave-
roa sekä nostetaan kiinteistöveroa suunnilleen samoilla vaikutuksilla. Kahden miljoonan
arvoisen asunnon perijä hyötyy ensi vuonna 50 000 euroa, ja tämä summa peritään sitten
omakotitaloissa asuvilta vanhuksilta, joilta jo nyt asumismenot vievät suuren osan elinkus-
tannuksista. Keskusta ja perussuomalaiset selittäkööt tämän oikeudenmukaisuuden maa-
seudun asukkaille ja kokoomus puolestaan, miksi Helsingissä ja Espoossa asuminen kal-
listuu entisestään.

Samalla kun hallituksen esitys heikentäisi asuntopolitiikkaa kasvukeskuksissa, siihen si-
sältyy pakottavia toimia asuntorakentamisen lisäämiseksi. Rakentamattoman rakennus-
maan lisäverotus on asuntopoliittisesti perusteltu kannustin, mutta nyt sitä ei kohdisteta oi-
keudenmukaisesti ja tarkoituksenmukaisesti, kun pakkonosto rajoittuu pääkaupunkiseu-
tuun ja jopa maaseutumaisiin kehyskuntiin. Korotus pitää suunnata, kuten edustaja Viita-
nen jo totesi, vain yhteisöihin ja rakennustoimintaa harjoittaviin yrityksiin, ei luonnollisiin
henkilöihin.

Kiinteistöveron lisäkorotus korostaa entisestään nykyisen veropohjan ja arvostustaso-
jen puutteita ja vääristää verotusta. Valtiovarainministeriössä on valmisteilla kiinteistöve-
rotuksen kokonaisuudistus, jota ennen ei ole syytä puhtaasti fiskaaliseen ja epäoikeuden-
mukaiseen korotukseen.

Arvoisa puhemies! Kannatan sekä edustaja Viitasen hylkäysesitystä että hänen esittä-
miään lausumia.

15.51 Esko Kiviranta kesk: Arvoisa puhemies! Henkilökohtaisesti pidän kiinteistöveroa
erittäin huonona verona, koska se ei ota huomioon verovelvollisen veronmaksukykyä eikä
5



Pöytäkirjan asiakohta PTK 110/2016 vp
myöskään sitten kiinteistöomaisuuden tuottomahdollisuuksia. Enkä vakuutu tämän kiin-
teistöveron hyvyydestä edes sen takia, että ekonomistit sitä aina mainitsevat hyväksi ja ko-
rostavat sitä, että sitä pakoon ei pääse muulla tavalla kuin myymällä kiinteistön pois.

Sosialidemokraattien vastalause alkaa heti, että "kiinteistövero itsessään on hyvä vero-
tuksen keino". Tämä ei ole millään tavalla yllättävää kylläkään, mutta yllättävää on se, että
nyt sitten se ei olekaan hyvä keino, kun se kohdistuu (Pia Viitanen: Sinänsä!) muutamaan
maan vauraimpaan alueeseen, jotka ovat tähän saakka voineet käyttää tätä kiinteistöveron
alarajaa, ja kun se hiukan nousee, niin sitten Helsinki, Espoo ja muutamat muut maan vau-
raimmat alueet joutuvat nostamaan kiinteistöveroa. Tämä sosialidemokraattien ajatuskul-
ku on aika ristiriitaista, varsinkin kun tiedetään, että viime kaudella sosialidemokraatit oli-
vat varsin ansiokkaasti nostamassa tonttien ja rakennusten kiinteistöveroa myös niin, että
se kohdistui nimenomaan pääkaupunkiseutuun kaikkein rankimmin. Oikeastaan hyvin ris-
tiriitaista on tämä sosialidemokraattien sanoma, mutta haluan kuitenkin vapauttaa tästä ris-
tiriitaisuudesta edustaja Harakan, joka ei ollut täällä eduskunnassa viime kaudella ollen-
kaan.

Toinen varapuhemies Arto Satonen: Edustaja Aalto. — Puheenvuoroja voi varata P-pai-
niketta käyttäen.

15.53 Touko Aalto vihr: Arvoisa puhemies! Kiinteistövero on siinä mielessä hyvä vero,
että vero kohdistuu omistukseen ja sen tuotto on vakaa sekä ennakoitavissa, että veropohja
ei karkaa Panamaan ja se täydentää muuta verojärjestelmää. Kiitos kiinteistöveron paineet
korottaa tuloverotusta ja muita maksuja ovat pienemmät. Koska euro on myös hyvä oh-
jain, kiinteistövero edistää maan ja rakennuskannan tehokasta käyttöä ja kustannusteho-
kasta yhdyskuntarakenteen kehittämistä.

Arvoisa puhemies! Vaikka kiinteistövero on Suomessa kansainvälisesti verrattuna ma-
tala, siihen kytkeytyy myös isoja ongelmia, joita tänään tässä salissa on ihan ansiokkaasti
tuotu esiin. Kiinteistövero muodostaa monelle ison kuluerän, verotusarvo ei usein vastaa
asuntojen markkina-arvoa, ja kiinteistövero ei katso omistajansa kukkaroa, eikä se näin
myöskään nouse, kun tulot nousevat.

Arvoisa puhemies! Vaikka kannatan kiinteistöveron alarajojen korotuksia hallituksen
esittämällä tavalla, itse kiinteistöveroa tulee uudistaa. Siksi jätän vastalause 2:n sisältävät
lausumaehdotukset, ja ne kuuluvat seuraavasti: 

"Eduskunta edellyttää, että hallitus seuraa toimiensa vaikutuksia asumisen kustannuk-
siin ja varautuu hillitsemään nousupaineita erityisesti kasvukeskuksissa."

"Eduskunta edellyttää, että hallitus uudistaa kiinteistöverotusta siten, että veropohja on
nykyistä tiiviimpi, verotusarvot nykyistä oikeellisemmat ja vero kokonaisuudessaan vä-
hemmän regressiivinen kuin nykyisin."

15.55 Li Andersson vas: Arvoisa puhemies! Kannatan edustaja Aallon tekemiä lausuma-
ehdotuksia. Hän kävi ansiokkaasti läpi tähän esitykseen liittyviä hyviä ja huonoja, ongel-
mallisia, puolia.

Samalla haluan todeta, että on hienoa, että muun muassa edustaja Mäkelä ja monet muut
täällä puhuneet ovat kantaneet huolta kohtuuhintaisten asuntojen puutteesta. Edustaja Mä-
kelä nosti omassa puheenvuorossaan taas kerran VVO:n ja SATOn esille. VVO ja SATO-
han ovat käytännössä nyt molemmat luopuneet kokonaan kohtuuhintaisesta asuntotuotan-
6



Pöytäkirjan asiakohta PTK 110/2016 vp
nosta ja toimivat siis käytännössä samalla tavalla kuin mikä tahansa muu vapailla markki-
noilla toimiva yksityinen kiinteistösijoitusyhtiö. Onko tämä oikein? Mielestäni on harmil-
lista, että ne ovat tällaiseen ratkaisuun päätyneet, sillä Suomen markkinoilla on huutava
tarve toimijoille, jotka nimenomaan huolehtisivat siitä, että meillä on kohtuuhintaista asun-
totuotantoa riittävästi. Kun nämä toimijat vähenevät, siirtyy vastuuta entistä enemmän
kuntien hartioille, ja erityisesti kunnallisten vuokra-asuntoyhtiöiden rooli tulee jatkossa
olemaan entistä merkittävämpi, mitä tulee kohtuuhintaisten asuntojen varmistamiseen.

Toivoisi, että perussuomalaisetkin käyttäisivät sen saman tarmon ja energian, millä he
täällä jatkuvasti nostavat VVO:n esille, esimerkiksi siihen, että edistäisivät kunnallisella
tasolla sitä, että lisätään kohtuuhintaisten vuokra-asuntojen määrää ja sitä tuotantoa kun-
nallisten vuokra-asuntoyhtiöiden kautta.

15.57 Maria Tolppanen sd: Arvoisa puhemies! Suunta on oikea silloin, kun verotetaan
omaisuutta. Se on selvä asia. Mutta silloin kun verotetaan kiinteistöä, kun verotetaan asu-
mista tällä tavalla, niin suunta on väärä, koska meillä Suomessa jokainen tarvitsee asun-
non, jokainen tarvitsee kodin. Meillä on ilmasto, jossa on 70 asteen vaihtelut vuosittain,
kaikkein suurimmillaan. Ja kiinteistövero kohdistuu ihmisiin, jotka asuvat kodeissa, olivat-
pa ne kodit vuokrakoteja tai omistuskoteja.

Se tulee nostamaan ilman muuta vuokria, ja se tulee nostamaan myöskin asuntojen hin-
toja, ja tulevaisuudessa yhä enemmän tulee niin sanotusti ilmaa asuntojen hintoihin. Yhä
harvemmilla tulee olemaan varaa ostaa asunto ja maksaa näitä veroja tällä tavalla. Uudet
asunnot tulevat olemaan entistä kalliimpia. Verot eivät missään eivätkä koskaan alenna
asumisen kuluja. Jo tällä hetkellä pienituloiset ihmiset ja ihmiset, jotka tienaavat tuommoi-
set 1 500 euroa bruttona kuukaudessa, nettona 1 200—1 300 euroa kuukaudessa, maksa-
vat tuloistaan puolet vuokrana pois — puolet. Se on aivan liian paljon maassa, missä ei itse
asiassa edes kesäaikaan voi asua rannalla tai veneen alla. Meillä on pakko olla koti ihan jo-
kaisella.

On käsittämätöntä, että tässäkään hallitus — vaikka hyvä ajatus on, että omistusta vero-
tetaan — ei osaa katsoa sen mitalin toiselle puolelle, miten se vaikuttaa ihmisiin: miten se
vaikuttaa asujiin, miten se vaikuttaa vuokralaisiin. Kyllä jossakin kohdassa toivoisin, että
tulisi sitä inhimillisyyttä, vaikka niin kovasti halutaankin tätä kapitalismia viedä eteen-
päin. Mutta jossakin kohdassa on myöskin tämän hallituksen otettava ihan tavallinen ihmi-
nen, köyhä ihminen, huomioon.

15.59 Timo Harakka sd: Arvoisa puhemies! Edustaja Kiviranta ei kyllä kuunnellut pe-
rusteluitani, miksi juuri tässä tilanteessa kiinteistöveron lisäkorotus on vahingollinen.
Luettelin pitkän listan ulkoisvaikutuksia, jotka heikentävät työllisyyden ja talouskasvun
edellytyksiä nimenomaan kasvukeskuksissa, jotka nimensäkin mukaan ovat niitä ainoita
talouden kasvun ja toimeliaisuuden valopilkkuja tässä nykyisessä tilanteessa. Väittääkö
edustaja Kiviranta todellakin, että kiinteistöveron lisäkorotus lisää työllisyyttä ja kasvua,
että se edistää hallituksen tavoitteita 110 000 uudesta työpaikasta, kun työvoimalla ei ole
varaa asua siellä, missä työtä on, ja talouskasvusta, kun yritykset eivät saa työvoimaa, jota
kasvu vaatii?

Kiinteistöveroa ollaan uudistamassa. Meidän pitää odottaa linjakasta ja nykyistä parem-
paa kiinteistöveromallia eikä seurata hallituksen säntäilyä veropolitiikassa, jossa mitään
7



Pöytäkirjan asiakohta PTK 110/2016 vp
linjaa on vaikea hahmottaa. Hallitus ei tee vakaata ja viisasta veropolitiikkaa vaan pelaa ve-
roflipperiä.

Toinen varapuhemies Arto Satonen: Vastauspuheenvuoro, edustaja Kiviranta. (Timo
Harakka: Katsos, nyt tuli vastauspuheenvuoro!)

16.00 Esko Kiviranta kesk (vastauspuheenvuoro):  Arvoisa puhemies! Ilmeisesti tätä
pääkaupunkiseudun asiaa voitaisiin parhaiten hoitaa sillä tavalla, että kaavoitettaisiin tont-
teja ja saataisiin aikaan uutta rakentamista. Sillä tavallahan täällä asuntojen hinta laskisi.
Tarvittaisiin ilmeisesti aika vähän tätä niin sanottua sosiaalista asuntotuotantoa, josta jot-
kut keräävät rahaa. Eli suosittelen, että tonttien tarjontaa lisätään, niin eiköhän se asunto-
jen hinta alene täälläkin.

Toinen varapuhemies Arto Satonen: Vastauspuheenvuoro, edustaja Harakka.

16.00 Timo Harakka sd (vastauspuheenvuoro): Suuret kiitokset, arvoisa puhemies!
Edustaja Kiviranta ei ole kuitenkaan vaalipiiriltään pääkaupunkiseudulta. Kuten täällä juu-
ri jo haastoin, niin tulkaa nyt pääkaupunkiseudun, Helsingin ja Espoon, edustajat kerto-
maan, miksi hallituksen kiinteistöveron lisäkorotus on teistä välttämätön tässä tilanteessa.
Ja esimerkiksi edustaja Eestilän haastan tässä kertomaan, millä tavalla nämä asumisen ja
liikenteen pullonkaulat ja työvoiman saatavuuden pullonkaulat tällä tavoin paranevat ja
millä tavalla hallituksen työllisyystavoitteet oikeasti toteutuvat siellä, missä työtä on.

16.01 Pia Viitanen sd: Arvoisa herra puhemies! Tässä itse asiassa käytiin jo äskeisessä
debatissa läpi pari olennaista asiaa, mitkä tässä nyt ovat, edustaja Kiviranta ja muut, pie-
lessä. Tässä on pielessä se, että hallitus tekee, jo toistamiseen, pakkonoston — jo toistami-
seen. Ja tietenkin se vaikuttaa, kun 60 prosenttia siitä menee nimenomaan Helsinkiin, Es-
pooseen, tänne, missä muutenkin asumiskustannukset ovat varsin korkeat, aivan liian kor-
keat, ja silloin tietenkään ei ole järkevää kaksi kertaa tehdä tällaista pakkonostoa hallituk-
sen toimesta. Asumiskustannukset nousevat.

Ja toinen seikka, minkä edustaja Kivirantakin veroasiantuntijana varmasti myöntää: sil-
loin jos rakenteeltaankin jo heikkoa kiinteistöveron kokonaisjärjestelmää uudistetaan par-
haillaan, niin mitä ihmeen järkeä on itse asiassa sitä huonoa rakennetta vain pönkittää ja
betonoida niin, että vielä pakkonostetaan kiinteistöveroa? Nimenomaan kannattaisi tehdä
niin, että pikaisesti viedään uudistustyötä eteenpäin, hyvin pikaisesti, ja siellä nimen-
omaan tehdä koko verojärjestelmän muutos sellaiseksi, että se ihan oikeasti palvelisi pa-
remmin keski- ja pienituloisten asumista, mikä tarkoittaa, että siihen pitäisi tulla tietyllä
lailla tällaista tulonjaollista elementtiä ja katsoa, ettei se niin haitallisesti vaikuttaisi nimen-
omaan tavanomaisen asumisen kustannuksiin. Tästä on kysymys, ja juuri tätä uudistusta
sosialidemokraatit haluavat kiinteistöverossa. Tällä me katsomme tulevaisuuteen tässä
omassa vaihtoehdossamme. Me emme pakkonosta nyt, me haluamme kokonaisuudistaa,
me haluamme tehdä oikeudenmukaisemman kiinteistöveron, aivan kuten haluamme tehdä
oikeudenmukaisemman tuloverotuksen niin palkansaajalle, eläkkeensaajalle kuin työttö-
mällekin. Meidän vaihtoehdossamme on kysymys oikeudenmukaisuudesta, ja silti me
emme nosta veroastetta sinänsä. Me laajennamme veropohjaa emmekä anna näitä kaveri-
kapitalismin varsin anteliaita veronkevennyksiä, mistä täällä edustaja Harakka on moneen
8



Pöytäkirjan asiakohta PTK 110/2016 vp
kertaan sanonut, esimerkiksi apteekkarivähennystä, metsälahjavähennystä — miljoonape-
rintöjen verotusta kevennetään, (Puhemies koputtaa) puhemies. Se on tavatonta tässä tilan-
teessa, että näihin rahaa kyllä riittää.

16.03 Hannu Hoskonen kesk: Arvoisa herra puhemies! Tämä kiinteistöverojen muutta-
minen, alarajan hienoinen korotus, on kieltämättä korotus, ja se menee kuntien hyväksi ai-
nakin osittain, mutta liian vähälle huomiolle minun mielestäni on jäänyt tässä keskustelus-
sa se, että vuonna 2013:han nostettiin tätä kiinteistöverojen laskupohjaa elikkä varojen ar-
vostamisesta annettua lakia muutettiin niin, että kiinteistöjen verotusarvoja nostettiin.

Ainakin monessa kunnassa ja myös omalta osaltani entisen työn puitteissa olen joutunut
törmäämään siihen, että kun näitten kiinteistöjen arvot nousivat tämän arvostamislain
muutoksen jälkeen, se aiheutti valtavan kiusallisia tilanteita, kun hyvinkin heikkoarvois-
ten kiinteistöjen arvoa nostettiin, ja se johti siihen sitten, että ihmiset kiukkuisina soitteli-
vat, että miksi tällaista on tapahtunut, ovatko kiinteistöveroja kunnat nostaneet paljon.
Vaikka kotikunnassanikin kiinteistövero on ollut alarajalla aina, niin silloin kun näitä kiin-
teistöjen arvoja nostettiin 2013 — edustaja Viitanen varmaan muistaa sen hyvin, tehän sil-
loin tämän aiheutitte — mikäli muisti pelaa, niin näinhän tapahtui 2013, mikäli oikein kat-
soin siitä aikaisemmasta esityksestä... (Pia Viitasen välihuuto) — No en minä, minä halu-
sin vain kertoa teille, kun te innokkaasti kerrotte tätä totuutta, ja minä haluan valaista myös
sen toisen puolen. (Pia Viitanen: Kertokaa nyt oma kantanne! — Puhemies koputtaa) Joka
tapauksessa, kun kiinteistöjen verotusarvoja korotettiin, se johti tähän tilanteeseen, missä
nyt olemme. Kun nämä varojenarvostamislain mukaiset arvot nousivat, niin tietenkin, kun
kertoimella otetaan siitä veroa, siinä tulee veronkorotusta.

Yhteiskunta kerää tietyn määrän veroja, ja saavutammeko koskaan tilanteen, jossa
olemme absoluuttisen oikeudenmukaisia? Tuskinpa vain. Mutta tärkeintä on kuitenkin
huomata se, että pyrimme siihen, että veronmaksukyky huomioituisi verotuksessa mahdol-
lisimman hyvin. Aina emme ole siinä onnistuneet, mutta ainakin kannattaa yrittää.

16.05 Jani Mäkelä ps: Arvoisa puhemies! Edustaja Andersson otti esille kohtuuhintais-
ten vuokra-asuntojen saatavuuden edistämisen kunnallisella tasolla, ja tämä onkin hyvä ja
tärkeä asia. Haluan todeta siihen, että tuolla meillä maakunnassa, missä kunnalla ei ole va-
raa pitää näitä kiinteistöveroja minimissään eikä kasvua tule ovista ja ikkunoista pyytämät-
tä ja tilaamatta, tähän asiaan kiinnitetään huomiota aivan yli puoluerajojen, pidetään huol-
ta siitä, että kunnalla on tarjota vuokra-asuntoja. Ainakin meillä Lappeenrannassa asiat toi-
mivat. Vaikka kuntaa laskennallisesti velkaannuttaakin tämä vuokra-asuntojen rakentami-
nen, niin käyttöaste asunnoissa on korkea ja palvelu tarpeen.

16.06 Markku Eestilä kok: Arvoisa puhemies! Edustaja Harakka täällä viittasi minuun ja
pyysi vähän kertomaan omia näkemyksiäni, mitä pitäisi tehdä. Ainakin minulla on sem-
moinen periaate ollut, että verotuksen pitäisi aina olla oikeudenmukaista ja myös ottaen
huomioon, että jos jotakin omaisuutta verotetaan, niin sen verotuksen pitäisi olla suhteessa
siihen omaisuuden todelliseen arvoon, ja nyt ei täällä ole.

Edustaja Hoskonen puhui aivan oikein. Eräs valtiovarainministeri allekirjoituksellaan
on muuttanut näitä määritelmiä, miten kiinteistöveron perusteet muodostuvat. Nyt on tul-
lut Suomeen sellainen tilanne, että muuttoliikkeen takia totta kai kiinteistöjen arvot heitte-
levät mutta verotusarvot pysyvät samoina riippumatta siitä, onko pääkaupunkiseudulla se
9



Pöytäkirjan asiakohta PTK 110/2016 vp
asunto vai onko se Utsjoella tai Ranualla, ja se johtaa sellaiseen tilanteeseen, jossa verotus
ei mitenkään voi olla enää oikeudenmukaista. Minun mielestäni, jos kiinteistövero suori-
tetaan oikein, sillä ei niin suurta väliä ole, mikä on ala- ja yläraja, mutta sillä on iso väli, mi-
hin tämä kiinteistö verotuksessa arvostetaan. Sen verotuksen pitäisi suurin piirtein kohdis-
tua siihen määrään, mikä sen rakennuksen ja kiinteistön todellinen arvo on. Että tämä on se
iso ongelma.

Jos täällä lähdetään haastamaan jonkun puolueen edustajaa, että mitä te olette tehneet
omalla kaudellanne, niin jokainen puolue tässä salissa on ollut nostamassa sekä kiinteistö-
verotusta että autoiluun liittyvää verotusta, ja tällä vuosikymmenellä liikenteen verotus on
kohonnut 1,8 miljardia, mikä minun mielestäni ei ole kilpailukyvyn kannaltakaan enää mi-
kään pikku homma.

16.07 Lea Mäkipää ps: Arvoisa puhemies! Olen mielelläni kuunnellut tätä keskustelua,
ja kenellekään nämä verot eivät ole mitään mukavia, ja tämä on näitä pieniä nousuja. Mut-
ta kysyisin, arvon edustajat, pankaa käsi sydämelle: mitä olette tehneet nyt, kun näistä kiin-
teistöveroprosenteista olette omissa kunnissanne päättäneet? Löysin Tampereen kaupun-
gin: minkä takia, edustaja Viitanen, olette laittaneet yleiseksi kiinteistöveroprosentiksi
1,15, vaikka pitäisi olla vain 0,93? Samoin vakituiset asunnot 0,55 — minkä takia olette
nostaneet sitä? Koska kaupunki tarvitsee rahaa. Näin se vain on. Te olette ollut päättämäs-
sä. Samoin rakentamaton maa. Te olette nostaneet nyt viimeiseksi 3:sta 4 prosenttiin kiin-
teistöveroa. Eli on hyvä täällä arvostella. Meillä oli juuri eilen valtuuston kokous, me pi-
dimme ne entisellänsä.

Täällä en olisi mielelläni mihinkään puuttumassa, mutta kun tiedän, että tämä meidän
valtiomme on valitettavasti kuralla ja siihen ovat kaikki syyllisiä, niin miettikääs nyt jokai-
nen, mitä olette tehneet viime valtuustokaudella, kun vuoden 2017 kiinteistöverosta olette
päättäneet, että oletteko laskeneet, niin kuin täällä nyt on oppositio edustanut. On mielen-
kiintoista todeta, että Tampere on nostanut, pitänyt kaksi vuotta samana, mutta aika kor-
keita nämä prosentit ovat, niin että minkä takia olette lähteneet tähän, näitä köyhiä tampe-
relaisia rankaisette myös näin? (Naurua)

16.09 Pia Viitanen sd: Arvoisa puhemies! Siis nythän on kysymys nimenomaan siitä,
mitä hallitus tekee, ja hallitus tekee niin, että täällä pääkaupunkiseudulla kohdistetusti pak-
konostetaan kaksi kertaa kiinteistöveroa. Ja koska tämä kuuluu kunnallisen päätöksenteon
oikeuksiin muuten, paitsi että täällä määritellään se alaraja ja sitä kautta se, mikä sen on vä-
hintään oltava, niin siksi jos ovat täällä tähän mennessä pärjänneet pienemmällä kiinteis-
töverolla ilman, että on asumiskustannuksia lähdetty pakolla nostamaan, niin hyvä niin,
mutta nyt valtio nimenomaisesti pakottaa täällä seudulla, missä nämä asumiskustannukset
muutenkin ovat kaikkein kalleimmat. Tämä on todettu moneen kertaan.

Toinen ongelma, mihin täälläkin viitattiin — kiitos siitä, että täällä nyt on muutamia hal-
lituspuolueiden edustajia paikalla, tosin ei pääkaupunkiseudun hallituspuolueiden edusta-
jia ole paikalla, heitä en näe edelleenkään, mutta muutama sentään hieman perustelee, vii-
meksi täällä oli nolla. Nyt on tärkeää, kun me nimenomaisesti tiedämme, että tätä kokonai-
suudistusta juuri nyt tehdään — juuri nyt tehdään — että varmasti aika monikin ajattelija
voisi olla sitä mieltä, että silloin kun ollaan juuri korjaamassa näitä teidänkin kertomianne
epäkohtia, niin miksi ihmeessä nyt täytyy toistamiseen tehdä tämä pakkokorotus huonolla
10



Pöytäkirjan asiakohta PTK 110/2016 vp
rakenteella. Tehdään parempi rakenne, tehdään oikeudenmukaisempi rakenne, niin sillä se
selviää, ja tästä on kysymys.

Minä nyt vielä kerran sanon: kaksi kertaa peräkkäin pakkonosto, joka iskee nimen-
omaan tällä alueella, missä asumisen kustannukset ovat varsin korkeat, ja toivon, että tä-
hän tulee vastauksia myös pääkaupunkiseudun hallituspuolueiden edustajilta.

Toinen varapuhemies Arto Satonen: Puheenvuoroja voi pyytää P-painikkeella.

16.11 Timo Harakka sd: Arvoisa puhemies! Pääkaupunkiseudun kokoomuslaiset ovat
tässä varmaan samantyyppisen ristiriidan edessä kuin tämän sote-ratkaisun suhteen, että
hallituksessa joutuu kannattamaan sellaista sote-ratkaisua, jota pääkaupunkiseudun kun-
nallispolitiikkoina yhtä tarmokkaasti vastustavat. Eli Espoon kokoomuslaiset ovat käsit-
tääkseni pitäneet tärkeänä, että kiinteistövero pysyy alhaisena ja houkuttelevana, ja nyt
täällä salissa ei näy edustaja Lauslahtea, joka oli tässä kyllä aikaisemmin kovastikin ääne-
käs, ei näy edustaja Outi Mäkelää eikä ministeri Mykkästä. On kiinnostavaa nähdä, muut-
tuuko ääni kellossa sitten, kun kunnallisvallit lähestyvät. Äänestäjän kuluttajansuoja on
tässä kysymyksessä.

16.12 Markku Eestilä kok: Arvoisa puhemies! Suomen eduskunta on käsittääkseni paik-
ka, missä arvioidaan ja laitetaan kuntoon Suomen asioita. Silloin on minun mielestäni jopa
väärin verrata johonkin paikkakuntaan, että tuleeko joku kansanedustaja joltakin paikka-
kunnalta. Hän on aina kansan edustaja ja suomalaisten ihmisten edustaja täällä eduskun-
nassa.

Kun me puhumme verotuksesta, niin minun mielestäni verotuksen pitää olla oikeuden-
mukaista, ja kun tämä on selvästi omaisuuteen liittyvä vero, niin silloin sen veron pitää olla
laskentaperusteeltaan lähellä sitä arvoa, mikä sillä omaisuudella todellisuudessa on. Tämä-
hän johtaa nyt tilanteeseen, että jollakin tietyllä paikkakunnalla tämä verotus on selvästi
liian ankaraa ja tietyillä paikkakunnilla se on selvästi liian löysää. Koska nämä rakennuk-
sen ikään kuin veroperusteet muodostuvat rakennusteknisten laskennallisten seikkojen pe-
rusteella, vain maapohjan arvo otetaan huomioon, missä päin Suomea se maapohja on,
mutta rakennusta ei oteta, eli se on ihan kylmä laskentakaava. Tämä kiinteistöveron perus-
teiden laskeminen on niin suuri epäkohta tämän päivän Suomessa, että siihen täytyy joku
muutos olla, koska ihmisten omaisuuden arvo muuttuu koko ajan, ja jokainen tietää, mihin
suuntaan se muuttuu. Ei ole kysymys siitä, pitääkö rangaista jotakin paikkakuntaa tai jon-
kin ikään kuin antaa mennä helpommalla. Kysymys on puhtaasti oikeudenmukaisuudesta,
ja minä toivon, että maan hallitus ryhtyy toimenpiteisiin.

16.13 Lea Mäkipää ps: Arvoisa puhemies! On todettava, että tämä kiinteistövero tulee
kunnille, mutta vielä kaikella ystävyydellä edustaja Viitaselta, kun hän on hyvin voimak-
kaasti kritisoinut sitä, että näitä alarajoja nostetaan, minä kysyn, minkä takia, kun täällä te
olette vaatimassa, että niitä pitäisi päinvastoin... (Pia Viitasen välihuuto) — Ei, päinvas-
toin olette laskemassa. — Minkä takia te olette olleet Tampereen kaupunginhallituksessa ja
-valtuustossa sitä mieltä, että yleinen kiinteistöveroprosentti olisi 1,15 ja samoin vakituiset
asunnot 0,55, vaikka täällä surkea hallitus määrää alarajaksi vain 0,41? Että pitää sitten
myös toimia siellä samalla lailla.
11



Pöytäkirjan asiakohta PTK 110/2016 vp
16.14 Esko Kiviranta kesk: Arvoisa puhemies! Edustaja Eestilä toi täällä varsin vakavan
asian esille. Sehän on ollut näin niin kauan kuin minä muistan, että tonttien arvo vaihtelee
kiinteistöverotuksessa sen mukaan, missä osassa maata ollaan, mutta sen sijaan rakennus-
ten arvo on nimenomaan määritelty sillä tavalla, että se perustuu näihin teknisiin arvoihin
ja sitten mahdollisiin ikäalennuksiin. Se tarkoittaa sitä, että rakennus on käytännössä sa-
manarvoinen riippumatta siitä, sijaitseeko se Espoon parhaalla alueella vai esimerkiksi Hy-
rynsalmella. Tämä on tietysti aikamoinen epäoikeudenmukaisuuskohta kiinteistöverolain-
säädännössä.

16.15 Pia Viitanen sd: Arvoisa herra puhemies! Minä luulin jo kerran vastanneeni tähän
kysymykseen, että nyt nimenomaisesti se ongelma on se, että täällä pakkonostetaan kaksi
kertaa ja erityisesti täällä pääkaupunkiseudulla. (Lea Mäkipää: Miksi Tampereella olette
hyväksyneet?) Erityisesti täällä pääkaupunkiseudulla asumiskustannukset ovat aivan liian
korkeat, aivan liian korkeat. Ja olen hyvin pahoillani siitä, että perussuomalaiset — perus-
suomalaiset — ovat jälleen kerran nostamassa tätä hyvin epäoikeudenmukaista veroa.
Mutta toisaalta, kuten sanottu, se ei yllätä. Mehän olemme nähneet sitä, että perussuoma-
laiset täällä kohtuullisen innokkaasti nostavat bensaveroa, aivan toisin kuin ennen vaaleja
puhuttiin. Nyt samaan aikaan perussuomalaiset ovat alentamassa miljoonaperintöjen vero-
tusta, antamassa apteekkareille verovähennyksiä samaan aikaan, kun pienituloisimmat
yrittäjät eivät näistä hyödy. Mutta tämä on nyt perussuomalaisten arvovalinta, ja sillä sipu-
li. Toivottavasti te myös omassa maakunnassanne vastaatte näistä teidän hallituksenne ar-
vovalinnoista.

16.16 Timo Harakka sd: Arvoisa puhemies! Minun on vähän vaikea seurata sitä logiik-
kaa, että kun me olemme kaikki yksimielisiä siitä, että nykyisen kiinteistöveron rakenne on
epäoikeudenmukainen ja vääristävä, ja kun on meneillään juuri tätä epäkohtaa korjaamaan
pyrkivä suuri uudistus, niin miksi me lisäämme tätä vääristävyyttä, tämän nykyisen huo-
non järjestelmän vääristävyyttä, tekemällä tämän lisäkorotuksen — siis ei ainoastaan ko-
rotuksen vaan lisäkorotuksen. Teidän johtopäätöksennehän pitäisi olla päinvastainen: jos
verojärjestelmä on huono, niin sitä ei pidä entisestään vääristää.

Keskustelu päättyi ja asian käsittely keskeytettiin.
12


