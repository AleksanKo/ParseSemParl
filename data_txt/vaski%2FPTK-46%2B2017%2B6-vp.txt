















































DEMDDA5.tmp.xml


Pöytäkirjan asiakohta PTK 46/2017 vp
Pöytäkirjan asiakohta 

PTK 46/2017 vp

Täysistunto

Tiistai 2.5.2017 klo 14.05—17.41

6. Hallituksen esitys eduskunnalle laeiksi rajavartiolaitoksen hallinnosta annetun lain ja 
rajavartiolain sekä eräiden niihin liittyvien lakien muuttamisesta

Hallituksen esitys HE 40/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan on annettava lausunto.

Keskustelu

14.08 Sisäministeri Paula Risikko (esittelypuheenvuoro): Arvoisa rouva puhemies! Täs-
sä hallituksen esityksessä on kolme pääkohtaa: Rajavartiolaitoksen virkojen eroamisikä-
säännökset muutetaan vastaamaan jo tehdyn eläkeuudistuksen mukaista eläkkeelle siirty-
misen myöhentämistä. Rajavartiolaitoksen lentävän henkilöstön palvelusitoumukset sido-
taan selkeämmin sitoumuksen tarpeellisuuteen annetun koulutuksen ja sitouttamistarpeen
perusteella. Ja kolmantena kohtana on se, että lainsäädäntöön tehdään Eurooppalaista raja-
ja merivartiostoa koskevasta uudesta [Hälinää — Puhemies koputtaa] EU-asetuksesta joh-
tuvat muutokset. Asetus on korvannut rajaturvallisuusvirasto Frontexia koskeneen entisen
asetuksen.

Ensiksi eläkeuudistuksesta:
Eläkeuudistuksessa myös sotilaseläkeiät nousivat yleistä eläkejärjestelmää vastaavasti.

Rajavartiolaitoksen pakolliset eroamisiät ovat laissa nyt alemmat kuin eläkeoikeuden ikä.
Nykyinen sääntely johtaa siihen, että palvelussuhde päättyy eroamisiässä mutta oikeutta
vanhuuseläkkeeseen ei vielä ole. Tämän vuoksi Rajavartiolaitoksen sotilasvirkojen eroa-
misikiä pitää nostaa eläkeuudistusta vastaavasti. Eläkeuudistuksen mukaan eläkkeelle siir-
tymistä myöhennetään kolmella kuukaudella vuotta kohden, kunnes vuonna 2025 on saa-
vutettu kahden vuoden myöhennys eläkkeelle siirtymiseen. Rajavartiolaitoksen eroamis-
ikiä tulee korottaa eläkeuudistusta vastaavasti eli kolmella kuukaudella vuotta kohden,
kunnes kahden vuoden myöhennys on saavutettu. Jotta eläkeuudistus koskisi yhdenvertai-
sesti kaikkia henkilöstöryhmiä, on perusteltua korottaa vastaavalla tavalla myös Rajavar-
tiolaitoksen ylempien sotilasvirkojen ja lentäjien eroamisikiä. Yhdenvertaisuussyistä koro-
tettaisiin myös niin sanottujen vanhojen siirtymäsäännösten piiriin kuuluvien noin sadan
siviilivirkamiehen eroamisikää. Näin eläkkeelle siirtymisen myöhentäminen koskisi kaik-
kia Rajavartiolaitoksen henkilöstöryhmiä.

Lakiuudistus on eduskunnan vuonna 2015 hyväksymän julkisten alojen eläkelain toi-
meenpanoa. Eroamisikien korottaminen on siis tekninen muutos, joka johtuu jo voimaan
tulleesta uudesta eläkelainsäädännöstä. Eläkelain voimaanpanon seurannaisvaikutukset
 Tarkistettu
4.1



Pöytäkirjan asiakohta PTK 46/2017 vp
pienenevään ammattireserviin ja töissäjaksamiseen on puntaroitu eduskunnassa jo aikai-
semmin. Nämä Rajavartiolaitoksen virkojen eroamisikiin ehdotetut muutokset vastaavat
Puolustusvoimien virkojen eroamisikiin ehdotettuja muutoksia, joita koskevan esityksen
hallitus antoi eduskunnalle huhtikuun alussa.

Arvoisa puhemies! Toiseksi Rajavartiolaitoksen palvelusitoumuksista, joita tämä laki-
esitys myöskin koskee. Rajavartiolaitoksen lentävän henkilöstön palvelusitoumusten suh-
teen työnantajalla on oikeus harkita sitoumuksen tarpeellisuus koulutuksen ja sitouttamis-
tarpeen mukaisesti. Palvelusitoumus rajoittaa virkamiehen irtisanoutumismahdollisuutta.
Tämän vuoksi palvelusitoumus tulee vaatia vain, kun virkamiehelle on annettu koulutus ja
kun sitoumus on tarpeellinen virkamiehen palveluksessa pysymiseksi. Tämä on jo ny-
kyään Rajavartiolaitoksessa noudatettu käytäntö, joka nyt kirjataan säädökseen. Virkamie-
hen palkkaukseen ei ehdotetuilla muutoksilla ole vaikutusta. Rajavartiolaitoksen virkamie-
hen palkkaus määräytyy tarkentavan virkaehtosopimuksen perusteella ja mukaisesti.

Sitten, arvoisa puhemies, esityksen kolmas pääkohta on Eurooppalainen raja- ja meri-
vartiosto, jota koskeva uusi asetus tuli voimaan viime vuoden lokakuussa. Asetuksella pe-
rustettiin Eurooppalainen raja- ja merivartiosto, jonka muodostavat Euroopan rajavalvon-
tavirasto eli Frontex ja rajaturvallisuudesta vastaavat jäsenvaltioiden viranomaiset. Eu-
rooppalaisella raja- ja merivartiostolla pyritään varmistamaan Eurooppaan yhdennetty ra-
jaturvallisuus ulkorajoilla, jotta ulkorajojen ylittämistä voidaan hallita tehokkaasti. Asetus
antaa uusia keinoja ulkorajojen valvonnan tehostamiseksi. Kunkin jäsenmaan rajaturvalli-
suutta ja sen mahdollisia haavoittuvuuksia arvioidaan EU-tasolla. Tarvittaessa maa voi-
daan velvoittaa vastaanottamaan rajavalvonta-apua, jopa vastoin sen omaa näkemystä, jos
maan ei katsota selviävän ongelmasta yksin. Lisäksi Frontexin roolia vahvistetaan palau-
tustoimintojen koordinoijana. Rajavartiolaitos osallistuu tänä vuonna Frontexin koordinoi-
miin yhteisoperaatioihin noin 20 henkilötyövuoden panoksella. Tässä on mukana muun
muassa vartiolaiva Merikarhun osallistuminen pitkäkestoiseen operaatioon monikansalli-
sella yhteiseurooppalaisella miehistöllä.

Suomen osuus nopeita rajainterventioita varten kootusta 1 500 henkilön poolista on 30
henkilöä. Nämä 30 henkilöä tulevat Rajavartiolaitoksesta. Uusi asetus edellyttää muutok-
sia nykyisiin lakeihin. Rajavartiolaissa säädettäisiin kansallisesta päätöksenteosta silloin,
jos Suomi velvoitettaisiin vastaanottamaan Frontexin koordinoimaa rajavalvonta-apua il-
man omaa pyyntöään. Tilanne on hyvin epätodennäköinen, mutta jos näin kävisi, valtio-
neuvoston yleisistunto päättäisi toimenpiteistä asiassa.

Rajavartiolaissa säädettäisiin myös tänne rajavalvonta-apua antamaan tulevien nopean
rajainterventioryhmän jäsenten toimintavaltuuksista. Vierailevien virkamiesten olisi toi-
mittava Rajavartiolaitoksen ohjeiden mukaan ja pääsääntöisesti toimivaltaisen suomalai-
sen virkamiehen läsnä ollessa. Voimakeinoja he voisivat käyttää vain suomalaisen rajavar-
tiomiehen läsnä ollessa.

Raja- ja merivartiostoasetuksen mukaan Frontex alkaa koordinoida tehokkaammin pa-
lauttamiseen liittyvien jäsenvaltioiden toimia, niin pakkotoimin tapahtuvaa palauttamista
kuin vapaaehtoistakin paluuta. Toimissaan Frontex kunnioittaa perusoikeuksia ja kansain-
välistä oikeutta. Jäsenvaltion on asetettava asiantuntijoita viraston saataville pakkotoimin
tapahtuvan palauttamisen saattajien reserviin. Poliisi tulee ilmoittamaan kuusi asiantunti-
jaa tähän saattajien reserviin, myös yhdenvertaisuusvaltuutetun edustajat osallistuvat pak-
kotoimin tapahtuvan palauttamisen valvojien reserviin. On huomattava, että Frontexin
2



Pöytäkirjan asiakohta PTK 46/2017 vp
koordinoimat palautukset eivät kokonaan korvaa Suomesta tapahtuvia palautuksia, vaan
luovat palautuksiin yhden uuden mahdollisuuden.

Arvoisa puhemies! Toivon, että hallituksen esitys käsitellään kevätistuntokaudella.
Tämä on tärkeää erityisesti, jotta Rajavartiolaitoksen henkilöstö voisi saada tietää uuden
eroamisikänsä niin varhaisessa vaiheessa kuin mahdollista. — Kiitos.

14.15 Timo Heinonen kok: Arvoisa rouva puhemies! Kiitos ministerille esittelystä. Hal-
lituksen puoliväliriihen kärkinähän olivat sivistyksen, koulutuksen ja työllisyyden ja kas-
vun rinnalla turvallisuus, ja tässä esityksessä käsitellään nyt Rajavartiolaitosta ja muun
muassa ulkorajojen valvonnan ja päätöksentekoprosessin tukemista ja tehostamista sellai-
sissa tilanteissa, kun ulkorajavalvontaan tarvittaisiin yhteisiä voimia lisää. Tämä on erit-
täin myönteistä, että näitä asioita nyt eduskunnan käsittelyyn tuodaan. Niin tämä kuin toi-
nen esitys, missä myös rikostorjunnasta on kyse, ovat sukua toisilleen.

Haluan kiittää ministeri Risikkoa puoliväliriihen hyvistä toimenpiteistä tämän sisäisen
turvallisuuden ja myös ulkoisen turvallisuuden osa-alueella. Turvallisuuteenhan lisätään
edelliseen kehykseen verrattuna nyt merkittävästi lisää euroja. Puolustusvoimat saavat li-
sää 50 miljoonaa ja lisäksi sopimussotilaat 2 miljoonaa. Tällä pystymme varmistamaan
muun muassa uusien, nopeammin reagoivien joukkojen toiminnan, ja tähän kokonaisuu-
teen lisätään myös määrärahoja Rajavartiolaitokselle 8 miljoonaa euroa, mikä varmasti tu-
lee nyt enemmän kuin tarpeeseen, kuten myös poliisille tulevat lähes 35 miljoonan euron
lisämäärärahat. Samaa kokonaisuuttahan ovat tietysti myös suojelupoliisille tulevat 3,5
miljoonaa euroa. Samaan aikaan myös poliisin, armeijan ja nyt käsittelyssä olevan Raja-
vartiolaitoksen ja suojelupoliisin yhteistyötä lisätään ja toimintatapoja uudistetaan. Ja näin
se on, että tilanne on muuttunut hyvin nopeasti, ja meidän pitää pitää lainsäädäntö ajan ta-
salla.

14.17 Mikko Kärnä kesk: Arvoisa rouva puhemies! Edustaja Heinosen tavoin tervehdin
ilolla hallituksen päätöksiä puoliväliriihessä siitä, että nyt todella saatiin näitä erittäin mer-
kittäviä ja tärkeitä lisäpanostuksia sisäiseen turvallisuuteen. Kiitos siitä koko hallitukselle.

Tästä nyt käsiteltävänä olevasta lakiesityksestä olisin kysynyt ministeriltä. Täällä tode-
taan eroamisi’istä, jotka nyt nousevat, että Rajavartiolaitoksella on tällä hetkellä palveluk-
sessaan noin 2 300 ammattisotilasta ja kriisitilanteessa laitoksen tarvitsemista johtajista
noin 25 prosenttia on reservissä. Nyt tämän muutoksen myötä ollaan puuttumassa nimen-
omaan tähän suorituskykyyn silloin sodan ajan tilanteessa. Esityksessä todetaan, että muu-
toksen vaikutukset Rajavartiolaitoksen sodan ajan joukkojen suorituskykyyn pyritään mi-
nimoimaan kouluttamalla soveltuvia asevelvollisia sodan ajan joukkojen johtajiksi. Olisin
kysynyt ministeriltä: miten tämä koulutus käytännössä toteutetaan, miten siihen valikoi-
daan ja millaiset kustannusvaikutukset sillä on?

14.18 Päivi Räsänen kd: Arvoisa rouva puhemies! Tässä esityksessä nämä kaksi pääkoh-
taa ovat tavallaan teknisluontoisia, koska näistä eläkeikien pidentämisistä on jo aiemmin
päätetty ja on selvää, että silloin myös eroamisikiin ja siihen liittyvään lainsäädäntöön tu-
lee puuttua.

Mutta suurin kysymys mielestäni koko tässä esityspaketissa on nimenomaan tämä lain-
säädäntö koskien Eurooppalaista raja- ja merivartiostoa, joka rakennetaan ja on rakennettu
tämän Frontexin päälle. Ja ministeri sivusikin jo tätä poikkeuksellista ja itse asiassa epäto-
3



Pöytäkirjan asiakohta PTK 46/2017 vp
dennäköistäkin tilannetta, jossa velvoitettaisiin jäsenmaata ja myös mahdollisesti Suomea
vastaanottamaan viraston koordinoimaa tukea alueelleen ilman omaa pyyntöä, ilman val-
tioneuvoston tai Rajavartiolaitoksen pyyntöä. Ja tässä liikutaan tietenkin valtiollisen itse-
näisyyden kannalta hyvin herkällä alueella, koska itsenäisen valtion tehtävä on vastata
omista rajoistaan ja se päätösvalta tulee hyvin tiukasti tietenkin itsenäisellä maalla pitää.
On tietenkin ymmärrettävää, että näitä hyvin poikkeuksellisia tilanteita voi tulla, mutta jäin
sitä pohtimaan, onko tarkoituksenmukaista, että näin vakavassa tilanteessa vain valtioneu-
voston yleisistunto sitten ottaisi kantaa tähän päätökseen eikä se tulisi lainkaan eduskun-
taan, koska on kuitenkin kysymys hyvin keskeisestä ja tärkeästä itsenäisen valtion päätös-
oikeudesta.

14.21 Eero Heinäluoma sd: Arvoisa puhemies! Kiitän edustaja Räsästä tärkeän asian
esille nostamisesta. Siinä kuului kokeneen sisäministerin puheenvuoro. Todellakin rajojen
valvonta ja siitä vastaaminen on erinomaisen tärkeä suvereenin valtion perusasia. Ja sil-
loin, kun rajoille tulee muita henkilöitä rajavalvontaa tekemään, kysymys on, että se pää-
tös pitää tehdä harkitusti ja siihen täytyy olla vahvat perusteet. Itseänikin askarruttaa se,
onko tämä sellainen asia, jossa on perusteltua, että valtioneuvoston päätös riittää, vai pitäi-
sikö lähteä siitä, että tällaisille päätöksille pitää saada myös eduskunnan hyväksyntä. Mo-
nissa ulko- ja turvallisuuspolitiikan asioissa meillä on säädetty aika tarkka menettely edus-
kunnan ulkoasiainvaliokunnan ja suuren valiokunnan pitämisestä ajan tasalla ja myös hei-
dän kannan ottamisesta ennen kuin Suomi ottaa omia kantojaan. Sitten jos otetaan kanta,
jossa tänne tuodaan ulkomaalaisia auttamaan rajojen valvonnassa, niin se on paljon pidem-
mälle menevä kanta kuin joku poliittinen lausunto Euroopan unionissa.

Toivonkin, että valiokunnat tätä asiaa käsitellessään pohtivat tämän asian hyvin huolel-
la myös siitä näkökulmasta, mikä on kansanvallassa eduskunnan asema. Meillähän on par-
haillaan tarkastusvaliokunnassa käsittelyssä eduskunnan budjetti- ja valvontavaltaa koske-
va kokonaisuus. Siihen on tehty tutkimustyötä, jossa on käyty lävitse eduskunnan budjetti-
ja valvontavallan rajojen muutoksia, ja aika lailla on oltu huolissaan siitä, miten kansan va-
litsemien päättäjien vaikutus voi toteutua ja kuinka paljon valtaa eri syistä katoaa muualle.
Tässä on jälleen yksi sellainen asia, jota sietää miettiä, että meneekö tämä niin kuin on esi-
tetty vai onko tätä menettelytapaa tarve muuttaa.

14.23 Pia Viitanen sd: Arvoisa rouva puhemies! Minun mielestäni tämä keskustelu, mitä
nyt käydään, on hyvin tärkeä. Itsekin pitkäaikaisena kansanedustajana hyvin usein olen
pohtinut eduskunnan valtaa. Sen vuoksi mielestäni tämä esitetty ajatus siitä, että myös täs-
sä pohdinnassa nyt, kun valiokuntaan asia lähtee, tältä näkökulmalta käytäisiin vielä läpi
tämä tilanne, on hyvä. Näin näppituntumalta — en tunne yksityiskohtia — voisin helposti
olettaa olevani valiokuntakuulemisessa sitä mieltä, että eduskunnan olisi syytä tällaiset rat-
kaisut kuitenkin sitten tehdä. Mielestäni tämä on iso, tärkeä kysymys, ja luotan siihen, että
tätä valiokunnassa katsotaan nimenomaan tästä eduskunnan vallan näkökulmasta.

Puhemies! Ehkä muutama sana Rajavartiolaitoksen tilanteesta ja resursseista. Mehän
olemme hallinto- ja turvallisuusjaostossa jatkuvasti, samoin kuin sosiaalidemokraatteina,
kantaneet huolta tietystä rahasummien pienuudesta. Rajavartiolaitos, suojelupoliisi ja po-
liisi, ne ovat tuttuja asioita, mistä tässä salissakin olemme useasti puhuneet. Oli erittäin hy-
vä, että jo tovi ennen kehystä, muutamia viikkoja aikaisemmin, kun kävimme keskustelua,
ministeri silloin esimerkiksi näihin poliisin määriin kiinnitti huomiota edellyttämällämme
4



Pöytäkirjan asiakohta PTK 46/2017 vp
tavalla. Siinähän oli valtava ristiriita, että sisäisen turvallisuuden selontekoa ja kehysmää-
rärahoja, näitä kahta kun vertasi, kävi niin, että määritellään suusanallisesti tavoitteita esi-
merkiksi useammasta poliisista kuin sitten määrärahat olisivat antaneet perään. Ja siihen
nähden tietenkin on äärimmäisen tärkeää, että näitä lisäyksiä niin poliisille, Rajavartiolai-
tokselle kuin supollekin on tehty, mutta kuten täällä viimeksikin taidettiin puhua, oliko vii-
me viikolla, niin koskaanhan nämä resurssit eivät välttämättä kyllin riittäviä ole, ja silloin-
han nostimme esille muun muassa tämän täydennyspoliisikysymyksen. Tietenkin on sitten
varmasti hyvä mainita tässä, kun tuolla jaostossa olemme kuulleet, että huoltahan on ollut
sitten myös Hätäkeskuslaitoksesta ja sen resursseista, ja varmasti näistäkin asioista pohdin-
taa on käyty.

14.25 Timo Heinonen kok: Arvoisa puhemies! Tietysti tästä löytää hyvinkin yhteyden tä-
hän kansainvälisen avunannon ja avun vastaanottamisen lainsäädäntöön, johon ainakin jul-
kisuudessa olleiden keskustelujen pohjalta on etsitty, myös tähän kiireellisyystilanteeseen,
tietynlaista parlamentaarista katetta eli järjestelmää, että myös eduskunta tulisi kuulluksi.
Ja se on varmasti hyvinkin perustelua myös tässä kohdassa, joka aikanaan sai jonkin ver-
rankin julkista huomiota juuri sen takia, että tämähän lähtee, niin kuin ministeri sanoi, mal-
lista, jossa apua annettaisiin ilman vastaanottajan pyyntöäkin. Oikeastaan haluaisin tähän
hivenen kuulla: Olisiko tämäntyyppinen tuki minkälaisessa tilanteessa mahdollisesti tulos-
sa käyttöön, ja tarkoittaako tämä yksinkertaisesti sitä, että siitä ei voisi kieltäytyä? Eli oli-
siko tämä lähinnä tällainen läpihuutopäätös siinä vaiheessa, jos se tämän yhteisen euroop-
palaisen toimijan taholta päätettäisiin toteuttaa?

14.26 Tytti Tuppurainen sd: Arvoisa puhemies! Tässä Rajavartiolaitosta koskevassa
lainsäädännössä laitetaan täytäntöön EU:n yhteistä raja- ja merivartiostoa koskeva asetus
yhteisestä eurooppalaisesta toiminnasta. On hyvä, että EU yhdessä pyrkii vahvistamaan ul-
korajojen turvallisuutta ja valvontaa. Se on nyt noussut esille lähinnä tämän muuttolii-
kekriisin yhteydessä, että tällainen tarve on, ja tähän nyt yhteisin eurooppalaisin toimin
vastataan, ja Suomi omalta osaltaan tämän täytäntöön panee. Meillekin tällä voi olla mer-
kitystä, koska Suomi on yksi niitä EU-jäsenmaita, joilla on pitkä EU:n ulkoraja.

Tässä tietysti herättää nyt mielenkiintoa, useissa edustajien puheenvuoroissa on kiinni-
tetty huomiota siihen, että Suomikin voitaisiin velvoittaa vastaanottamaan Frontexin apua
rajaturvallisuuteen liittyen, vaikkakaan emme itse olisi tällaista avunpyyntöä esittäneet.
Tällekin on olemassa tausta: se on muualta Euroopasta tällainen mahdollinen hypoteetti-
nen tilanne, jota varten tämä asia on näin säädetty, mutta kun ei tiettyä maata kohden voida
tällaista tehdä, niin se koskee silloin kaikkia. Kun nyt, puhemies, on menossa lähetekes-
kustelu, niin pyytäisin kuitenkin ministeriä vielä hieman avaamaan tätä mahdollista tilan-
netta, jossa voitaisiin velvoittaa jäsenmaa vastaanottamaan Frontexin ja tämän yhteisen ra-
ja- ja merivartioston apua ilman jäsenmaan omaa tahtoa. Mikä tämä tilanne olisi, mikä se
olisi mahdollisesti Suomen kannalta, ja kuinka me sen kanssa sitten menettelisimme?

Puhemies! Ministeri esittelypuheenvuorossaan viittasi myös siihen, että tätä uutta raja-
ja merivartiostoa käytetään näitten turvapaikanhakijoitten palauksiin. Kysyisin siihen liit-
tyen: onko varmasti varmistettu se, että nämä toimenpiteet ovat sopusoinnussa kansainvä-
lisiä ihmisoikeussopimuksia ajatellen ja menettelyt jo etukäteen kaikille tiedossa — että ne
ovat inhimillisiä ja humaaneja ja täyttävät kaikki korkeimmatkin vaatimukset?
5



Pöytäkirjan asiakohta PTK 46/2017 vp
14.28 Marisanna Jarva kesk: Arvoisa puhemies! Käsillä oleva asia vaikuttaa nimen-
omaan Rajavartiolaitoksen toimintaan ja myös sitten sodanajan tilanteeseen ammattisoti-
lasreservin osalta, nimenomaan tässä eläkeikämuutoksessa. Puolustusvoimien puolella-
han tämä muutos tulee vaikuttamaan niin, että ammattisotilasreservi pienenee noin 40 pro-
senttia. Mikä on ministerin arvio tästä Rajavartiolaitoksen, Rajan puolella?

Ja minuakin kiinnostaa, niin kuin edustaja Kärnä tuossa aikaisemmin totesi, mitä seu-
raamusvaikutuksia on nimenomaan tähän tehtävä- ja koulutuskiertoon ja virkauran vaihei-
siin. Tärkeämpää tässä keskustelussa on ollut, ehkä enemmän kuin tämä eläkeikäkeskuste-
lu, nimenomaan tämä sodanajan tilanne ja minkälainen koulutettu määrä meillä on sekä
ammattijohtajia että sitten reservissä olevia johtajia. Painetta tulee sekä Puolustusvoimien
puolella että Rajan puolella tähän koulutukseen jatkossa.

14.29 Eero Heinäluoma sd: Arvoisa puhemies! Jatkan vielä tätä rajojen valvonnan vas-
tuuasiaa. Tiedossa on, että Schengen-alueella on ollut huomattavia vaikeuksia rajojen val-
vonnassa, ja se, että Schengenin ulkoraja vuotaa, aiheuttaa tietysti ongelmia sitten kaikille
muille Schengen-alueen maille.

Sitten tämä ratkaisumalli, jossa lähtökohtana on, että voitaisiin antaa sellaista apua, jota
ei ole toivotettu tervetulleeksi, on kyllä erittäin vaikea ymmärtää. Jos suvereeni valtio ei
halua maaperälleen ulkolaisia huolehtimaan rajavalvonnasta, miten käytännössä voisi aja-
tella, että sinne voitaisiin mennä? Se on kyllä mielenkiintoinen kokeilu. Ja kuinka suurilla
joukoilla sinne oikein mennään, jos sitä apua ei haluta? Ja sitten missä määrin siinä aletaan
lähestyä jo maan miehittämistä tämän rajavalvonnan käytännön toteuttamiseksi? Erikoi-
nen konstruktio, ja en ole nähnyt tätä asiaa koskevaa kunnollista pohdiskelua. Mutta kun
tämä on nyt tulossa meidän käsittelyyn ja me joudumme ottamaan siihen kantaa, niin on
nyt syytä käydä tämä harjoitelma kokonaisuudessaan lävitse.

Katson tässä nyt edustaja Zyskowiczia. Hän oli aikoinaan hyvin aktiivinen, kun käytiin
ystävyys-, yhteistoiminta- ja avunantosopimukseen, Suomen ja Neuvostoliiton väliseen
sopimukseen liittyvää keskustelua. Tuossa sopimuksessahan oli myös lähtökohta, että voi-
daan antaa apua, ja sitten oli se kysymys, että pitääkö tuon avun olla toivottua vai voiko
auttaja tulla auttamaan, vaikka ei ole toivottukaan apua. Muistelen, että silloin edustaja
Zyskowicz kuului, niin kuin itsekin kuuluin, siihen koulukuntaan, että vain semmoista
apua voi antaa, jota on toivottu, mutta mikään sopimus ei voisi antaa mahdollisuutta antaa
apua ilman että se apu on tervetullutta.

No, tämä siis antaa aiheen miettiä ja käydä tämä huolella lävitse, ja tästäkin seuraa sitten
se, että on syytä katsoa, mikä on se oikea menettely kotimaassa tällaisessa päätöksenteko-
tilanteessa.

14.32 Pekka Haavisto vihr: Arvoisa puhemies! Olisin jatkanut tätä hyvää pohdiskelua,
jonka edustajat Räsänen ja Heinäluoma aloittivat. Ja kiitos ministerille myöskin esittelystä.

Todellakin tämä ehkä sattuu nyt erityisesti aikaan, jolloin mietimme myöskin omia puo-
lustus- ja avunantoratkaisujamme, ja totta kai rajavartiotoiminnalla ja merivartiotoiminnal-
la on suora yhtymäkohta myöskin maanpuolustukseen, ja olemme osa EU:n ulkorajoja, ja
nämä ovat meillekin tärkeitä asioita. Mutta kyllä tässä tietysti herää se kysymys, että jos
joku ei apua pysty pyytämään tai halua pyytää, niin joko hänen rakenteensa ovat niin lu-
histuneet, että hän ei enää pysty sitä pyytämään, tai sitten hän on haluton tätä apua pyytä-
mään. Tapauksissa, joissa taho on haluton pyytämään ja saa apua ilman pyytämistä, hän
6



Pöytäkirjan asiakohta PTK 46/2017 vp
ehkä alkaa toimia tätä apua vastaan. Siihen sisältyvät jopa tällaiset suuremmat työturvalli-
suusriskit ja tämäntyyppiset, jotka pitäisi tässä ottaa huomioon. Mielellään kuulisin myös-
kin ministerin ajattelua tästä.

Kun tätä avun antamista ja vastaanottamista on ulkoasiainvaliokunnassa pohdittu, on
käyty näitä käytännön keissejä läpi, että mikä olisi se tilanne, ja uskon, että tämäkin asia,
missä mahdollisissa tilanteissa tällaiset pykälät ajankohtaistuisivat, avautuisi paremmin
tällaisten keissien kautta.

14.33 Krista Kiuru sd: Arvoisa puhemies! Minäkin kiinnitin huomiota tässä turvallisuus-
tilanteessa siihen, miten tämä sopii yhteen tämän eduskunnan yhteiskäsityksen näkökul-
masta nykyisten puolustus- ja turvallisuusratkaisujen suhteen. Tuntuu siltä osin turvalli-
suusnäkökulmasta hiukan epäilyttävältä, että syntyisi tilanne, jossa joku ei apua pyytäisi
mutta me silti haluaisimme apua antaa. Minkälainen tällainen tilanne olisi Suomen etujen
näkökulmasta? Voisiko siis syntyä aidosti tilanne, jossa me haluaisimme antaa apua jolle-
kin, joka sitä ei haluaisi ottaa vastaan? Siihen kai liittyisi meidän kannalta aika iso turval-
lisuuspoliittinenkin uhka, joten tuntuu kyllä siltä, että tämä saattaisi olla juuri se puoli,
mikä sitten olisi syytä erityisen huolella eduskunnassa tarkistaa. Ja myöskin mikä olisi se
menettely, että näin sitten lopulta lähdettäisiin tekemään? Minkälaisen poliittisen arvion
tuloksena näin tapahtuisi?

14.34 Mikko Kärnä kesk: Arvoisa rouva puhemies! Tässä on käyty erinomaista keskus-
telua. Itse näen asian niin, että kun olemme päättäneet olla osa Euroopan unionia, kun
olemme menneet mukaan Schengeniin ja kun meillä on yhteinen rajavalvonta Euroopassa,
niin on äärettömän tärkeää, että pidämme huolta sen järjestelmän kestävyydestä. Mikäli
joku maa kieltäytyy täyttämästä tällä sopimuksella maille osoitettuja velvoitteita, on tietys-
ti selvää, että jollakin tavalla jäsenmaiden tulee tähän puuttua ja varmistaa, että se rajaval-
vonta pitää ja että ulkorajat todella pitävät. Ymmärrän kyllä sen problematiikan, että on
haastavaa lähteä määrittelemään, milloin aletaan antaa apua sellaiselle valtiolle, joka ei sitä
välttämättä itse ole pyytänyt. Toinen vaihtoehto tietysti on Euroopassa sulkea kunkin val-
tion omat ulkorajat, mutta itse en kyllä näe tätä kestävänä menettelynä.

14.35 Eero Heinäluoma sd: Arvoisa puhemies! Edustaja Kärnä viittasi kysymykseen,
että mitä sitten tehdään, jos ulkoraja vuotaa. Yksi vaihtoehto todellakin on lähettää apua,
mutta niin kuin on todettu, aika pulmallista on, jos sitä apua ei toivoteta tervetulleeksi.
Mielestäni luontevampi lähtökohta tällaisessa tilanteessa, että joku Schengen-alueeseen
kuuluva maa ei täytä rajavelvollisuuksiaan, on sitten se, että se ei voi olla osa Schengeniä
tai Schengen tilapäisesti tämän maan osalta keskeytetään. Se on looginen, selkeä ja mah-
dollinen, ei tietenkään ongelmaton sekään, mutta tuntuisi huomattavasti viisaammalta tiel-
tä kuin ajatus, että jostain karauttaa semmoisia joukkoja paikalle, joita ei ole kutsuttu.

Puutun vielä tähän toiseen asiaan, joka tässä on ollut esillä, joka koskee sota-ajan reser-
vikysymystä. Tästähän puhuimme aikaisemmin Puolustusvoimain henkilöstön puolella.
Siinä oli huoli siitä, miten reservitarpeet voidaan täyttää olosuhteissa, joissa eläkeiät nou-
sevat ja sitä väkeä, joka aikaisemmin meni eläkkeelle mutta jota voitiin käyttää useita vuo-
sia reservissä, ei enää samalla tavalla ole. Tämä sama kysymyshän koskee väistämättä
myös Rajavartiolaitoksen toimintaa, ja sen takia pyytäisinkin ministeriltä selvitystä, millä
7



Pöytäkirjan asiakohta PTK 46/2017 vp
tavalla Rajavartiolaitoksen kouluttaman reservin, nimenomaan upseerireservin, käyttö on
ajateltu ja miten muutokset tulevat vaikuttamaan tähän reservin osaan.

Palautan mieleen, että meidän puolustuksemme keskeinen tukijalka on yleinen asevel-
vollisuus ja iso reservi, ja se edellyttää myös sitä, että keskeisiin tehtäviin on käytettävissä
pidemmän koulutuksen saaneita, ammattiupseereina palvelleita.

Puhemies Maria Lohela: Ennen ministeri Risikkoa vielä edustaja Päivi Räsänen.

14.37 Päivi Räsänen kd: Arvoisa rouva puhemies! Näen sinänsä perustelluksi yhteiset
pelisäännöt Schengen-alueella, ja on itse asiassa hyvin vaikea edes kuvitella sellaista ske-
naariota, jossa Suomi jouduttaisiin velvoittamaan ottamaan rajavalvontaansa tukea ilman
Suomen omaa pyyntöä, valtioneuvoston tai Rajavartiolaitoksen pyyntöä. Mutta jotakin ti-
lannetta vartenhan näitä sääntöjä ja asetuksia on tehty, ja sen takia mielestäni on hyvin tär-
keää miettiä myös ne menettelyt läpi, millä tasolla ja millä tavalla näissä mahdollisissa
poikkeuksellisissa tilanteissa meneteltäisiin. 

Tähän liittyy myös sääntö, että vierailevien virkamiesten, ulkopuolisten, ulkomailta tu-
levien virkamiesten, jatkossa tulisi kuitenkin toimia Rajavartiolaitoksen ohjeiden mukaan
ja suomalaisen virkamiehen läsnä ollessa eli antaa sitä tukea niin, että suomalainen virka-
mies olisi läsnä, vaikkakin tämä raja- ja merivartioston artikla mahdollistaa myös sen, että
vastaanottavassa jäsenvaltiossa voitaisiin käyttää jopa voimakeinoja ilman omaa kotimais-
ta rajavartijoiden läsnäoloa. Eli aika syvälle sinne suvereenin valtion itsemääräämisoikeu-
teen tässä puututaan, ja juuri sen takia ajattelen, että näiden pelisääntöjen pitäisi mahdolli-
sia poikkeuksellisia tilanteita varten olla hyvin selkeät ja mielestäni eduskunnan myös mu-
kana tässä. Tämä sama ongelmahan tulisi vastaan, jos me joutuisimme päättämään, että
olemme yhdessä muiden maiden kanssa antamassa taas apua jollekin maalle, joka ei halu-
aisi sitä apua ottaa vastaan, ja silloinkin mielestäni olisi hyvä, että eduskunta olisi näin ras-
kaan luokan päätöksenteossa mukana.

Puhemies Maria Lohela:  Ja nyt ministeri Risikko, 3 minuuttia.

14.39 Sisäministeri Paula Risikko: Arvoisa rouva puhemies! Kiitoksia hyvistä kysy-
myksistä. Tässä muutamista, esimerkiksi nyt reservien määrästä, kun se nyt pienenee.
Myöhentyvän eläkeiän ja ylimmän asevelvollisuusiän välinen aika reservissä ammattikou-
lutetuilla sotilailla lyhenee siis kaksi vuotta, ja näin ollen reservin määrä pienenee 40 pro-
senttia. Rajavartiolaitoksen osalta muutos on erityisen korostunut, koska Rajavartiolaitos
huolehtii rajaturvallisuustehtävistä ja sotilaallisen maanpuolustuksen tehtävistä rajajou-
koilla jo sotaa alemman asteisissa kriiseissäkin, joissa koulutettujen reservien käyttö ko-
rostuu. 

Palveluksessa olevien ammattisotilaiden määrää ei voida kasvattaa. Pienenevä ammat-
tikoulutettujen sotilaiden määrä joudutaan korvaamaan varusmiespalveluksen suorittaneil-
la, noin yksi vuotta koulutusta saaneilla ja kertausharjoitetuilla reserviläisillä, joilla on siis
maksimissaan sata vuorokautta kertausharjoituspäiviä. Tällä ei kuitenkaan saavuteta sa-
maa suorituskykyä kuin ammattihenkilöstöä käyttämällä. Asevelvollisuuslakia muutta-
malla toki voitaisiin reserviläisten kertausharjoitusvuorokausien määrää kasvattaa ja sitä
kautta saada korjattua tilannetta osin, mutta sillä on toisaalta monia muita yhteiskuntaan
8



Pöytäkirjan asiakohta PTK 46/2017 vp
vaikuttavia taloudellisia vaikutuksia sekä se kasvattaisi painetta Puolustusvoimien ja Ra-
javartiolaitoksen kouluttajahenkilöstömääränkin nostolle.

Ammattikoulutettujen sotilaiden nykyinen määrä reservissä on tarpeellinen myös nor-
maaliolojen poikkeustilanteissa, joista esimerkkinä voidaan ottaa 2015 pohjoisilla rajanyli-
tyspaikoilla alkanut laaja turvapaikanhakijoiden virta. Rajavartiolaitos varautui muuttu-
neeseen tilanteeseen kohottamalla valmiutta perustamalla eläkkeellä olevista rajavartio-
miehistä koulutetun ja varustellun noin 130 henkilön suuruisen evp-varannon. Kyseinen
vapaaehtoisuuteen perustuva koulutettu joukko saadaan siis palvelukseen lyhyellä aikavä-
lillä. Kun kysyitte täällä sitä, miten se koulutus tapahtuu ja miten ylläpidetään sitä osaamis-
ta, niin toivon, että valiokuntakuulemisessa kuulette sitten Rajavartioston käytännön toi-
minnat ja sen, miten se tapahtuu.

Arvoisa puhemies! Sitten tähän Frontexiin, elikkä tässä samassa laissahan on nyt monia-
kin asioita hallituksen esityksessä, ja yksi tärkeä asia on se, että tätä Frontexin toimintaa
nyt vahvistetaan. Se on tarpeenkin tällä hetkellä, ja täällä erityistä keskustelua ja kysymyk-
siä herätti nyt sitten, kuka päättää siitä, että Frontex auttaa, jos ei sitä alun perin itse halut-
taisi. Todellakin jäsenvaltio voidaan neuvoston päätöksellä velvoittaa vastaanottamaan
Frontexin koordinoimaa rajaturvallisuusapua, vaikka jäsenmaa ei itse sitä pyydäkään.
Tämä voisi tapahtua silloin, kun jäsenvaltion ulkorajan valvonnassa on puutteita eikä puut-
teita korjata ja ne aiheuttavat vaaraa Schengen-järjestelmän toimivuudelle. Jokainen meis-
tä ymmärtää, että tämä on erittäin äärimmäinen tilanne, ja kun näin äärimmäinen tilanne tu-
lee, meillä pitää olla toimintamahdollisuus ja se, että meillä oikeasti pystytään sitten asia
saamaan hallintaan.

Täällä oli puhetta siitä, miten tällainen päätös sitten tehtäisiin. Nythän se on täällä val-
tioneuvoston päätöksellä tässä hallituksen esityksessä, mutta minun mielestäni on erittäin
tervetullutta, että käytte täällä eduskunnassa keskustelun sitten ja otatte esimerkiksi Raja-
vartiolaitoksella näitä esimerkkejä, miten tämäntyyppinen tilanne voisi eskaloitua, ja
myöskin mietitte sitä, onko siinä aikaa kaikissa tapauksissa sitten eduskunnan päätöstä saa-
da. Ymmärrän, että nämä ovat hyvin vaikeita päätöksiä.

Sitten tuosta palautustoiminnasta vielä totean, että kysymyshän on nimenomaan lainvoi-
maisen kielteisen päätöksen saaneen turvapaikanhakijan palautuksista ja tämähän on meil-
lä tälläkin hetkellä jo käytäntö elikkä Frontex auttaa näissä palautuksissa ja sitä on tarkoi-
tus nyt sitten edelleen jatkaa. Frontexilla on aikaisemmin ollut enemmänkin tällainen koor-
dinaatiorooli, ja nyt tällä lailla vahvistetaan Frontexin roolia. Frontexin roolia palautuksis-
sahan vahvistettiin aikoinansa jo perustamalla palautustoimisto, joka avustaa jäsenvaltioi-
ta ja koordinoi palautusoperaatioita. Palautustoimintayhteistyötä varten muodostetaan
henkilöstöreservi palautus- ja hotspot-toimintaa varten ja hotspotilla tarkoitetaan siis rekis-
teröintikeskusta, jossa laittomat maahantulijat identifioidaan ja rekisteröidään sekä heille
suoritetaan tarvittavat rekisteritarkastukset. Mutta tässä on siis kysymys tästä palautustoi-
minnasta, ja siihen liittyvistäkin käytännöistä sitten varmasti valiokuntakuulemisissa lisää. 

Minä pidän erittäin tarpeellisena sitä, että meillä on Frontexin tyyppinen organisaatio,
joka auttaa. Me olemme nimenomaan siinä yhteistyössä, ja yhdessä me olemme enemmän
kuin yksittäisenä maana. 2015 näytti meille jo sen, että me todella tarvitsemme yhteistyö-
tä, mutta pelisäännöt tietysti pitää olla kunnossa ja päätöksentekojärjestelmät. — Kiitos. 

14.45 Eero Heinäluoma sd: Arvoisa puhemies! Tämä ministerin selvitys oli erittäin hy-
vä, ja siinä myös sitten tultiin näihin ongelmakohtiin. Totean kuitenkin tämän käydyn kes-
9



Pöytäkirjan asiakohta PTK 46/2017 vp
kustelun pohjalta, että mielestäni on olennaista, että eduskunta kokonaisuudessaan paneu-
tuu tähän asiaan, ja toivon, että myös eduskuntaryhmät miettivät kantoja.

Se, että Suomeen tulee ulkomaisia rajavartijoita, ei ole mikään läpihuutojuttu. Kun meil-
lä on yleisesti tämmöinen hyvin lakiorientoitunut, juridinen tapa suhtautua asioihin ja
myös virkakunta lähtee siitä, että hyväksyttyjen lakien mukaan toimitaan ja he ovat sitou-
tuneet lainsäädännön tarkkaan noudattamiseen, niin on erittäin suuri merkitys sillä, mitkä
nämä menettelytavat ovat ja mikä tässä on säädetty menettelyksi. Tarkoitan siis sitä, ettei
voi syntyä tilannetta, jossa virkakunnassa mahdollisesti tulkittaisiin jonkun tällaisen lain
pohjalta eri tavalla sitä, voiko tänne ulkolaisia rajavartijoita ilmestyä vai ei, eri tavalla kuin
mitä jollain muulla päätöksentekoon oikeutetulla taholla asiasta ajatellaan. Sitten ajattelen
myös niin, että tällä on suuri yhteys siihen keskusteluun, jota on käyty tästä ulkomaisen
avun antamisesta ja vastaanottamisesta ja siihen liittyvistä menettelytavoista, joista edus-
kunnassa on selvästi ollut se tahto, että se päätöksenteko halutaan pitää eduskunnan käsis-
sä. Se liittyy myös siihen, että Suomea ei voi sitoa kansainvälisiin konflikteihin ja sitä kaut-
ta mahdollisesti myös aitoon riskiin sotaan joutumisesta kovin pienen porukan päätöksillä.
Tässä on siis syytä olla huutomerkki ja keltainen valo hiukan pidemmän aikaa päällä.

14.46 Tytti Tuppurainen sd: Arvoisa puhemies! Myös minä haluan kiittää ministeriä
tuosta vastauksesta. On erittäin tärkeätä käydä läpi ne menettelyt, että jokainen ymmärtää,
mitä siitä seuraa, mikäli tämä lakiesitys hyväksytään. Tänne voitaisiin lähettää yhteisellä
päätöksellä EU:n rajavalvontaviranomaisia, siis ei keitä tahansa, vaan yhteisen Euroopan
unionin toimivaltaisia rajavalvontaviranomaisia. Tätä asiaa on syytä pohtia, totta kai, Suo-
men omasta intressistä käsin. Meille tämä on merkityksellinen kysymys, kuten sanottu,
olemme yksi jäsenmaa, jolla merkittävä ulkoraja on. Mutta asiaa on pohdittava myös siitä
näkökulmasta, mitä me tällä saamme yhteisesti EU:n hyväksi ja mitä seurauksia sillä sitten
olisi, että tällaista menettelyä ei mahdollistettaisi. Kokemukset vuodelta 2015 ovat paljon-
puhuvia, ja siitä tämä johtopäätös yhteisestä raja- ja merivartiovirastosta ja sen toimival-
tuuksista on tehty. Eli tätä on pohdittava sekä Suomen oman kansallisen intressin näkökul-
masta että yhteisen eurooppalaisen turvallisuusintressin näkökulmasta.

Puhemies! Ministeriltä vielä haluaisin kysyä tästä, kun te puhuitte pitkään tästä turva-
paikanhakijoitten palauttamisesta ja siihen liittyvästä Frontexin toimivallasta ja resursseis-
ta: Onko teidän nähdäksenne nyt tällä uudella raja- ja merivartiostolla riittävät edellytykset
puuttua jo ikään kuin ennalta, koska tämän hetken tilannehan on se murheellinen tilanne,
että turvapaikanhakijoita kiikkerillä aluksilla Välimeren ylitse saapuu ja valitettavan moni
menehtyy tuolla matkalla? Onko nyt tämän jälkeen tällä uudella viranomaisella edellytyk-
siä puuttua siihen, niin että yhä harvempi Eurooppaan hakeutuva turvapaikanhakija menet-
täisi tällä matkalla henkensä? 

Puhemies Maria Lohela: Mikäli, ministeri Risikko, haluatte vastata, aikaa on 1 minuutti. 

14.48 Sisäministeri Paula Risikko: Arvoisa puhemies! Oli tärkeä kysymys tuo, pysty-
täänkö puuttumaan ennalta. Sehän tässä kaikkein tärkeintä olisi, että me pystyisimme en-
nakolta puuttumaan tähän. Meillä on nyt muun muassa tämä kansainvälinen Frontexin yh-
teinen operaatio käynnissä, jossa myöskin meidän Rajavartiosto on mukana, jossa yrite-
tään auttaa nimenomaan siellä näillä kiikkerillä veneillä liikkeellä olevia ja todella jopa ih-
miskaupan uhreja. Siitä syystä olen todella ylpeä siitä, että suomalaista osaamista on nyt
10



Pöytäkirjan asiakohta PTK 46/2017 vp
tuolla liikkeellä, ja saamme koko ajan sieltä tietoa, voisimmeko me tehdä vieläkin enem-
män sen eteen, että niin ei kävisi. Tietysti aina se paikalla auttaminen ja tällaisen toimin-
nan, myöskin rikollisen toiminnan, estäminen on yksi Frontexin tehtävä, ja hienoa, että
Suomi on siinä mukana. 

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
11


