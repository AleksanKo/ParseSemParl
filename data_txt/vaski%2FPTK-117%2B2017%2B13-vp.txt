















































DEM1E92.tmp.xml


Pöytäkirjan asiakohta PTK 117/2017 vp
Pöytäkirjan asiakohta 

PTK 117/2017 vp

Täysistunto

Tiistai 14.11.2017 klo 14.00—18.01

13. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 85/2017 vp
Valiokunnan mietintö YmVM 13/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 13. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

17.49 Ari Torniainen kesk: Arvoisa rouva puhemies! Tällä hallituksen esityksellä jous-
tavoitetaan väestönsuojien rakentamisvelvoitetta, ja jatkossa siis väestönsuojan rakentami-
seen kuuluvat kerrosneliöt eivät kuluta kokonaisrakennusoikeutta. Tämä hallituksen esitys
antaa mahdollisuuden rakentaa samalle kaavatontille siis enemmän asuntoneliöitä tai muu-
ta hyötytilaa kuin aiemmin. Omasta mielestäni tämä on erittäin hyvä uudistus ja mahdol-
listaa myös kaupunkialueilla nykyisin sellaisilla kaava-alueilla, joilla on rakentamattomia
tontteja, myöskin niiden tonttien rakentamisen asuinkäyttöön, koska ne ovat monta kertaa
olleet sellaisia kaavoja, että ei ole ollut järkevää lähteä rakentamaan siihen rakennusta,
mutta tämä mahdollistaa nyt myöskin niiden käytön.

Sitten toinen asia, mikä tässä hallituksen esityksessä on hyvää, on se, että myöskin pa-
rannetaan sitä tilannetta, että jos rakentaa huoneistojen välisiä seiniä, yli 200 millimetriä
paksuja seiniä, niin sekään yli 20 senttiä ylittävä osuus ei käytä rakennusoikeutta vaan se
voidaan käyttää hyödyksi. Tämä on myöskin ääneneristyksen kannalta hyvä asia.

Sitten yksi asia, mikä tässä on myöskin, on se, että radiosignaalien kuuluvuuteen halu-
taan puuttua. Se on vaikea asia. Se on myöskin operaattoreille vaikea asia, mutta se on
myöskin rakentajille vaikea asia. Mutta ennen kaikkea se vaikuttaa asukkaiden tilantee-
seen. Itse toivon, että tähän asiaan myöskin paneudutaan jatkossa, niin kuin valiokunnas-
sakin on tullut esille. Se tulee huomioida myöskin tulevissa selvityksissä.

17.51 Jukka Kopra kok: Arvoisa puhemies! Meillä ovat rakennusmääräykset kehitty-
neet viime vuosina siihen suuntaan, että taloista ja rakennuksista on tullut radioaaltojen
kantavuuden kannalta hyvin hankalia paikkoja. Matkaviestinten kuuluvuus moderneissa
kerrostaloissa on näinä päivinä ja aikoina varsin heikko ja joissain paikoissa olematon. Täl-
lä esityksellä yritetään nyt ottaa kantaa siihen, kenen on vastuu ja kuka vastaa kustannuk-
sista, kun sitten olosuhteita muokataan rakennuksissa sellaisiksi, että radioaallot kantaisi-
vat paremmin ja matkapuhelimet toimisivat.
 Tarkistettu
4.0



Pöytäkirjan asiakohta PTK 117/2017 vp
Kysymys on siis siitä, että rakennuksiin joko ohennetaan ikkunamateriaalia tai laitetaan
toistimia tai muita teknisiä vempaimia, jotka vahvistavat signaalin, jotta se sitten kantaa
sinne matkapuhelinverkon antenniin. Tästä luonnollisesti aiheutuu kustannuksia, ja haluai-
sin alleviivata sitä, että kun asia oli liikenne- ja viestintävaliokunnassa käsittelyssä, me
päädyimme siellä siihen ratkaisuun, että rakennuttajan tai rakentajan tulisi yksinomaan ja
ensisijaisesti vastata näistä kustannuksista, joilla matkaviestinten kuuluvuutta paranne-
taan. Totean, että ympäristövaliokunnan lopputulema johtaa meidät mahdollisesti tilantee-
seen, jossa byrokratia ja turhien kokousten määrä sun muu lisääntyy, kun neuvotellaan eri
toimijoiden kesken siitä, mikä se kuuluvuus missäkin on ja kukakohan tässä kussakin ti-
lanteessa sitten kustannuksista vastaa.

Tämä on erittäin tärkeä asia, sillä lankapuhelinten lukumäärähän on oleellisesti vähen-
tynyt ja kyse ei ole pelkästään matkapuhelimista. Esimerkiksi vanhusten käytössä olevat
turvarannekkeet käyttävät matkapuhelintekniikkaa ja matkapuhelinverkkoa, ja jos tällaiset
rannekkeet eivät sitten sataprosenttisella varmuudella toimi esimerkiksi uusien asuntojen
suihkutiloissa, jotka on kaakeloitu ja hyvin eristetty, niin me olemme huonossa tilanteessa.

17.53 Ari Torniainen kesk: Arvoisa puhemies! Edustaja Kopra kiinnitti tärkeään asiaan
huomiota. Tämä asia oli todellakin sekä liikenne- ja viestintävaliokunnassa että myöskin
ympäristövaliokunnassa voimakkaasti esillä ja siitä keskusteltiin hyvinkin paljon.

Nythän on se tilanne tällä hetkellä, että teleyrityksillä on omat tietoyhteiskuntakaareen
perustuvat palvelujen laatu- ja peittovaatimuksia koskevat velvoitteensa matkaviestintä-
verkkojen toimivuuteen liittyen — siellä sanotaan "kohtuullisessa määrin myös sisätilois-
sa". Ja ympäristövaliokunnan saaman selvityksen mukaan teleyritykset eivät kuitenkaan
pysty täyttämään tätä omaa rooliaan, mikäli rakennusten rakentajat valitsevat sellaisia ra-
kennusteknisiä ratkaisuja, jotka eivät läpäise matkaviestinverkkojen signaaleja. Tätä kus-
tannusvaikutusta, mikä lopun perin kylläkin kaatuu aina sinne asujan piikkiin — se on to-
siasia — ei voi kenellekään yksin sälyttää, vaan kaikkien teleoperaattoreiden, rakennusten
suunnittelijoiden, rakennuksen rakentajien ja kaikkien tulee yhteistyössä myöskin selvit-
tää näitä asioita hyvissä ajoin ja viedä siten asioita eteenpäin.

Omasta mielestäni tähän asiaan tulee kiinnittää huomiota. Tämä asia ei ratkea tällä hal-
lituksen esityksellä, mutta tähän on kiinnitetty myöskin huomiota, ja itse, niin kuin jo
omassa puheenvuorossani äsken sanoin, toivon ja uskon, että tähän myöskin jatkossa kiin-
nitetään huomiota entistä enemmän, tärkeään asiaan, todellakin: ikäihmiset käyttävät kai-
kennäköisiä turvarannekkeita ja muita laitteita yhä voimakkaammassa määrin, ja on myös-
kin se lähtökohta, että ihmiset haluavat asua omassa kotonaan yhä kauemmin, [Puhemies
koputtaa] joten tämä asia on todella tärkeä ottaa huomioon.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 85/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


