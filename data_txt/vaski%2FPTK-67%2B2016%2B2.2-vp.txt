















































DEMFF53.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

2.2. Suullinen kysymys perheenyhdistämisestä (Emma Kari vihr)
Suullinen kysymys SKT 66/2016 vp

Suullinen kyselytunti

Puhemies Maria Lohela: Seuraava kysymys, edustaja Emma Kari.

Keskustelu

16.23 Emma Kari vihr: Arvoisa rouva puhemies! Lapsiasiainvaltuutettu on nyt toden-
nut, että Suomesta on tullut maa, joka ei enää kunnioita lapsen oikeuksia. Sen lisäksi, että
hallitus on leikannut suomalaisilta lapsilta, nyt heikennetään jopa sotaa pakenevien lasten
oikeuksia. Perheen vieminen lapselta on julminta, mitä voi tehdä. Hallitus on viemässä so-
taa pakenevilta lapsilta mahdollisuuden elää elämänsä vanhempiensa kanssa. Ministeri Or-
pon johdolla hallitus esittää perheenyhdistämisen tulorajojen käyttöön ottamista Suomesta
turvapaikan saaneille, jopa yksin tulleille lapsille. Perheenyhdistämisen vaikeuttaminen
entisestään tekee sadoista lapsista turvattomia, juurettomia ja yksinäisiä. Aiotteko te, mi-
nisteri Orpo, vetää esityksenne takaisin ja selvittää nyt kunnolla haavoittuvassa asemassa
olevien lasten oikeuksien toteutumisen nykytilanteessa Suomessa?

16.24 Sisäministeri Petteri Orpo (vastauspuheenvuoro): Arvoisa rouva puhemies! En-
sinnäkin, kun turvapaikkahakemuksia käsitellään, kun perheenyhdistämishakemuksia kä-
sitellään, jokainen käsitellään yksilöllisesti, ja silloin otetaan huomioon erityisesti lapsen
etu, ja se voi olla hyvin painavakin etu. On myös muita kriteereitä, kuten toimeentuloedel-
lytys, joka itse asiassa ei ole uusi asia, se on ollut Suomen lainsäädännössä perheenyhdis-
tämisen kriteeristössä jo vuodesta 2006 lähtien. Sitä on viimeksi tarkastettu viime hallituk-
sen aikana 2013, ja se on yksi niistä tavoista, joilla haluamme varmistaa sen, että perhe pys-
tyy kotiutumaan myöskin niin, että perheenyhdistäjä voi omalla toimeentulollaan huoleh-
tia perheestään. Se, että me olemme joutuneet antamaan esityksen, jossa perheenyhdistä-
misen kriteerejä edelleen tarkastetaan eli tiukennetaan, johtuu siitä, että meillä ei ole eu-
rooppalaista yhtenäistä turvapaikkapolitiikkaa riittävällä tasolla. Me olemme oppineet
viime vuoden aikana sen, että jos meillä on eroavaisuuksia muihin Euroopan maihin, (Pu-
hemies koputtaa) erityisesti Pohjoismaihin, se voi aiheuttaa suurtakin liikettä (Puhemies
koputtaa) muuttoliikkeessä, ja siksi me olemme joutuneetkin tekemään tämän esityksen.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.
 Tarkistettu
4.0



Pöytäkirjan asiakohta PTK 67/2016 vp
16.26 Emma Kari vihr (vastauspuheenvuoro): Arvoisa rouva puhemies! Nyt kuitenkin
näyttää hyvin selvästi siltä, että lasten oikeudet eivät toteudu. Jokainen äiti ja jokainen isä
tietää, että me tekisimme melkein mitä tahansa, että me saisimme olla oman lapsen kanssa.
Viemällä perheiltä tämän mahdollisuuden, sen mahdollisuuden elää yhdessä, me ohjaam-
me ihmiset yhä vaarallisemmille reiteille, ja yhä useampi pakenija tällä hetkellä on nimen-
omaan nainen lastensa kanssa. Tässä tilanteessa EU:n tai perheenyhdistämisdirektiivin se-
län taakse meneminen osoittaa kyllä aika heikkoa johtajuutta ja myös heikkoa uskoa ihmis-
arvoon. Direktiivin tarkoitus oli nimenomaan parantaa lasten asemaa ja oikeuksia eikä hei-
kentää niitä. Näin suuren heikennyksen tekemistä sotaa pakenevien perheiden oikeuksiin
ei ehdotettu edes perussuomalaisten maahanmuuttokriitikkojen Nuivassa manifestissa.

Maahanmuuttovirastossa on kuitenkin ollut valmisteilla perheenyhdistämisen sähköi-
nen asiointipalvelu, joka auttaisi nimenomaan niitä perheitä, jotka nyt eivät pääse suurlä-
hetystöön jättämään hakemusta. Olisi hauska kuulla, ministeri Orpo, minkä takia tämän
palvelun valmistelu on nyt laitettu jäihin, vaikka juuri tämä auttaisi näitä naisia ja lapsia
pääsemään turvaan.

16.27 Sisäministeri Petteri Orpo (vastauspuheenvuoro): Arvoisa rouva puhemies! En-
sinnäkin minusta saa väärän kuvan, jos sanoo, että Suomessa on nyt lakattu huolehtimasta
lapsen edusta noissa turvapaikka- ja perheenyhdistämistapauksissa. Me olemme allekir-
joittaneet kansainväliset sopimukset, ja minä luotan suomalaiseen oikeusvaltioon. Meidän
lainsäädäntömme edellyttää lapsen edun huomioimista, ja minä olen aivan varma siitä, että
suomalaiset viranomaiset tekevät nämä päätökset niin pitkälle lapsen etu huomioiden kuin
se on mahdollista, mutta heidän tulee noudattaa lakia. 

Nyt tämä keskustelu on lähtenyt liikkeelle eräästä julkisuudessa olleesta tapauksesta, ja
on sinänsä valitettavaa, että nämä asiat ja yksityiskohdat ovat julkisuuslain piirissä, ne ovat
salaista tietoa, eli maahanmuuttoviranomaisilla ei ole myöskään oikeutta tuoda kaikkia
näihin tapauksiin ja tähänkin tapaukseen liittyviä yksityiskohtia esille. Mutta ei voi silti
tehdä johtopäätöksiä eikä sanoa, että Suomessa ei lapsen etua näissä tapauksissa otettaisi
huomioon. Me olemme erittäin suuren paineen alla. Maahanmuuttoviranomaiset joutuvat
tekemään tällä hetkellä todella rajusti töitä sekä lainsäädännön että sitten yksinkertaisesti
näiden hakemusten käsittelyssä. Uskon, että siksi joitakin asioita on jouduttu lykkäämään.

16.28 Olli-Poika Parviainen vihr (vastauspuheenvuoro): Arvoisa rouva puhemies! Suo-
men perheenyhdistämislainsäädäntö on jo nyt valtavan tiukka, ja parhaillaan hallintovalio-
kunnassa käsiteltävänä oleva hallituksen uusi esitys tekisi perheenyhdistämisestä entistä
vaikeampaa, käytännössä mahdotonta. Esityksessä on monia ongelmia niin tulorajojen,
alaikäisten aseman, haun määräaikojen kuin kotouttamisenkin suhteen. Jos ette, sisäminis-
teri Petteri Orpo, ole valmis vetämään tätä esitystänne pois, niin kysyisin: oletteko valmii-
ta hallituksessa neuvottelemaan siitä, että esityksen pahimpiin ylilyönteihin voitaisiin
puuttua ja että mahdolliset uudet säädökset tulisivat voimaan määräaikaisina, kuten esi-
merkiksi Ruotsissa, joka ei ole lähtenyt tekemään pysyvää lainsäädäntöä, vaikka pakolais-
tilanne on toki koetellut heitäkin?

16.29 Sisäministeri Petteri Orpo (vastauspuheenvuoro): Arvoisa puhemies! Viittasitte
siihen, että meillä on tiukka lainsäädäntö. Se on siis perua viime hallituskaudelta, jossa vih-
reätkin olivat mukana. Nyt ne muutokset, joita tehdään, verrattuna tähän aikaan, ovat tiu-
2



Pöytäkirjan asiakohta PTK 67/2016 vp
kennuksia, mutta niihin kokonaisuuksiin, mitä viime hallituskauden ja edellisen aikana
muutettiin, ne ovat jopa suhteellisesti pieniä. Tämä alaikäisten tuloraja on asia, joka kuu-
lostaa pahalta ja ikävältä, mutta siinä on aidosti myöskin lapsen edusta kysymys. Jos tätä
tulorajaa ei olisi, niin se voisi silloin motivoida lähettämään henkensä kaupalla alaikäisiä
lapsia hakemaan turvapaikkaa. Tästä on kiistatta näkemyksiä, että se voi aiheuttaa erittäin
vaikeita ja vaarallisia tilanteita.

16.30 Li Andersson vas (vastauspuheenvuoro):  Arvoisa puhemies! Valtiovarainvalio-
kunnan jaosto vieraili eilen Kajaanissa vastaanottokeskuksessa, jossa tutustuttiin kaupun-
gin kotouttamistoimintaan, ja siellä nousi esille, että jo näihin nykyisiin perheenyhdistä-
miskäytäntöihin liittyvät ongelmat vaikeuttavat kotouttamista Suomessa merkittävästi.
Huoli oman perheen ja läheisten pärjäämisestä vaikuttaa tänne tulleiden ihmisten työ- ja
opiskelumotivaatioon ja myöskin henkiseen hyvinvointiin. Jos tämä hallituksen esitys nyt
toteutuu, tulee perheenyhdistäminen vaikeutumaan entuudestaan Suomessa, ja silloin
nämä toimeentulovaatimukset Suomessa tulevat myöskin olemaan varsin korkealla tasolla
verrattuna moniin muihin eurooppalaisiin maihin. Sisäministeri Orpo, oletteko arvioineet
tämän lakimuutoksen vaikutuksia kotoutumiseen Suomessa, ja miksi te ajatte Suomeen
toimeentulovaatimuksia, jotka ovat kovempia kuin monissa muissa Euroopan maissa?

16.31 Sisäministeri Petteri Orpo (vastauspuheenvuoro): Arvoisa rouva puhemies! Täy-
tyy edelleen viitata siihen, että nämä toimeentulorajat on tehty vuonna 2013 — vasemmis-
toliittokin oli silloin hallitusvastuussa — ja niitä ei ole sen jälkeen tarkastettu, eikä niitä ra-
joja olla tässä yhteydessä tarkastamassa. Niiden soveltamisaluetta laajennetaan, ja se on
totta. Maahanmuuttovirasto on arvioinut, että näitä perheenyhdistämishakemuksia jäte-
tään tänä vuonna noin 17 000. Se kertoo siitä, kuinka suurista määristä on kysymys, ja sik-
si meillä täytyy olla lakimme, meillä pitää olla rajamme. Minä toivon ja uskon, että viran-
omaiset niiden lakien puitteissa, kun he tekevät päätöksiä ja punnitsevat muun muassa las-
ten etua, tekevät niin inhimillisiä ratkaisuja kuin on mahdollista. Kotoutumisen kannalta,
totta kai, perhe on oleellinen osa, mutta myöskin tämä asia pitää nähdä niin päin, että se tur-
vattu toimeentulo, työ perheenyhdistäjällä on. Tämä on erittäin tärkeä edellytys sille, että
kotoutuminen voi koko perheeltä lähteä käyntiin.

16.32 Veera Ruoho ps (vastauspuheenvuoro): Arvoisa puhemies! Tässä Kari oli viitan-
nut todellakin tapaukseen, joka on tehty lain mukaisesti, lain, jota vihreät ovat olleet sää-
tämässä. Minun kysymykseni on: aikooko hallitus puuttua niihin tapauksiin, joissa turva-
paikanhakija-statuksella oleva henkilö matkustaa kotimaahansa vaikka toistuvasti, esimer-
kiksi lomailemaan? Meillähän laki kuitenkin jo sallii sen, että siinä tapauksessa voitaisiin
tämä oleskelulupa perua. 

16.33 Sisäministeri Petteri Orpo (vastauspuheenvuoro): Arvoisa rouva puhemies! Jo-
kainen päätös tehdään yksilöllisesti ja perustuu yksilöllisiin kuulemisiin ja haastetteluihin.
Jos niissä ilmenee, että henkilö on matkustanut kotimaansa ja Suomen väliä, niin uskon,
että sillä on suuri vaikutus silloin siihen turvapaikkapäätökseen. Mutta nämä ovat yksilöl-
lisiä käsittelyjä, ja siitä ei voi yksiselitteistä linjaa vetää muuta kuin että maalaisjärkikin sa-
noo, että silloin turvan tarve ei voi kovin suuri olla.
3



Pöytäkirjan asiakohta PTK 67/2016 vp
16.33 Ville Niinistö vihr (vastauspuheenvuoro): Arvoisa puhemies! YK:n lasten oikeuk-
sien julistus ja muut kansainväliset ihmisoikeusvelvoitteet painottavat tosiaankin lasten
etua ja sitä, että pääsääntönä pitäisi olla se, että lapset voivat olla yhdessä perheensä kans-
sa. Myös THL:n uusi tutkimus osoittaa sen, että turvapaikanhakijoiden ja maahanmuutta-
jien kotoutuminen vaikeutuu, jos he eivät saa olla yhdessä perheensä kanssa Suomessa. Se
aiheuttaa ahdistusta ja masennusta. Erityisesti lapset ja naiset hylätään kriiseissä sodan jal-
koihin, ja sivistysvaltio ei voi niin tehdä.

Arvoisa puhemies! Näitä lakeja on ennenkin kiristetty, ja tämä ilmapiiri on mennyt pa-
kolaisten kannalta kielteisempään suuntaan, mutta se, mikä tässä on aivan uutta, niin tulo-
rajoja ei ole ennen ulotettu pakolaisiin eli toissijaiseen suojeluun ja turvapaikan saaneihin
muutoin kuin niiden perheiden osalta, jotka on perustettu tänne tulon jälkeen. Te olette te-
kemässä tästä poikkeuksesta nyt pääsääntöä, ja nämä epäinhimilliset tapaukset yleistyisi-
vät. Te vetositte tässä nyt EU:n minimilainsäädäntöön. EU-direktiivi asettaa minimitason.
Kysynkin, arvoisa puhemies: oletteko te, ministeri Orpo, sitä mieltä, että Suomen hallituk-
sen ja teidän oma moraalinne on yhtä alhainen kuin (Puhemies koputtaa) Unkarin päämi-
nisteri Orbánin linja (Välihuutoja) ja sille tasolle pitää alentua?

16.34 Sisäministeri Petteri Orpo (vastauspuheenvuoro):  Arvoisa puhemies! Orbánin
linja ei ole Orpon linja. Siis minä en ole sanonut, että mennään EU:n minimitasolle. Mie-
lestäni oleellisin vertailukohta on silloin Pohjoismaat, ne, joiden kanssa (Mika Niikko:
Juuri näin!) me olemme aidosti siinä maajoukossa, josta turvapaikanhakijat hakevat tur-
vaa. Käsittääkseni Orbánin maa ei ole kovinkaan suosittu turvapaikanhakijoiden keskuu-
dessa. Kiintiöpakolaisille ja turvapaikan saaneille on perheenyhdistäminen mahdollista il-
man tulorajoja, kun sen tekee kolme kuukautta sen jälkeen, kun on saanut päätöksen, eli
sitä ei tehdä mahdottomaksi.

Arvoisa puhemies! Kyllä meidän täytyy kuitenkin kaiken tämän keskellä muistaa se,
millaisen muuttopaineen alla Eurooppa ja Suomi oli viime vuonna. Silloin se tuli aivan il-
miselväksi. Tässäkin salissa monta kertaa puhuimme siitä, että meidän täytyy katsoa näitä
niin sanottuja vetotekijöitä, jotta meidän turvapaikkakriteeristömme on suunnilleen samal-
la tasolla kuin erityisesti Pohjoismaiden. Tämä on se linja, jonka me olemme joutuneet va-
litsemaan tässä, ja edelleen me teemme kaikkemme, (Puhemies koputtaa) jotta Euroopassa
(Puhemies: Ja aika!) löydetään yhtenäiset kriteerit.

16.36 Ben Zyskowicz kok (vastauspuheenvuoro): Arvoisa rouva puhemies! Julkisuudes-
sa esillä olevan irakilaisperheen tapaus on varmasti perheen näkökulmasta kohtuuton ja
epäinhimillinen. Tämä tapaushan perustuu voimassa olevaan lakiin, joka tältä osin on sää-
detty vuonna 2010. Sitä esittivät vihreät hallituksessa ollessaan. Sen hyväksyivät vihreät
yksimielisesti eduskunnassa ollessaan. Yksikään vihreä kansanedustaja eduskunnassa ei,
toisin kuin vihreät nyt valheellisesti antavat ymmärtää, ole tätä lakia vastustanut. (Välihuu-
toja — Vasemmalta: Oho!)

Täällä korostetaan sitä, että on lapsen etu olla yhdessä perheensä kanssa. Niinpä kysyn,
ministeri Orpo: Onko teidän mielestänne lapsen etu, että me rohkaisisimme esimerkiksi
Somaliassa tai Afganistanissa tai Irakissa olevia perheitä lähettämään lapsensa vaarojen
tielle halki Afrikan, halki Lähi-idän Suomeen sillä motiivilla, että automaattisesti sen jäl-
keen koko perhe pääsisi myös Suomeen? Onko tällaisen toiminnan rohkaiseminen lapsen
etu? (Eduskunnasta: Hyvä kysymys!)
4



Pöytäkirjan asiakohta PTK 67/2016 vp
Puhemies Maria Lohela: Edustaja Zyskowicz, sanavalintanne eivät kaikilta osin olleet ai-
van sopivia tähän saliin. 

16.37 Sisäministeri Petteri Orpo (vastauspuheenvuoro): Arvoisa rouva puhemies! Ei ole
oikein tehdä lainsäädäntöä, joka rohkaisisi tällaiseen. Mielestäni meidän täytyy tämäkin
pystyä ääneen toteamaan. Vielä haluaisin todeta sen, että kun puhumme lapsen oikeuksista
ja jopa YK:n lapsen oikeuksien julistuksesta, niin kyllä minä luotan suomalaiseen viran-
omaiseen ja oikeusvaltiokäytäntöön niin paljon, että kun me olemme tämän oman lainsää-
däntömme tuoneet, niin siitä myöskin huolehditaan, siitä pidetään kiinni. Jos joku on tyy-
tymätön, niin hänellä on oikeus valittaa näistä tuomioistuimiin, niin kuin nyt julkisuudes-
sakin ollut perhe oli tehnyt. Sitä kautta me varmistamme sen, että oikeusvaltioperiaate Suo-
messa toteutuu. 

16.37 Ville Niinistö vihr (vastauspuheenvuoro): Arvoisa puhemies! Minulle on ollut täy-
sin selvää ja toivottavasti se on selvää myös edustaja Zyskowiczille, että kukaan ei ole an-
tanut sellaista kuvaa, etteikö 2010 hyväksytty laki ole hyväksytty eduskunnassa yksimieli-
sesti lopullisessa käsittelyssä. Me olemme vain sanoneet, että siinäkin laissa on jo ongel-
mia, nykytilassa on ongelmia. Näin ollen ei ole syytä tehdä lisäkiristyksiä tilanteessa, jossa
on selvitettävä, onko meidän nykylainsäädäntömmekään kaikilta osin lasten oikeuksien
mukainen. On vain rehellistä myöntää, että puolue on voinut joutua tekemään semmoisen
kompromissin, josta se itsekin epäilee, onko se oikeudenmukainen. Toivon tätä myös ko-
koomukselta.

Arvoisa puhemies! Nyt se suuri kysymys on se — kun meillä on tilanne, jossa tosiasias-
sa perheenyhdistämistä joutuu hakemaan siellä Ankaran suurlähetystössä ja siellä on pit-
kät jonot — että eivät nämä naiset ja lapset ehdi edes käsittelyaikojen puitteissa jättämään
sitä anomustaan, jotta he voisivat olla sen kolmen kuukauden piirissä ja välttää tulorajat
jatkossa. Kun perheenyhdistäminen tälläkin hetkellä on niin vaikeaa, niin miksi olette te-
kemässä tästä poikkeuksesta eli tulorajoista pääsääntöä (Puhemies koputtaa) ennen kuin
edes nykykäytännön ongelmat on selvitetty?

16.39 Sisäministeri Petteri Orpo (vastauspuheenvuoro): Arvoisa rouva puhemies! Mi-
nusta tämä on kiistatta ongelma, jos meillä ovat lähetystöt joiltakin osin niin ruuhkautunei-
ta, että näiden kolmen kuukauden puitteissa ei pysty perheenyhdistämishakemusta täyttä-
mään, ja mielestäni tähän meidän pitää kiinnittää huomiota. Se kolme kuukautta ei ole sii-
nä kiusallaan, vaan se on nimenomaan mahdollisuus. Se on se aikaikkuna, jonka puitteissa
perheenyhdistämistä voi hakea, ja mielestäni tämä asia on syytä käydä läpi.

Kysymyksen käsittely päättyi.
5


