















































DEMD026.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

2.1. Suullinen kysymys diabeetikoiden lääkekorvausten leikkaamisesta (Anneli Kiljunen 
sd)

Suullinen kysymys SKT 108/2016 vp

Suullinen kyselytunti

Puhemies Maria Lohela: Ensimmäinen kysymys, edustaja Kiljunen.

Keskustelu

16.01 Anneli Kiljunen sd: Arvoisa rouva puhemies! Tänään on mukava aloittaa kysely-
tunti, kun olemme saaneet kuulla, että hallitus peruu päätöksensä leikata veteraanien rinta-
malisää. Vaadimme viime kyselytunnilla, että hallitus peruisi veteraaneihin kohdistuneet
leikkaukset. Nyt hallitus on toiminut viisaasti ja kuunnellut oppositiota.

Arvoisa rouva puhemies! Tänään haluamme kuitenkin nostaa esiin niiden 250 000 ihmi-
sen huolen, jotka sairastavat kakkostyypin diabetesta. Hallitus on leikkaamassa näiden ih-
misten lääkekorvauksia niin, että lääkekustannukset saattavat nousta pahimmillaan jopa
500 euroa vuodessa. Suurin osa diabeetikoista on yli 65-vuotiaita. Leikkauksenne kohdis-
tuu kaikkein kipeimmin juuri pienituloisiin, ikääntyneisiin ja sairaisiin ihmisiin. Heidän ti-
lanteensa jo ennen tätäkin leikkausta on monella tapaa kohtuuton ja vaikea. Kysynkin nyt
ministeri Mattilalta: eikö teidän kannattaisi vielä harkita esitystänne uudelleen ja perua
diabetesihmisten lääkekorvausleikkaukset?

16.02 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Ensinnäkin se, mitä edustaja otti esille, että hallitus on perunut esityksensä: Eihän
sitä ole peruttu. Se on käsitelty eduskunnassa, jonka päätöksiä suuresti arvostan, ja se on
yhteisesti täällä päätetty.

Lääkesäästöt on nyt tehty, ja täällä esityksessä, niin kuin kuvasitte, on kakkostyypin
diabeteslääkkeiden korvausta muutettu niin, että se on samalla viivalla sydän- ja verisuo-
nitautien lääkityksen kanssa ja siellä säilyy edelleen se 65 prosentin korvaus. On totta, että
lääkekulut joillakin saattavat nousta, mutta on myös totta, että meillä säilyy edelleen myös
lääkekatto, ja se tulee vastaan siinä tilanteessa, kun lääkekulut nousevat sinne tiettyyn ra-
jaan. Sen lisäksi hallitus on sitoutunut toteuttamaan rationaalisen lääkehoidon ohjelmaa, ja
kyllä, kannustan sitä kautta myöskin etsimään ja kehittämään rinnalle esimerkiksi lääkkee-
töntä hoitoa. Se on varmasti hyvä apu myöskin kakkostyypin diabeetikoille.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.1



Pöytäkirjan asiakohta PTK 108/2016 vp
16.03 Anneli Kiljunen sd (vastauspuheenvuoro): Arvoisa rouva puhemies! Te olette pe-
rustelleet tätä leikkausta myös valtiontalouden säästöillä. Jos diabeetikoilla ei ole taloudel-
lisesti mahdollisuutta hoitaa sairauttaan, osa potilaista siirtyy insuliinihoitoihin, jotka kor-
vataan heille täysimääräisesti. Toisaalta on myös suuri riski, että hoitamaton diabetes joh-
taa liitännäissairauksiin, kuten sepelvaltimotautiin, amputaatioon tai munuaissairauksiin.
Näiden sairauksien kustannukset ovat moninkertaisia verrattuna diabeteksen hoitoon. Mi-
nisteri Mattila, oletteko te tietoinen siitä, että hoitamaton diabetes on kokonaisuudessaan
kaikkein kallein sairaus Suomessa? Eri asiantuntijoiden, myös Kelan, perusteella nyt esit-
tämänne leikkaukset tulevat yhteiskunnalle entistäkin kalliimmaksi. Hyvä diabeteshoito on
kaikkein edullisinta. Oletteko todella sitä mieltä, että vaikka tämä ei tuo yhteiskunnalle
eikä valtiolle säästöä, te silti ette suostu arvioimaan leikkauspäätöstänne (Puhemies koput-
taa) uudelleen?

16.04 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Olen sitoutunut ministerinä tuomaan nämä budjettilait, säästölait, tänne eduskun-
taan. Olen sitoutunut ministerinä osaltani hallituksen työskentelyyn siinä, että tällä tasapai-
notetaan julkisen talouden ongelmia. Olen sitä mieltä, että kaikki sairaudet täytyy hoitaa
hyvin, myös kakkostyypin diabetes, ja moni sairaus tulee kalliiksi. Ennen kaikkea se on
epäinhimillistä kärsimystä, kaikki sairaudet, ei yksinomaan kakkostyypin diabetes. Ja niin,
olen edelleen sitä mieltä, että meidän tulee sitoutua myöskin siihen rationaalisen lääkehoi-
don kehittämiseen, löytää myöskin sitä kautta hoitoa kakkostyypin diabetekseen. Ja koros-
tan vielä sitä, että tänne jää edelleen se 65 prosentin korvaus ja myöskin (Välihuuto) —
kyllä — insuliinit ovat edelleen 100-prosenttisesti korvattavia, ja viime sijassa se on kai
lääkäri, joka päättää sitten insuliinihoitoon siirtymisestä, ei varmaankaan yksinomaan mi-
nisteri. Jos täällä jotakin muuta vaihtoehtoa eduskunta esittää, totta kai siitä voidaan kes-
kustella, mutta nyt esitys on tämä.

16.06 Tuula Haatainen sd (vastauspuheenvuoro): Arvoisa puhemies! Kuten, ministeri
Mattila, te totesitte, tähän sairauteen liittyy monia liitännäissairauksia, kuten sepelvalti-
mosairaudet, ja siellä on myös reumaa ja verenpainetautia, joita on näiden potilaiden koh-
dalla, ja nämähän ovat alemmassa korvausluokassa. Tämä on totta.

Kun katsotaan tätä uudistusta — kun nyt kuitenkin tiedämme, että tämä teidän säästön-
ne kohdistuu nyt kaikkein eniten sairastaviin ihmisiin ja kaikkein pienituloisimpiin ihmi-
siin — niin ei kai nyt voi pitää perusteena tätä, että nyt diabeetikoiltakin pitää saada kor-
vaukset alemmaksi eli siirtää heidät 100 prosentin korvauksesta 65 prosentin korvaustasol-
le? Heillähän on jo muita lääkekustannuksia, he joutuvat syömään verenpainelääkkeitä,
monilla on reumalääkkeitä, ja he ovat ikääntyneitä ja tarvitsevat paljon palveluita. Eikö
tämä voisi nyt olla asia, jonka ihan ministeri ottaisi ja esittäisi peruutettavaksi, ettei meidän
tarvitse (Puhemies koputtaa) valiokunnassa sitä tehdä?

16.07 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Valiokunnan puheenjohtaja tietää, että valiokunta tekee sitten viisaita päätöksiä, ja
arvostan kyllä sitä eduskunnan työtä. Mutta kyllä kaikkein eniten sairastavat, kaikkein eni-
ten lääkkeitä käyttävät ovat myös tukijärjestelmien piirissä, kuten mainitsin. Meillä on ole-
massa lääkekatto, meillä on olemassa toimeentulotuki. Niistä ei olla leikattu.
2



Pöytäkirjan asiakohta PTK 108/2016 vp
Edelleenkin: meidän täytyy kokonaisvaltaisesti tarkastella myöskin tätä lääkekorvaus-
järjestelmää, ja sitä työtä ollaan jatkamassa ministeriössä tällä hetkellä.

16.07 Eeva-Johanna Eloranta sd (vastauspuheenvuoro): Arvoisa puhemies! Hallitus ai-
koo poistaa makeisten ja jäätelön valmisteveron ensi vuoden alusta. Verosta luopuminen
aiheuttaa valtiolle yli 100 miljoonan euron vuosittaisen verotuottomenetyksen, joka kate-
taan muilla keinoilla, muun muassa heikommassa asemassa olevien etuusleikkauksilla.
Kyseessä on lähes samansuuruinen tulojen menetys kuin nämä tulevat lääkemenojen leik-
kaukset, joissa tosiaankin etenkin diabeetikkojen lääkekorvauksia alennetaan. Kärjistetys-
ti sanoen hallitus lisää toiminnallaan karkin ja jäätelön käyttäjiä ja maksattaa verovajeen
diabeetikoilla. Tätä on aika vaikea ymmärtää, varsinkin kun muutenkin kaikenlaiset ter-
veysongelmat liittyen hampaiden reikiintymiseen, ylipainoon, sydän- ja verisuonitautei-
hin ja diabetekseenkin uhkaavat kasvaa. Eikö olisi järkevää lisätä näitä epäterveellisiin
elintarvikkeisiin kohdistuvia veroja ja samalla kustannusvaikuttavasti edistää terveyttä ja
vähentää sosioekonomisia terveyseroja? Eikö olisi jatkossakin parempi periä tämä karkki-
ja jäätelövero ja jättää nämä diabeetikkojen lääkekorvaukset ennalleen?

16.08 Valtiovarainministeri Petteri Orpo (vastauspuheenvuoro): Arvoisa puhemies!
Tämä on erittäin hyvä kysymys. Me tiedämme täällä sen, että tämän makeis- ja karkkive-
ron poistaminen johtuu Euroopan unionista, mutta minä olen jo viime kerralla täällä toden-
nut, että me selvitämme edelleen valtiovarainministeriössä, löydämmekö me veron, joka
olisi hyvinvointiperusteinen, terveysperusteinen vero. Näitä asioita on selvitetty jo edeltä-
jieni toimesta — myöskin edustaja Rinne varmaan tuntee asiaa — ja tämä ei ole todella-
kaan helppo. Mutta olisi erittäin järkevää, jos pystyisimme verottamaan epäterveellisiä
ruoka-aineita, karkkia ja limonadeja järkevällä tavalla. Me koetamme löytää tähän ratkai-
sun, mutta me elämme Euroopan unionin lainsäädäntöympäristössä, ja se velvoittaa ja ra-
joittaa meitä tässä asiassa, valitettavasti.

16.09 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kuten kysyjänkin, minunkin on hyvin vaikea ymmärtää tätä makeisveron poistoa
— eipä tässäkään asiassa tuolta EU:sta oikein hyvää kuulunut.

Mutta mitä tulee sitten tämmöiseen terveysperusteiseen, terveysvaikutuksia hakevaan
verotukseen, niin kyllä mielestäni sellaista tulee etsiä.

16.10 Outi Alanko-Kahiluoto vihr (vastauspuheenvuoro): Arvoisa rouva puhemies! Jos
ministerin on vaikea ymmärtää makeisveron poistamista, niin miksi ihmeessä te teette sen
sitten? (Välihuutoja) On aivan aiheellista kysyä, eikö voitaisi nyt perua sitten makeisvero
ja samalla perua tämä diabeetikoihin kohdistuva heikennys. Ja perään hallitukselta myös-
kin vastuuta siitä, miten te teette näitä päätöksiä. Nyt te iskette yhteen ryhmään ihmisiä,
jotka sairastavat tiettyä sairautta. Ette ole tehneet minkäänlaista kokonaisarviointia ilmei-
sestikään, jossa olisitte voineet päätyä oikeudenmukaiseen ratkaisuun, joka ei kohdistuisi
ryhmään ihmisiä, jotka tyypillisesti ovat hyvin pienituloisia ja tulevat taustaltaan hyvin
pienituloisista perheistä. Ja jos olisitte tehneet kokonaisarvioinnin, olisitte huomanneet
myöskin sen, että makeisveron poistaminen puolestaan lisää tyypin 2 diabetesta, ja sitten
sen jälkeen te vielä poistatte tuen niiltä ihmisiltä, jotka te ensin itse omilla toimillanne sai-
3



Pöytäkirjan asiakohta PTK 108/2016 vp
rastutatte tyypin 2 diabetekseen. (Välihuutoja) Eikö tämä ole aika vastuutonta (Puhemies
koputtaa) toimintaa hallitukselta?

16.11 Valtiovarainministeri  Petteri  Orpo  (vastauspuheenvuoro): Arvoisa puhemies!
Tämä puheenvuoro oli melkoinen viritys, koska te tiedätte aivan hyvin, että se makeisve-
ron poisto ei johtunut tämän hallituksen päätöksistä vaan se johtuu EU-lainsäädännöstä, ja
ne päätökset on tehty jo aiemmin. Ja kuten jo sanoin, niin me selvitämme edelleen, vaikka
tehtävä on vaikea, miten me voisimme luoda tämmöisen terveysvaikutteisen veron, jolla
olisi kansanterveydellisiä vaikutuksia. Tämä on aivan selvä, olen kertonut tämän täällä jo
viime viikolla, toistan sen taas ja sanon vieläkin kerran sen, että tehtävä ei todellakaan ole
helppo, koska on erittäin vaikea rakentaa sellaista terveysvaikutteista veroa, joka kohtelisi
tasapuolisesti erilaisia ruoka-aineita, koska pelkästään sokerin määrittely ja sen käyttö eri-
laisissa ruoka-aineissa ei ole ihan yksinkertainen asia verotuksellisesta näkökulmasta.

16.12 Hanna Sarkkinen vas (vastauspuheenvuoro): Arvoisa puhemies! On totta, että
EU-säännösten vuoksi nykyisen kaltainen makeisvero ei ole enää mahdollinen, mutta us-
kon, että osaamme rakentaa terveysperusteisen lisätyn sokerin veron, mikä on monissa
muissakin EU-maissa käytössä, ja se on syytä tehdä.

Mutta, arvoisa puhemies, diabeteksen hoidossa muiden kuin insuliinilääkkeiden erityis-
korvattavuuden laskeminen on diabeetikoita kohtuuttomasti rankaiseva säästökeino.
Diabeteslääkkeiden korvaustason alentaminen ei ole hyväksyttävää sosiaalisesti, hoidolli-
sesti eikä edes taloudellisesti. Toteutuessaan esitys tulisi lisäämään terveyseroja jakamalla
diabetesta sairastavat niihin, keillä on varaa tarvitsemiinsa lääkkeisiin, ja niihin, keillä nii-
hin ei ole varaa. Insuliinihoito ei ole kaikille diabeetikoille paras hoitomuoto. Ja kun lää-
kettä ei valita hoidollisin vaan taloudellisin perustein, seurauksena voi olla iso lisälasku
puutteellisesta hoidosta. Uskotteko te tosiaan, että tällä esityksellä saadaan edes tavoiteltu-
ja säästöjä?

16.13 Sosiaali- ja terveysministeri Pirkko Mattila (vastauspuheenvuoro): Niin, aluksi
tähän makeisverokysymykseen: Ei varmasti kukaan tässä salissa vastusta mitään makeis-
veroa, mutta tämä on EU-lainsäädäntöä, mitä meidän tulee noudattaa. Eikä varmasti ku-
kaan myöskään tässä hallituksessa vastusta sitä, ettemmekö me voisi kehittää terveyspe-
rusteista verotusjärjestelmää.

Ja mitä tulee tuohon kakkostyypin diabetekseen, niin edelleenkin korostan sitä, että
lääkkeet säilyvät siellä 65 prosentin korvausluokassa. Varsinaisista lääkepäätöksistä, lää-
kityksestä, vastaa tietysti lääkäri. Korostan sitä, että edelleenkin potilailla on oikeus sitten
myöskin muihin tukiin. 

Totta kai kaikkeen lainsäädäntöön liittyy seurantaa. Parhaillaan STM:ssä ollaan valmis-
telemassa tällaista lääkehoidon kokonaiskehittämistä.

16.14 Martti Talja kesk (vastauspuheenvuoro): Arvoisa puhemies! On totta, että sokeri-
taudin elinmuutosten estämisen osalta on kaikkein tärkeintä, että hoitotasapaino on mah-
dollisimman hyvä, sokeri on kaiken aikaa mahdollisimman optimaalisella tasolla. Suomes-
sa on kokemuksia siitä, että kansalaisten omahoitoa kehittämällä, opastamalla heitä, miten
tässä tavoitteessa päästään paremmin perille, voidaan säästää merkittävästi, kymmeniä
miljoonia vuodessa, kansantalouden kuluja. Miten näette, ministeri Mattila, että kansalai-
4



Pöytäkirjan asiakohta PTK 108/2016 vp
sia voitaisiin paremmin auttaa hoitamaan itseään entistä paremmin ja sitä kautta voimaan
entistä paremmin, jotta heidän elinkomplikaationsa vähenisivät?

16.15 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Ensinnäkin vastauksena siihen se, että kyllä elintavoilla on varmasti merki-
tystä, ja erityisesti, kun me olemme uudistuksen äärellä, terveyden edistämisen ja sosiaali-
sen hyvinvoinnin uudistus on tulossa, siinä täytyy ottaa huomioon terveellisten elintapojen
edistäminen, ja nyt jo ollaan suunniteltu sitä niin sanottua hyvinvoinnin ja terveyden edis-
tämisen kerrointa, valtionosuuskerrointa, joka sitten tulisi kunnille ja maakunnille, jota
kautta sitten siirretään sitä terveyden edistämisen työtä kuntiin. Mainitsemanne elämänta-
poihin liittyvät asiat otetaan aivan varmasti esille tuossa rationaalisen lääkehoidon ohjel-
massa, joka on sosiaali- ja terveysministeriössä työn alla.

16.16 Veronica Rehn-Kivi r (vastauspuheenvuoro): Arvoisa rouva puhemies! Diabetes-
lääkkeiden korvausten heikentäminen ei asiantuntijalausuntojen mukaan toisi säästöjä.
Suunnitelma vaarantaa kakkostyypin diabeteksen hoidossa saavutetut hyvät hoitotulokset
ja potilasturvallisuuden. Maksutaakan kasvattaminen voi johtaa riittämättömään lääkehoi-
toon ja heikentyneeseen hoitotasapainoon erityisesti pienituloisten diabeetikoiden kohdal-
la, jotka myöskin turhaan siirtyvät kalliimman insuliinin käyttöön. Kysynkin: halutaanko
näin ollen tällä lakiesityksellä ottaa tietoinen riski, että diabeetikoiden vointi huononee?

16.16 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Tämä on huolellisen lainvalmistelun tulos, ja tässä on todellakin tehty tämä esitys,
että sitä korvausta lasketaan 100 prosentista 65 prosenttiin. Minä uskon myös suomalai-
seen korkeatasoiseen lääkehoitoon, hoitotyöhön, potilaitten seurantaan ja myöskin sitten
siihen lääkkeettömään hoitoon, jota ollaan kehittämässä. Riskejä totta kai täytyy arvioida,
ja sen tekee nyt sitten tietysti myöskin eduskunta, kun se tätä lakiesitystä käsittelee.

16.17 Anneli Kiljunen sd (vastauspuheenvuoro): Arvoisa rouva puhemies! Ministeri
Mattila, haluan vielä painottaa, että meillä on erilaista tutkimustietoa siitä, että nämä lää-
kekorvaukset diabeteksen osalta eivät tuota yhteiskunnalle säästöjä. Päinvastoin diabetek-
sen lääkekorvauksesta on uhkana, että siitä syntyy yhteiskunnalle lisää kustannuksia. Me
otamme siis tietoisen riskin siinä, että jos ihmisillä ei ole mahdollisuutta hoitaa diabetesta,
näiden ihmisten sairastavuus kasvaa ja vaikeutuu. He joutuvat käyttämään entistä enem-
män terveydenhuollon palveluita diabeteksen ja muiden sairauksien hoitoon. He joutuvat
myös käyttämään erilaisia lääkkeitä eri sairauksiensa hoitoon. Arvoisa ministeri, esityksel-
länne ei ole kyllä nyt todellista pohjaa eikä perustetta. Oletteko te aidosti sitä mieltä, että
olette viemässä tätä lakiesitystä eteenpäin, joka kaikkien arvioiden mukaan vain lisää yh-
teiskunnan menoja? Miksi te ette peru lakiesitystänne?

16.18 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Te varmasti tunnette tämän asian ja olette kokenut kansanedustaja, ja täällä edus-
kunnassa toimii diabetesryhmä.

Meillä on myöskin muita ryhmiä, pienituloisia lääkkeitten käyttäjiä, jotka ovat alemmis-
sa korvausluokissa, ja meidän tulee myös heistä kantaa huolta ja kantaa huolta sitten myös
ihan tästä kokonaistaloudesta. Mutta kuten sanoin, meillä on edelleen muut tukijärjestel-
5



Pöytäkirjan asiakohta PTK 108/2016 vp
mät, on edelleen lääkekatto — siihen ei olla puututtu, on päinvastoin laskenut sekin taso,
mistä lääkekatto muodostuu — meillä on toimeentulotuki. En tarkoita sitä, että tällä haluai-
sin olla mitenkään erityisesti ajamassa ihmisiä muiden tukijärjestelmien piiriin, vaan sitä,
että meillä on olemassa yhteiskunnalliset turvaverkot pienituloisten osalta. 

Kysymyksen käsittely päättyi.
6


