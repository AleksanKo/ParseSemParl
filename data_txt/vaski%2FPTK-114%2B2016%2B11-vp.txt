















































DEM7A25.tmpSave.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

11. Hallituksen esitys eduskunnalle laiksi työttömyysturvalain muuttamisesta
Hallituksen esitys HE 113/2016 vp
Lakialoite LA 39/2015 vp
Valiokunnan mietintö StVM 23/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 11. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

18.46 Veronica Rehn-Kivi r: Värderade talman, arvoisa rouva puhemies! Finland måste
höja sin sysselsättning och vi behöver fler som jobbar för att få statsfinanserna i balans och
för att trygga välfärdsstaten. För att garantera finländarna en tillräcklig utkomst under hela
arbetskarriären krävs statligt stöd under de perioder då det av olika orsaker blir avbrott i ar-
betet. Det kan förutsätta både rehabilitering och fortbildning av dem som nu går arbetslösa,
men också ekonomisk uppmuntran för att det alltid ska löna sig att jobba, och för att den
som är aktiv ska gynnas. 

Vår arbetsmarknad har redan länge haft ett matchningsproblem, det vill säga: vi har både
hög arbetslöshet och samtidigt svårigheter att tillsätta lediga platser. Långtidsarbetslösa
bollas mellan myndigheter i stället för att man tar tag i saken och kommer med konkreta
sysselsättningsåtgärder. Utmaningen har legat i att hitta ett läge där arbetssökande och ar-
betsgivare finner varandra effektivare. De arbetslösa måste få aktiva sysselsättningsåtgär-
der på arbets- och näringsbyråerna genast när de förlorar jobbet eller har permitterats. Sam-
tidigt måste staten motivera de arbetslösa att själva vara aktiva. 

Det inkomstrelaterade utkomstskyddet för arbetslösa måste alltså bli mer motiverande
genom att dagpenningen höjs och utbetalningstiden samtidigt förkortas. Danmark har goda
erfarenheter av en dylik modell, den så kallade flexecuritymodellen. Undersökningar från
Finland visar att största delen av dem som fått ett nytt jobb får det genast i början eller i slu-
tet av den tid man har rätt till dagpenning. Vi tror att en sådan modell motiverar människor
att snabbare börja jobba igen, och därför måste lagen om utkomstskydd för arbetslösa änd-
ras. 

  Arvoisa rouva puhemies! Hallituksen esitys työttömyyspäivärahakauden enimmäiskes-
ton lyhennyksestä on oikeanlainen, mutta pelkän kepin sijaan on myös tarjottava porkka-
naa. Työttömyysjärjestelmää tulisi samalla kehittää kannustavampaan suuntaan korotta-
 Tarkistettu
4.0



Pöytäkirjan asiakohta PTK 114/2016 vp
malla ansiosidonnaisen tuen määrää työttömyysjakson alussa. Tanskassa kokemukset täl-
laisesta mallista ovat hyvät.

Arvoisa puhemies! Edellä olevan perusteella ehdotan lausumaksi, että "eduskunta edel-
lyttää, että ansiosidonnaista päivärahajärjestelmää kehitetään kannustavammaksi siten,
että tukea maksetaan lyhyemmän ajan, mutta tuen määrää nostetaan hiukan työttömyysjak-
son ensimmäisenä 100 päivänä".

18.49 Anneli Kiljunen sd: Arvoisa rouva puhemies! Hallitus esittää ansiosidonnaiseen
työttömyysturvaan 200 miljoonan leikkausta. Esityksen mukaan ansiosidonnaisen turvan
kestoa lyhennetään 100 päivällä, omavastuuaikaa pidennetään 2 päivällä, pitkän työhisto-
rian jälkeinen korotusosa poistetaan ja aktiivikorotuksia leikataan. Esityksellä hallitus sa-
noo kannustavansa työn nopeaan vastaanottamiseen ja lyhentävänsä työttömyysjaksoja.
Esityksellä arvioidaan saatavan säästöä vuonna 2017 noin 70 miljoonaa euroa, josta val-
tion säästö on noin 20 miljoonaa euroa.

Arvoisa rouva puhemies! Mielestämme esityksen perustelut ovat hatarat ja ristiriitaiset.
Näkemyksemme mukaan työmarkkinoiden suuri ongelma on tällä hetkellä työn kysynnän
puute, minkä seurauksena työttömyys on kasvanut ja työttömyys on pitkittynyt. Työttö-
myysturvan leikkaaminen ei luo työpaikkoja vaan lisää pienituloisuutta ja köyhyyttä. Hei-
kennykset ovat taloudellisesti merkittäviä. Esimerkiksi 3 000 euron palkkatuloilla ennen
työttömyyttä ansiosidonnaisen lyhentäminen 100 päivällä tarkoittaa 4 500 euron leikkaus-
ta, mikäli henkilö ei työllisty vaan saa peruspäivärahaa.

Pahimmillaan leikkaukset ajavat ihmisiä pienituloisuuteen ja pitkäaikaisesti toimeentu-
lotuen asiakkaiksi, mikä nostaa työllistämiskynnystä. Me tiedämme, että toimeentulotuki-
riippuvuus vaikeuttaa ihmisen uudelleentyöllistymistä. Nopea työllistyminen on paras kei-
no vähentää työttömyysturvamenoja.

Tarvitaankin vaikuttavampia keinoja työllistämisen tueksi. Leikkausten sijaan tarvitaan
toimenpiteitä, joilla työttömyysturvaa voidaan nykyistä paremmin käyttää työllistymiseen
ja kouluttautumiseen. Työttömyysturvan varassa tapahtuvaan omaehtoiseen koulutukseen
pääsyn kriteereitä tulee helpottaa. Työttömyysturvaa pitää voida käyttää automaattisena
työllistämissetelinä. Automaattinen seteli vähentää TE-toimistojen byrokratiataakkaa ja
mahdollistaa tehokkaamman työnvälityksen sekä henkilökohtaisemman työpalvelun.

Työttömyysturvan kehittäminen on välttämätöntä, mutta hallituksen esitys ei sitä tee
vaan pikemminkin toimii päinvastaiseen suuntaan. Työttömyysturvan tulee tukea työttö-
män ja perheen toimeentuloa työttömyyden ajalta. Meidän ja hallituksen on keskityttävä
työpaikkojen luomiseen ja osaamisen ylläpitämiseen sekä vahvistamiseen. Näin tuetaan
työttömän mahdollisuutta työllistyä.

Arvoisa rouva puhemies! Näistä edellä mainituista syistä esitän, että tämä laki hylätään.

18.53 Antero Laukkanen kd: Arvoisa rouva puhemies! Hallituksen esityksessä ehdote-
taan työttömyyspäivärahakauden enimmäiskestoa lyhennettäväksi 500 päivästä 400 päi-
vään. Niillä, joilla on vähemmän kuin kolme vuotta työhistoriaa, enimmäiskesto lyhenisi
300 päivään. Enimmäiskesto säilyisi 500 päivänä vain niillä työttömillä, jotka täyttävät
työssäoloehdon 58 vuotta täytettyään. Esityksen tarkoituksena on muun muassa pyrkimys
työn vastaanottamista estävien kannustinloukkujen purkamiseen, työttömyysjaksojen ly-
hentämiseen ja rakenteellisen työttömyyden alentamiseen tavalla, joka säästää julkisia voi-
mavaroja.
2



Pöytäkirjan asiakohta PTK 114/2016 vp
Katson, ettei hallituksen esityksen mukaisella ansioturvan leikkaamisella saavuteta
edellä mainittuja tavoitteita. Työttömyyspäivärahakauden lyhentämisellä ei pureta ratkai-
sevasti työn vastaanottamista estäviä kannustinloukkuja taikka tueta työntekijän työllisty-
mismahdollisuuksia. Koska esityksessä ei pyritä aktiivisesti edistämään taikka lisäämään
työttömyyspäivärahaa saavan henkilön työllistymismahdollisuuksia, seuraisi työttömyys-
päivärahakauden lyhentämisestä vain useiden henkilöiden siirtymistä nopeammin perus-
turvan ja muiden tukien varaan.

Esityksessä ei myöskään huomioida suuria alueellisia eroja työpaikkojen määrissä taik-
ka työllistymismahdollisuuksissa, mistä johtuen työttömyyspäivärahakauden lyhentämi-
nen asettaisi henkilöt maantieteellisestä sijainnista riippuen toisistaan täysin eriarvoiseen
asemaan. Muutos olisi taloudellisesti kohtuuton erityisesti alueilla, joilla työttömyyspro-
sentti on suuri. Huolimatta henkilön korkeasta motivaatiosta työllistyä uuden työpaikan
löytyminen on monilla alueilla vaikeaa. Tätä ongelmaa ei ratkaista työttömyyspäiväraha-
kautta lyhentämällä.

Hallituksen esityksen sijasta työttömyysrahakautta tulee kehittää työllistymistä edistä-
vään suuntaan. Työntekijän mahdollisuuksia vaikuttaa omaan työllistymiseensä tulee lisä-
tä. Esitän, että ansiosidonnaisen työttömyysturvan keston lyhentämisen sijasta työtön pys-
tyisi käyttämään työttömyyspäivärahakaudesta viimeiset 100 päivää palkkatukeen tai
starttirahaan. Näin työttömyysetuus otettaisiin aktiivikäyttöön ja samalla lisättäisiin työl-
listymismahdollisuuksia. Työttömyysturvan aktiivikäyttöä on jo kokeiltu pienessä mitta-
kaavassa. Osalla työmarkkinatukea saaneista työttömistä oli kokeilussa mahdollisuus käyt-
tää omaa työttömyysturvaansa palkkatukeen tai starttirahaan.

Arvoisa rouva puhemies! Ehdotan seuraavaa lausumaa: "Eduskunta edellyttää, että
työntekijän mahdollisuuksia vaikuttaa omaan työllistymiseensä parannetaan työttömyys-
etuuden ottamisella aktiivikäyttöön siten, että ansiosidonnaisen työttömyysturvan saaja
voisi halutessaan käyttää työttömyyspäivärahakaudesta viimeiset 100 päivää palkkatu-
keen tai starttirahaan."

18.56 Joakim Strand r: Värderade fru talman! Edustaja Rehn-Kivi ehdotti lausumaksi,
että "eduskunta edellyttää, että ansiosidonnaista päivärahajärjestelmää kehitetään kannus-
tavammaksi siten, että tukea maksetaan lyhyemmän ajan, mutta tuen määrää nostetaan hiu-
kan työttömyysjakson ensimmäisenä 100 päivänä".

Värderade talman! Kannatan tätä Rehn-Kiven tekemää lausumaehdotusta.

18.57 Sari Tanus kd: Arvoisa rouva puhemies! Työttömyyspäivärahakauden lyhentämi-
sellä ei pureta ratkaisevasti työn vastaanottamista estäviä kannustinloukkuja eikä tueta
työntekijän työllistymismahdollisuuksia. Esityksessä ei pyritä aktiivisesti edistämään taik-
ka lisäämään työttömyyspäivärahaa saavan henkilön työllistymismahdollisuuksia. Siinä ei
myöskään huomioida suuria alueellisia eroja työpaikkojen määrissä tai työllistymismah-
dollisuuksissa, mistä johtuen työttömyyspäivärahakauden lyhentäminen asettaa henkilöt
maantieteellisestä sijainnista riippuen toisistaan hyvin eriarvoiseen asemaan.

Hallituksen esityksen sijasta työttömyysrahakautta tulee kehittää työllistymistä edistä-
vään suuntaan. Työttömyysetuus tulee ottaa aktiivikäyttöön ja samalla lisätä työllistymis-
mahdollisuuksia. Elikkä työntekijän mahdollisuuksia vaikuttaa omaan työllistymiseensä
tulee lisätä.
3



Pöytäkirjan asiakohta PTK 114/2016 vp
Kannatankin Antero Laukkasen esittämää lausumaa elikkä että "työntekijän mahdolli-
suuksia vaikuttaa omaan työllistymiseensä parannetaan työttömyysetuuden ottamisella ak-
tiivikäyttöön siten, että ansiosidonnaisen työttömyysturvan saaja voisi halutessaan käyttää
työttömyyspäivärahakaudesta viimeiset 100 päivää palkkatukeen tai starttirahaan". Minus-
ta tämänkaltainen olisi erittäin kannatettavaa ja työllistymistä edistävää ja vaikuttaisi sa-
malla tavalla riippumatta asuinpaikkakunnasta.

18.59 Johanna Karimäki vihr: Arvoisa rouva puhemies! Hallitus esittää työttömyystur-
van keston lyhentämistä tilanteessa, jossa työtä ei kaikille ole, jossa työstä on valtava tar-
jonnan puute.

Meillä vihreilläkin on pohdittu paljon työttömyysturvan kehittämistä, ja itse kannattai-
sin sellaista mallia, joka olisi porrastettu ansiosidonnaiselle työttömyysturvalle. Se olisi
kannustavampi, mutta se pitäisi ottaa käyttöön sellaiseen suhdanneaikaan, jolloin työtä on
tarjolla.

Työttömyysturvan aktiivinen käyttö työllistymiseen ja kouluttautumiseen olisi viisasta.
Nyt pitäisi keskittyä luomaan työmahdollisuuksia, panostaa tutkimukseen ja koulutukseen
sekä edistää yrittäjyyttä ja vientimahdollisuuksia. Hallituksen yksituumainen pelkästään
leikkauksiin tähtäävä politiikka ei aja näitä tavoitteita.

Kannatan edustaja Kiljusen tekemää esitystä.

19.00 Leena Meri ps: Arvoisa rouva puhemies! Puhun täältä edelleen harvenevalle mutta
sitäkin älykkäämmälle joukolle.

No, vakavuus päälle. Nimittäin täytyy itsekin myöntää, että tässä hallituksessa me olem-
me joutuneet tekemään raskaitakin linjauksia. Ja me kaikki varmasti tiedämme, mistä ti-
lanteesta me lähdemme. Minä uskon, että meillä on tilannekuva aika pitkälle sama: Vienti
on ollut laskussa. Velka on ollut mittava. Työttömyys, erityisesti pitkäaikaistyöttömyys, on
kasvanut valtavasti viime vuosina, viime laman jäljiltä ja kasvaa edelleen, ja siihen on ol-
lut vaikea löytää mitään lääkkeitä.

Hallitus otti yhdeksi kärkihankkeekseen hallitusohjelmaansa työttömyys- ja sosiaalitur-
van muuttamisen kannustavampaan suuntaan, ja siinä on, miten kukakin haluaa ottaa jon-
kun asian, keppiä ja porkkanaa. Kun on nyt esimerkiksi ollut tämä, että työttömiä tulee ta-
vata ja haastatella ja ottaa heistä koppi kolmen kuukauden välein, niin toiset ovat kokeneet
sen vähän piiskaamisena ja toiset taas kokevat sen niin, että se on erittäin hyvä. Esimerkik-
si työ- ja tasa-arvovaliokunnassa kuulimme työvoimatoimiston psykologeja, ja he kertoi-
vat siitä, kuinka nuoret mielellään haluavat henkilökohtaista palvelua, jos sen saavat vali-
ta, mikä oli minulle oikeastaan yllätys, kun ajattelen, että he ovat semmoisia nettikansalai-
sia, että he mielellään netissä asioisivat.

Mutta palatakseni tarkemmin tähän, joka on siis osa tätä kärkihanketta ja jolla tavoitel-
laan 200 miljoonan euron vuosittaista säästöä: Kyllä täällä silti ihan hyviäkin motivaatioita
löytyy. Täällä on kuitenkin käyty läpi tätä tutkimusnäyttöä. Täällä todetaan esimerkiksi sii-
tä, että työttömyysturvan keston muutos joidenkin tutkimusten mukaan osoittaa, että ansio-
sidonnaisen työttömyysturvan päättymisen lähestyessä, siis kun päättyminen lähestyy,
myös työllisyyden todennäköisyys kasvaa. Se tietysti voi olla monestakin seikasta kiinni,
mutta tuskin välttämättä sattumasta.

Edelleen täällä tuodaan esille, että työttömyysturvan enimmäiskestoon esitetty lyhentä-
minen saa aikaan työttömyysjaksojen lyhentymisen kahdella viikolla ja lisää työllisyyttä
4



Pöytäkirjan asiakohta PTK 114/2016 vp
tuossa tapauksessa noin 7 500 henkilötyövuotta. Täällä on myös arvioitu, että keston ly-
hentämisen ja ansioturvan tason yhteisvaikutus työllisyyteen olisi 9 000 henkilötyövuotta.
Kaikki nämä tietysti ovat arvioita. Mitään varmasti ei tässä maailmassa voi eksaktisti en-
nustaa. En kuitenkaan pidä sitä ihan vähäpätöisenä. Jos ajatellaan, että meillä on viime
vuosina tullut, jos ajatellaan viime hallituskautta, 100 000 uutta työtöntä lisää, niin 10 000
on paljon, yksikin työpaikka on paljon.

Työ- ja tasa-arvovaliokunnassa, johon kuulun, me olemme taas lausunnossamme toden-
neet saatujen selvitysten perusteella, että uudistuksen työllisyysvaikutukset voisivat olla,
jos me olisimme noususuhdanteessa, vielä paremmat, mutta ne vaikuttavat myös laskusuh-
danteessa, joskin nämä vaikutukset tulevat hieman jälkijunassa, vuonna 2018.

Katsoin vielä tuota... Edustaja Rehn-Kivi onkin lähtenyt täältä. Hän oli tuonut esille
omissa perusteluissaan Tanskan mallia, ja hän toteaa, että työttömyysturvaa tulisi kehittää
kannustavampaan suuntaan nostamalla päivärahan määrää ja samalla lyhentämällä tuen
enimmäisaikaa. Hän ainakin tavallaan osittain hyväksyy tämän ajatuksen, hänhän ei esit-
tänyt tätä hylättäväksi, ja toteaa, että Tanskassa on tällaisesta mallista hyviä kokemuksia ja
että Suomessa tehdyt tutkimukset osoittavat, että suurin osa uudelleentyöllistyneistä saa
työpaikan päivärahan ansainta-ajan alussa, niin että heillä on heti siinä työllisyysmahdol-
lisuus, tai lopussa. Tällainenkin eriävä mielipide, vastalause, täältä löytyy, että tässä hy-
väksytään se ajatusmalli. Kukaan ei välttämättä näistä ole aina iloinen, kun joudutaan ta-
soihin puuttumaan. Kyllä minustakin olisi mukavaa, jos voisimme kaikkea lisätä, mutta
meidän on pakko saada tätä tilannetta kääntymään. Toivon mukaan — ja onkin jo ilmapii-
rissä sitä — tämä kurssi on kääntynyt, niin että päästään pikaisesti sinne kasvun ja vauhdin
tielle ja voidaan joskus tuoda tänne semmoisia iloisiakin — iloisempia, sanotaan näin —
uudistuksia. Toivon mukaan oppositiokin on sitten niihin tyytyväinen.

19.05 Antero Laukkanen kd: Arvoisa rouva puhemies! On ihan totta, että hallituksen
toimilla taittumista on yhteiskunnallisessa tilanteessa tapahtunut ja työpaikkoja syntyy ja
se niin sanottu alaspäin kulkeva spiraali on saatu poikki ja nyt pientä käännettä on tapah-
tunut.

Tämän lain valiokuntakäsittelyssä kävi ilmi, että tämä työttömyysturvaleikkauslaki on
lähinnä säästölaki, jonka vaikutukseen työttömyyden vähentymiseen ei edes ministeriö itse
uskonut. Siis toistan: ei edes ministeriö uskonut, että tällä lopulta olisi työttömyyteen vai-
kutus. Myöskään tälle 9 000 uuden työpaikan syntymiselle tämän leikkauksen seuraukse-
na ei löytynyt vakavasti otettavia perusteita. Kaikissa lausunnoissa se jäi vähän ilmaan,
eikä kukaan uskaltanut suoraan sanoa, luvata, mitä tästä syntyy.

Sen sijaan Kanadassa, kun 2000-luvun taitteessa Kanadassa oli voimakkaasti kasvava
työttömyys, toteutettiin hyvin yksinkertainen malli, jossa yrittäjyyteen rohkaistiin tavalla,
jossa alle viiden hengen yrityksiltä poistettiin kaikki yhteiskunnalliset velvoitteet määrä-
ajaksi, ja kahden vuoden sisällä koko työttömyys taitettiin. Jonkinlaista tämäntyyppistä ak-
tiivista työttömyyspolitiikkaa odottaisin hallitukselta. Tämä työttömyysturvaa leikkaava
laki ei kyllä tule luomaan työpaikkoja vaan kurjuutta.

19.08 Anneli Kiljunen sd: Arvoisa puhemies! Kun edustaja Meri totesi, että tässä lakiesi-
tyksessä oletetaan, että tämä lisää työllisyyttä 9 000 henkilötyövuotta, myöskään sosiaali-
ja terveysvaliokunnassa, kun asiantuntijoilta kysyttiin, ei saatu varmuutta tähän asiaan.
Sitä perusteltiin eräänlaisella taloustieteellisellä tutkimuksella, ja he olivat hyvin epävar-
5



Pöytäkirjan asiakohta PTK 114/2016 vp
moja siitä, mitä tämä käytännössä myös tarkoittaa, ja sitten eri alan asiantuntijat totesivat,
että hekään eivät usko tämän lainsäädännön työllistämiseen. Sen takia yhdyn kyllä edusta-
ja Laukkasen näkemykseen myös siitä, että tämä on hyvin kyseenalainen esitys, tämä on
lähinnä säästölaki, mikä sekin on hyvin kyseenalaista.

Erittäin harmillista on myös se, että hallitus ei tee tähän minkääntyyppistä kokonaisar-
viointia, mitä nämä leikkaukset aiheuttavat yksittäiselle ihmiselle, perheelle tai meidän
koko sosiaaliturvalle tai meidän taloudelle. Kun ajatellaan, että ansiosidonnaista päivära-
haa leikataan, kestoa lyhennetään, kun ihminen siirtyy työttömyyspäivärahalle, todennä-
köisesti hän saa myös asumistukea ja sen jälkeen hän saattaa siirtyä myös toimeentulotuen
piiriin. Elikkä käytännössä kun toisesta päästä leikataan, niin kustannuksia tulee toiseen
suuntaan, ja tämän seurauksena vielä ihmisen elämäntilanne vaikeutuu, työttömyys saat-
taa vaikeutua, ja siltä kohdin tämän lakiesityksen todellisia työllistämisvaikutuksia on kyl-
lä erittäin vaikea perustella. Sen takia minusta on ehdottoman tärkeätä, että hallitus keskit-
tyisi pikemminkin kannustaviin toimenpiteisiin, vahvistaisi osaamista ja tutkimus- ja ke-
hittämistyötä sekä uusia työpaikkoja, ja tästä syystä me olemme esittäneet tämän lainsää-
dännön hylkäämistä.

19.10 Leena Meri ps: Arvoisa rouva puhemies! Hallituksellahan on myös paljon toimen-
piteitä tähän kannustavaan työvoimapolitiikkaan, muun muassa työttömyysrahan käyttö
starttirahaksi ja näin poispäin, sitä nyt ei vain tässä esityksessä ole käsitelty. Ja se on totta,
että näitä on tosi monta, itsekin saa oikein välillä keskittyä, että mikä tässä on milloinkin
menossa ja missä vaiheessa.

Edustaja Kiljuselle sanoisin, että tuossa jos katsoitte ja muistatte tämän työ- ja tasa-ar-
vovaliokunnan lausunnon, joka teille lähetettiin, niin mehän edellytimme tässä kokonais-
arviointia, koska ihan aidosti itsekin, vaikka näihin kuinka perehtyy, on vaikea sitä miten-
kään saada haltuun, että mikä se yhteisvaikutus välttämättä olisi. Se on hyvä katsoa yhdes-
sä.

Mutta nyt hieman ihmettelen tuota edustaja Laukkasen sanomaa, että ministeri ei itse
usko tähän. Minä katsoin meidän asiantuntijakuulemiset, ja meillä ei kyllä ministeriä ollut
valiokunnassa... (Antero Laukkanen: Ministeriö!) — Ahaa. No, voin sanoa näin, että mi-
nisteriö on aina hyvin varovainen näissä arvioissaan. — Minä voisin vannoa, että vaikka
tähän laitettaisiin kuka tahansa fakiiri, niin kukaan ei meille tarkkaa lukua voisi kertoa, on
niin paljon muuttujia: Suomen taloudellinen tilanne, Suomen väestö, Suomen viennin ke-
hittyminen, muutokset, ansiosidonnainen päiväraha lyhenee ja muuta. Siis jos sinä saat sen
koetilanteen käyttöön ja saat faktisen luvun aikaiseksi ja se vielä pitää paikkansa, niin olet
ansainnut aika monta Nobelin palkintoa. Tarkoitan tällä sitä, että totta kai he sanovat, että
tämä on varovainen arvio, että emme me voi sanoa, onko se 7 500 vai 7 900 vai 5 000.
Mutta kyllä silti positiivisella puolella ollaan, eivät he sitä sanoneet, että he uskovat, että
tällä on työllisyyttä laskevia vaikutuksia.

19.11 Anneli Kiljunen sd: Arvoisa rouva puhemies! Edustaja Meren puheenvuoro oli sii-
nä mielessä ihan, voisiko sanoa, hyvä, kun hän kuvasi sitä kokonaistilannetta, jota tässä
laissa sekä myös edellisessä laissa käsiteltiin. Elikkä nyt tässä tilanteessa ministeriön vir-
kamiehet eivät ole antaneet tälle laille tukea, he olivat hyvin neutraaleja, eivät antaneet täl-
le tukea, mutta totta kai valmistelevat lakiesitystä hallituksen toimeenpanemana. Asiantun-
tijat eivät antaneet tälle tukea, ja nyt, niin kuin sanoitte, myös valiokunta suhtautui tähän
6



Pöytäkirjan asiakohta PTK 114/2016 vp
hyvin kriittisesti, koska todellisia arviointeja ei ole tehty. Ja vaaditte tässä myös arviointeja
ja seurantaa sen takia, että tämän lain todellista tavoitetta ei pystytä osoittamaan.

Siltä osin tämä kuvaa minun mielestäni erittäin hyvin tämän hallituksen tekemää lain-
säädäntövalmistelua, ja olen siitä todella pahoillani. Toivoisi, että kun lainsäädäntöä val-
mistellaan eduskuntaan, se lainsäädäntö on sellaista, että me voimme aidosti itsekin luot-
taa siihen, että sillä pyritään parempaan suuntaan, ja meillä on tietoa siitä, mikä on sen lain-
säädännön vaikuttavuus niin yksittäisiin kansalaisiin kuin myös koko meidän yhteiskun-
taamme.

19.13 Antero Laukkanen kd: Arvoisa rouva puhemies! Haluan vielä varmistaa sen, että
tosiaan sanoin "ministeriö". (Leena Meri: Kuulin väärin!) — Joo, minusta se on tärkeää.
Saatoin puhua epäselvästi myös. — Mutta he myös sanoivat, että kun hallitus edellytti heil-
tä 200 miljoonan säästämistä, siinä viestissä ei ollut mitään varsinaista sisältöä, miten se pi-
tää tehdä, vaan ikään kuin ilmaistiin, että laji on vapaa, saatte itse päättää, mistä se säästö
tulee. Eli tavallaan se motiivi tälle säästölle ei ole ollut niinkään se, että syntyy työpaikko-
ja, vaan annettiin ministeriölle ohje, että 200 miljoonan säästöt pitää löytyä. Valitettavasti
tämä esitys ei ole hirveän kestävällä pohjalla.

Mutta minä kiitän myös edustaja Merta siitä, että hän käytti erittäin hyvän ja rehellisen
puheenvuoron.

19.14 Leena Meri ps: Arvoisa rouva puhemies! Kiitän teitä kiitoksista ja totean, että voi
olla sitten, että olin jotenkin epäselvä, mutta mielestäni en sanonut, että meillä oli työ- ja
tasa-arvovaliokunnassa kovin kriittinen lausunto. Totta kai me tuomme aina arvioinneissa
nämä esille, mutta kyllä meillä myös ihan aidosti on usko, että tässä tulee uusia työpaikko-
ja. Emme me varmasti olisi mukana missään, jos me emme uskoisi, että tulee aitoja työ-
paikkoja lisää. Jos ilmoitettaisiin ihan, että tästä tulee suurin piirtein työttömyyttä, täytyisi
olla kuin puolihullu, että suostuu sellaiseen. Ei semmoista ilmapiiriä kuitenkaan ollut.

Ja jos sanoisin ministeriön virkamiesten perusteluista yleensäkin valiokunnassa: He
ovat hyvin varovaisia. He ovat hyvin erityyppisiä kuin meidän asiantuntijat. Asiantuntijoil-
la on hyvin tarkkaa aina se, että miten se ja näin ja näin. Virkamiehet haluavat olla vähän
joka suuntaan, ja he eivät halua koskaan kauhean faktisia lukuja ja tämäntyyppisiä esittää.

Että en ole suinkaan arvostellut meidän hallitusta huonosta lainsäädäntötyöstä, vaan me
olemme toivoneet työ- ja tasa-arvovaliokunnassa, kun näitä on jo niin paljon, että katsot-
taisiin, mikä yhteisvaikutus tästä tulee. Mutta tietenkään sitä ei voi etukäteen olla, ja sitä-
kin ministeriön edustaja Oivo esimerkiksi on meille monta kertaa kertonut. He ovat kyllä
itsekin havainneet, että heidän täytyy tehdä tätä tarkastelua, mutta hän on sanonut sitä, että
ei sitä aloiteta siinä heti vaan että täytyy mennä hetken aikaa, että se laki on voimassa, ja
sitten ruvetaan tarkastelemaan ja saadaan sen vaikutusarvio nimenomaan Suomessa ja
Suomen taloudellisessa tilanteessa. Sitä yritin sanoa aikaisemmassa puheenvuorossa, että
jos me vaadimme aina kauhean eksaktia tietoa ennen kuin me voimme mitään säätää, että
se on tyyliin yhden henkilön tarkkuudella, niin emme me ikinä voi säätää mitään lakia.
Aina meillä on sitten semmoinen, että vaikutusarviointi on liian heppoinen.

Keskustelu päättyi ja asian käsittely keskeytettiin.
7


