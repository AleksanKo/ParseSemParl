















































DEMC1F3.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

16. Hallituksen esitys eduskunnalle yrittäjävähennystä koskevaksi lainsäädännöksi
Hallituksen esitys HE 176/2016 vp
Lakialoite LA 68/2016 vp
Valiokunnan mietintö VaVM 29/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 16. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

23.04 Timo Harakka sd: Arvoisa rouva puhemies! Hyvät kollegat! Kävimme tästä niin
sanotusta yrittäjävähennyksestä hyvän keskustelun ensimmäisen käsittelyn yhteydessä, jo-
ten en käytä tässä yhteydessä kovinkaan pitkää puheenvuoroa. Erityisesti haluan kuitenkin
korostaa sitä, että pienyrittäjien ja keskisuurtenkin yritysten asia on varmasti tässä salissa
kaikille tärkeä. 

Olen pannut merkille sen, että erityisesti opposition edustajien motiiveja koko ajan ar-
vostellaan silloin, kun käytämme meille kuuluvaa velvollisuutta lojaalina oppositiona
koettaa osoittaa niitä sudenkuoppia ja mahdollisia tarkoittamattomia virheitä, joita tähän-
kin esitykseen kosolti sisältyy. Erityisen pahoillani olen siitä, että tämä valtiovarainvalio-
kunnan mietintö on kovin suppea ja sivuuttaa monet keskeiset asiantuntijakuulemisissa
esiin tulleet seikat. Sillä on akateemista mielenkiintoa ja sillä on myöskin tulevaisuuden
tutkijoille ja päättäjillekin sinällistä arvoa, että mietintö on huolellisesti ja monipuolisesti
laadittu. Siksi olemme yrittäneet tehdä parhaamme oppositiossa laatiaksemme seikkape-
räisemmän vastalauseen, jossa kerromme, miksi yrittäjävähennyksen perusteet ovat vää-
rät, miksi se ei kannusta siihen, mihin sen pitäisi kannustaa, ja luonnollisesti sen, että yli
120 miljoonan euron investointi, verotuottojen menetys, kohteeseen, josta ei ole nähtävis-
sä havaittavia työllisyyden ja kasvun vaikutuksia, on tässä taloudellisessa tilanteessa vä-
hintäänkin vastuuton.

Täällä salissakin on moneen kertaan toisteltu tätä ajatusta, että kun yhteisöveroa lasket-
tiin 20 prosenttiin, niin olisi jollakin tavalla oikeudenmukaista ja sillä tavoin perusteltua
myöskin laskea elinkeinonharjoittajien, henkilöyhtiöiden ja siinä sivussa tietenkin myös
maatalousyrittäjien ja totta kai myös vielä metsänomistajien verotusta vastaavalla tavalla.
Kuitenkin hallituksen esityksestä käy aivan selkeästi ilmi se, että tähän yrittäjävähennyk-
seen oikeutettujen suuri, ylivoimainen valtaenemmistö verotetaan ansiotuloveron mu-
kaan, ja kun 90 prosenttia ammatinharjoittajista verotetaan ansiotuloveron mukaan, niin,
kuten olen tänään jo pariin otteeseen salissa sanonut, ansiotulon veron keventäminen on
 Tarkistettu
4.0



Pöytäkirjan asiakohta PTK 126/2016 vp
heille se ehdottomasti paras asia, jonka hallitus on heille antanut, ja tämä yrittäjävähennys
ei tule tuottamaan juuri minkäänlaista hyötyä. Hallituksen esityksestähän käy ilmi, että tä-
hän vähennykseen oikeutettujen mediaanitulo on alle 10 000 euroa vuodessa — alle
10 000 euroa vuodessa — tätä ei voi nyt verrata mihinkään osakeyhtiömuotoiseen toimin-
taan, vaan tämä on pienyrittämistä, yksinyrittämistä, mikroyrittämistä, sen kanssa taistele-
mista, että jonkinlainen toimeentulo saadaan aikaan. Kaavamaisesti laskien tämä 5 prosen-
tin vähennys johtaa siihen, että käteen jää kuukaudessa 10 000 euron vuosituloilla siis 3 eu-
roa 20 senttiä. Se on Helsingissä bussilipun hinta. Tämä ei liene se suuri ilmapiirin muutos
saatikka työllistämiseen tai yrittämiseen kannustava kannustin, mitä hallitus on ajatellut. 

Sen sijaan tämän esityksen tulonjakovaikutukset, kuten on moneen kertaan todettu, joh-
tavat siihen, että euromääräisesti ylivoimainen valtaosa päätyy kahteen ylimpään tuloluok-
kaan, joissa tämän huojennuksen tarve ei ole niin ilmeinen. En toista tässä nyt näitä am-
mattiryhmiä, jotka tässä erityisesti hyötyvät — tuhansia, jopa kymmeniätuhansia euroja li-
sää käteen jäävää tuloa vuosittain — mutta totean, että niitä yhdistää sellainen seikka, että
kyseessä on korkean ammattiosaamisen harjoittamista yhtiömuotoisena. Varsinaista yrit-
täjäriskiä ei tässä kanneta, jolloin sekään ajatus, että edes näitä suurituloisia, joita tämä yrit-
täjävähennys tulee hyödyttämään, kannustettaisiin yrittämään taikka toisia pyrkimään tä-
män yrittäjävähennyksen innostamana näille aloille, ei tule toimimaan. Itse asiassa kannus-
timet menevät aivan väärinpäin: riskitön yrittäminen tulee kaikkein kannustetuimmaksi.

Näin ollen ainoa järkevä johtopäätös tällaisesta esityksestä — joka haaskaa valtion va-
roja auttamatta pienyrittäjiä, näitä kuuluisia suutareita, fysioterapeutteja, siivoojia ja vas-
taavia, ja koituu täysin väärin kannustein niitten hyväksi, jotka eivät tätä lahjaa tarvitse —
on hylätä tämä laki, mikä onkin esityksemme. 

Lisäksi esitämme hyväksyttäväksi kaksi lausumaa, jotka korostavat sitä, millä tavalla ai-
dosti tämän yrittäjävähennyksen sijaan autettaisiin pieni- ja keskituloisia yrittäjiä. Siis huo-
matkaa: nämä ovat parempia ja aidosti pienyrittäjille suunnattuja toimenpiteitä. 

"1. Eduskunta edellyttää, että hallitus ryhtyy välittömiin toimenpiteisiin pienyrittäjiä
hyödyttävän ensimmäisen työntekijän palkkauskulujen lisävähennyksen valmistelemisek-
si." Kuten on esitetty lakialoitteessa 107/2016.

"2. Eduskunta edellyttää, että hallitus hakee neuvoston direktiivin (2006/112/EY) 395
artiklan mukaista poikkeuslupaa yritysten arvonlisäverovelvollisuuden alarajan nostami-
seksi 10 000 euron liikevaihdosta 30 000 euron liikevaihtoon."

23.11 Krista Kiuru sd: Arvoisa puhemies! Käsittelyssä on kiinnostava hallituksen esitys
yrittäjävähennyksestä. Olemmekin tässä salissa jo keskustelleet sen monista puolista, ja
tarkalleen ottaen tiivistäisin sanomani neljään kohtaan:

Ensinnäkin yrittäjävähennystä on perusteltu sillä, että tämä 123 miljoonan euron vero-
tulonmenetys olisi perusteltu sanottavilla työllisyys- ja kasvuvaikutuksilla. Tosiasiassa,
kun hallituksen omaa esitystä katsotaan, selviääkin, että ensinnäkin yrittäjävähennys on
ristiriidassa hallituksen oman verotuksen kärkihankkeen kanssa, jossa lähtökohtana on ol-
lut laaja veropohja ja matalat verokannat. Tältä osin esitetään käsittelyyn nyt mallia, jossa
vain osa tulosta olisi veronalaista, ja tämä tietysti mallina on erittäin poikkeuksellista, eli
käytännössä kaikesta tulosta vain osa olisi veronalaista. Toiseksi hallituksen esitys lähtee
siitä, että se on merkittävä veroetu vain joillekin. Kun katsotaan näitä tulonjakovaikutuk-
sia, niin huomataan, että sitä todellista kasvua syntyy tästä esityksestä vain kahdessa ylim-
mässä desiilissä eli niissä ylimmissä luokissa, joihin tämä yrittäjävähennys kohdistuu mer-
2



Pöytäkirjan asiakohta PTK 126/2016 vp
kittävällä tavalla. Nämä jo kertovat siitä, että tämä esitys on vastuuton tällaisessa ajassa,
jossa aidosti kaikki käytettävissä oleva liikkumavara pitäisi käyttää kasvun ja työllisyyden
tukemiseen, sellaisiin konkreettisiin toimiin, joissa työllisyysvaikutukset ovat kiistatto-
mia. Nyt tässä tapauksessa hallitus itsekin myöntää, että todellisia työllisyys- ja kasvukan-
nustimia ei synny.

Mietinnön mukainen kanta on se, että valiokunta tunnustaa — siis myös hallituspuolu-
eiden kansanedustajat tunnustavat — että työllisyysvaikutuksista on esitetty erisuuntaisia
näkemyksiä. Siis myönteisiä työllisyysvaikutuksia ei pidetä todennäköisinä eikä kasvuvai-
kutuksia millään tavalla merkittävinä. Moni kysyy, miksi hallituksen esitys itsekin lähtee
siitä, että kasvuvaikutuksia pidetään "mahdollisina". Kyllä yleensä kun eduskunnassa kä-
sitellään isoja lakiesityksiä, joilla haetaan kasvu- ja työllisyyspanostuksia, silloin kerro-
taan, kuinka monta työpaikkaa lisääntyy. Tässä tapauksessa on jo selvinnyt, että yrittäjä-
vähennys on väärä ja kallis keino uusien yritysten ja uuden kasvun luontiin. Näin toteavat
myös valtiovarainministeriön omat asiantuntijat, jotka ovat ihan suoraan myöskin toden-
neet, että tällä vähennyksellä saavutettavat yritystoiminnan kasvuvaikutukset ovat vähäi-
siä.

Arvoisa puhemies! Toiseksi tätä esitystä on perusteltu sillä, että tällä voitaisiin korjata
edeltävällä hallituskaudella tehtyjä ratkaisuja, jotta saataisiin eri yritysmuodot verotuksel-
lisesti samanarvoiseen asemaan. Jo viime käsittelyssä, ensimmäisen käsittelyn aikana, kä-
vimme hyvin tarkkaan läpi sitä, millä tavalla eri yhtiömuodot ovat eri asemassa ja millä ta-
valla tämä esitys sitten laittaisi nämä yhtiömuodot edullisempaan asemaan. Tosiasiassa on
hyvä todeta, että yhtiömuotojen verotusta ei voi verrata nykyisinkään keskenään eikä edes
tämän esityksen jälkeen keskenään, koska monet yksityiset elinkeinonharjoittajat ja henki-
löyhtiöt ovat jo tällä hetkellä hallinnollisilta vaatimuksiltaan hyvin eriarvoisessa asemassa
kuin yhteisöveronmaksajat, eli tältä osin osakeyhtiöiltä edellytetään paljon raskaampia
hallinnollisia vaatimuksia. On myös mahdollisuuksia tehdä monenlaisia varauksia, ja tältä
osin voidaan todeta, niin kuin hallituksen esityskin toteaa, että eri yritysmuodoissa on eri
veropohja ja näin ollen verotuksessa ei voida saavuttaa täyttä tasapuolisuutta järjestelmän
rakenteita muuttamatta.

No, nyt on kuitenkin ihmeellistä se, miksi täällä salissa perustellaan tätä epäoikeuden-
mukaista, kasvuvaikutuksiltaan olemattomaksi jäävää yrittäjyysvähennystä erityisesti juu-
ri tällä samanlaisuudella ja tasapuolisuudella, että veroratkaisun osalta nämä yritysmuodot
olisivat sitten paremmassa asemassa, kun näin siis tosiasiallisesti ei ole. On harhaanjohta-
vaa väittää, että yhteisöveron alennus olisi johtanut osakeyhtiövoiton verotuksen alentumi-
seen. Tästäkin viimeksi kävimme varsin pitkän keskustelun, ja on hyvä todeta vieläkin, että
vain murto-osalla elinkeinonharjoittajista ja henkilöyhtiöistä verotus on tosiasiallisesti ki-
reämpää, ja koska se edellyttää täyttä pääomatulo-osuutta ilman palkkamenoista tehtävää
varausta, niin tämä epäkohta voi tosiasiallisesti koskea vain niitä erityisen hyvätuloisia
yrittäjiä. Näin kaikki kiertyy takaisin siihen, että on kysymys hyvin harvalukuisille yrityk-
sille tarjotusta edusta.

Arvoisa puhemies! Sitten päästäänkin siihen kiinnostavimpaan eli siihen, ketä tämä yrit-
täjävähennys sitten koskee. Nyt tässä tilanteessa on jo käynyt selville, että yrittäjävähen-
nys ei kohdistukaan pienituloisiin yrittäjiin. Olemme tilanneet eduskunnan laskentapalve-
lusta laskelmat, ja onkin osoittautunut, että tosiasiassa tämä yrittäjävähennys palkitsee erit-
täin kohtuuttomalla tavalla juuri suurituloisia yrittäjiä. Sen kannustinvaikutukset ovat siis
kohtuuttomat paitsi euromääräisesti myös prosentuaalisesti. Tältä osin on hyvä katsoa hal-
3



Pöytäkirjan asiakohta PTK 126/2016 vp
lituksen omaa esitystä, jonka sivulla 15 todetaan suoraan, että nämä muutokset lisäävät
merkittävästi tuloeroja Gini-kertoimella mitattuna, koska verojen kevennys kohdistuu
"voimakkaammin harvalukuisiin suurituloisiin yrityksiin ja niiden omistajiin kuin runsas-
lukuisiin pienituloisiin yrityksiin ja niiden omistajiin". Kyllä me joudumme täällä kysy-
mään: miksi kahteen ylimpään desiiliin päätyy 60 prosenttia yrittäjävähennyksen edunsaa-
jista? Siis 75 miljoonaa käytettäisiin tähän. Kyllä voi moni sanoa, että tämä on epäoikeu-
denmukainen jo lähtökohdiltaan.

Mitä tulee sitten käteen jäävään euromäärään — siitäkin on käyty hyvää keskustelua
täällä — niin tosiasiassa tämä esitys paljastaa myös sen, että yrittäjävähennykseen oikeu-
tettujen mediaanitulo on alle 10 000 euroa, jolloin me ymmärrämme, että se todellinen vä-
hennys, joka saataisiin, jää kuukaudessa laittoman pieneksi. Tältä osin voidaan todeta, että
kun vielä otetaan huomioon se, että suurin osa näistä edunsaajista on tosiasiallisesti ansio-
tuloverotuksen piirissä, niin silloin heille parempi kannustin olisi ollut huomioida ansiotu-
loverotuksen puolella kannustin yrittäjyyteen.

Arvoisa puhemies! Lopetan siihen, että totean, että sosialidemokraatit ovat tosissaan
yrittäjyyden kannustamisen puolella. Yrittäjävähennyksen näkökulmasta totean, että me
emme kannata tätä yrittäjävähennystä, sen vuoksi että tällä samalla rahalla — joka käytet-
täisiin yrittäjävähennykseen ja näihin muihin isoihin vähennysetuihin, niin sanottuun met-
sälahjavähennykseen ja perintö- ja lahjaverotuksen kannustimeen, kun nämä kaikki kolme
otetaan huomioon — me saisimme moninkertaisesti erityyppisiä kasvu- ja työllisyysvaiku-
tuksia luotua.

Tältä osin on tärkeä todeta, että yrittäjävähennyksen sijasta haluaisimme kannustaa työl-
lisyyteen ja kasvuun niin, että antaisimme mahdollisuuden ensimmäisen ulkopuolisen
työntekijän palkkauskulujen lisävähennysoikeuteen, josta olemme myös tehneet lakialoit-
teen edustaja Harakan ensimmäisellä allekirjoituksella. Se on siis meidän vaihtoehtomme.
Ja toinen vaihtoehto on tämä arvonlisäverovelvollisuuden alarajan korottaminen 10 000
eurosta 30 000 euron liikevaihtoon.

Näin ollen totean, arvoisa puhemies, että kannatan edustaja Harakan hylkäysehdotusta
ja hänen tekemiään lausumaehdotuksia tämän asian käsittelyssä.

23.22 Touko Aalto vihr: Arvoisa rouva puhemies! Pidän nyt tämän puheen omalta pai-
kaltani, koska kaikki keskeinen ja olennainen on sanottu jo lähetekeskustelun yhteydessä ja
ensimmäisen käsittelyn yhteydessä. Tuntuisi hieman hupsulta käydä nämä samat identtiset
puheenvuorot ja keskustelut uudestaan.

Olennainen asia on se, että suurin osa työpaikoista toki syntyy pieniin ja keskisuuriin
yrityksiin, ja koko eduskunnan yhteisenä tavoitteena on varmasti se, että teemme kaikkem-
me sen eteen, että pienet yritykset ennen kaikkea pärjäisivät paremmin tässä maassa. Ky-
symys on nimenomaan siitä, miten tuota tavoitetta parhaiten toteutetaan. Vihreät antaisi
määräaikaisen hyvityksen työntekijän palkan sivukuluista niille, jotka palkkaavat ensim-
mäisen ulkopuolisen työntekijän. Näin tuo tuki kohdistuisi suoraan työllistämistoimeen.
Yrittäjävähennyksen osalta laittaisimme 50 000 euron katon.

Jos tahtoo kaiken tässä salissa yrittäjävähennyksestä käydyn keskustelun kiteyttää jo-
honkin, niin sen voi sanoa näin, että hallituksen esityksessä yrittäjävähennyksestä parturi-
kampaaja saa bussilipun ja rikkaimmat elinkeinonharjoittajat auton.
4



Pöytäkirjan asiakohta PTK 126/2016 vp
Tästä syystä teen vihreiden vastalauseen 2 mukaisen lausumaehdotuksen, joka kuuluu
seuraavasti: "Eduskunta edellyttää, että hallitus täydentää esitystään asettamalla yrittäjävä-
hennykselle 50 000 euron katon." — Kiitoksia.

23.24 Hanna Sarkkinen vas: Arvoisa puhemies! Yrittäjävähennyksen tavoite yrittäjyy-
den tukemisesta on erittäin kannatettava. Vaikka hallituksen tavoite on oikea, ei samaa voi
sanoa sen valitsemasta keinosta. 

Yrittäjävähennys on kallis, tehoton ja huonosti kohdentuva. Yrittäjävähennyksen hinta,
yli 120 miljoonaa, on suuri suhteessa sen vaikutuksiin, jotka hallituksen esitykseen sisäl-
tyvien vaikutusarvioidenkin mukaan olisivat epävarmoja ja vaatimattomia.

Esitys myös lisäisi tuloeroja, sillä siitä hyötyisi lähinnä yrittäjien suurituloisin, pieni vä-
hemmistö. Yli 40 prosenttia eli 53 miljoonaa euroa veronkevennyksistä kohdistuisi ylim-
pään tulokymmenykseen ja jo selvästi yli puolet eli 73 miljoonaa euroa kahteen ylimpään
tulodesiiliin. Tavalliselle pienyrittäjälle hyödyt jäisivät taas vaatimattomiksi. Neljällä vii-
destä henkilöyhtiöstä vuotuinen tulo jää alle 30 000 euron, ja heitä tämä ei juuri hyödyttäi-
si. Hallituksen arvion mukaan on mahdollista, joskin epävarmaa, että maltillista kasvua
voisi tapahtua lähinnä yli 100 000 euron tulosta tekevissä henkilöyrityksissä, joita on noin
5 000. Yrittäjävähennys siis kaventaisi veropohjaa ja myös monimutkaistaisi tarpeetto-
masti verojärjestelmää. Erilaisten tulojen verotus eriytyisi toisistaan yhä enemmän. 

Lisäksi on huomioitava, ettei henkilöyritysten verotus pääsääntöisesti ole sen epärei-
lumpaa kuin osakeyhtiöidenkään. Kuten hallituksen esityksen perusteluissa todetaan, val-
taosa pienyrityksen tuloksesta verotetaan ansiotulona. Elinkeinonharjoittajilla keskimää-
rin yli 90 prosenttia ja henkilöyhtiöiden osakkailla noin 77 prosenttia tuloksesta verotettiin
ansiotulona verovuonna 2014. Ansiotulojen verotus on kevyttä matalilla ja keskisuurilla
tulotasoilla, joille pienyritykset valtaosin sijoittuvat. Pienen tulonmuodostuksen ja siihen
liittyvän kevyen ansiotuloverotuksen takia pienyritysten verotus on nykyisin selvässä val-
taosassa tapauksista yhtiöverokantaakin eli 20 prosenttia kevyempää. Ehdotetusta vähen-
nyksestä hyötyisivät euromääräisesti eniten harvalukuiset suurituloiset yritykset, joiden
yritystoiminnan tuottama tulo verotetaan suureksi osaksi ansiotulona. Myös suurituloiset
yritykset, joiden tulo verotetaan pääosin pääomatulona, hyötyisivät.

Arvoisa puhemies! Verotuksellisen oikeudenmukaisuuden näkökulmasta on syytä huo-
mioida myös se valiokunnan kuulemisissa esiin tuotu seikka, että henkilöyhtiöillä ja maa-
talousyrittäjillä on käytössään erilaisia tuloksentasauskeinoja, kuten toimintavaraus, maa-
talousyrittäjän tasausvaraus sekä metsätalousyrittäjän menovaraus ja metsävähennys, jot-
ka osaltaan kompensoivat hallituksen esityksen perusteluissa mainittua eroa osakeyhtiöi-
den ja muiden elinkeinonharjoittajien veroasteissa. Veroasteiden vertailussa tuleekin huo-
mioida myös nämä veropohjien erot.

Viimeisien vuosikymmenten aikana valtaosa uusista työpaikoista on syntynyt pk-yrityk-
siin ja erityisesti pienimpiin, alle viiden henkilön yrityksiin. Pienyrittämisen helpottami-
nen ja ensimmäisen työntekijän palkkauksen tukeminen näkyvät siten myös työllisyysti-
lastoissa, joten yrittäjävähennyksen sijaan tulisikin yrittäjyyden tukemiseksi ja erityisesti
pieni- ja keskituloisien yrittäjien aseman parantamiseksi toteuttaa mieluummin seuraavat
toimet: arvonlisäverovelvollisuuden alarajan tuntuva korottaminen, ensimmäisen työnte-
kijän palkkausta helpottava automaattinen palkkatuki sekä työttömyysturvan, pienimuo-
toisen yrittämisen ja palkkatuen yhteensovittamisen helpottaminen esimerkiksi yhdistel-
mävakuutuksen avulla.
5



Pöytäkirjan asiakohta PTK 126/2016 vp
Näillä perusteilla esitän vasemmistoliiton vastalauseen 3 mukaisesti lakiehdotuksen hyl-
käämistä sekä vastalauseen mukaista lausumaa.

23.28 Matti Semi vas: Arvoisa rouva puhemies! Tällä yrittäjävähennyksellä kevennetään
veropohjaa ja toisaalta käy niin, että itse asiassa tämä ei helpota kaikkein pienimpien yri-
tysten asemaa vaan lisää pienyrittäjän ja hyvin menevien, vähän suurempien yritysten eri-
arvoisuutta. Lisäksi on huomioitava se, ettei tässä muutoksessa tapahdu minkäänlaista nor-
mienpurkua, sillä tämä muutos monimutkaistaa myös verojärjestelmää. 

Tällä perusteella kannatan edustaja Hanna Sarkkisen tekemää esitystä. 

23.29 Toimi Kankaanniemi ps: Arvoisa rouva puhemies! Meillä on hallitus, joka nyt to-
della teoilla kannustaa ja edistää yritystoimintaa. Maksuperusteinen arvonlisävero, perhe-
kustannusten tasaus, kilpailukykysopimus ja tämä yrittäjävähennys ovat konkreettisia toi-
menpiteitä, jollaisia ei ole nähty vuosikymmeniin suomalaisessa yhteiskunnassa. Monia
muitakin toimenpiteitä muun muassa sääntelyn purkamisen osalta on toteutettu. Samalla
toteutetaan oikeudenmukaisuutta ja edistetään yritteliäisyyttä ja työllisyyttä. 

Tämä yrittäjävähennys kannustaa pk-yrityksiä kasvamaan, saamaan enemmän yrittäjä-
vähennystä, ja näin ollen se kyllä parantaa yritystoiminnan harjoittamisen edellytyksiä ja
sitä kautta tuo takaisin niitä verotuloja, mitä menetyksiä tämä nyt alussa tuottaa. Edellisen
hallituksen aikana 900 miljoonaa annettiin veronkevennyksiä, vain suurituloisille osa-
keyhtiöille. Tässä uudistuksessa nähdään myös pienten yritysten arvo ja sitä halutaan kan-
nustaa ja edistää. Mietinnön mukaan tällä on vaikutuksia yritystoiminnan harjoittamiseen
ja sitä kautta myös työllistämiseen. Tämä on hyvä esitys, jota on ilo kannattaa. 

23.31 Sari Essayah kd: Arvoisa rouva puhemies! Yrittäjävähennys on ollut kristillisde-
mokraateilla pitkään meidän vaaliohjelmissamme, ja olemme tyytyväisiä, että se nyt vih-
doin toteutuu, ja erityisesti nimenomaan juuri sen takia, että yhtiömuoto ei saisi olla se,
mikä asettaa nämä yritykset erilaiseen asemaan. Niin kuin tuossa edustaja Kankaanniemi
totesi, viime kaudella toteutettiin yhtiöveron alennus, joka koski osakeyhtiöitä, ja henki-
löyhtiöt ja toiminimet eivät silloin saaneet tätä voisi sanoa verotukea, jota kuitenkin nimen-
omaan juuri nämä yritykset kaikkein eniten tarvitsisivat, jos ajatellaan näitten yritysten toi-
mintaa ja sitä, minkälaisilla toimialoilla ne toimivat. Siinä mielessä tätä hallituksen esitys-
tä voi kannattaa. Tietysti näitä työllisyysvaikutuksia on vaikea arvioida, eikä niitä pidä var-
masti lähteä sillä tavalla liioittelemaan, mutta näinä aikoina juuri nämä pienet toiminimi-
yhtiöt ja henkilöyhtiöt mielestäni kyllä ovat ansainneet kaiken selkään taputuksen ja toivo-
tuksen sille, että nämä yritykset pärjäisivät paremmin ja saisivat enemmän liikevaihtoa ja
lähtisivät kasvamaan. On aivan selvää, että silloin kun pohditaan sitten esimerkiksi näitä
työllistämisen kustannuksia, varmasti nämä ensimmäisen työntekijän erilaiset sivukuluvä-
hennysjärjestelmät ja vastaavat ovat sentyylisiä, joita tässä salissa pitäisi kyllä ihan yhtenä
rintamana olla viemässä eteenpäin. Uskon, että nimenomaan ne isommat työllisyysvaiku-
tukset löytyvät siltä puolelta. Mutta ei tätäkään pidä vähätellä, ja kyllä pidän tärkeänä, että
tämä oikeudenmukaisuusnäkökulma tässä toteutuu. 

23.33 Sami Savio ps: Arvoisa puhemies! Vasemmisto-oppositio on tänäänkin kritisoinut
voimakkaasti useimpia hallituksen tekemiä esityksiä, joilla työnteon ja yrittämisen kan-
nusteita kohennetaan merkittävästi. Tänään käsittelyssä on ollut jo muun muassa hallituk-
6



Pöytäkirjan asiakohta PTK 126/2016 vp
sen esitys tuloverolaiksi ja sen sisältämät tuloveroalennukset, jotka kohentavat tavallisen
palkansaajan ostovoimaa merkittävästi. Jo aiemmin täällä salissa on päätetty muun muas-
sa maksuperusteisen arvonlisäveron käyttöönotosta pienimmissä yrityksissä. Kyseistä la-
kiuudistusta ovat kiitelleet laajasti muun muassa yrittäjäjärjestöt. Vielä yhden seikan mai-
nitakseni: muun muassa päivähoitomaksuja alennetaan merkittävästi yksinhuoltajaper-
heissä, mikä parantaa kannusteita työn vastaanottamiseen.

Arvoisa puhemies! Yksinään mikään toimenpide ei varmastikaan tule ratkaisemaan yh-
teiskuntaamme piinaavaa työllisyysongelmaa, mutta yhdessä hallituksen työllisyyttä ko-
hentavat toimenpiteet antavat erinomaiset mahdollisuudet työpaikkojen synnylle ja vuosi-
kausia kestäneen lamakauden päättymiselle.

Arvoisa puhemies! Yrittäjävähennys vaikuttanee sitä kohtaan esitetystä voimakkaasta-
kin kritiikistä huolimatta varsin myönteisesti yrittäjätoiminnan jatkamiseen ja laajentami-
seenkin monessa tapauksessa, kun yrittäjän käteenjäävät tulot lisääntyvät. Myös uusien
työntekijöiden palkkaamisen kannusteet kasvavat, kun yrityksen laajentuessa ja tulojen
kasvaessa aiempaa suurempi osa tuotoista jää yrittäjälle.

Hallituksen esityksen mukainen yrittäjävähennys, johon ei sisälly vihreiden esityksen
mukaista kattoa, on mielestäni selkeä ja myös siltä osin kannatettava, kuten muutkin halli-
tuksen hyvät ja yrittäjämyönteiset lakiesitykset. Ne lisäävät työllisyyttä ja tuovat valtiolle
ainakin jonkin verran verotuloja, jotka kompensoivat veronkevennysten verotaloudellisia
vaikutuksia.

Arvoisa puhemies! Kiitän lopuksi kristillisdemokraatteja rakentavasta oppositiopolitii-
kasta.

23.35 Markku Pakkanen kesk: Arvoisa rouva puhemies! Itse myös yhdyn noihin edus-
taja Savion kiitoksiin liittyen tuohon kristillisdemokraattien hyvään ymmärtämiseen yrit-
täjyydestä ja sen merkityksestä. Tälläkin lakiesityksellä yrittäjien tilannetta parannetaan.
Aikanaan yhteisöveron lasku 20 prosenttiin oli osoitus siitä, että kaikkia yrityksiä ja yhtiö-
muotoja ei kohdeltu siinä mielessä tasavertaisesti, miten etuja sai. Täällä on otettu esille se,
voiko eri yhtiömuotoja verrata. Totta kai niitä voi verrata, ja niitä pitääkin verrata. Siksi
yrittäjät miettivät kohdallaan, mikä yhtiömuoto heille ja heidän toiminnalleen olisi kaik-
kein paras, kätevin ja helpottavin, ja on selvä, että niissä on muun muassa erilaisia vero-
tuksellisia ratkaisuja. Tätä vartenhan Suomessa on eri yhtiömuodot tarjolla.

Tämä hallitus on tehnyt hyviä esityksiä. Täällä on tullut esiin maksuperusteinen alv ja
sitten tämä yrittäjävähennys. Kaikki tämäntyyppiset työntekoon kannustavat muodot ovat
minusta erittäin perusteltuja, ja niillä on pitkällä aikavälillä työllisyyttä parantava vaikutus. 

Toki ensimmäisen työntekijän palkkaaminen on iso kynnys pienyrittäjälle. Siinä, millä
sitä kynnystä pystytään madaltamaan, varmaan kaikki toimenpiteet ovat tärkeitä. Täällä on
esitetty oppositiosta, että se on se heidän ratkaisunsa. Kysynkin, kuinka monta työpaikkaa
sillä tarjotaan, kun täällä muun muassa edustaja Kiuru sanoi, että ei hallituksen esityksessä
kerrota, kuinka monta työpaikkaa tämä tuo. Montako työpaikkaa opposition esitys tuo?
Kertokaa minulle se lukema.

23.37 Krista Mikkonen vihr: Arvoisa rouva puhemies! Kannatan edustaja Aallon teke-
mää vastalauseen numero 2 mukaista lausumaehdotusta.
7



Pöytäkirjan asiakohta PTK 126/2016 vp
23.37 Jari Myllykoski vas: Arvoisa rouva puhemies! Kymmeniätuhansia — jos näin täs-
sä heti vastataan kysymykseen. 

Opposition ehdotukset perustuvat yleensä siihen, että meillä on jotakin tuntumaa siihen,
mistä me puhumme — ei toiveiden tynnyristä, vaan kyllä ihan realiteettia on olemassa. Va-
semmistoliitosta on esitetty nimenomaan sitä, että parannetaan yritysten mahdollisuuksia
palkata ensimmäinen työntekijä taikka yleensäkin työntekijä, joka on työtön, ja yhtenä esi-
merkkinä opposition innovatiivisuudesta on se, että olemme tuoneet esille mahdollisuu-
den, että yritykset saavat ensimmäistä vierasta työntekijää palkatakseen niin sanotusti tup-
lavähennysoikeuden, joka sekin tietysti kohdentuu juuri tässä yrityskentässä erittäin vai-
keasti niin, että pitää olla tulosta, ennen kuin voi vähentää. Ja jos tässä sanotaan, että yri-
tysten erilaisuutta verotuksellisesti on helppo arvioida, niin ei todellakaan ole. Tätä toi-
menpidealoitetta valmistellessani törmäsin juuri siihen, kuinka mahdottoman vaikea on
meidän yritysverokanta ja tavallaan se, onko henkilöyritys, onko toiminimi vai onko osa-
keyhtiö. Tuon oman toimenpidelakialoitteeni vein ministeri Lindströmille ja Vehviläiselle
nähtäväksi, että tulisi tämmöinen tuplaoikeus vähentää ensimmäisen vieraan työntekijän
palkkaamisen kulut täysimääräisesti ensimmäisenä palkkaamisvuotena. (Markku Pakka-
sen välihuuto) — Kyllä, eli kun nykyisellään palkkakustannukset voidaan vähentää tulok-
sesta, niin luotaisiin mahdollisuus, että ne voidaan ensimmäisenä vuonna tällaisessa yri-
tyksessä vähentää tuplasti. Teetätin tästä laskelmat eduskunnan tietopalvelussa. Suomen
Yrittäjien silloinen toimitusjohtaja, perussuomalaisten tämänhetkinen talousvaliokunnan
puheenjohtaja sekä riihimäkeläinen terästeollisuuden toimitusjohtaja kävivät sen arvioi-
massa ja totesivat, että tämä olisi erittäin hyvä ja varsinkin, kun se olisi ollut kustannuste-
hokas. Voin sen edustaja Pakkaselle toimittaa oikein lahjapaketissa näin joulun merkeissä.

Mutta tässä hallituksen esityksessä on hyvä tahto. Se on erinomaista. Näiden kahden
hallituksen olisi pitänyt istua yhtä aikaa, niin viime kauden kuin tämän kauden, jotta tämä
yritysverotuksen kannustavuus olisi pystytty yhteensovittamaan. Yhteisövero ja nyt tässä
ajateltu malli ovat hyviä, mutta eittämättä tämä enemmänkin palkitsee niitä, voisiko sanoa,
palvelutoimintoja. On hyvä, että palvelutoimintoihin satsataan ja sitä yrittäjyyttä myös
kannustetaan, mutta eittämättä semmoinen stabiilissa tilassa oleva yritys, jolla ei ole taval-
laan kasvuhalukkuutta työllistämisen muodossa, saa nyt kaikkein makeimmat mansikat.
Enkä haluaisi tässä keskustelussa ottaa apteekkareita keskiöön, mutta kun se on täällä esil-
le tuotu, niin juuri sellaisessa tilanteessa, missä tietty palvelu on lainsäädännöllä turvattu ja
sitä kautta oleva yrittäjyys on aika rajattua — sekin pitää huomioida sitten, että on siellä
myös pieniä apteekkareita, jotka pienissä kunnissa eivät ryve rahassa — ei tämä kannusta
millään tavalla kehittämään omia palveluitaan tai palkkaamaan uusia työntekijöitä. Halli-
tuksen esityksessä jaetaan rahaa. Ei yhdessäkään perustelupuheenvuorossa ole hallituksen
puolelta pystytty sanomaan, montako uutta teollista työpaikkaa tämä esitys luo Suomeen,
paljonko se luo uutta työllisyyttä. Ei juuri niissä pienissä yrityksissä, jotka lähtevät toimin-
taansa kehittämään, tällä mitään apuportaita anneta kasvuun. Tällä palkitaan niitä yrityk-
siä, joittenka toimet tällä hetkellä ovat voitokkaita. Hallituksen hyvä tahto valuu vain raha-
rikkaiden yritysten rahapussiin.

23.43 Timo Harakka sd: Arvoisa puhemies! Tätä esitystä ei ole suotta sanottu apteekka-
rivähennykseksi. Apteekkarit ovat tässä esimerkkinä — vaikka ovat kelpoväkeä, kunnon
väkeä — vain ja ainoastaan siitä syystä, että he ovat lain mukaan henkilöyrittäjiä. Heistä on
olemassa tilastot, ja Suomen Apteekkariliitto on voinut kertoa, että keskimääräisillä ap-
8



Pöytäkirjan asiakohta PTK 126/2016 vp
teekkarin tuloilla hyöty, käteenjäävä tulo, on 5 700 euroa ensi vuonna, sitä seuraavana
vuonna, sitä seuraavana vuonna ja tästä eteenpäin. Samanlaisia etuja nauttivat henkilöyh-
tiömuodossa toimivat yksityislääkärit, asianajajat ja muut, jotka saavat nämä 75 miljoonaa
eli suurimman osan tästä koko niin sanotusta yrittäjävähennyksestä. Tämä ei varmaankaan
ollut lainsäätäjän tarkoitus, antaa apteekkareille tällaista lahjaa, totesi valiokunnan kuule-
ma asiantuntija. On vähän jäänyt epäselväksi — varsinkin kun perussuomalaiset ovat tässä
nyt osoittautuneet apteekkareiden, noiden joka kunnan verotilastojen ykkösnimien, suu-
rimmiksi ystäviksi — oliko se ehkä sittenkin tarkoitus.

Jos halutaan aidosti auttaa pieniä yrittäjiä, niin silloin kannattaa jatkaa sitä työtä, jonka
valtiovarainministeri Antti Rinne teki nostaessaan alvin alarajan 8 500 eurosta 10 000 eu-
roon. Tästä Valtion taloudellinen tutkimuskeskus teki tutkimuksen ja totesi, että tämä oli
hyvä, oikeansuuntainen toimi, ja siksi on syytä nyt EU:n kanssa neuvotella siitä, että koro-
tettaisiin tätä alarajaa 30 000 euroon, jotta mahdollistettaisiin pienyritystoiminta ja yksin-
yrittäjien parempi toimeentulo. Myöskin Suomen Yrittäjät on kääntänyt kelkkansa tässä
asiassa: he vastustivat aikaisemmin tätä verisesti ja nyt ovat sitä mieltä, että tämä on oi-
keansuuntainen toimi. Olen todella tyytyväinen siitä, että hekin ovat tulleet tässä sosialide-
mokraattien linjoille.

23.45 Sari Essayah kd (vastauspuheenvuoro): Arvoisa rouva puhemies! Silloin kun Ant-
ti Rinne oli valtiovarainministerinä ja itse istuin vielä tuolla Euroopan parlamentissa, yri-
tin selvittää, olisikohan tuo mahdollista, että Suomessa voitaisiin tätä alvin alarajaa nostaa
yli tuon 10 000 euron, mikä meillä on tuossa liittymissopimuksessa neuvoteltu, ja kyllä se
koko lailla mahdotonta on, koska se tarkoittaisi sitä, että neuvostossa kaikkien muitten jä-
senmaitten pitäisi hyväksyä tämä muutos. Se olisi erittäin tarpeellinen, ja on kummallinen
tilanne EU:n sisällä, kun siellä ovat nämä niin sanotut vanhat jäsenmaat, esimerkiksi Iso-
Britannia, jolla tämä vähäisen toiminnan alvin alaraja huitelee jossakin 90 000 eurossa —
he tosin ovat lähtemässä nyt unionista, mutta joka tapauksessa aika hyvän edun aikanaan it-
selleen neuvottelivat. Ranska pyörii jossakin 70 000 eurossa. Että kyllähän neuvostossa pi-
täisi nyt tehdä jonkunlainen yhteinen päätös siitä. Eihän se voi niin olla, että se, missä vai-
heessa olet liittynyt unioniin, määrittää tämän vähäisen toiminnan alvin alarajan. Tämä on
yksi sellainen asia, joka pitäisi jämäkästi nostaa pöydälle siellä.

Puhemies Maria Lohela:  Myönnän tämän seuraavan vastauspuheenvuoron edustaja Ha-
rakalle, mutta sanon, että tuolla puhujalistalla on niin vähän puhujia, että ne, jotka haluavat
käyttää puheenvuoron, varaavat sen sieltä sitten. — Mutta nyt edustaja Harakka.

23.46 Timo Harakka sd (vastauspuheenvuoro):  Arvoisa rouva puhemies! Täsmällisesti
tähän pieneen detaljiin, tosi merkittävään yksityiskohtaan, jonka edustaja Essayah tässä
nosti esille: Kuten tässä makeisverokeskustelussa nähtiin ja ollaan nähty muutamassa
muussakin kohtaa, tämä hallitus ei kovin pontevasti pyri neuvottelemaan Suomen etujen
mukaisia ratkaisuja Euroopan unionissa. Siksi ehdotammekin, että hallitus aloittaisi nämä
poikkeuslupaneuvottelut, kun tiettävästi samaan aikaan Virossa on meneillään juuri tämä
prosessi, että he ovat nostamassa sitä omaa alvin alarajaansa 40 000:een. Jos virolaiset nyt
tohtivat käydä Brysselin kanssa näitä keskusteluita juuri samoin perustein kuin edustaja
Essayah, että vanhoilla jäsenmailla on aivan toisensuuntaiset edut kuin mitä nuoremmat jä-
senmaat ovat voineet hyödyntää, niin kyllä meidän täytyy olla tomerana sinne suuntaan.
9



Pöytäkirjan asiakohta PTK 126/2016 vp
Tässä kohtaa hallituksen, josta on kuulunut paljon ymmärrystä tälle meidän aloitteellem-
me, tulisi nyt toimia.

23.47 Markku Pakkanen kesk: Arvoisa herra puhemies! Kiitos edustaja Essayahille täs-
tä hyvin selventävästä kommentista liittyen tähän alv:n nostoon. Niin kuin olemme tässä il-
lan mittaan moneen kertaan huomanneet, kyllä hallitus voisi toimia aika ripeästi, mutta kun
meillä on tämä ystävämme EU, jonka kanssa meidän pitää kuitenkin yhteisillä pelisään-
nöillä esiintyä. 

Kiitos etukäteen jo edustaja Myllykoskelle tästä joululahjasta, jonka tulen saamaan. Esi-
tän nyt kuitenkin kysymyksen: Kun teidän esityksenne on, että ensimmäisen vieraan työn-
tekijän palkkaamisesta tuplavähennysoikeus työntekijän palkkaamisen sivukuluista, niin
mitä se tarkoittaa silloin kun suutari on tuossa Helsingissä töissä ja se palkkaa siihen en-
simmäisen työntekijän? Suutarin palkka varmaan on siinä 13—15 euron paikkeilla, niin
kerro minulle, miten se homma sitten käytännössä menee, että sen kannattaa palkata siihen
se ensimmäinen vieras työntekijä. Tuplavähennysoikeus työntekijän palkkaamisen sivuku-
luista, niin kuin teidän esityksenne kuuluu kohta — ilmeisesti kuuluu, vai sisältyykö tämä
siihen joululahjaan?

23.48 Jari Myllykoski vas: Arvoisa herra puhemies! Meinasin muusta puhua, mutta ihan
lyhyesti: Nimenomaan se esitykseni problematiikka liittyy siihen, että ollaan yhtiömuo-
dossa ja tuloksesta voidaan vähentää, mikä tarkoittaa, että tämä suutariliike voi vähemmäl-
lä riskillä palkata vieraan työntekijän, kun tietää, että hänen palkkauskustannuksistaan jää
tämä ja tämä osuus pois. Mutta se tarkoittaa, että sen suutariyrityksen pitää olla kasvuky-
kyinen ja halukas ottamaan se ensimmäinen vieras työntekijä. Tämä ei tarkoita, että tarvit-
see olla yhden henkilön yritys, vaan tämä voi olla perheyritys, joka työskentelee ja tarjoaa
suutari- ja kenkäpalveluita, mutta se on ensimmäinen vieras työntekijä, jolloin sitä omaa
työvoimaa voi olla perheen sisällä enemmän ja jolloin sitten tavallaan nämä liiketoiminta-
mahdollisuudet ja tuloksentekokyvykkyys ovat jo, mutta pohditaan, että otammeko ensim-
mäisen vieraan, jolloin yrittäjäriski vähenee siltä osin, että jos rekrytointi onnistuu ja saa-
daan hyvä työntekijä, joka tekee tulosta, niin hänen palkkakustannuksistaan sivukulut voi-
daan poistaa kokonaisuudessaan. 

Täytyy kiittää tässä edustaja Essayah’a hyvästä puheenvuorosta, mutta syyttelemättä
tätä hallitusta tai edellistä hallitusta tai sitä edellistä hallitusta, täytyy sanoa, että kyllä tämä
tilanne on vähän semmoinen, että me voisimme tehdä semmoisen reality-tv-sarjan "Mitä
me puusilmät" tästä, kuinka me olemme antautuneet EU:n erilaisten määräysten vietäväk-
si. Siellä on puhemies Pekkarinen, (Puhemies koputtaa) jonka kirjoitusta siitä, mitenkä
kummallisessa tilanteessa olemme vaikkapa nielujen osalta, juuri kehuin, ja tässä sitä on-
kin nieltävää. 

Ensimmäinen varapuhemies Mauri Pekkarinen: Edustajan hyvästä puheenvuorosta
huolimatta aika on mennyt.

23.51 Sari Essayah kd: Arvoisa herra puhemies! Todellakin tämä vähäisen toiminnan ar-
vonlisäveroraja on kyllä yksi sellainen asia, että jos tätä saataisiin harmonisoitua EU-tasol-
la, niin tämä varmasti lisäisi sellaista jäsenmaitten välistä luottamusta. Kyllä täällä on kum-
mallisia jäänteitä ikään kuin siitä, että niillä jäsenmailla, jotka ovat aiemmin tulleet
10



Pöytäkirjan asiakohta PTK 126/2016 vp
EU:hun, on sitten joitakin erityisiä etuja siitä hyvästä, ja sitten myöhemmin mukaan tulleet
ovat vähän niin kuin lapsipuolen asemassa. Että kyllä tämä olisi yksi sellainen askel, joka
varmasti olisi sellainen, joka lisäisi maitten välistä luottamusta toisiinsa. Ja toisaalta kun
miettii sitä, että tavara liikkuu rajan yli maasta toiseen, niin onhan se aika käsittämätöntä,
että sitten vähäistä toimintaa voidaan harjoittaa eri maissa erilaisilla pelisäännöillä. 

Ylipäätänsä tästä arvonlisäverosta täytyy todeta, että nimenomaan monet käsityövaltai-
set yritykset kokevat, että se on vain ylimääräinen lisävero, kun ei ole oikeastaan sen tyyp-
pisiä tuotteita, että niissä käytetyistä materiaaleista voisi tehdä suuria vähennyksiä, jolloin
enimmäkseen se niin sanottu arvonlisä on juuri sitä työtä, mikä panostetaan siihen tuottee-
seen. Siinä mielessä käsityövaltaiset yrittäjät kokevat tämän arvonlisäverokohtelun jo
muutoinkin hyvin raskaana. 

Tämä olisi erinomainen tapa auttaa tämän tyyppisten pienien yritysten, jotka toimivat
varmaan monet sitten juuri toiminiminä ja henkilöyrityksinä, tilannetta. Siinä mielessä täs-
sä kyllä sanoisin, että kannattaisi lähteä hallituksen ja opposition yhdessä tätä asiaa selvit-
tämään EU-tasolla. Oli hyvä kuulla täällä, että Viro on todellakin lähtenyt jo omalta koh-
daltaan asiaa oikaisemaan. Nyt vain Suomessakin siviilirohkeutta peliin ja tätä asiaa selvit-
tämään neuvostotasolla. Onhan tämä nyt kumma, jos tätä ei voida viedä eteenpäin. Var-
masti monet, monet muutkin jäsenmaat kokevat tämän tilanteen hyvin epäreiluksi. 

23.53 Sami Savio ps: Arvoisa puhemies! Edustaja Harakka kysyi ehkä hiukan provosoi-
vastikin — en tiedä, oliko se hänen tarkoituksensa, mutta saattoi olla — onko perussuoma-
laisten tarkoituksena ollut ajaa tiettyjen suurituloisten yrittäjäryhmien etua tämän yrittäjä-
vähennyksen kautta. No, vastaan nyt ainakin henkilökohtaisena kantanani, että tämä ei ole
todellakaan ollut perussuomalaisten tarkoitus, vaan ajatuksena on ehdottomasti ollut pa-
rantaa koko yrittäjäkentän etua työllisyystilanteen yleiseksi parantamiseksi.

Arvoisa puhemies! Mitään alaa erityisesti esille nostamatta, vaikka se on saattanut tässä
keskustelussa jo muiden edustajien toimesta tullakin esille: mikäli havaitaan ja koetaan toi-
mivan markkinatalouden kannalta ongelmalliseksi se, ettei jollain tietyllä alalla tai joilla-
kin tietyillä aloilla markkinaehtoinen kilpailu toimi, niin ainakin mielestäni paras vaihto-
ehto tilanteen korjaamiseksi on se, että tarkastellaan kyseisellä alalla kilpailua mahdolli-
sesti rajoittavaa lainsäädäntöä ja sitä tarvittaessa myös korjataan. Sitä vastoin pitäisin var-
sin ongelmallisena sellaista, että verotukseen luotaisiin poikkeuksia vain tiettyjä aloja sil-
mällä pitäen tai vaihtoehtoisesti pelättäisiin jättää hyviä uudistuksia kokonaan tekemättä.

23.54 Timo Harakka sd: Arvoisa puhemies! En tiedä, olenko huojentunut edustaja Sa-
vion kertomasta, että ei ollut tarkoitus suosia apteekkareita, yksityislääkäreitä ja asianaja-
jia, niin vain kävi. Tässä on kuitenkin monta kuukautta ollut tiedossa tämä eduskunnan tie-
topalvelun laskelma ja myöskin hallituksen esityksen kertomus siitä, että suurin osa tästä
yrittäjävähennyksestä kohdistuu aivan muille tahoille kuin mitä hallitus varmaankin ihan
hyvässä tarkoituksessa halusi suosia, jolloin olen ihmeissäni siitä, että tätä ei ole haluttu
korjata vaan tämä halutaan viedä tällaisenaan läpi. Ja kyllä tiedän tähän syynkin, jonka
myöskin valiokunnan kuulema asiantuntija aika raadollisesti esitti: tarkoitus on suosia
eräitä eturyhmiä ja erityisesti sitä, että Suomen Yrittäjienkin täytyy saada tässä nyt joitain
tavoitteitaan läpi, kun se ei kiky-sopimuksessa erityisen hyvin menestynyt.

Arvoisa puhemies! Haluaisin vielä nostaa yhden erityiskysymyksen, joka entisestään
vääristää verojärjestelmää ja joka olisi valiokunnan mietinnössäkin tullut ottaa huomioon.
11



Pöytäkirjan asiakohta PTK 126/2016 vp
Se on nimittäin se, että tämä lakiesitys pitää metsätaloutta virheellisesti yritystoimintana,
vaikka metsätulo on pääomatuloa eikä yrittäjätuloa. Sitä pitäisi siis rinnastaa sijoitustoi-
mintaan. On erittäin ongelmallista, että omaisuustuloa kohdellaan yrittäjätulon kaltaisesti,
vaikka toiminnan luonne, tulonmuodostus ja verotus poikkeavat toisistaan. Näin ollen met-
sätuloon ei tulisi kohdistaa yrittäjävähennystä. Sen lisäksi meillä on vielä tämä metsälah-
javähennys — toinen näistä kolmesta iloisesta rosvosta — joka erityisesti suosii metsän-
omistamista. Metsätulo, puun myyntitulo, on pääomatuloa, jossa tappioita ja kuluja ei koh-
denneta erikseen tulolajiin vaan ne voidaan vähentää muista pääomatuloista. Eli tämä mie-
tinnön perustelu, että yrittäjävähennys tehdään myös metsänomistajille, on täysin kestämä-
tön.

23.56 Krista Kiuru sd: Arvoisa puhemies! Nyt kun päästiin keskustelemaan näistä sosia-
lidemokraattien vaihtoehdoista, on hyvä todeta vielä kerran, että yrityksen arvonlisävero-
velvollisuuden alarajan korottaminen nykyisestä 10 000 eurosta 30 000:een ei ole mikään
kauaskantoinen unelma, siintävä mahdottomuus, vaan kyllä kysymys on siitä, että jo aikai-
semmin, kun viime hallituskaudella tätä alvin alarajaa korotettiin, siltä osin on jo silloin
käynnistynyt poliittinen keskustelu. Jota muuten tukivat perussuomalaiset. En tiedä muis-
tavatko silloiset aikalaiset, että Timo Soini sanoi ennen eduskuntavaaleja, 3.3.2015 Kaup-
palehdessä, että arvonlisäverovelvollisuuden alarajan korotus on seuraavan hallituksen tär-
kein verouudistus. (Timo Harakka: Tärkein!) Näin se internetti kertoo meille, mitä tämä
hallitus jättää tekemättä. (Timo Harakka: Tärkein!) 

Perussuomalaisten vaalipuheista voidaan olla näin jälkikäteen monta mieltä — niin pal-
jon on petettyjä lupauksia kuin on ollut puhujiakin — mutta minä pidän tätä erittäin mer-
kittävänä asiana pienyrittäjyyden, erityisesti yksinyrittäjyyden, kannalta. Jos tähän Viro-
kin pystyy, niin kysyn teiltä: miksi me suomalaiset sallisimme sen, että muilla EU-mailla
asiat ovat tässäkin suhteessa paremmin? Eikö ole erikoista, että melkein kaikilla EU-mail-
la on Suomea korkeampi alaraja, Isossa-Britanniassa korkein, joka on jopa 95 000 euroa?
Ja kyllä Viron 16 000 euron rajan korotus, kun he lähtevät kolminkertaisellakin korotuk-
sella liikkeelle ja neuvottelemaan, jo kertoo siitä, minkälainen porukka tämä suomalaisten
porukka on, jos me emme tätä asiaa rupea ajamaan EU:ssa, (Puhemies koputtaa) varsinkin
kun digialvi saatiin lopulta komissionkin jakeluun.

23.58 Jari Myllykoski vas: Arvoisa herra puhemies! Olkoon tämä nyt vaikka puolustus-
puheenvuoro sille, että meillä on tässä maassa hyvä ja turvattu lääkehuolto. En halua taval-
laan yhtyä siihen kuoroon, että hallituksen tekemällä päätöksellä syyllistämme yhden mei-
dän kansanterveyden kannalta tärkeän palvelumuodon sille alttarille, että raatelemme sen
järjestelmän, jonka itse olemme luoneet, jonka lainsäädäntöä itse hallinnoimme ja joka on
tarkkaan säädeltyä.

En halua niiden apteekkareiden niskaan sitä huomenlahjaa, joka sitten kiroukseksi on
muuttunut tässä keskustelussa, kun puhutaan yritysverotuksesta, joten toivon kyllä todel-
lakin semmoista maltillista lähestymistapaa siihen, kuinka lähdemme uudistamaan sitten
tätä koko järjestelmää. Onko se monopolia, vai onko se niin, että olemme itse lainsäädän-
nöllä luoneet tällaisen mahdollisuuden, että se on olemassa olevaa. Mutta kun me pystym-
me sen täällä muuttamaan, niin tehdään siitä jotakin sellaista, mikä on toimivaa.

Mielestäni olisi tosi tärkeätä, että ei nyt tosiaan syyllistetä niitä ihmisiä, jotka ovat hal-
lituksen toimesta rikastumassa, vaan todetaan, että hallitus on tämän ratkaisun tehnyt, ei se
12



Pöytäkirjan asiakohta PTK 126/2016 vp
Apteekkariliitto taikka ne asianajajat, jotka muuten minun mielestäni ovat kyllä ihan hy-
västikin laitettavissa tässä jossain vaiheessa johonkin toiseen keskusteluyhteyteen kuin ap-
teekkarit — mutta se siitä.

Tässä keskustelussa on tärkeää huomata se, että hallitus ei ole tällä esityksellä edistä-
mässä kasvuyrittäjyyttä ja lisäämässä työpaikkoja.

0.00 Markku Pakkanen kesk: Arvoisa herra puhemies! On syytä muistuttaa, että näiden
eri ammattiryhmien ja yrittäjien joukossa on noin 150 000 suomalaista yrittäjää, joita tämä
asia tavalla tai toisella koskee. Se on totta, että se koskee eri summilla eri yrittäjiä, koska
yrityksillä on erilaisia voittoja ja erilaisia liikevaihtoja, mutta kyllä tässä on tietenkin kyse
kymmenistätuhansista yrittäjistä, ja sen takia minusta tämä on äärimmäisen tärkeä ja hyvä
esitys.

Tämä alvin alarajan nosto vaikka kolmeenkymppiin: no, miksei sitä voisi nostaa vaikka
50 000:een sitten samalla lailla, niin että tulisi 20 000 euroa parempi esitys? Kysynkin sii-
täkin: montako työpaikkaa tulee sitten sinne pienyrittäjälle, kun se alaraja nousee kympis-
tä kolmeenkymppiin? Kertokaa minulle työpaikkojen lukumäärä. Edustaja Myllykoski
kertoi, että vasemmistoliiton palkkakuluvähennys tuo 10 000 työpaikkaa, kun perheyrittä-
jä työllistää sen ensimmäisen vieraan. Aivan varma vastaus on, että näin ei tapahdu. Suo-
mesta ei löydy 10 000:ta perheyritystä, jotka pystyisivät sen ensimmäisen vieraan palkkaa-
maan tällaisilla ehdoilla. Mutta varmaan edustaja Kiuru tai Harakka kertoo minulle, mon-
tako työpaikkaa tulee tällä alvin alarajan nostolla 10 000:sta 30 000:een.

0.02 Sami Savio ps: Arvoisa puhemies! Tässä tätä yrittäjävähennystä on nyt puitu täällä
jo usean käsittelyn ajan, ja luulisi, että mitään uutta ei enää näissä keskusteluissa ole tullut
ilmi pitkään aikaan eikä varmaan enää tulekaan, mutta käytän silti vielä yhden puheenvuo-
ron.

Edustaja Harakka totesi minun maininneen jokseenkin siten, ettei perussuomalaisten
tarkoituksena ollut kohdentaa merkittävää veronalennusta suurituloisille yrittäjille mutta
niin vain kävi. No, tämä loppu "niin vain kävi" oli hänen oma lisäyksensä, ei minun omaa
lausuntoani. En tiedä, miten Harakka sen sitaatin tarkoitti, mutta merkittäköön tämä nyt
vielä varmuuden vuoksi pöytäkirjaan.

Edustaja Pakkanen totesi äsken jokseenkin niin, että tämä lakimuutos tuo nyt sitten tie-
tysti suurituloisimmille yrittäjille suurimman euromääräisen edun, ja näinhän tämä asia tie-
tysti on, mutta kun tämä järjestelmä yritetään mahdollisimman selkeäksi tehdä, niin se on
tietysti luonnollinen seuraus tästä asiasta. Näin siinä käy.

Puhemies! Vielä haluaisin palata tähän arvonlisäverotuksen alarajan nostoon, jota sosia-
lidemokraatit nyt vaativat tältä hallitukselta. Viime vaalikaudellahan arvonlisäverovelvol-
lisuuden alarajaa tosiaan nostettiin sosialidemokraattisen valtiovarainministerin ollessa
vallassa. Silloin se nostettiin 8 500 eurosta 10 000 euroon. Nyt sosialidemokraatit vaati-
vat, että hallitus käynnistää neuvottelut komission kanssa rajan nostamiseksi 30 000 eu-
roon. No, tavoite on hyvä. Se ei ole tietenkään yksinkertainen toteuttaa, koska se ei ole
Suomen kansallisesti päätettävissä. Kysyisinkin vielä esimerkiksi edustaja Harakalta: mik-
si hallitus ei viime kaudella nostanut tätä alarajaa 30 000 euroon, kun teillä oli valtiovarain-
ministerin salkku, jos te tämän olisitte kokeneet jo silloin hyvänä uudistuksena?
13



Pöytäkirjan asiakohta PTK 126/2016 vp
0.04 Timo Harakka sd: Arvoisa puhemies! Sen verran oikaisen, että neuvottelua ei käy-
dä pelkästään komission kanssa vaan myös jäsenmaiden hallitusten muodostaman neuvos-
ton kanssa, kuten edustaja Essayah tuossa totesi, ja se luonnollisesti tätä hiukan mutkistaa.

Vastaus edustaja Savion kysymykseen on yksinkertaisesti se, että kannattaa seurata teh-
tyjen reformien vaikutuksia ennen kuin mennään pidemmälle niistä. Kun tämä oli toteutet-
tavissa siis jo sallitun rajan puitteissa, niin Valtion taloudellinen tutkimuskeskus tutki sen,
koska on esitetty myös paljon epäilyksiä siitä, onko tämä alvin alarajan nosto hyvä asia,
johtaako se kilpailuvääristymiin, pakottaako se pitämään liikevaihdon alle sen alarajan ja
niin edelleen, ja hiukan yllättävästi — ja varmasti esimerkiksi Suomen Yrittäjiä yllättäväs-
ti — ilmeni, että itse asiassa tämä nykyinen alhainen alaraja estää yritysten kasvua, ja se
suositteli, niin suoraan kuin nyt tutkimuslaitos voi suositella, harkittavaksi sen nostoa, ja
tämä sai myös Suomen Yrittäjät muuttamaan mielipidettänsä.

Samoin Yrittäjänaiset itse asiassa — edustaja Pakkanen — on esittänyt tätä 50 000:een
nostamista ihan samoin perustein, eli että se mahdollistaisi työvoimavaltaisten yritysten
kasvun. He mainitsevat erityisesti palvelusektorin ja digiosaamisen tässä. Heilläkään ei
tässä nyt mitään suoranaisia lukuja ole, mutta kyllä ainakin he, puheenjohtaja Seija Estlan-
der ja toimitusjohtaja Marju Silander, ainakin näyttävät luottavan siihen, että kasvu ja työl-
lisyys merkittävästi tässä kohenisivat. Ja ennen kaikkea tässä on se, että näitten kaikkein
pienimpien yritysten kasvun esteet poistuisivat, koska ne voisivat kasvaa tuohon ylem-
pään alarajaan asti täysin kevein hallinnollisin rakentein.

0.06 Sari Essayah kd: Arvoisa puhemies! Aivan juuri niin kuin edustaja Harakka tuossa
totesi, tämä 10 000 euroa oli se maksimi, mikä oli sovittu silloin Suomen liittyessä unio-
niin, ja 8 500:sta pystyttiin siihen 10 000:een liikahtamaan ilman, että siitä tarvitsi lähteä
käymään sitten neuvotteluja muiden jäsenmaiden kanssa neuvoston puolella. Ja varmasti
viime kaudella tehtiin se, mikä sillä hetkellä oli mahdollista.

Mutta niin kuin täällä todettiin, Suomen Yrittäjät on tässä asiassa muuttanut kantaansa.
Heillä oli tosiaan tämmöinen kilpailuvääristymän pelko, ja siinä mielessä he katsoivat, että
tämä raja asettaa aina sitten jotkut yritykset epäedullisempaan asemaan. Mutta on todella
juuri näin, niin kuin edustaja Harakka totesi, että nimenomaan siitä 8 500:sta tuli juuri sel-
lainen kasvun pysäyttäjä, koska monet yritykset katsovat, että he eivät halua sitä lisäsään-
telyä, sitä lisäbyrokratiaa, he eivät halua rekisteröityä arvonlisäverovelvollisiksi, he eivät
halua lähteä muuttamaan laskujansa ja koko järjestelmää, ja siinä mielessä siitä tuli kyllä
hyvin, hyvin "tehokas" kasvun pysäyttäjä. Ja nyt tavallaan tämä 10 000 on taas sitten vas-
taavantyyppinen raja. Hyvin ymmärtää, että se on äärimmäisen vähäistä toimintaa, silloin
kun puhutaan 8 500 tai 10 000 eurosta, ja todellakin sen tuplaaminen tai triplaaminen tai
vaikka viisinkertaistaminen, niin kuin Yrittäjänaiset on esittänyt, olisi kyllä ehdottoman
paikallaan.

Ja tässä on erityisesti vielä tämä oikeudenmukaisuusnäkökulma: On tämä nyt kummal-
lista, että kun tämä arvonlisävero on nimenomaan juuri tätä arvonlisää verottava vero ja sit-
ten kuitenkin yritykset toimivat eri maissa ja tavarat liikkuvat rajojen yli, niin kyllähän tä-
hän nyt joku roti pitäisi saada, että samalta viivalta lähdetään liikenteeseen.

0.08 Sari Tanus kd: Arvoisa puhemies! Täällä kun Yrittäjänaiset mainittiin, niin painoin
sitten vielä puhepyyntönappia myös sen vuoksi, että Yrittäjänaiset todella on puhunut tästä
50 000:sta. Siellä on paljon näitä yksin—kaksinyrittäjiä ja pieniä yrittäjiä, jotka näkevät,
14



Pöytäkirjan asiakohta PTK 126/2016 vp
että se todella toisi buustia ja helpotusta tilanteeseen. Täytyy sanoa, että ihmettelen, miten-
kä silloin kun Suomen EU-jäsenyyttä on neuvoteltu, on alun alkaen sovittu tämmöinen
10 000:n alvivelvollisuuden yläraja, kun silloin on jo tiedetty, (Jari Myllykoski: Kuunnel-
tiin herkällä korvalla Suomen Yrittäjiä!) että siellä on jäsenmaissa ollut ihan erityyppisiä
rajoja, ja siinä mielessä tuntuu kyllä, että onko ollut vähän liian pehmeitä neuvottelijoita tai
mikä tilanne. No, se on ollutta ja mennyttä, sitä ei kannata haikailla taaksepäin, koska tässä
jamassa ollaan nyt. 

Mutta niin kuin tässä on useammissa puheenvuoroissa jo peräänkuulutettu, niin todella
toivoisin, että tähän epäkohtaan Suomi tarttuisi rivakasti ja napakasti ja pyrkisi neuvotte-
lemaan. Kaiken järjen mukaan olisi normaalia, että EU:n eri jäsenmailla olisi samantyyp-
pisiä tai ainakin hyvin paljon lähempänä toisiaan olevia raja-arvoja myös tässä arvonlisä-
verovelvollisuudessa. Peräänkuulutamme nyt tästä salista tietysti sitten hallituksen edusta-
jille ja neuvotteluihin EU:hun, että saadaan paljon korkeammalle se raja.

0.09 Timo Harakka sd (vastauspuheenvuoro): Arvoisa puhemies! Käsittääkseni on näin,
että tämä arvonlisäverovapautus ei ole tämä pohjoismainen perinteinen malli eli se ei ole
esimerkiksi Ruotsissa tai Tanskassa kovinkaan korkealla. Ja kun puhutaan yli 20 vuoden
takaisista tapahtumista, niin silloin varmaankaan tämä ei ole ollut sitä myöskään suomalai-
silla. Kuten muistamme, maatalousneuvottelut olivat se asia, joka vei EU-jäsenneuvotte-
luista, sanoisinko, (Jari Myllykoski: Nekin meni munille!) 90 prosenttia ajasta. 

Mutta tämä on korjattavissa. Kaikki on korjattavissa. EU on korjattavissa, ja meidän vel-
vollisuutemme on korjata EU. Jotain peräähän tietenkin tuossa edustaja Myllykosken hei-
tossa oli, että kuunneltiin Suomen Yrittäjiä, joka silloin oli asiassa väärää mieltä. Ikävää-
hän on totta kai se, että yhden etujärjestön asiaa ajetaan, mitä varten on valjastettu tämä 123
miljoonan tuuleen hukkaanheittokin.

Keskustelu päättyi ja asian käsittely keskeytettiin.
15


