















































DEM84C3.tmp.xml


Pöytäkirjan asiakohta PTK 159/2018 vp
Pöytäkirjan asiakohta 

PTK 159/2018 vp

Täysistunto

Torstai 14.2.2019 klo 16.05—22.05

4. Hallituksen esitys eduskunnalle laeiksi avioliittolain 4 ja 109 §:n sekä lapsen huollosta ja 
tapaamisoikeudesta annetun lain 3 §:n muuttamisesta

Hallituksen esitys HE 211/2018 vp
Lakialoite LA 8/2015 vp
Valiokunnan mietintö LaVM 17/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on lakivaliokunnan mietintö LaVM 17/2018
vp. Nyt päätetään lakiehdotusten sisällöstä.

Keskustelu

18.05 Mia Laiho kok: Arvoisa puhemies! Suomessa lainsäädäntö mahdollistaa nykyisin
avioliiton solmimisen alaikäisen kanssa poikkeusluvalla. Tämä on hyvin erikoista ja histo-
riallinen jäänne, koska lapsen edun pitäisi aina olla keskiössä. Sen takia tätä historiallista
käytäntöä onkin tarpeen uudelleen arvioida, ja olen erittäin iloinen, että ministeri Häkkä-
nen on tuonut tämän lakiesityksen tänne eduskuntaan. 

Lapsen etu toteutuu parhaiten, kun hän voi solmia avioliiton vasta täysi-ikäisenä ja
omasta tahdostaan. Edes kulttuuriset tai uskonnolliset syyt eivät ole tarpeeksi päteviä syitä
sallia poikkeuslupamenettelyä. Yhteiskunta on myös vuosien saatossa muuttunut, ja esi-
merkiksi alaikäisen raskaus ei tarkoita enää sitä, että toimeentulon turvaamiseksi tulisi
nuoren avioitua tai ettei olisi hyväksyttävää saada lasta ilman avioliittoa. 

Poikkeuslupakäytännöstä luopuminen selkiyttäisi lainsäädäntöämme, kun kaikkia lap-
sia kohdeltaisiin samalla tavalla. Käytäntö nykyisin on ristiriidassa myös YK:n suositus-
ten kanssa, ja se ei ole lapsen edun mukainen. Poikkeusmenettelystä on luovuttu tai ollaan
luopumassa myös Pohjoismaissa. Luopumisella olisi myös selvä signaali kansainväliselle
kentälle, joka vahvistaisi asemaamme ja mainettamme ulkomailla tyttöjen ja lasten oikeuk-
sien puolustajana. Aikuisten ja yhteiskunnan pitää kaikessa päätöksenteossa ajatella lap-
sen etua, ja tämän lain edistäminen ja hyväksyminen on sen mukaista. Annetaan lasten olla
lapsia ja jätetään avioliitto aikuisten väliseksi sopimukseksi.

18.08 Eva Biaudet r: Arvoisa puhemies, ärade talman! Hallituksen esitykseen sisältyvä
ehdotus alle 18-vuotiaiden lasten avioitumisen mahdollistavan avioliittolain säännöksen
kumoamisesta on kauan kaivattu lainmuutos, ja yhdyn tässä edelliseen puhujaan, edustaja
Laihoon. Haluan kuitenkin tässä selittää, miksi huomenna tulen esittämään tähän lisäpykä-
liä, ja itse asiassa ajattelen, että koska tämä on aika monimutkainen asia, on välttämätöntä,
 Tarkistettu
4.0



Pöytäkirjan asiakohta PTK 159/2018 vp
että sen myöskin tässä istuntosalissa nyt sitten kerron. Olen esittänyt vastalauseen, joka ei
liity tähän perusratkaisuun, vaan siihen, että se jää puolitiehen.

Viitaten kansainvälisiin ihmisoikeussopimuksiin sekä itse asiassa kaikkien naisjärjestö-
jen pitkäaikaiseen työhön ja myöskin Naisjärjestöjen Keskusliiton asiantuntijalausuntoon
sekä muidenkin asiantuntijoiden lausuntoihin lakivaliokunnassa yhdyn esityksen lähtö-
kohtaan siitä, että lapsiavioliitto ei koskaan voi olla lapsen edun mukainen ja että lapsiavio-
liiton kieltäminen on päätös, jolla on positiivisia vaikutuksia erityisesti tyttöjen oikeuksien
näkökulmasta. Toki on joitakin alaikäisiä poikiakin, joita tämä koskee. Silloin on tietenkin
heidänkin etunsa, että avioliittoa ei solmita.

Lapsiavioliitot ovat sukupuolittunut ongelma, sillä tytöt ovat voimakkaasti yliedustet-
tuina alaikäisinä avioituneiden joukossa. Avioliiton solmimisen alaikärajan nostaminen 18
vuoteen ehkäisee myös pakkoavioliittojen solmimista. Valtaosa lasten avioitumisen mah-
dollistavista poikkeusluvista on haettu uskonnollisin tai kulttuurisin syin tilanteessa, jossa
tyttö on ollut raskaana. Vaikka lapsiavioliitossa ei joidenkin näkemysten mukaan aina ole
kyse pakkoavioliitosta, on ilmeistä, että erityisesti raskauteen liittyvissä tapauksissa poik-
keuslupahakemusten taustalla saattaa olla suostuttelua ja painostusta, joka liittyy tyttöjen
seksuaalisuuden kontrollointiin.

Päinvastoin kuin ehkä odotettiin ja itse asiassa esityksessä lakivaliokunnalle oli, tämä
esitys ei kuitenkaan sisällä sellaista säädösehdotusta, joka mahdollistaa tämän lain vastai-
sesti solmitun alaikäisen avioliiton purkautumisen tai mitätöimisen, mitä me kaikki odo-
timme. Tämä merkitsee sitä, että tämä alaikäinen puoliso voi vain avioeron kautta irtautua
väärin solmitusta avioliitosta ja että tällöin myös väestörekisterin eronnut-statuksen mer-
kintä tallennetaan asiakirjoihin. Kun tarkastelee tilannetta ihmisoikeusnäkökulmasta, on
kohtuutonta asettaa alaikäinen, niin sanotun haitallisen perinteen kohteeksi joutunut lapsi
asemaan, jossa hän joutuu vaatimaan avioeroa irtautuakseen tällaisesta lapsiavioliitosta.

Asiantuntijakuulemisessa on tullut ilmi, että naisliike kannattaa laajasti, siis yli puolue-
rajojen, pakkoavioliittojen kriminalisoimista mutta samalla myös niiden mitätöinnin mah-
dollistamista, ja tähän velvoittaa myös Euroopan neuvoston yleissopimus naisiin kohdis-
tuvan väkivallan ja perheväkivallan ehkäisemisestä ja torjumisesta — niin kutsuttu Istan-
bulin sopimus — ja sen artiklat 32 ja 37.

Mitätöinnin hakeminen on tehtävä helpoksi ja maksuttomaksi, ja mitätöinnin mahdolli-
suudesta ja sen oikeusvaikutuksista on tiedotettava asianmukaisesti siten, että tieto saavut-
taa asianosaiset. Mitätöinnin oikeudelliset vaikutukset avioliiton osapuoliin ja avioliiton
aikana mahdollisesti syntyneisiin lapsiin tulee myös selvittää, ja on tärkeätä huolehtia sii-
tä, ettei sillä ole kielteisiä oikeudellisia tai taloudellisia vaikutuksia liitossa syntyneisiin
lapsiin tai mitätöintiä hakeneeseen puolisoon.

Näiden perusteella olen itse asiassa lakivaliokunnassa ehdottanut, että tähän olisi lisätty
kaksi erillistä momenttia, joissa nimenomaan mahdollistetaan lapsiavioliiton mitätöinnin
mahdollisuus ja suojellaan mahdollisia lasten tilanteita. Tulen siksi huomenna esittämään
kahta lisämomenttia tähän 4 §:ään. Kuitenkin tietenkin tuen koko tätä perusratkaisua, mut-
ta näen, että se jää puolitiehen näin. Toivon, että saamme siihen tukea.

18.13 Sari Sarkomaa kok: Arvoisa puhemies! On todellakin hyvä, että tämän esityksen
hyväksymisen jälkeen lapsiavioliitot Suomessa ovat vihdoin historiaa. Lasten oikeudet on
asetettu etusijalle, ja kuten tuossa edustaja Biaudet totesi, niin näiden lapsiavioliittojen,
pakkoavioliittojen, mitätöinti ja ne kolme pontta, jotka lakivaliokunta on tähän kirjoitta-
2



Pöytäkirjan asiakohta PTK 159/2018 vp
nut, ovat tärkeitä, ja toivon, että valmistelu niiden osalta tehdään ripeästi, että saamme
myöskin niistä esitykset pian eduskunnalle. Kyllä lasten ja erityisesti tyttöjen oikeuksien
toteutumisen kannalta on todella merkittävä harppaus eteenpäin, että tästä alaikäisten avio-
liittojen solmimisen mahdollistamasta poikkeuslupamenettelystä vihdoin luovutaan. Kii-
tos oikeusministeri Antti Häkkäselle, joka tähän asiaan tarttui. Vihdoin tähän tartuttiin, ja
saamme tämän asian päätökseen. Sivistysvaltiossa on täysin välttämätöntä, että avioliiton
solmimisen edellytyksenä on täysi-ikäisyys.

Mielestäni on merkityksellistä myöskin se, että annamme tämän lain hyväksymisellä
tärkeän kansainvälisen signaalin siitä, että alaikäisenä avioituminen ei ole Suomessa hy-
väksyttävää. Tämän päätöksen ovat jo muut Pohjoismaat aikaisemmin tehneet. Ja kuten
edustaja Laiho täällä totesi, on todella tärkeää, että Suomi tekee kansainvälisillä areenoilla
tinkimättömästi työtä kaikkien tyttöjen ja naisten puolesta. Suomen tavoite on se, että
saamme lopetettua lapsiavioliitot kaikkialla maailmassa, ja kuten tiedämme, maailmanlaa-
juisesti 12 miljoonaa tyttöä vuodessa päätyy naimisiin alle 18-vuotiaana. Kysymys on glo-
baalisti mittavasta ongelmasta. 

Mutta kun oikeusministeriö on näin rivakasti tarttunut tähän asiaan, niin haluan muistut-
taa siitä, että edelleen Suomesta puuttuu erillislaki, joka kieltäisi tyttöjen sukuelinten sil-
pomisen, ja todellakin haluan siitä muistuttaa. Jos tällä eduskuntakaudella ei ehditä, niin
toivon, että meillä on tulevassakin hallituksessa oikeusministeri, joka tarttuu oikeasti nii-
hin ongelmiin, joita tytöt kohtaavat Suomessa ja globaalisti. [Kari Kulmala: Myös poikia
silvotaan!]

18.15 Ilmari Nurminen sd: Arvoisa puhemies! Ensinnäkin pidän tätä perusratkaisua
erinomaisena, ja mielestäni oli hyvä, että koko lakivaliokunta vei tätä yhtenäisenä eteen-
päin ja tunnisti tämän ongelman, ja nyt me olemme löytäneet jo melko hyvän ratkaisun tä-
hän.

Tässä on kyse tietysti ennen kaikkea kansallisesti tärkeästä asiasta, mutta on ennen kaik-
kea tärkeätä myös antaa kansainvälinen signaali meidän arvoista, ja nimenomaan näiden
lapsiavioliittojen kieltäminen on äärettömän tärkeä ja pitkäaikainen tavoite, joka nyt tällä
esityksellä kielletään, ja se on äärettömän hyvä asia.

Paljon on keskusteltu siitä, minkä edustaja Biaudet toi esille, ja koen, että me kaikki
näemme hyvin tärkeänä selvittää tämän mitätöinnin mahdollisuuden, mutta kuitenkin itse
koen, että valmistelua ei ollut riittävästi tehty, ja tämä oli ehkä monimutkaisempi asia kuin
ehkä ennakolta oltiin ajateltu, joten minun mielestäni on tärkeätä, että tähän asiaan on nyt
vahvat ponnet, joissa pohditaan lapsen etua ja sitä, miten nämä puretaan, miten oikeusvai-
kutukset toimivat, ja tähän ryhdytään nyt vahvasti ja nopeasti, ennen kaikkea yhdessä, että
saadaan tämä sitten lopulta viimeisteltyä kokonaisuudessaan. Mutta painotan, että tämä
esitys jo tällaisenaan on äärettömän hyvä ja konkreettinen hyvä ensiaskel tässä asiassa.

18.16 Eero Lehti kok: Arvoisa herra puhemies! Omassa nuoruudessani näin läheltä tä-
mäntapaisista avioliitoista olevia seurausvaikutuksia, ja siksi minun mielestäni tämä la-
kiehdotus on hyvä, hieno asia. Itse en osaa ottaa kantaa tähän avioliiton mitätöintiin. Se
saattaa olla monimutkaisempi juridinen ongelma, mutta olen kannattamassa tätä lakiehdo-
tusta lämpimästi.
3



Pöytäkirjan asiakohta PTK 159/2018 vp
18.17 Pia Kauma kok: Arvoisa puhemies! Myös minä yhdyn edustaja Lehden näkemyk-
seen siitä, että on hyvä, että tätä lakia nyt uudistetaan ja että lainsäädäntö elää ajassa. Ala-
ikäisten avioliitot mahdollistavasta poikkeusmenettelystä nyt luovutaan, ja niinhän on teh-
ty jo Ruotsissa, Norjassa ja Tanskassa, eli seuraamme tässä nyt muiden Pohjoismaiden
mallia. Lasten tulee saada olla lapsia niin pitkään kuin heille se mahdollisuus on suotu.

Kuten tässä aiemmin on tullut selostettua, niin aiemminhan nämä avioliitot ja poikkeus-
tapaukset alaikäisten osalta olivat perusteltuja siksi, että avioliiton ulkopuolella syntyneitä
lapsia ei katsottu hyvällä vaan pikemminkin karsaasti. Nyt tietysti kun maahanmuuton
määrä on lisääntynyt myöskin Suomessa, niin tämä kansainvälinen näkökulma on syytä ot-
taa huomioon, ja meidän on tehtävä kaikkemme, että kaikenlaiset lapsiavioliiton mahdol-
listavat lait kitketään pois myöskin Suomessa. Yksi asia, mitä me lakivaliokunnassa sitten
pohdimme, olivat kylläkin nämä mitätöinnit lapsiavioliittojen osalta, alaikäisten solmi-
mien avioliittojen osalta, jotka esimerkiksi on tehty ulkomailla. Jos he sitten tulevat Suo-
meen ja jos avioliitossa on syntynyt lapsia, mitkä ovat sitten seuraukset, jos tämä avioliitto
mitätöidään taikka puretaan? Siinä mielessä ei ole mitenkään yksiselitteistä, miten tällai-
sessa tilanteessa tulee toimia. Pidän tärkeänä, että oikeusministeriö todellakin seuraa tä-
män lainsäädännön toteutumista käytännössä.

18.18 Eva Biaudet r: Arvoisa puhemies! Tässä ei nyt kuitenkaan ole käsitelty ulkomailla
solmittuja avioliittoja, eikä tämä minun eriävä mielipiteenikään koske niitä, vaan se kos-
kee nimenomaan Suomessa, ihan suomalaisessa yhteisössä, solmittuja avioliittoja ennen
kaikkea. Ja siinä mielessä, vaikka en halua pilata hyvää esitystä, niin kyllä jollain tavalla
tuntuu, että on pakko myös sanoa, että olen aika pettynyt siihen, että tällaisia asioita, joista
on monta vuotta keskusteltu, ei kuitenkaan lähdetä valmistelemaan samalla ripeydellä kuin
ehkä joitakin muita asioita. Varsinkin tuntuu siltä, että tällainen sukupuolisensitiivinen nä-
kökulma lainsäädäntöön ja nimenomaan ehkä myös sitten oikeusministeriön eri alalla ole-
vaan eri lainsäädäntöön on aika heikkoa toistaiseksi. Minä toivon, että tämä on kehitys,
joka on parantunut ja jossa me olemme ottaneet opiksi.

Tämä ei ole niin vaikea asia, että tätä ei olisi voitu valmistella kunnolla. Tämä peruson-
gelma on ollut tiedossa, ja siinä mielessä en kyllä voi kuin hiukan moittia sitä, että oikeus-
ministeriössä ei ole tapahtunut riittävää valmistelua nopeammin. Kuitenkin olen iloinen,
että tämäkin on nyt olemassa ja että tämä menee eteenpäin.

Yleiskeskustelu päättyi ja asian käsittely keskeytettiin.
4


