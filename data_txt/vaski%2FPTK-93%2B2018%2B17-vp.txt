















































DEM1025.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

17. Eduskunnan pankkivaltuuston kertomus 2017
Kertomus K 18/2018 vp
Valiokunnan mietintö TaVM 12/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 17. asia. Kä-
sittelyn pohjana on talousvaliokunnan mietintö TaVM 12/2018 vp. Nyt päätetään eduskun-
nan kannanotosta kertomuksen johdosta.

Keskustelu

20.53 Sami Savio ps: Arvoisa puhemies! Kiinnitän tässä kohdassa huomiota erääseen
merkittävään yksityiskohtaan, nimittäin joihinkin yksityishenkilöiden velkaantumiseen
johtaviin syihin. Tässä talousvaliokunnan mietinnössä on näet täysin aiheellisesti otettu
kantaa pikavippien vaikutukseen kansalaisten talouden hallintaan ja näiden ongelmien kas-
vuun. 

Ylivelkaantuminen on vakava yhteiskunnallinen ja taloudellinen ongelma. Maksuhäi-
riömerkintöjen ja ulosotossa olevien henkilöiden määrä on kasvanut. Nämä talousongel-
mat ovat valitettavan vakavia paitsi monen pienituloisen myös yhä useampien keskitulois-
ten kansalaisten kohdalla. Tämä ei ole tietenkään kenenkään etu, korkeintaan perintäfirmo-
jen.

Arvoisa puhemies! Pikavipeille on säädetty jo aiemmin korkokatto, joka koskee alle
2 000 euron lainoja, mutta pikavippiyhtiöt ovat alkaneet, ikävä kyllä, kiertää tätä korkokat-
toa myöntämällä pääosin sääntelyn ulkopuolelle jääviä yhä suurempia luottoja, ja niissä to-
delliset vuosikorot ovat tietenkin olleet erittäin korkeita. Se on osaltaan pahentanut tätä
mainittua ylivelkaantumisongelmaa. 

Arvoisa puhemies! Oikeusministeri Häkkänen on luvannut julkisuudessa tiukennuksia
kuluttajaluottojen markkinointiin, ja hän on luvannut tuoda eduskuntaan esityksen, jolla
kulutusluottojen korkosääntely laajennettaisiin koskemaan myös yli 2 000 euron luottoja.
Odotankin esitystä tulevaksi pikaisesti eduskunnan käsittelyyn. 

Monelle kuluttajalle aiheutuu ongelmia myös pikavippien aggressiivisesta markkinoin-
nista. Keväällä täällä eduskunnassa käytiin lähetekeskustelu lakialoitteesta, joka koski pi-
kavippien markkinointikieltoa. Sen oli allekirjoittanut pitkälti yli sata kansanedustajaa.

Arvoisa puhemies! Pikavippien markkinointikiellolla voitaisiin vaikuttaa varsinkin he-
räteostona otettuihin pikavippeihin ja siten ennaltaehkäistä monen ihmisen joutumista vel-
kakierteeseen. Sekä pikavippien markkinointikielto että suurten kulutusluottojen korko-
katto saavat toivon mukaan nopeasti lain voiman. Kehotankin hallitusta ryhtymään pikai-
siin toimenpiteisiin kansalaisten ylivelkaantumisen ehkäisemiseksi.
 Hyväksytty
1.0



Pöytäkirjan asiakohta PTK 93/2018 vp
Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 18/2018 vp
johdosta. Asian käsittely päättyi.
2


