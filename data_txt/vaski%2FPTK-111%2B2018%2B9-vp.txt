















































DEM6ABE.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

9. Lakialoite laiksi tuloverolain muuttamisesta 
Lakialoite LA 43/2018 vp Sari Essayah kd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

19.04 Sari Essayah kd (esittelypuheenvuoro): Arvoisa puhemies! Todellakin, niin kuin
lupasin, päiväjärjestyksessä tulee vielä sellaisiakin kohtia, joissa mielellään nähtäisiin, että
verovähennysoikeutta ei vietäisi pois. Lapsivähennys on ollut sellainen, jonka kristillisde-
mokraatit saivat edellisellä hallituskaudella aikaan. Sehän liittyi silloin lapsilisien leik-
kaukseen. Todettiin, että tämä on kohtuutonta pieni- ja keskituloisten perheitten kohdalla,
ja silloin sitten saatiin aikaiseksi tällainen porrastettu lapsivähennys.

Itse asiassa täytyy sanoa, että tämän historia on vieläkin kauempana. Elikkä ensimmäi-
sellä eduskuntakaudellani 2003—2007 taisin siinä 2004 tulla eduskuntaryhmän puheen-
johtajaksi, ja sitten mietittiin, mikä olisi se tapa, millä verotuksellisesti voitaisiin meillä
suomalaisessa yhteiskunnassa olla tukemassa lapsiperheitä. Meille heti tuotiin sitä ajatus-
ta, että Keski-Euroopassa on olemassa niin sanottu perheverotus. Perheverotus sinällänsä
on ajatuksellisesti kohtuullisen hyvä, mutta kun sitä rupeaa miettimään, niin se kyllä aika
lailla suosii sentyyppisiä perheitä, joissa toisella henkilöllä on suuret tulot ja toisella hen-
kilöllä ei ole tuloja laisinkaan, ainakin jos se toteutetaan klassisesti elikkä niin, että jaetaan
tulot kahden henkilön kesken. Sitten toisaalta kun miettii Suomessakin varsin suurta jouk-
koa yksinhuoltajaperheitä, niin siinä mielessä en sille ajatukselle syttynyt vaan lähdin sit-
ten etsimään sitä, mikä voisi olla parempi keino, parempi tapa, ja sitten tuli ajatus siitä, että
se voisi olla jonkunlainen verotuksen vähennys, joka myöskin sitten voitaisiin yhtä lailla
perheen huoltajalukumäärästä riippumattomasti toteuttaa. Silloin sitten valtiovarainminis-
teriöön soitin ja pyysin pientä apua laskelmissa, koska siihen aikaan eduskunnan tietopal-
velu ei vielä tarjonnut niin hyviä palveluita eduskuntaryhmille, ja sieltä sitten kaiken bud-
jettikiireen keskellä ystävällinen virkamies minulle laskelman laittoi. Se oli pitkän aikaa
sillä kaudella esimerkiksi kristillisdemokraattien vaihtoehtobudjetissa esillä.

Nyt sitten tässä tilanteessa, kun hallitus meni ja poisti tämän lapsivähennyksen, olemme
katsoneet, että tällä hallituskaudella ainut ihmisryhmä, jonka verotus on tosiasiallisesti ki-
ristynyt, on nimenomaan lapsiperheet. Se tuntuu hirveän kummalliselta, ja uskallan jopa
ajatella näin positiivisesti, että se ei ole välttämättä ollut edes tarkoituksellista, että nimen-
omaan on haluttu lapsiperheitä tässä kurittaa, koska muutoin on pyritty siihen, että kenen-
 Tarkistettu
4.0



Pöytäkirjan asiakohta PTK 111/2018 vp
kään verotus ei kiristyisi. Tämä on tietysti yleislinjauksena sellainen, jota kristillisdemo-
kraatit myöskin haluavat kannattaa, mutta tämän kohdan, että juuri nimenomaan lapsiper-
heisiin nyt sitten tämä lapsivähennyksen poistaminen osuu, me haluaisimme korjata. Siinä
mielessä me esitämme tässä, että tätä viime kaudella aikaan saatua lapsivähennystä jatket-
taisiin.

Täällä pykälässä on sitten kerrottu se, että vähennyksen määrä on 50 euroa jokaisesta
huollettavasta alaikäisestä lapsesta ja jos verovelvolliseen ei sovelleta tämän lain puolisoi-
ta koskevia säännöksiä eikä hänellä ole puolisoa ulkomailla, vähennys myönnetään kak-
sinkertaisena niiden lasten osalta, joitten ainoa huoltaja hän on. Vähennyksen määrä laske-
taan kuitenkin enintään neljän lapsen perusteella. Silloin voi sanoa, että kun verovelvolli-
sen puhtaan ansiotulon ja puhtaan pääomatulon yhteismäärä ylittää 36 000 euroa, niin vä-
hennyksen määrä pienenee yhdellä prosentilla puhtaan ansiotulon ja puhtaan pääomatulon
yhteismäärän 36 000 euroa ylittävältä osalta. Elikkä suomeksi sanottuna tämä tarkoittaa,
että tämä edelleenkin kohdistuu pieni- ja keskituloisiin perheisiin. Tällä ei ole tarkoitus eri-
tyisesti suosia suurituloisia perheitä vaan nimenomaan pieni- ja keskituloisia.

Täytyy vain toivoa, että tällekin aloitteelle vielä löytyisi ymmärrystä talossa, jotta voi-
taisiin pitää kiinni siitä hallituksen antamasta lupauksesta, että minkään ihmisryhmän ve-
rotus ei tällä hallituskaudella kiristy.

19.08 Sami Savio ps: Arvoisa puhemies! Todettakoon tähän alkuun, että kristillisdemo-
kraatit ovat nyt oikealla asialla ehdottaessaan tämän vuosina 2015—2017 käytössä olleen
lapsivähennyksen palauttamista pieni- ja keskituloisille lapsiperheille, ja itse asiassa myös
perussuomalaisten eduskuntaryhmä on tehnyt tänä syksynä lähes samansisältöisen lakia-
loitteen.

Edustaja Essayah kertoi jo tuossa edellä lapsivähennyksestä ja sen historiasta, mutta to-
dettakoon nyt vielä kertauksena, että lapsivähennys tosiaan otettiin käyttöön vuoden 2015
alussa kompensoimaan Stubbin hallituksen tekemiä melko rajujakin lapsilisäleikkauksia.
Ja viime syksyltä taas muistamme sen, että Sipilän hallitus ei suostunut jatkamaan lapsivä-
hennyksen voimassaoloaikaa tekemistämme esityksistä huolimatta.

Arvoisa puhemies! Lapsiperheitä on kuunneltava, vanhempia on tuettava, ja kaikille
perheille ja erityisesti lapsille on tarjottava hyvän elämän edellytykset, ja on myös vastat-
tava huoleen suomalaisten syntyvyyden rajusta laskusta.

Valitettavasti lapsiperheköyhyys on täyttä todellisuutta Suomessa. Myös perussuoma-
laiset haluavat, että lapsiperheiden hyvinvointiin panostetaan jatkossa huomattavasti aiem-
paa enemmän ja erityisesti pienituloisten lapsiperheiden asemaa parannetaan. Kuten edus-
taja Essayah tässä edellä totesi, lapsivähennys oli aiemmin normaalisti 50 euroa vuodessa
lasta ja huoltajaa kohti tiettyyn tulorajaan asti. Vähennys koski siis pieni- ja keskituloisia
vanhempia, mutta suurituloiset eivät tätä lapsivähennystä saaneet, ja mielestämme tällä
vuosina 2015—2017 olleella käytännöllä voitaisiin jatkaa myös eteenpäin, vaikka tänä
vuonna, vuonna 2018, vähennys ei voimassa ole ollutkaan.

Me perussuomalaiset siis esitämme kristillisdemokraattien tavoin, että lapsivähennys
palautetaan ensi vuoden alussa samalle tasolle kuin se oli vielä vuonna 2017. Ja mainitta-
koon vielä, että lapsivähennys olisi erittäin merkittävä kädenojennus perheille: nelilapsiset
perheet voisivat saada sen myötä jopa 400 euroa puhtaana käteen.
2



Pöytäkirjan asiakohta PTK 111/2018 vp
19.11 Antero Laukkanen kd: Arvoisa herra puhemies! Tätä esitystä voi tavallaan pitää
lapsiperheköyhyyden torjuntaesityksenä. Tällä hetkellä pääkaupunkiseudulla elinkustan-
nusten nousu on niin korkeaa, että palkkojen kehitys ja muiden etuuksien nousukehitys ei-
vät millään tavalla enää vastaa elinkustannusten nousua. Tuolla leipäjonoissa, joissa itse
olen mukana hyvin aktiivisesti — eduskuntakauden aikanakin siellä usein olen jakamassa
ruokaa ja keskustelemassa näiden ihmisten kanssa — on kasvavassa määrin lapsiperheitä,
yksinhuoltajia, joillakin jopa lapset mukana. Toiset tulevat sinne sen tähden, että vaikka
heillä on kaksi työtä, niin heillä on niin pienet tulot, että ne eivät riitä asumiseen, vaan osa
ruuasta täytyy hakea sieltä. Joten näitä taustoja vasten ehdottomasti tälle esitykselle toivoi-
si menestystä, ja siksi pidämme siitä kiinni. Haluamme myös osoittaa sen, että kristillisde-
mokraatit ovat 60 vuotta olleet perhepuolue — ei vain vaalien välillä, vaan me olemme sitä
24/7 ja haluamme sen myös näillä esityksillämme osoittaa.

Kohtuuhintaista asuinrakentamista ei ole näköpiirissä, ei missään kasvukeskuksessa,
vaan joka ainoa asunto, joka rakennetaan, oli se sitten MAL-sopimuksen kautta tapahtuvaa
asuntorakentamista tai muuta, on entistä asuinrakentamista kalliimpaa, myös vuokra-asun-
not, ja tämä on meille ongelma. Tällä hetkellä tämä MAL-yhteistyö tuottaa sen, että suuret
kaupungit saavat liikenneratkaisuihinsa rahaa, mutta asuntojen hintoja se ei laske, ei vielä
50 vuoteen.

19.13 Sari Essayah kd: Arvoisa puhemies! Tuossa muistui mieleeni, kun kerrattiin Stub-
bin hallituskauden viime hetkiä elikkä niitä leikkauksia, mitä silloin tehtiin, ja haluan vielä
muistuttaa siitä, että nimenomaan tämä lapsivähennyksen aikaansaaminen oli kristillisde-
mokraattien ehto pysyä siinä hallituksessa, mikä rupesi repeilemään sitten siinä loppuvai-
heessa niin, että ovi alkoi käymään tiuhaan tahtiin. Elikkä juuri sen tähden, että haluttiin
kompensoida niitä leikkauksia, mitä siinä pakkotilanteessa jouduttiin tekemään, että ne ei-
vät iske ennen kaikkea kaikkein heikoimmassa asemassa oleviin pieni- ja keskituloisiin
lapsiperheisiin, siinä mielessä voi sanoa, että vaikka tämä sillä hetkellä oli ikään kuin siinä
suhdanteessa syntynyt aloite, niin tänä päivänä meillä yhtä lailla on lapsiköyhyyttä ja meil-
lä on niitä perheitä, joissa toimeentulo on tiukalla. Ihan niin kuin edustaja Savio tuossa las-
ki, niin parhaimmillaan tämä voi olla jopa sen 400 euroa, jos perheessä on neljä lasta, niin
kyllä täytyy sanoa, että tällä on todellakin iso merkitys siellä perheen arjessa, perheen kuk-
karossa ja niissä käytettävissä tuloissa, mitä on siellä arjen pyörittämiseen.

Täytyy vain toivoa, että meillä tuleva hallitus olisi sellainen, joka ymmärtäisi sen, että
perheitten hyvinvoinnin varassa lepää koko yhteiskunnan hyvinvointi. On hyvin kristillis-
demokraattinen ajatus, että me voimme tässä yhteiskunnassa täsmälleen niin hyvin kuin
me voimme siellä perheissä ja meidän lähiyhteisössämme. Sen tähden yhteiskunnan tuen
tulisi kohdistua perheitten tekemään hoivatyöhön ja kasvatustehtävään ja sitä kautta auttaa
perhettä selviämään siinä omassa tärkeässä tehtävässään.

19.15 Heli Järvinen vihr: Arvoisa puhemies! Siitä olemme varmasti hyvin yksimielisiä
tässä salissa, että tämä maa tarvitsee lapsia ja lapsiystävällistä politiikkaa. Tilanne, jossa
syntyvyys on näin vähäistä ja valitettavasti vielä kääntynyt koko ajan vain huonompaan
suuntaan, ei voi jatkua kovin pitkään.

Verotuksen lapsivähennystä parempana pidän kuitenkin esimerkiksi sitä, että jatkaisim-
me järjestelmällisesti työtä varhaiskasvatusmaksujen alentamiseksi. Se tie takaisi myös
sen, että saisimme yhä kattavammin suomalaislapset päivähoitoon. Valitettavasti OECD-
3



Pöytäkirjan asiakohta PTK 111/2018 vp
tilastojen mukaan suomalaisperheet eivät loista siinä tilastossa. Päinvastoin meillä on aika
paljon lapsia päivähoidon ulkopuolella, ja valitettavasti on vielä niin, että juuri ne perheet,
joissa on isoimpia ja pahimpia ongelmia, usein eivät vie lapsiaan päivähoitoon, joten päi-
vähoitomaksujen ja etenkin varhaiskasvatusmaksujen alentaminen toisi etua tässäkin suh-
teessa.

Jos sitten on lisäresursseja, niin toki lapsilisät kaipaisivat kipeästi myös korjausta.

19.16 Merja Mäkisalo-Ropponen sd: Arvoisa puhemies! Mielelläni kannatan kaikkia
aloitteita, jotka vähentävät lapsiperheköyhyyttä, koska se on todellinen ongelma tällä het-
kellä. Minulla on käsissäni Suomen köyhyyden ja syrjäytymisen vastaisen verkoston köy-
hyysraportti vuodelta 2018, ja se kyllä kertoo lapsiperheiden tilanteesta aika karua tarinaa.
Eli vuoden 2016 tilastojen mukaan lapsiperheköyhyys koskettaa 10,2:ta prosenttia alle
18-vuotiaista eli 110 000:ta lasta ja nuorta. Köyhyys- ja syrjäytymisriskissä elävien lasten
määrä on tätäkin suurempi, eli arviolta 15 prosenttia lapsista elää kotitalouksissa, joita köy-
hyys tai syrjäytymisvaara koskettaa.

Ja mitä tästä seuraa sille lapselle, niin me kaikki tiedämme sen, että vanhempien toi-
meentulo-ongelmilla on kielteisiä vaikutuksia lasten tulevaisuuteen. Köyhyys kaventaa
lapsen mahdollisuuksia kasvuympäristössään tavanomaisena pidettyyn elämään ja aiheut-
taa ulkopuolisuutta. Mannerheimin Lastensuojeluliitossa on tutkittu, että köyhien perhei-
den lapsia jopa kiusataan koulussa enemmän. Tämä on tietysti tämmöinen arvo- ja asenne-
keskustelu, mitä meidän pitäisi käydä muutenkin, että miksi näin on, mutta se vain on to-
siasia, että näillä asioilla on vaikutusta. Se vaikuttaa kielteisesti lasten hyvinvointiin ja ke-
hitykseen.

Mutta en ole minäkään varma, onko tämä se paras tapa vaikuttaa lapsiperheköyhyyteen,
mutta minusta on erittäin arvokasta, että me käymme tätä keskustelua täällä.

19.17 Sari Essayah kd: Arvoisa puhemies! Edustaja Järvinen nosti myöskin ihan tärkeän
asian esille elikkä varhaiskasvatusmaksujen laskemisen, mutta en näe näitä toisiaan pois-
sulkevina. Itse asiassa hallitushan silloin, kun esitteli tämän leikkauksen, samassa budje-
tissaan toi esille varhaiskasvatusmaksujen laskun ja perusteli sitä juuri sillä, että nythän
tässä käy niin, että kun varhaiskasvatusmaksuja lasketaan, niin lapsivähennys voidaan sit-
ten poistaa. Mutta täytyy huomioida, että tämä ei nyt mene yksi yhteen samoihin perhei-
siin, elikkä ei kaikilla heillä ole lapsia päivähoidossa, joilla olisi mahdollisuus saada tämä
lapsivähennys. Sen tähden me katsomme, että nämä molemmat ovat tärkeitä asioita sinäl-
länsä edistää, mutta ei pidä ajatella, että ne olisivat toinen toisiaan poissulkevia. Siinä mie-
lessä kyllä kannatamme edelleenkin, että meidän pitää sekä varhaiskasvatusmaksujen las-
kua edistää että myöskin lapsivähennys palauttaa.

Varhaiskasvatusmaksujen laskulla on tietenkin sitten vielä työn vastaanottamiseen liit-
tyvä oma merkityksensä tämän niin sanotun kannustinkynnyksen madaltamisessa, ja tämä
on myös hyvä pitää mielessä. Elikkä kun varhaiskasvatusmaksut ovat korkeita, niin sehän
on ihan tilastollisesti näytetty, että silloin kyllä sen työn, etenkin pienipalkkaisemman
työn, vastaanottamisen kynnys nousee, koska ei ole mitään järkeä, että perheessä toisen tu-
lonsaajan tulot suurin piirtein menevät niihin päivähoitomaksuihin. On kyllä hyvä, että tä-
hän on suomalaisessa yhteiskunnassa herätty.

Kristillisdemokraattien kannustavan perusturvan malli on ottanut myös tämän asian yh-
deksi huomioitavaksi, elikkä sillä on ihan selkeä kannustinvaikutus, tai se on kannustines-
4



Pöytäkirjan asiakohta PTK 111/2018 vp
te, jos on näin, että päivähoitomaksut karkaavat korkealle, ja sen takia niittenkin alentamis-
ta pitää jatkaa.

19.19 Sami Savio ps: Arvoisa puhemies! Jatkan vielä lyhyesti edustaja Essayahin pu-
heenvuorosta.

Edustaja Järvinen tosiaan totesi, että parempi keino olisi alentaa varhaiskasvatusmaksu-
ja. Se on myös hyvä keino, sitä on tällä hallituskaudella useaan otteeseen tehty. Nyt var-
sinkin pienituloisilla lapsiperheillä nämä varhaiskasvatusmaksut ovat jo hyvin alhaalla.
Kaikkein pienituloisimmiltahan niitä ei peritä ollenkaan.

Lisäksi täytyy muistaa, että jos tätä varhaiskasvatusmaksujen alentamista, jota on jo teh-
ty, edelleen tehtäisiin, niin se tosiaan vaikuttaisi vain niihin perheisiin, joilla on alle kou-
luikäisiä lapsia. Sitä vastoin lapsivähennyksen käyttöönotto helpottaisi myös niiden per-
heiden asemaa, joissa on kouluikäisiä lapsia. He saisivat ainakin kaikista lapsista lapsivä-
hennyksen, joten kyllä minä katson, että nämä molemmat eri tavat helpottaa lapsiperhei-
den asemaa ehdottomasti puoltavat paikkaansa.

Keskustelu päättyi.

Asia lähetettiin valtiovarainvaliokuntaan.
5


