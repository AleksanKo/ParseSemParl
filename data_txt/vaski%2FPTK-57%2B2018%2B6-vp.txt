















































DEMC662.tmp.xml


Pöytäkirjan asiakohta PTK 57/2018 vp
Pöytäkirjan asiakohta 

PTK 57/2018 vp

Täysistunto

Tiistai 29.5.2018 klo 14.01—15.58

6. Hallituksen esitys eduskunnalle merityötä koskevan yleissopimuksen ohjeiston muutos-
ten hyväksymiseksi ja voimaansaattamiseksi sekä laeiksi laivaväen työ- ja asuinympäristös-
tä sekä ruokahuollosta aluksella annetun lain 8 §:n muuttamisesta ja työajasta kotimaan-
liikenteen aluksissa annetun lain 9 a §:n muuttamisesta

Hallituksen esitys HE 48/2018 vp
Valiokunnan mietintö TyVM 5/2018 vp

Osittain ainoa, osittain toinen käsittely

Puhemies Paula Risikko: Osittain ainoaan, osittain toiseen käsittelyyn esitellään päivä-
järjestyksen 6. asia. Ensin päätetään työelämä- ja tasa-arvovaliokunnan mietinnön TyVM
5/2018 vp pohjalta ainoassa käsittelyssä merityötä koskevan vuoden 2006 yleissopimuk-
sen ohjeistoon vuonna 2016 tehdyistä muutoksista ja sitten toisessa käsittelyssä lakiehdo-
tuksista.

Keskustelu

15.48 Tarja Filatov sd: Arvoisa puhemies! Ihan lyhyesti tästä. Kuten puhemieskin sanoi,
kyse on siis ILO:n, Kansainvälisen työjärjestön, tekemästä merityösopimuksesta, joka on
tehty tuolloin 2006 ja jota on ohjeistettu uudelleen 2016. Tässä sopimuksessa on itse asias-
sa annettu säännöksiä laivaväen työ- ja asuinympäristöstä ja ruokahuollosta aluksella.

Tässä muutoksena on itse asiassa sellainen joustavoittamismenettely, että työsuojeluvi-
ranomainen voisi antaa jatkoa merityösertifikaatille enintään viisi kuukautta. Useinhan
näissä tilanteissa on kyse siitä, että laiva saattaa olla toisella puolella maapalloa ja sitä pi-
täisi ikään kuin fyysisesti tarkastaa ja katsoa, että olot ovat kunnossa, mutta se ei ole mah-
dollista. Tämä tuo joustoa näihin menettelyihin.

Lisäksi tässä on tällainen kotimaan asioihin liittyvä työaikakysymys, joka liittyy niihin
kotimaan liikenteessä oleviin aluksiin, joissa nykyisin on säädetty ylityön enimmäismää-
rästä. Monissa näistä aluksista liikennöidään vähän sillä tavalla, että nykyaikaiset työaika-
lainsäädännöt eivät niihin ihan istu: siellä tehdään putkeen töitä ja sitten taas ollaan mais-
sa, ja on hassua, että sitten ikään kuin lepäillään siellä laivalla, kun sen ajan voisi käyttää
maissa ja työn organisoida vähän järkevämmin. Tässä siis puututtaisiin ylitöiden enim-
mäismääriin ja niiden sijasta laissa rajoitettaisiin kokonaistyöaikaa. Se soveltuisi paljon
paremmin siihen, jos työ tehdään vuorottelujärjestelmässä.

Valiokunta puoltaa näitä esityksiä.

Keskustelu päättyi.
 Tarkistettu
4.1



Pöytäkirjan asiakohta PTK 57/2018 vp
Eduskunta hyväksyi hallituksen esityksessä HE 48/2018 vp tarkoitetut merityötä koske-
van vuoden 2006 yleissopimuksen ohjeistoon vuonna 2016 tehdyt muutokset. Eduskunta
hyväksyi ensimmäisessä käsittelyssä sisällöltään päätetyt, hallituksen esitykseen HE 48/
2018 vp sisältyvät 1.—3. lakiehdotuksen. Yleissopimuksen ohjeiston muutosten ainoa ja
lakiehdotusten toinen käsittely päättyi. Asian käsittely päättyi.
2


	6
	15.48


