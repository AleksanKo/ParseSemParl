















































DEM1867.tmp.xml


Pöytäkirjan asiakohta PTK 84/2018 vp
Pöytäkirjan asiakohta 

PTK 84/2018 vp

Täysistunto

Perjantai 14.9.2018 klo 13.00—13.30

3. Kansaneläkelaitoksen valtuutettujen toimintakertomus 2017
Kertomus K 12/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

13.01 Sari Sarkomaa kok (esittelypuheenvuoro): Arvoisa rouva puhemies! Esittelen Ke-
lan valtuutettujen toimintakertomuksen vuodelta 2017. [Hälinää — Puhemies koputtaa]
Kelahan on eduskunnan alainen ja valvonnassa oleva itsenäinen sosiaaliturvalaitos, jolla
on oma talous ja hallinto. Tuota valvontaa hoitavat 12 valtuutettua, ja tämä vuosittain lain
mukaan annettava kertomus on merkittävä osa koko Kelan toiminnan valvontaa.

Nostan seuraavassa esille olennaisia lukuja, jotka kuvaavat Kelan toimintaa toiminta-
kertomuksen vuodelta, ja ihan aluksi totean, että Kelan sosiaaliturvan etuusmenot olivat
kertomusvuonna lähes 15 miljardia euroa. Kelan valtuutetut ovat seuranneet Kelan toimin-
tamenojen kasvua ja ovat pitäneet tärkeänä, että toimintamenot kokonaiskuluista pysyisi-
vät alle 3 prosentin, ja näin on ollut monta vuotta. Nyt on 3,1 prosenttia tuo numero, eli jo-
takuinkin tavoitteessa ollaan pysytty.

Kelan henkilöstömäärä on lisääntynyt kertomusvuonna merkittävästi eli noin 540 hen-
kilöllä, elikkä Kelan henkilöstöä on jo pitkälle päälle 7 000. Suuri syy tähän henkilöstö-
määrän nousuun on perustoimeentulotuen siirtyminen Kelan hoidettavaksi kertomusvuon-
na. Valtuutetut ovat tarkkaan seuranneet Kelan henkilöstön työhyvinvoinnin tunnusluku-
ja, ja pidämme hyvänä, että nuo tunnusluvut ovat kääntyneet pienen notkahduksen jälkeen
kasvuun — edellisenä kertomusvuonnahan takana oli suuri organisaatiomuutos koko Ke-
lan kokonaisuudessa. Kelalaisista noin 87 prosenttia oli sitä mieltä, että Kela on hyvä työ-
paikka. Erityisesti eduskunnan sosiaali- ja terveysvaliokunta on seurannut Kelan henkilös-
tön sairauspoissaoloprosenttia, ja se pieneni hieman edellisestä. Totean tässä, että valtuu-
tetut pitävät tärkeänä, että Kela on esimerkillinen työnantaja. Kelan toimintaedellytysten
turvaaminen on tärkeää ihan jokaiselle suomalaiselle, koskettavathan Kelan maksamat
etuudet ja Kelan toiminta jotakuinkin jokaisen suomalaisen arkea.

Perustoimeentulotuen Kela-siirto vaikutti monella tavalla Kelan toimintaan, ja myöskin
asiointimäärät kasvoivat kaikissa palvelukanavissa, etenkin vuoden alussa, jolloin sekä
Kelan toimistoissa että Kelan puhelinpalveluissa oli mittavaa ruuhkaa ja jonot olivat pit-
kiä. Jonot ylittivät lakisääteisen määrän sen suhteen, mitä ihmiset olisivat saaneet etuutta
odottaa. Valtuutetut seurasivat asiaa tarkkaan, ja voin sanoa, että Kelan hallitus tarttui toi-
meen nopeasti ja lupa lisärekrytointiin Kelan johdolle annettiin ja asiakaspalveluun saatiin
 Tarkistettu
4.0



Pöytäkirjan asiakohta PTK 84/2018 vp
alkukeväästä heti lisää resursseja. Myöskin Kelan henkilöstön osaaminen uudesta etuudes-
ta kasvoi, minkä seurauksena tilanne rauhoittui. Mutta kuvaavaa on se, että Kelaan saapu-
neiden puheluiden määrä nousi tuommoisesta 2,5 miljoonasta 4 miljoonaan kertomus-
vuonna.

Kela on digitalisaation vahva edistäjä, ja kun paljon on puhuttu palveluista ja digitali-
saatiosta, niin on ilo todeta, että kertomusvuonna kävijämäärät Kelan avoimessa verkko-
palvelussa kasvoivat 40 miljoonaan eli oli 10 miljoonaa kävijää enemmän ja Kelaan tul-
leista hakemuksista 66 prosenttia tehtiin verkossa. Ja se, mikä tietenkin on tärkeää, on, että
Kelan valtuutettujen tehtävä on seurata, että palvelut ovat saavutettavissa koko maassa yh-
denvertaisesti — kertomusvuoden aikana Pohjois-Suomessa otettiin käyttöön 18 Virtu-
pistettä, joissa asiakkaat voivat hoitaa Kela-asioita etäpalveluna. Mutta on aivan selvää,
että kaikki kansalaiset eivät voi käyttää verkkopalveluita. Se ei ole myöskään tarkoitus, ja
erityinen haaste Kansaneläkelaitokselle on kehittää sellaisia palveluita, että ne varmasti
saavuttavat jokaisen. Henkilökohtainen ajanvarauspalvelu ja puhelinpalvelu ovat saatavil-
la, ja myöskin Kelan palveluverkko, jota eduskunta ja kansanedustajat ovat tarkkaan seu-
ranneet ja josta he ovat lausuneet, on edelleen hyvin kattava: 182 toimistoa, ja yhteispal-
velu- ja palvelupisteitä on 141.

Valtuutetut seuraavat tarkkaan asiakastyytyväisyyttä, ja asteikolla 0:sta 10:een se on
7,5. Heikoimpana osa-alueena on Kelassa asioinnin helppous ja tiedonsaannin riittävyys.
Valtuutetut pitävät välttämättömänä, että asiakastyytyväisyyskyselyiden pohjalta Kelan
toimintaa kehitetään, ja asiakasraadit ovat toiminnassa, jotta sitä kautta tieto tulee suoma-
laisten, siis kaikkien Kelan asiakkaiden, näkemyksistä ja palveluita voidaan kehittää asia-
kaslähtöisesti ja niin, että ne ovat esteettömiä kaiken ikäisille, kaikille palvelun käyttäjille.

Arvoisa puhemies! Erityisen tarkkaan valtuutetut seuraavat Kelan toiminnan lainmukai-
suutta ja sitä, että etuudet maksetaan lainmukaisesti. Kelassa on myöskin asetettu läpime-
noajat eli tavoitteet siitä, miten ihmiset saavat etuudet. Kertomusvuonna nuo ajat saavutet-
tiin lukuun ottamatta perustoimeentulotukea, mutta esitän tässä huoleni siitä, että perustoi-
meentulotuki on niin erityyppinen etuus kuin mitä Kelassa on ollut ja se edelleen aiheuttaa
haastetta ja on riskinä, että se osaltaan hidastaa muiden etuuksien maksatusta. Tätä on tark-
kaan seurattava. Kaikkein vaikeimmassa asemassa olevien ihmisten on saatava Kelan
maksamat etuudet ajoissa ilman viivytystä.

Perustoimeentulotuki siirtyi tosiaan Kansaneläkelaitokselle kertomusvuonna, ja kun jo
alkuvuodesta kävi ilmi, että lakisääteinen vaade 7 työpäivän käsittelyajasta ylittyy, valtuu-
tetut kokoontuivat viikoittain ja edellyttivät Kelan johdolta ripeästi toimia, jotta lainmukai-
seen aikamäärään päästäisiin. Ja kun tuohon päästiin, pidimme välttämättömänä myöskin
sitä, että Kelassa tehtiin tarkastus siitä, mitkä toimet johtivat siihen, ettei onnistuttu tuossa
perustoimeentulotuen siirrossa. Kelassa tehdyn sisäisen tarkastuksen tarkastusraportin
kuultuamme me valtuutetut totesimme, että on perusteltua pyytää myöskin ulkopuolinen
arviointi perustoimeentulotuen siirrosta. Sen ulkopuolisen arvioinnin tuloksissa tuli esille
myöskin asioita, mitä sisäisessä tarkastuksessa ei tullut esille. Siinä todettiin, kuten kerto-
muksessa lukee, esimerkiksi puutteita Kelan riskienhallinnassa ja myöskin puutteita pro-
jektijohtamisessa ja puutteita siinä, miten tieto kulkee sieltä projektitasolta ylimpään joh-
toon ja pääjohtajalle asti. Edellytimme, että Kelan hallitus katsoo toimenpiteet, joilla näitä
asioita Kelassa korjataan, ja nyt tätä työtä Kansaneläkelaitoksessa tehdään.

Arvoisa puhemies! Nostan esille huoleni siitä, että kun Kelan rooli on muuttunut aiko-
jen alusta kansaneläkkeen maksatuslaitoksesta jotakuinkin jokaista suomalaista kosketta-
2



Pöytäkirjan asiakohta PTK 84/2018 vp
vaksi toimijaksi, ei lainsäädäntö ole kulkenut mukana eli Kelaa koskeva lainsäädäntö on
jäänyt jälkeen. Kun aloitin valtuutettujen puheenjohtajana, me linjasimme, että Kelan si-
sällä on arvioitava lainsäädäntömuutostarpeet. Me valtuutetut käsittelimme asiaa yhdessä
ja toimitimme sitten tuon pykälämuutosvaadelistan sosiaali- ja terveysministeriöön, ja se
on vieläkin siellä. Tässä totean sen, että kiritän, että hallitus toisi nuo välttämättömät lain-
säädäntömuutokset liittyen Kansaneläkelaitokseen viipymättä eduskunnan käsiteltäväksi.
Siellä on paljon asioita, esimerkiksi se, että Kelassa pitäisi päteä yleiset valtionhallinnon
periaatteet, niin että esimerkiksi johtajisto valittaisiin määräaikaiseksi. Nythän sitä ei voi
tehdä, koska näin lainsäädännössä ei ole. Kelan organisaatiota on uudistettu, esimerkiksi
aluehallinto on lakkautettu, mutta edelleen lainsäädännössä on tuo edellytys. Eli tämä ti-
lanne, että laki ei vastaa todellista tilannetta, on korjattava, ja toivon, että tuo lakiesitys saa-
daan eduskuntaan, ja tuo lainsäädännön uudistus on välttämätön myöskin sen takia, että
Kansaneläkelaitosta voidaan kehittää.

Tämän lisäksi valtuutetut totesivat, että on suuremmankin arvioinnin paikka. Tällä het-
kellähän Kelan etuudet rahoitetaan 80-prosenttisesti valtion budjetista, mutta esimerkiksi
Valtiontalouden tarkastusvirasto ei ulotu Kansaneläkelaitokseen. Totesimme, että on tär-
keää arvioida Kelan hallintoa, toimivaltasuhteita, Kelan valvonnan riittävyyttä ja koko tätä
kokonaisuutta. Siksi me olemme asettaneet selvitystyöryhmän. Sen asettaminen ei ollut
enää tänä kertomusvuonna, mutta sanon sen sen takia, että syyskuun lopussa tuo selvitys-
työryhmä antaa raporttinsa. Pidän perusteltuna, että perustetaan parlamentaarinen työryh-
mä, joka sitten yhdessä arvioi kokonaisuudessaan tätä Kela-kokonaisuutta.

Kiitän Kansaneläkelaitoksen henkilöstöä venymisestä, eli toimintavuosi on ollut haasta-
va.

Ihan lopuksi, arvoisa puhemies, totean, että pidän tärkeänä, että sen lisäksi, että sosiaali-
ja terveysvaliokunta antaa mietintönsä tästä kertomuksesta, tämä lähetettäisiin tarkastus-
valiokuntaan, niin että laajempi joukko arvioisi Kelan toimintaa kertomusvuonna 2017.

Puhemies Paula Risikko: Tehdään sillä tavalla, että kun täällä on nyt pitkään odotettu pu-
heenvuoroja, niin aloitetaan puheenvuoroilla, ja kun me tiedämme jo nyt, että aika loppuu,
niin tehdään sillä tavalla, että otetaan kaksi puheenvuoroa, Heinonen ja Keränen käyttävät
puheenvuorot, sen jälkeen lyhyt debatti, ja Räsänen aloittaa repatin. [Naurua]

13.13 Timo Heinonen kok: Arvoisa rouva puhemies! Tämä oli hyvä ajatus, kannatan sitä
vahvasti. Kelan valtuutettujen puheenjohtaja, edustaja Sarkomaa esitteli hyvällä tavalla tä-
män laajan kokonaisuuden. 

Itse haluan nostaa esille ennen muuta kela.fi-sivujen käytön merkittävän kasvun. Vielä
vuonna 2012 sivuilla oli alle 20 miljoonaa käyntikertaa ja nyt kertomusvuonna 2017 on yli
40 miljoonaa, eli muutamassa vuodessa sähköisten palveluiden käyttö on yli tuplaantunut.
Silloin tärkeäksi nousee se, että nämä sivut ovat käyttäjäystävälliset mutta myös verkkoes-
teettömät. Kelalla on poikkeuksellisen paljon sellaisia käyttäjiä, jotka tarvitsevat esteettö-
mät verkkopalvelutkin, ja Kela on ollut tässä ihan hyvä suunnannäyttäjä.

Arvoisa puhemies! Kertomusvuonna 2017 Kela-taksit toimivat vielä hyvin, mutta tänä
vuonna tilanne on ollut toisenlainen. Kela-taksit kilpailutettiin tässä viime kesänä ja jokai-
sessa maakunnassa Kela-takseille tuli oma palveluntarjoaja. Meille kansanedustajille on
tullut paljon palautetta tästä asiasta, vaikka asia kuuluu siis Kelalle. On paljon sitä, ettei ole
3



Pöytäkirjan asiakohta PTK 84/2018 vp
päässyt tilaamaan Kela-taksia, että autoa on saanut odottaa kohtuuttoman kauan, ja vielä
hyvin usein autoa ei ole tullut lainkaan. 

Siirtymäkauden ongelmat ovat aina tietysti jollain tavalla hyväksyttävissä, mutta kyllä
nämä Kela-taksien ongelmat ovat olleet kohtuuttoman suuria, ja on ollut hyvä, että myös
Kelan valtuutettujen puheenjohtaja Sarkomaa [Puhemies koputtaa] on tähän puuttunut ak-
tiivisesti heti silloin, kun näitä ongelmia on tullut. Kysyisinkin nyt, kun edustaja Sarkomaa
on paikalla, onko Kelassa saatu nämä Kela-taksit toimimaan myös kertomusvuoden jälkei-
senä vuonna, vuonna 2018?

Puhemies Paula Risikko: Sitten vielä toinen puheenvuoro. — Edustaja Keränen.

13.15 Niilo Keränen kesk: Arvoisa rouva puhemies! Valtuutettujen puheenjohtaja Sarko-
maa esitteli tämän kertomuksen varsin hyvin, joten minä otan vain muutamia asioita nyt
tässä esille. 

Kelan valtuutettujen tehtävänähän on valvoa Kelan toimintaa. Valtuutetut pystyvät te-
kemään myöskin esityksiä Kelaa taikka sosiaaliturvalainsäädäntöä koskevista esityksistä
ja kehittämisestä. Valtuutettujen ei pidä puuttua, eikä valtuutettujen tehtävä ole puuttua,
Kelan operatiiviseen toimintaan. Kela tekee itsenäisesti päätökset, Kelalla on ulkoinen hal-
litus, joka koostuu hallitusammattilaisista ja sidosryhmistä, ja hallitus tekee Kelan opera-
tiiviset päätökset.

Valvontaa Kelan valtuutetut suorittavat pääasiassa yleiskokouksissaan mutta myöskin
tutustumalla Kelan erilaisiin toimintoihin ja erilaisiin toimipisteisiin. Kokouksissa käy-
dään läpi Kelan toimintaa, ajankohtaisia asioita, etuusjärjestelmiä ja rahoitusta ynnä muu-
ta. 

Arvoisa puhemies! Otan esille vain pari asiaa, kun edustaja Sarkomaa esitteli asian var-
sin hyvin: 

Kuluvana tarkasteluvuonna 2017 alkuvuodesta Kelan valtuutetut seurasivat erittäin tar-
kasti perustoimeentulotuen siirtämistä Kelalle ja sitä, miten se onnistui. Ongelmat saatiin
onneksi kohtuullisen nopeasti kesään mennessä ratkaistuksi. 

Myöskin sote ja erityisesti soten ict-asiat ovat olleet valtuutettujen keskustelujen koh-
teena. Kuten edustaja Sarkomaa sanookin, valtuutetut keskustelivat myöskin Kelan kehit-
tämisestä, ja se johti siihen, että tämän vuoden puolella asetettiin selvitystyöryhmä.

Arvoisa puhemies! Se taksiasia käsitellään sitten ensi vuonna seuraavan kertomuksen
yhteydessä. [Timo Heinonen: Kauhea aika odottaa!] 

Käsittelyssä oleva valtuutettujen kertomus sisältää runsaasti Kelan toimintakertomustie-
toja, tilinpäätöstietoja ja sellaista tilastotietoa, joka on meille kaikille hyödyksi. Se kerto-
mus kannattaa lukea.

Puhemies Paula Risikko: Ja sitten mennään rapsakkaan debattiin sillä tavalla, että jää vie-
lä jonkin aikaa, jos ministeri haluaa vastata, niin puheenvuoro myös hänelle. Ja puolelta sit-
ten lopetetaan. 

13.18 Päivi Räsänen kd (vastauspuheenvuoro): Arvoisa puhemies! Nämä edustaja Sar-
komaan esittämät uudistukset ovat todella tarpeellisia, ja kannustan todellakin niissä ri-
peästi etenemään. 
4



Pöytäkirjan asiakohta PTK 84/2018 vp
Mutta kiinnitän huomiota siihen, että käsittelemme nyt Kelan valtuutettujen toiminta-
kertomusta. Näitä valtuutettuja on 12, ja niiden joukossa ei ole vasemmistoliitolla eikä
kristillisdemokraateilla edustajaa. Kun Kela on eduskunnan alainen laitos ja kansalaiset ot-
tavat erilaisissa asioissa — esimerkiksi vuonna 2017 tuossa perustoimeentulotukea koske-
vassa asiassa — yhteyttä sitten edustajiin, kun kuvittelevat, että edustajat pystyvät niitä
asioita ratkaisemaan, kun kerran valvovat Kansaneläkelaitosta, niin esimerkiksi kristillis-
demokraateilla tai vasemmistoliitolla ei ole ollut omaa edustajaa siellä valtuutettujen jou-
kossa, emmekä me voi hallitukselta kysellä emmekä kirjallisia kysymyksiä jättää, koska
taas ministeriökään ei siitä vastaa. Tähän mielestäni täytyisi todellakin saada korjaus, jotta
se valvonta olisi todellista.

Arvoisa puhemies! Sen vielä totean, että mielestäni nämä eduskunnan käsittelyt myös
siihen nähden, että tämä on eduskunnan valvonnassa oleva laitos, jäävät liian köykäisiksi.
Eli mielestäni näille tulisi kyllä jollain lailla vielä arvokkaampi paikka jatkossa varata. 

13.19 Juha Rehula kesk (vastauspuheenvuoro): Arvoisa puhemies! Kansaneläkelaitos,
Kela, on eduskunnan alainen laitos. Valtuutetuilla on keskeinen, merkittävä tehtävä valvo-
jana, niin kuin laissa lukee. Tästä johdantona: sitä valtaa ja voimaa, joka valtuutetuilla on,
sietää pohtia, ja sietää kysyä, onko sitä oikeasti ja aidosti. 

Kela toimii hämmästyttävänkin hyvin siihen nähden, että Kelan päätökset koskettavat
jokaista suomalaista ennemmin tai myöhemmin, tavalla tai toisella. Ne massat käsittely-
määrissä ovat sitä kokoluokkaa, että ongelmista huolimatta Kelaa voi monessa asiassa kiit-
tää. 

Minulle jäi hieman epäselväksi, puhuiko valtuutettujen puheenjohtaja, kansanedustaja
Sarkomaa puheenvuoronsa loppupuolella omissa nimissään vai valtuutettujen nimissä, kun
pohdiskelitte ääneen sitä, pitäisikö esimerkiksi tälle valvontajärjestelmälle ja ylipäätänsä
tälle hallinnolle tehdä jotakin. Nimittäin olemme tilanteessa, missä esimerkiksi eduskun-
nan kyselytunnilla ministeri voisi vastata kaikkiin niihin Kelaa koskeviin kysymyksiin,
että vastuu on Kelalla, tilanteessa, jossa täällä rummutetaan ministerin vastuuta siitä, kun
taksi ei kulje tai lääkekorvaukset viipyvät — tälle pitää tehdä jotain. [Päivi Räsänen: Ni-
menomaan!]

13.21 Kristiina Salonen sd (vastauspuheenvuoro): Arvoisa puhemies! Vuosi 2017 oli to-
dellakin Kelalle poikkeuksellisen vaikea. Toimeentulotuen siirto ei sujunut ilman ongel-
mia, ja siksi onkin tärkeää, että Kelan valtuusto teki asiasta erillisen selvityksen. 

On todettava, että Kelasta on tullut merkittävä kilpailuttaja. Olemme myöskin viime
vuoden aikana kuulleet esimerkiksi kuntoutuksen osalta surullisiakin tarinoita kilpailutuk-
sen seurauksista. Koen, että jatkossa Kelan valtuutettujen on saatava selvitystä paremmin
myös Kelan kilpailutuksista. 

Viimeisimpänä kilpailutettiin Kela-kyytien välityskeskuksia, ja lopputuloksen me tie-
dämme. Eilen kuulimme ministeri Berneriltä, että hän syytti Kelaa siitä, mitä tapahtuu täl-
lä hetkellä Kela-kyytien osalta. Ministeri Mattila, onko todella niin, että Kela ei etukäteen
varoittanut, millaiseen sotkuun joudutaan, jos aikataulu [Puhemies koputtaa] lakimuutok-
selle on se, mikä se nyt on?

13.22 Arja Juvonen ps (vastauspuheenvuoro): Arvoisa rouva puhemies! Edustaja Sari
Sarkomaa, nostitte kaikki ne asiat esille, mitkä olin kirjoittanut omaan puheeseeni, ja niin
5



Pöytäkirjan asiakohta PTK 84/2018 vp
myös edustaja Niilo Keränen, tuumailitte sieltä samat asiat, elikkä keskityn nyt sitten ky-
symään siitä, mitä on tällä hetkellä tapahtunut. 

En mene enää sinne historiaan ja toimeentulotuessa havaittuihin ongelmiin, vaan näihin
Kela-kyyteihin ja siihen, millä tavalla vuoden päästä todellakin sitä kertomusta sitten
luemme. Millä tavalla te nyt puututte siihen, että olisi ne hissitaksit, puhelinjonot loppuisi-
vat, soittaja pääsisi puhelimessa läpi tilaamaan sitä taksia, ja sitten myös siihen, että taksi-
kyydit olisi mahdollista ottaa sille taksinkuljettajalle elikkä ei ole sitä ota tai jätä -ajatusta?

Sitten kysyn tästä, että johtajisto määräaikaiseksi: Onko siellä poliittisia virkanimityk-
siä, ja onko vielä hyvävelikerhoja? Kun te olette tämmöisen asiantuntijatyöryhmän perus-
tanut valvontaa, asemaa ja toimivaltasuhteita selvittämään, niin onko se hyvä, että johtajis-
to olisi määräaikainen, vai eikö se ole hyvä? Mitä mieltä, ministeri, olette, että minkä takia
tähän tulisi mennä, [Puhemies koputtaa] määräaikaiseen johtajistoon?

Puhemies Paula Risikko: Vielä kaksi vastauspuheenvuoroa ennen ministerin vastausta.
Tässä vaiheessa edustajat Zyskowicz ja Mustajärvi.

13.23 Ben Zyskowicz kok (vastauspuheenvuoro): Arvoisa rouva puhemies! Ei todella-
kaan mennyt kuin Strömsössä tämä toimeentulotuen Kela-siirto ja Kelan aloittaminen sii-
nä asiassa. Onneksi Kelan valtuutetut tarmokkaan puheenjohtajansa, edustaja Sarkomaan
johdolla ottivat erittäin vakavasti tämän hankalan tilanteen ja pyrkivät kaikin tavoin edis-
tämään sitä, että toimeentulotuen maksatus Kelasta toimisi asianmukaisesti ja ajallaan. On
sietämätön tilanne, että itse asiassa kaikkein köyhimmät ihmiset, joiden kohdalla toimeen-
tulotuki tulee kyseeseen, joutuivat yli asetettujen aikaraamien jonottamaan tätä heille kuu-
luvaa tukea.

Sinänsä olen sitä mieltä, että toimeentulotukea ei olisi tullut siirtää perusosankaan osalta
Kelalle maksettavaksi. Se ei johdu näistä ongelmista, jotka olivat tässä siirtymäkaudessa,
vaan se johtuu esimerkiksi siitä, että nyt on erotettu sosiaalityö, jota kunnat tekevät, ja sit-
ten tämä perustoimeentulotuen perusosa.

13.24 Markus Mustajärvi vas (vastauspuheenvuoro): Arvoisa puhemies! Kaksi asiaa
nytten, kun vastuuministerikin on paikan päällä.

Ensinnäkin se, että kuinka Kela voi tehdä lain yhdenkään pykälän muuttumatta hyvin ra-
juja uusia toimeentulotukipäätöksiä vuodenvaihteessa. Tuli ilmi tapaus, jossa etävanhem-
pi, etäisä, piti kolmea alaikäistä lastaan kahtena pidempänä viikonloppuna perjantaista
maanantaihin asti luonaan, jolloin Kela teki sellaisen päätöksen, että vuodenvaihteesta
eteenpäin tämä isä saa niiltä viikonlopuilta toimeentulotukea alta sata euroa vähemmän
kuin aiemmin. Mikään laki ei ole muuttunut, vaan Kela teki omatoimisesti tällaisen pää-
töksen eli rappaa ei pelkästään siltä toimeentulotukea saavalta isältä vaan myöskin niiltä
lapsilta.

Toinen asia: Kyllä kai Kela-kyyteihin, Kela-takseihin, niiden kokonaiskoordinaatioon
täytyy jollakin olla lopullinen vastuu. Minuun otti länsirajalta taksimies yhteyttä ja sanoi,
että hänellä on useampi tuhat euroa maksussa eikä tiedä, koska ne saa, ja hän oli odottanut
jo kaksi kuukautta näitä rahoja. [Puhemies koputtaa] Samaten ei asiakkaan omavastuun
kertymistä kyetä seuraamaan [Puhemies koputtaa] ja kyytijärjestelyt eivät toimi.
6



Pöytäkirjan asiakohta PTK 84/2018 vp
Puhemies Paula Risikko: Sitten olisi ministerillä mahdollisuus vastata, 3 minuuttia enin-
tään, ja sen jälkeen joudumme sitten hissun kissun lopettelemaan.

13.25 Sosiaali- ja terveysministeri Pirkko Mattila: Arvoisa rouva puhemies! Perustoi-
meentulotuen Kela-siirron ajan ministeriöstä sitä on koko ajan seurattu, ja siitä on mahdol-
lista kyllä saada myös Kelalta tietoa. Totean kuitenkin näin, että toimeentulotuen näkökul-
masta asia kuuluu peruspalveluministerille ja tämä Kela-siirto on varmasti ministeriössä
tarkassa seurannassa. Kelan hallintokulut kuuluvat sitten sosiaali- ja terveysministerin
puolelle, ja myöskin tätä sitten budjetin näkökulmasta seurataan.

Tähän hallintoon liittyen, mitä valtuutettujen puheenjohtaja totesi — kiitoksia esittely-
puheenvuorosta tästä toimintakertomuksesta vuodelta 2017 — kyllä olen myös samaa
mieltä, ettei mikään hallinto voi jäädä paikoilleen, ei ole mikään kiveen hakattua. Aika
muuttuu, ja hallinnon on myös muututtava ajassa. Yksin se ei ole minun päätettävissäni,
minkälainen selvitys hallinnosta tehdään, mutta pidän sinänsä kyllä kannatettavana sitä
ajatusta, että tarkastusvaliokunta tästä myös lausuisi osaltaan, ja myöskin tätä selvitystyötä
on tehty. 

Ymmärrän kyllä, että taksikyydit puhuttavat juuri nyt paljon, enkä usko, että kukaan —
ei Kela, ei suomalainen virkamies, ei hallitus eikä kukaan — on ajatellut sitä, että tässä ol-
taisiin haluttu mitään sotkua, kaaosta saada aikaiseksi. Näin ei minun mielestäni kyllä voi
olla. Mutta katson sosiaali- ja terveysministeriön näkökulmasta asiaa. Kyllä me sen huolen
aikanaan esitimme, ja alun perin myöskin sosiaali- ja terveysministeriön olisi pitänyt ehkä
viisaampana säilyttää aiempi Kela-taksijärjestelmä sellaisenaan liikennepalvelulain voi-
maantulosta huolimatta.

Yksi iso kysymys liittyy sote-uudistukseen ja siihen, missä aikataulussa uudistuksia ja
Kelan kehittämistä viedään eteenpäin. Onhan toki selvää, että jos teemme valtavan sosiaa-
li- ja terveydenhuollon ja sosiaalipalvelujen reformin yhdessä maakuntauudistuksen kans-
sa, Kela merkittävänä toimijana on myös siinä pidettävä rinnalla, ja ne muutokset on mie-
lestäni tehtävä niin, että ne kulkevat mukana tämän ison uudistuksen kanssa.

Puhemies Paula Risikko: Haluaako Kelan valtuutettujen puheenjohtaja vielä minuutin
mittaisen loppupuheenvuoron käyttää tässä istunnossa?

13.28 Sari Sarkomaa kok (vastauspuheenvuoro): Puheenjohtaja! Totean näistä Kela-tak-
seista, että Kela maksaa korvaukset ja on kilpailuttanut nämä taksit. Kelan johdon vastuul-
la on katsoa, että myöskin ne välityskeskukset pitävät sen sopimuksensa, ja tätä on tark-
kaan katsottava. Saamani tiedon mukaan 98 prosenttia kyydeistä nyt toimii. Olen erittäin
pahoillani siitä, että tämä ei ole sujunut, ja meidän valtuutettujen on myöskin arvioitava,
selvitämmekö tämän kilpailutuksen: oliko kilpailutuksessa jotakin, joka olisi voitu tehdä
paremmin. Kilpailuvirasto sitä jo selvittää, sen tiedon saimme eilen kyselytunnilla. 

Myöskin on katsottava, onko tarpeen tehdä lainsäädäntömuutoksia. Tämä keskustelu
osoittaa sen, että Kelan valvontaan ja ohjaukseen liittyviä säännöksiä on arvioitava. On
katsottava, miten Kelan valvonta toimii, ja kannatan sitä, että jatkossa olisi kaikista edus-
kuntaryhmistä myöskin kansanedustajat. Mutta toivon, että saamme sen parlamentaarisen
työryhmän ja yhdessä voimme tätä kokonaisuutta katsoa. Ja totean vielä, että toivon, että
niitä välttämättömiä lainsäädäntömuutoksia, jotka ovat ministeriössä, saataisiin eteenpäin.
7



Pöytäkirjan asiakohta PTK 84/2018 vp
Puhemies Paula Risikko: Aikataulusyistä asian käsittely ja keskustelu tässä yhteydessä
keskeytetään.

Keskustelu ja asian käsittely keskeytettiin.
8


