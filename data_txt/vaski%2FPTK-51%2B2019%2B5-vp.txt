















































DEMCC0C.tmp.xml


Pöytäkirjan asiakohta PTK 51/2019 vp
Pöytäkirjan asiakohta 

PTK 51/2019 vp

Täysistunto

Keskiviikko 16.10.2019 klo 14.00—20.42

5. Hallituksen esitys eduskunnalle laiksi alueiden kehittämisen ja rakennerahastohankkei-
den rahoittamisesta annetun lain muuttamisesta

Hallituksen esitys HE 51/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 5. asia. Puhemiesneuvosto ehdottaa, että asia lähetetään hallintovaliokun-
taan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

15.17 Elinkeinoministeri Katri Kulmuni (esittelypuheenvuoro): Arvoisa rouva puhe-
mies! Käsittelyssä on hallituksen esitys laiksi alueiden kehittämisen ja rakennerahasto-
hankkeiden rahoittamisesta annetun lain muuttamisesta. Esityksen tavoitteena on, että jo
olemassa olevaan lakiin lisätään uutta kansallista alueiden kestävän kasvun ja elinvoiman
tukemiseen tarkoitetun määrärahan hallinnointia koskevat säännökset. Lisäksi esitetään
eräitä teknisluonteisia muutoksia.

Hallitus esittää, että määräraha korvaisi aikaisemman, Sipilän hallituksen aikana käytös-
sä olleen alueellisen innovaatioiden ja kokeilujen käynnistämisen määrärahan. Esitys liit-
tyy valtion vuoden 2020 talousarvioesitykseen ja on tarkoitettu käsiteltäväksi näin ollen
sen yhteydessä.

Aluepolitiikasta on vahva kirjaus hallitusohjelmassa. Sopimukselliseen yhteistyöhön
kaupunkien ja alueiden kanssa varataan 15 miljoonaa euroa ja maakuntien omaehtoiseen
kehittämiseen 5 miljoonaa euroa ensi vuoden budjettiin. Ja juuri tästä on nyt kyse käynnis-
sä olevassa lähetekeskustelussa, ja niistä teknisistä muutoksista, joilla saadaan nämä mää-
rärahat sitten ensi vuonna käyttöön. Tavoitteena on rakentaa menestystä alueiden ja kau-
punkien vahvuuksien ja erityispiirteiden ympärille eri toimijoiden yhteistyöllä, lisätä elin-
voimaa, poikkihallinnolliseen toimintaan kannustamista, alueellisten voimavarojen kokoa-
mista niiden yhdessä sovittujen ja määriteltyjen tavoitteiden lisäksi. 

Tässä lähetekeskustelussa oleva esitys perustuu hallitusneuvotteluissa sovittuun Elin-
voimainen Suomi -kokonaisuuteen. Ohjelman mukaan on tarkoitus siis maakuntien liitoil-
le kohdentaa nopeasti, joustavasti hyödynnettävää aluekehitysrahoitusta. Maakunnilla on
tietenkin keskeinen rooli aluekehityksen ja yhteistyön edistäjinä, ja tämä rooli on kyllä
kauttaaltaan huomioitu vahvasti myös hallitusohjelmassa. Uskon, että kaikkien tavoittee-
na on vahvistaa ja tukea maakuntien toimintaa alueellisesti — paikallisesti vahvaa, elinvoi-
 Tarkistettu
4.0



Pöytäkirjan asiakohta PTK 51/2019 vp
maista ja vireää toimintaa. Ja näin nämä kaikki alueet luovat hyvinvointia osaltaan koko tä-
hän maahan.

Tätä maakunnille omaehtoiseen kehittämiseen suunnattua määrärahaa on tarkoitus pys-
tyä käyttämään varsin monipuolisesti ja joustavasti ja antaa myös välineitä siihen, kuinka
syventää alueiden ja kaupunkien kestävää kasvua, elinvoimaa edistäviä hankkeita ja myös
sopimusperusteisuutta. Tarkoitus on luoda useampia kuin yhtä aluetta koskeviin, samanai-
kaisesti myös valtakunnallisesti tärkeisiin, alueiden kehittämistä koskeviin kehittämis-
hankkeisiin mekanismia. Ja toki ollaan myös apuna alueiden kuntien välisessä elinkeino-
politiikan yhteistyössä.

Niinpä maakuntien omaehtoinen kehittäminen antaa tietenkin mahdollisuuden toteuttaa
aluelähtöisiä, alueellisesti erilaisia, nopeita, joustavia kokeiluhankkeita, helpottaa globaa-
listi kilpailukykyisten ekosysteemien syntyä nimenomaan sieltä paikallisesta näkökulmas-
ta lähtien ja samalla tietenkin, mikä tärkeää, myös vahvistaa elinkeinorakennetta. Niinpä
on tärkeää, että paikallisuuden, alueellisuuden roolia korostetaan, asemaa elinvoiman kas-
vattajana vahvistetaan, tuetaan. Nyt käsittelyssä olevien lainsäädäntömuutosten tavoittee-
na on luoda tähän joustava rahoitusinstrumentti, jolla pystytään maakuntien ja alueviran-
omaisten ja muiden alueellisten, paikallisten toimijoiden välisellä yhteistyöllä mahdolli-
simman hyvin tässä toimimaan. Ja en ole kyllä ikinä kuullut yhdestäkään yhdessä tehdystä
asiasta, josta ei olisi syntynyt jotain uutta ja positiivista, joten sikäli tällaiseen uudenlai-
seen sopimuksellisuuteen ja alueiden omaan joustavuuteen ja voimavarojen lisäämiseen
luotan.

Lain on tarkoitus tulla voimaan 1.1.2020. 

15.21 Anu Vehviläinen kesk: Arvoisa puhemies! Ensinnäkin kiitos ministeri Kulmunil-
le, että olette esittelemässä tätä hallituksen esitystä täällä.

Tänään tulee 25 vuotta aikaa siitä, kun Suomessa järjestettiin EU-kansanäänestys, ja voi
ajatella, mitenkä se liittyy tähän esitykseen, mutta kyllä se osaltaan liittyy. Eli ensinnäkin
itse kun muistan tuota aikaa, niin silloin alettiin yhä enemmän puhua EU:n myötä myös
alueiden ja maakuntien kehittämisestä ja merkityksestä, ja sitten toisaalta alueiden kehittä-
minen ei ollut enää pelkästään kansallista aluepolitiikkaa vaan rakennerahastojen kautta
myös olennainen osa EU-politiikkaa. Ja tämä laki jo nimeltäänkin nivoo yhteen alueiden
kehittämisen ja rakennerahastot, eli rakennerahastoista huolimatta on kansallisella aluepo-
litiikalla kuitenkin valtavan iso merkitys koko Suomen kannalta, ja sen takia tämä hallituk-
sen esitys on omalta osaltaan tukemassa tätä meidän kansallista työtämme.

Tämä hallituksen esitys toteuttaa hallitusohjelmassa sovittua hyvää aluepoliittista linjaa
käytännössä, ja tämä momentin nimikin kuvastaa, mistä on kyse: alueiden kestävän kas-
vun ja elinvoiman tukemiseen tarkoitettu määräraha. Myös konkretiaakin seuraa, eli ensi
vuoden budjetissa on varattu 20 miljoonaa euroa tähän. Hallituksen esitys tunnistaamyös
maakuntien liittojen tärkeän roolin aluekehitysviranomaisina sekä aluekehityksen ja yh-
teistyön edistäjinä ja vahvistaa sitä, kuten ministeri Kulmuni tuossa hetki sitten kertoi. Hal-
lituksen esitys tukee ajatusta, että koko Suomi ja kaikki alueet ovat tärkeitä, ja että hallitus
haluaa edistää omalta osaltaan eri alueiden ja kaikkien maakuntien elinvoimaa ja vireyttä.
Määrärahalla tuetaan omaehtoista kehittämistä. On syytä kysyä, mitä sillä tarkoitetaan. Me
keskustassa ymmärrämme tämän omaehtoisen kehittämisen siten, että luotetaan alueiden
omaan kehittämistyöhön ja hoksnokkaan siitä, mitkä asiat ja valinnat vahvistavat alueen
2



Pöytäkirjan asiakohta PTK 51/2019 vp
elinvoimaa, tuovat työpaikkoja ja uudistavat, vahvistavat elinkeinorakennetta, esimerkiksi
vaikka matkailu.

Arvoisa puhemies! Useat tuoreet kyselyt ja selvitykset tukevat käsitystä, että suurin osa
suomalaisista haluaa, että Suomessa on elämää ja meininkiä myös kaupunkikeskusten ul-
kopuolella. Tänään Ylen kyselyn tulokset: yli puolet vastanneista haluaisi hidastaa kau-
pungistumiskehitystä. Toisaalta Helsingin Sanomien kysely syyskuussa kertoi: 70 prosent-
tia haluaa pitää koko Suomen asuttuna. Ylen tuore uutinen Ranskasta puolestaan kertoi
maanantaina, että vuosittain noin 100 000 ranskalaista muuttaa maalle. Siellä tehdyn tutki-
muksen mukaan lähes 60 prosenttia ranskalaisista haaveilee muuttamisesta maalle. Eli
edellä olevat esimerkit kertovat minusta siitä, että meidänkin hyväksymäämme megatren-
diä, kaupungistumista, näillä hiljaisilla signaaleilla halutaan haastaa.

Kun itse aamulla kuuntelin tätä Ylen juttua, jäin pohtimaan sitä, miten arvostamani tut-
kija Timo Aro sitä kommentoi ja totesi — tässä aamuisessa tutkimuksessa tosiaankin yli
puolet suomalaisista haluaisi, että kaupungistumista hillitään — että se kertoo muutosvas-
tarinnasta, ja sitten muutosvastarinnan lisäksi myös tämmöisestä alueiden kostosta. Itse pi-
dän kyllä tätä vähän outona kommentointina. Pitäisi ehkä katsoa vähän myönteisemmässä
mielessä eikä kommentoida näin negatiivisesti, jos asiat eivät käy omaan ajatteluun.

Lopuksi haluan todeta tässä, että jos suomalaisilla on vahva tahto Suomen elinvoimai-
suudesta ja siitä, että koko maassa halutaan olevan elämää ja meininkiä, niin sen pitää kyl-
lä tietysti näkyä meidän suomalaisessa kansallisessa politiikassa, hallituksen politiikassa ja
niissä päätöksissä, mitä eduskunta täällä kaiken kaikkiaan tekee. Keskustassa ajattelemme
sillä tavalla, että on otettava rohkeammin käyttöön aluepolitiikan eri keinoja, eikä olisi pa-
hitteeksi, vaikka vilkaisisimme vähän Ruotsiin ja Norjaan, mitä siellä on kaiken kaikkiaan
tehty.

Arvoisa puhemies! Näillä sanoin tämä ministeri Kulmunin esitys on oikein hyvä ja
alueita arvostava, ja tällaisia toivomme lisää.

15.26 Pasi Kivisaari kesk: Arvoisa rouva puhemies! Ensi vuonna sopimukselliseen yh-
teistyöhön kaupunkien ja alueiden kanssa varataan 15 miljoonaa euroa. Lisäksi maakun-
tien omaehtoiseen kehittämiseen osoitetaan 5 miljoonan euron lisämääräraha ensi vuodel-
le. Budjettiriihessä sovittiin myös, että alueellinen kuljetustuki jatkuu, ja siihen päätettiin
osoittaa pysyvästi 6 miljoonan euron lisämääräraha — erinomaista.

Hallitusohjelman Elinvoimainen Suomi -kokonaisuuden mukaan maakuntaliittojen kes-
keinen rooli aluekehitysviranomaisena jatkuu. Liitoille kohdennetaan nopeasti ja jousta-
vasti hyödynnettävää aluekehitysrahoitusta. Tervehdin ilolla sitä, että hallitus ottaa entistä
painokkaampaa otetta maakuntien Suomen puolesta. Sitä työtä totisesti riittää. Keskusta ei
pelkää käyttää aluepolitiikka-sanaa. Se on yhteiskunnallista tasa-arvoa ja oikeudenmukai-
suutta. Jokainen kotikulma on yhtä arvokas.

Arvoisa rouva puhemies! Tämä on myös tärkeä askel sille, että jokaiseen maakuntaan
saataisiin sopimuksellinen kaupunkipolitiikankin väline. Hallitus on työntymässä epäkoh-
taan, joka on tullut tutuksi esimerkiksi Seinäjoen kaupunkiseudulla. Se epäkohta on ollut
väliinputoajan rooli kaupunkipolitiikassa. Etelä-Pohjanmaan liitto ja Seinäjoen kaupunki
ovat kiinnittäneet huomiota vallitsevaan kansalliseen kaupunkipolitiikkaan ja esittävät ny-
kyistä laajemman aluepolitiikan kokonaisuuden hahmottamista. Nyt Seinäjoen tyyppiset
yliopistottomat mutta kehityspotentiaaliltaan suuret keskikokoiset maakuntakeskukset ja
niiden ympäryskunnat ovat jääneet väliinputoajan asemaan. Seinäjoen kaupungin ja kau-
3



Pöytäkirjan asiakohta PTK 51/2019 vp
punkiseudun kasvu on ollut viime vuosina yksi Suomen nopeimpia ja vertautuu täysin suu-
rimpien kaupunkien kasvulukuihin. Se on kuitenkin joutunut ratkomaan maankäytön, asu-
misen ja liikenteen ongelmia omin voimin. Näkisin mieluusti, että myös MAL-sopimuksia
laajennettaisiin uusiin kaupunkikeskuksiin, joiden kaupunkiseutu täyttää yli 100 000 asuk-
kaan väestöpohjan.

Arvoisa puhemies! Yle uutisoi aamulla, että enemmistö suomalaisista haluaa valtion hi-
dastavan kaupungistumista. Paras keino tähän on taata hyvän elämän edellytykset ympäri
Suomen. Jokaisessa maakuntakeskuksessa tulisi olla sopimuksellinen kaupunkikehittämi-
sen väline. Se on maakuntien Suomen tulevaisuuden varmistamista, askel oikeudenmukai-
suuden ja tasavertaisen kohtelun suuntaan.

Aluepolitiikan tavoite on antaa ihmisille vapaus ja mahdollisuus valita, minne elämänsä
rakentaa. Se perustuu maan eri osien omille vahvuuksille. Maakuntakeskusten ja niiden
seutukuntien kuuluu olla politiikkamme keskiössä ja tasavertaisena kumppanina. Niillä tu-
lee olla keinot puolustaa maakuntia, kehittää seutujaan ja varmistaa myös maakuntien tu-
levaisuus. Se on uuden kokonaisen Suomen tie.

Arvoisa puhemies! Ministeri Kulmuni on ansiokkaasti käynnistänyt selvityksen paikka-
riippumattoman ja monipaikkaisen työn lisäämisestä eli tavoista, joilla työskentely, asumi-
nen ja toimiminen usealla paikkakunnalla on mahdollista — erinomainen ja tärkeä avaus.

Puhemies! Keskusta tukee sekä kaupunkeja että maaseutuja, ihmisen vapautta valita.

15.31 Markus Lohi kesk: Arvoisa puhemies! Haluan heti alkuun kiittää ministeri Kulmu-
nia erinomaisesta esityksestä. Voin sanoa, että maakunnat kiittävät tästä. On äärimmäisen
tärkeää, että Suomea kehitetään tasapuolisesti koko maata ajatellen. Kun täältä eduskun-
nasta menen tuohon eduskunnan portaille ja katson ulos, näen siellä Finlandia-talon tai
Musiikkitalon. Ne ovat paitsi helsinkiläisiä ja Helsingissä sijaitsevia rakennuksia myös
koko Suomelle tärkeitä instituutioita. Yhtä lailla voi sanoa, että kun menemme kesällä
vaikka vierailemaan Saimaalle, se hieno järvialue on koko Suomelle arvokasta aluetta, tai
kun joku suomalainen tai ulkomaalainen tulee vierailulle Lappiin, se on koko Suomen Lap-
pi — tai on koko Suomen Savo tai Kainuu ja niin edelleen. Meidän on siis turha rakentaa
vastakkainasettelua, vaan sen sijaan me tarvitsemme Suomessa yhteen hiileen puhaltamis-
ta. Kaikissa asioissa on syytä katsoa, mikä on meidän yhteinen etumme sen sijaan, että ale-
taan kilpailemaan keskenämme. Kun katsomme vähänkin kauempaa maailmaa, niin Suo-
mi on todella pieni. Kiinassa on satakunta kaupunkia, jotka ovat väestöltään suurempia
kuin Suomi tällä hetkellä. Sen takia meillä jos jossakin tarvitaan ajattelutapaa, että me
olemme yhtä ja me haluamme pitää huolta koko Suomesta ja kaikista suomalaisista, kai-
kista Suomen palveluista myös.

Nämä tuolla edellä viitatut tutkimukset, joita on ollut viimeksi tänään julkisuudessa,
osoittavat, että valtaosa suomalaista on sitä mieltä, että kaupungistumisesta tulee liiallista,
kaupungistumista tulee tietyllä tavalla rajoittaa ja siitä syntyviä lieveilmiöitä ja ongelmia
pyrkiä hallitsemaan. Tämä on hyvä viesti meille tänne. Kun katsoin sitä tulosta, niin huo-
masin, että erittäin suuri osa muun muassa perussuomalaisten kannattajista oli tällä kannal-
la. Uskon ja toivon, että tämä haastaa täällä eduskunnassakin perussuomalaiset myös tuke-
maan niitä hallituksen erinomaisia esityksiä, jotka rakentavat eheää Suomea ja tasapuolis-
ta aluekehitystä. Nyt näitten tutkimusten mukaan kannattajat varmasti myös antavat kiitos-
ta, jos näin tulette tekemään.
4



Pöytäkirjan asiakohta PTK 51/2019 vp
15.33 Seppo Eskelinen sd: Arvoisa puheenjohtaja! On äärimmäisen tärkeätä, [Puhemies:
Puhemies!] että meillä on myös kansallisella tasolla aluekehityksen työkaluja. Niin kuin
hallitusohjelmaan on kirjattu, niin tämä AIKO kuin myös maakunnan kehittämisraha ovat
hyviä työkaluja EU:n rakennepolitiikan ja EU:n rakennerahastojen lisäksi. Nyt sitten näyt-
tää, että näistä ollaan kansallisestikin pääsemässä hallitusohjelman kirjausten mukaisesti
maaliin. Meille Itä- ja Pohjois-Suomessa on tietysti tärkeää, että meillä on näitä aluekehi-
tyksen työkaluja, joilla pystytään sitten osaamistamme edelleen vahvistamaan. Edellisellä
hallituskaudellahan oli kasvusopimukset kaupunkien osalta, ja niistä on hyviä tuloksia.
Aiemmin on ollut Osaamiskeskusohjelma. Tämä on minusta hyvää aluepolitiikan jatku-
moa aiemmille osaamisen vahvistamisen aluepoliittisille työkaluille. Siitä kiitos hallituk-
selle kovasti.

15.34 Hanna Huttunen kesk: Arvoisa puhemies! Sain olla hallitusneuvottelijana siellä
Elinvoimainen Suomi -ryhmässä. Lukiessani silloin ensimmäistä kertaa sitä meidän ryh-
mämme toimeksiantoa ja meidän neuvottelupöytään kuuluvia asioita — niitä oli nimittäin
aika pitkä lista — olin siitä huolimatta tosi iloinen siitä, että sain olla mukana tuomassa sii-
hen ryhmään ajatuksia ja kokemuksia kunnista, maakunnasta ja yrittäjyydestä. Kaikki ne
asiat olivat minulle tosi tärkeitä ja myös varsin tuttuja luottamustoimien ja yrittäjäuran
myötä.

Pidän aivan itsestäänselvänä, että elinvoimainen Suomi muodostuu elinvoimaisista
maakunnista. Alueella on varmaan kiistatta paras tuntemus alueen omista vahvuuksista.
Siellä on kuitenkin tuntemus myös alueen eri haasteista. Siellä on tuntemus ja tuttuus niis-
tä visioista ja keinoista, ja siellä uskotaan, että se oma alue saadaan nostettua ensin valta-
kunnan tasolla ylös ja kansainvälisestikin maailmankartalle. Maakuntia on erilaisia — ja se
on muuten hyvä niin. Elinvoimaiset maakunnat muodostuvat puolestaan elinvoimaisista
kunnista, ja taas sitten kuntien moottorina pyörivät ja hyrisevät ne työllistävät yritykset
siellä kunnan sisällä. 

Hallitusohjelman Elinvoimainen Suomi -kokonaisuuden mukaan maakuntien liittojen
rooli aluekehitysviranomaisina jatkuu, ja tästä olen erittäin iloinen. Liitoilla tulee myös jat-
kossa olemaan keskeinen merkitys aluekehityksen ja alueitten välisen yhteistyön edistäji-
nä. Ja sekin on totta, että maakunnat eivät aina yksin pärjää, vaan joskus useamman maa-
kunnan kokoonpanolla saadaan enemmän asioita aikaiseksi. Maakuntien liitoille kohden-
netaan nopeasti ja joustavasti hyödynnettävää aluekehitysrahoitusta, ja se todettiin jo aikai-
semminkin, että se maakuntien kehittämisraha oli ennen tosi hyvä ja tehokas elementti.
Tälle alueiden kestävän kasvun ja elinvoiman tukemisen momentille on esitetty vuoden 20
talousarvioesityksessä 20 miljoonan euron ja julkisen talouden suunnitelmassa 10 miljoo-
nan euron rahoitusta vuodelle 21. Ensi vuoden määrärahasta se 5 miljoonaa euroa kohdis-
tuu maakuntien omaehtoiseen kehittämiseen, niin kuin täällä on kuultu jo useampaan ker-
taan, ja 15 miljoonaa euroa sopimusperusteiseen yhteistyöhön. Rahoitus tulee hallituksen
kertaluonteisista tulevaisuusinvestoinneista.

On hienoa, että maakuntien liittojen mahdollisuudet tukea maakuntien omaehtoista ke-
hittymistä vahvistuvat alueiden kestävän kasvun ja elinvoiman tukemisen määrärahalla.
Tällä budjettiesityksen määrärahalla tuetaan muun muassa maakuntien omaehtoista kehit-
tämistä, uudistetaan elinkeinorakennetta siellä ja vastataan rakennemuutoshaasteisiin.
Muutoksen tuloksena liitoilla on käytössään joustava rahoitusinstrumentti, jonka avulla
5



Pöytäkirjan asiakohta PTK 51/2019 vp
maakuntien, alueviranomaisten sekä muiden alueellisten ja paikallisten toimijoiden välistä
yhteistyötä on mahdollisuus ennestään lisätä ja vahvistaa.

Arvoisa puhemies! Keskustan mielestä aluepolitiikka tarkoittaa yhteiskunnallista tasa-
arvoa ja oikeudenmukaisuutta. Se tarkoittaa sitä, että jo täältä eduskunnasta lähtee vahva
viesti siitä, että koko Suomi ja kaikki suomalaiset ovat tasa-arvoisia ja yhtä arvokkaita mei-
dän yhteiskunnassamme. Se tarkoittaa sitä, että täällä arvostetaan maakuntapäiviä juhlivia
ihmisiä ja niitä karvahattulähetystöjä, jotka vilpittömästi kantavat huolta oman kotiseudun
elinvoimasta. Aluepolitiikan tulee näkyä muun muassa alueellistamispäätöksinä, paikka-
riippumattomina työpaikkoina ja tasa-arvoisina koulutusmahdollisuuksina ympäri Suo-
men. Tämän hallituksen esitys on myös vahva ja tulevaisuudenuskoa lisäävä viesti kaikille
alueille. — Kiitos. 

15.38 Sofia Vikman kok: Arvoisa puhemies! Keskustelu EU:n rakennerahastojen tule-
vaisuudesta on Suomessa ajankohtainen myös tätä hallituksen esitystä laajemmin. Alka-
massa on uusi ohjelmakausi, ja monet asiat ovat muuttumassa. 

Tässä yhteydessä on syytä tarkastella rakennerahastovarojen jakautumista Suomen si-
sällä. Eteläinen ja läntinen Suomi, johon myös oma maakuntani Pirkanmaa kuuluu, on
Suomen viennin ja kasvun moottori. Sen rooli ja potentiaali on tunnustettava myös alueke-
hittämisessä. Hallitusohjelman kunnianhimoiset tavoitteet työllisyysasteen ja innovaatio-
toiminnan suhteen ovat entistä vaikeampia toteuttaa, jos suurin osa Suomea pudotettaisiin
aluekehittämisvarojen ulkopuolelle. Esimerkiksi työllistämisrahat pitää ohjata sinne, mis-
sä on työttömiä, ja yritysten innovaatiotuki sinne, missä on yrityksiä. Itä- ja Pohjois-Suo-
melle on tarkoitettu oma pohjoisten harvaan asuttujen alueiden tuki, joka on perusteltua
säilyttää. Muutoin rakennerahastojen on kohdeltava alueita tasavertaisesti, kuten EU on
Suomen osalta katsonut oikeaksi. 

15.40 Eeva Kalli kesk: Arvoisa puhemies! Ylen tuore kysely kaupungistumisesta herätte-
lee tosiaan toivottavasti meitä kaikkia. Samansuuntaisia tuloksia olemme toki saaneet jo
monista muistakin kyselyistä ja tutkimuksista, kuten edustaja Vehviläinen hyvin totesi.
Itse ajattelen samaan tapaan, että kyse ei todella ole mistään alueiden kostosta tai näpäy-
tyksestä kaupungeille, vaan suomalaisilla on todella aito halu elinvoimaisen Suomen puo-
lesta. Tätä siis vaaditaan niin kaupungeissa kuin maalla, niin kasvukeskuksissa kuin har-
vaan asutuilla alueilla, eli oman alueen väestökehitysnäkymästä riippumatta. 

Käytännössähän tämä tarkoittaa, että suomalaiset haluavat, että jokaisella on asuinpai-
kasta riippumatta mahdollisuus käydä koulua, tehdä töitä, päästä palvelujen pariin eli elää
hyvää, turvallista ja terveellistä arkea kaikkialla maassa. Tämä tavoite tuntuukin yhdistä-
vän tätä kansaa tällä hetkellä hyvin vahvasti, taitaapa yhdistää yhtä vahvasti kuin halu
päästä jalkapallon EM-kisoihin pitkän odotuksen jälkeen. Toisin sanoen suomalaiset todel-
la haluavat aidosti tasapainoisempaa aluekehitystä, ja uskon, että tämä tavoite on siis paitsi
tasa-arvokysymys, varmasti monelle myös eräänlainen sivistyskysymys. 

Arvoisa puhemies! Hallitusohjelmassa todetaan, että aluepolitiikan tavoitteena on aluei-
den välisen ja kuntien sisäisen eriytymisen vähentäminen. Tämä tietysti edellyttää monen-
laisia toimia eri hallinnonaloilla. Kiitän elinkeinoministeri Kulmunia siitä määrätietoisuu-
desta, jolla olette tarttunut omalta osaltanne tähän haasteeseen. Esimerkkejä on monia,
mutta esimerkiksi Business Finlandin kautta jaetaan resursseja, joiden hyödyntäminen on
alueiden elinvoiman näkökulmasta erittäin tärkeää. 
6



Pöytäkirjan asiakohta PTK 51/2019 vp
Kysyisinkin ministeri Kulmunilta, mitä hallitus voisi tehdä, jotta myös sellaiset alueet ja
seudut, joissa ei esimerkiksi ole omaa yliopistoa, pääsisivät nykyistä paremmin Business
Finlandin palvelujen ja tukien pariin. Ja ehkä vielä laajemminkin: kun tämän hallitusohjel-
man tahto elinvoimaisesta Suomesta on selkeä, niin miten ministeri arvioisi vaikkapa ensi
vuoden budjetin ja julkisen talouden suunnitelman ja hallituksen suunnitteilla olevien toi-
mien vaikuttavuutta tämän tavoitteen saavuttamiseen? 

15.43 Hilkka Kemppi kesk: Arvoisa rouva puhemies! Kiitos ministeri Kulmunille tästä
hallituksen esityksestä alueiden kehittämisen ja rakennerahastohankkeiden rahoittamises-
ta annetun lain muuttamisesta. Päättämällä tästä hallituksen esityksestä me nähdäkseni
tuemme niin maaseudun, seutukaupunkien kuin isoimpienkin kaupunkien kestävää kas-
vua ja elinvoimaa. Tämä ministeri Kulmunin johdolla valmisteltu hallituksen esitys on
nähdäkseni aluepolitiikan ja lähidemokratian kannalta erinomainen voitto.

Haluan tukea alueiden omaehtoista kehittämistä elinkeinorakenteen uudistamisessa ja
vastaamisessa rakennemuutokseen. Rakennemuutosta meillä on aivan kaikkialla Suomes-
sa. Tämä ei ole mikään usein parjattu maaseudun tai jonkun tietyn alueen asia tai haaste.
Muun muassa meillä Hämeessä muutosta on tullut teollisuuden murroksen, kaupungistu-
misen ja matalan syntyvyyden myötä nyt selkeästi. Myös palvelut ja yritykset elävät ajas-
sa: moni yritys muuttaa toimintaansa tai palveluansa ilmastonmuutoksen vaatimusten
edessä tai reagoi väestön muutoksiin tällä hetkellä.

Kukaan täällä ei ole varmastikaan voinut jättää huomiotta näitä väestöennusteita, joita
me saimme vastikään. Ne ovat varsin synkkää luettavaa. Ne nostavat nähdäkseni tämän
aluekehityksen ja myös tämän hallituksen esityksen sekä rakennerahastohankkeet aivan
uuteen arvoonsa. Väestöennusteen mukaan Suomen väestökehitys muuttuu 15 vuoden
päästä negatiiviseksi kaikissa maakunnissa. Ihmisiä toisin sanoen syntyy vähemmän kuin
kuolee. Tämä syntyvyys- ja väestökatoon varautuminen vaativat jakamattoman huomion,
ja nähdäkseni apatian sijaan meidän tulisi laittaa tuulemaan ja nimenomaan uskoa tulevai-
suuteen ja rakentaa tämänkaltaisia hallituksen esityksiä, joilla vahvistetaan myös alueiden
kehittymistä.

Tämä väestökato on jatkunut jo lähes kymmenen vuotta, minkä vuoksi emme voi kui-
tenkaan sulkea silmiämme siltä muutoksen tarpeelta. On useita asioita, joihin tulee varau-
tua myöskin tällä hetkellä. Markkinoilla on jo nyt esimerkiksi erilaisia muunneltavia ja
siirreltäviä päiväkotiratkaisuja, jotka ovat nyt monen alueen pelastus esimerkiksi lapsi-
määrien vähentyessä. Tämä palveluiden keskittäminen, jota usein tarjotaan ratkaisuksi, ei
näyttäydy minulle ratkaisuna, vaan nimenomaan lähipalveluita tukemalla ja nokkelia uu-
sia ratkaisuja löytämällä pääsemme eteenpäin, ja siihen tämänkaltaiset hallitukset esityk-
set ovat oiva keino.

Me tarvitsemme rahaa toteuttaa aluelähtöisiä nopeita ja joustavia kokeiluhankkeita sekä
toimeenpanna muita hallitusohjelman mukaisia aluekehittämiseen liittyviä linjauksia. [Pu-
hemies koputtaa] Aluepolitiikka on yhteiskunnallista tasa-arvoa ja oikeudenmukaisuutta,
ja sen takana nähdäkseni tämäkin esitys seisoo.

15.46 Hannakaisa Heikkinen kesk: Arvoisa rouva puhemies! Lämmin kiitos vielä ker-
ran ministeri Kulmunille tämän todella tärkeän hallituksen esityksen esittelystä, valmiste-
lusta ja tänne tuomisesta, ja kiitos siitä tosi fiksusta keskustelusta, mitä täällä on tähän men-
nessä tästä käyty. Kuten tiedämme, me keskustassa emme ole koskaan hävenneet aluepo-
7



Pöytäkirjan asiakohta PTK 51/2019 vp
litiikka-sanaa. Meille se on aina tarkoittanut sitä, että ihmisten hyvä arki on aivan yhtä tär-
keä, olipa se koti suurkaupungin keskustassa, sen suurkaupungin laitamilla, lähiöissä, pie-
nen kunnan keskustassa tai sitten aivan sen pienen kunnan pisimmän soratien päässä. 

Arvoisa puhemies! Täällä on jo käyty esimerkiksi edustaja Vehviläisen ansiokkaassa
puheenvuorossa hieman läpi myös Ylen tämän päivän uutisointia aluepolitiikasta ja ihmis-
ten siihen liittyvistä arvostuksista. Tuon Ylen uutisen mukaan enemmistö suomalaisista
haluaa valtion hidastavan kaupungistumista. Tuon jutun yhteydessä oli haastateltu arvos-
tamaani tutkijaa Timo Aroa, mutta tätä hänen kommenttiaan minä hieman hämmentynee-
nä luin ja pohdin, mitä hän sillä tarkoittaa: ”Mielestäni valtion ei pidä puuttua sen parem-
min kaupungistumisen vauhdittamiseen kuin hidastamiseenkaan, vaan ihmiset, yritykset ja
muut toimijat saavat itse päättää sijaintipaikkaratkaisunsa niin kuin parhaaksi katsovat.”
Tätä ihmettelen, sillä kaikkiin näihin ihmisten ratkaisuihin, yritysten ratkaisuihin vaikutta-
vat meidän päätöksemme: liikenneyhteydet, tiet, rautatiet, sillat, niiden kunto, lentoliiken-
neyhteydet, tietoliikenneyhteydet — miten pystytään etänä toimimaan mistäkin paikasta
— työpaikat, puolisotyöpaikat, toisaalta yrityksen näkökulmasta työntekijöiden saata-
vuus, koulutuksen, täydennyskoulutuksen ja elinikäisen oppimisen mahdollisuudet, yh-
teiskunnan jo perustuslain pohjalta takaamien palveluiden saatavuus. Mielestäni me teem-
me pitkälti juuri näihin liittyviä päätöksiä hallitusten esitysten käsillä ollessa, kuten nyt, ja
aina, kun mietimme seuraavan vuoden budjettia — mihinkä asioihin määrärahoja allokoi-
mme. Eli me teemme aluepolitiikkaa halutessamme tai tahtomattamme koko ajan, kun
teemme päätöksiä valtion tasolla ja myös kuntatasolla.

Arvoisa puhemies! Tämän takia haluaisin nostaa aluepolitiikka-sanan oikeastaan sem-
moiseen uuteen arvostukseen. Se osoittaa vain sitä, että me kansanedustajina edustamme
ihmisiä eri puolilta Suomea ja tuomme mukanamme terveiset siltä alueelta ja puolustam-
me myös osin sen alueen elinvoimaa, ihmisiä, mutta toivottavasti aina niin, että meillä nä-
kemys yhteisestä hyvästä säilyy siellä takana. Terve ylpeys oman alueen voimavaroista ja
halu kehittää sitä ei tarkoita sitä, että olemme toisten alueitten kehittymistä ja hyvää kehi-
tystä vastaan. Kuten ministeri Kulmuni totesikin, on hienoa, että Suomi saa erilaistua, mut-
ta eriarvoistuvan emme halua tämän rakkaan kotimaamme.

15.50 Heikki Autto kok: Arvoisa rouva puhemies! Suomi elää viennistä, hyvinvointim-
me rahoitetaan vientielinkeinojemme tuomilla tuloilla, ja vientielinkeinomme perustuvat
tietysti hienon, laajan maamme eri alueiden vahvuuksista kumpuaviin pitkiin arvoketjui-
hin, joten tasapainoinen alueiden kehittyminen on paitsi tärkeää ja järkevää, myös aivan
välttämätöntä, jotta Suomi on menestyvä maa myös tulevaisuudessa. Tästä näkökulmasta
hallituksen esitys on hyvä ja perusteltu, ja on hienoa, että hallitus haluaa tehdä myös aktii-
visia aluekehittämistoimenpiteitä, joilla mahdollistetaan myös alueiden omaehtoinen kehi-
tystoiminta. Varmasti nimenomaan sieltä alueilta nähdään parhaiten, mitä uusia ajatuksia
ja kehittämistoimenpiteitä on syytä viedä eteenpäin. 

Huoli tietysti liittyy siihen, että tällaisen toiminnanhan pitää olla jatkuvaa, pitkällä aika-
jänteellä, eikä pidä ajatella tätä vain kertaluonteisena investointina, niin kuin hallitus nyt
tekee. Toki tietysti kehittämistoimia voidaan ajatella myös investointina, mutta toivon, että
tämä kehitystyö ei pääty, vaan tämäntyyppistä tasapainoista alueiden kehittämistä pyritään
tulevaisuudessakin jatkamaan. Tässä mielessä se, että valtion omaisuutta myydään ja täl-
laisilla kertaluonteisilla tuloilla sitten tällaisia ehkäpä kuitenkin pysyviä menoja katetaan,
on hieman huolestuttavaa. Ja tässä mielessä itse asiassa ajattelen niin, että hallituksen esi-
8



Pöytäkirjan asiakohta PTK 51/2019 vp
tys ja tavoite on aivan oikea, mutta vielä parempi Suomen kannalta olisi se, että tätä aktii-
vista aluekehitystyötä vauhditettaisiin sillä, että hallitus tekisi myös entistä aktiivisempia
työllisyyspoliittisia toimia, joilla mahdollistetaan se maakuntien mahdollisuuksista kum-
puavan elinkeinotoiminnan kehittyminen niin, että uusia työpaikkoja syntyy. Hyvää työl-
lisyyspolitiikka on myös parasta aluepolitiikkaa, ja mielestäni se on hallituksen tuleville
toimille hyvä ohjenuora.

Arvoisa puhemies! Kun myös ministeri on tässä aktiivisesti kanssamme keskustelemas-
sa asiasta, niin vähän laajemmin ehkä haluaisin kysyä arviota siitä, miten nämä aluekehi-
tystoimenpiteet näyttäytyvät tulevina vuosina ottaen huomioon EU:n tulevan rahoituske-
hyksen, toisaalta myös rakennerahastokauden näkymät. Taustaksi ehkä voisin, arvoisa pu-
hemies, sanoa sen, että niissä maissa ja niillä alueilla, joissa kaikkein voimakkaimmin on
käytetty EU:n rakennerahastoja, jostain syystä myös kriittisyys EU:n toimintaa kohtaan on
kaikkein suurinta. Olisiko se vielä suurempaa, jos siellä ei olisi näitä EU-tukia käytetty? En
tiedä, [Puhemies koputtaa] mutta varmasti tuolla yleisellä eurooppalaisella tasolla on hy-
vin kriittinen suhtautuminen siihen, [Puhemies koputtaa] miten näitä tukia käytetään. Mikä
näiden tulevaisuus ministerin käsityksen mukaan on?

15.54 Mari-Leena Talvitie kok: Arvoisa puhemies! Täällä on käyty hyvää lähetekeskus-
telua tästä laiksi alueiden kehittämisen ja rakennerahastohankkeiden rahoittamisesta anne-
tun lain muuttamisesta. Jatkamme sitten tuolla hallintovaliokunnassa.

Tietenkin on tärkeää jokaiselle alueelle — erityisesti viime aikoina on puhuttu kestäväs-
tä kasvusta ja elinvoimasta ja siitä, mistä se muodostuu. Se on monilla alueilla sitä, että saa-
tavuus on kunnossa, liikenne- ja logistiikka-asiat toimivat. On kyse koulutus- ja työpai-
koista. Me tiedämme kaikki, että viimeisten 20 vuoden ajan suurin osa meidän työpaikois-
tamme on syntynyt nimenomaan mikroyrityksiin ja pk-yrityksiin. On myös kyse innovaa-
tioista ja elinkeinopolitiikan kyvystä uudistua. Erityisesti Oululle ja Pohjois-Suomelle mo-
net rakennerahastohankkeet ja muut ovat olleet viime aikoina melkeinpä elinehto, jotta
olemme pystyneet ict-murroksessa uudistumaan.

Kysyisinkin nyt, kun arvoisa ministeri on täällä paikalla ja ansiokkaasti ja vastuullisesti
kuuntelee meidän keskusteluamme: On myös tärkeää, että pystymme näissä rahoitu-
sinstrumenteissa menemään sellaiseen joustavuuteen, ketteryyteen, jossa paikallinen yh-
teistyö kumpuaa nimenomaan alueellisista osaamistarpeista ja siitä elinkeinoelämästä.
Mitä mahdollisuuksia tämä laki tai tulevat lait näihin tämmöisiin erilaisiin rahoitusinstru-
menttien joustavuuteen tuo?

Jaan tässä salissa myös yhden huolen, joka on tullut ilmi viime vuosina monista hanke-
ja projektityöntekijöiden sähköposteista. On tavallaan huoli siitä, että hankerahoituksella
tehdään hyviä asioita mutta ne eivät mene sitten käytäntöön, kun on kyse hankkeista ja pro-
jekteista. Joku kysyi jopa, ovatko projektisuunnitelmat ja kirjalliset tuotokset sittenkin tär-
keämpiä kuin se, mitä sillä työllä saadaan aikaan.

Sitten ihan loppuun, arvoisa puhemies: on tärkeätä, että puhutaan aluepolitiikasta. Hie-
man kuitenkin viimeiset puheenvuorot, joita kuuntelin, osuivat korvaan. Useat keskusta-
laiset, hyvinkin arvostamani kollegat, kertoivat, että heille aluepolitiikka merkitsee nimen-
omaan sitä, että jokainen omasta asuinpaikastaan riippumatta on yhtä tärkeä ja tasa-arvoi-
nen. En tiedä, tuleeko se sitten pohjalaisesta taustastani, kun on pienessä kylässä kasvanut
ja sieltä maailmaan ponnistanut, että se tulee ainakin itselleni ihan arvoasenteesta. Koen,
että suomalainen yhteiskunta on juuri sen takia niin mainio ja rakastettava yhteiskunta ja
9



Pöytäkirjan asiakohta PTK 51/2019 vp
ympäristö, että jo meidän perustuslakimme sanoo, että jokainen tässä maassa on ihan yhtä
arvokas, yhdenvertainen ja tasa-arvoinen riippumatta asuinpaikasta, omasta taustastaan.
Henkilökohtaisesti itselleni se ei ole aluepolitiikkaa, vaan se on kyky ajatella ihan suoma-
laisittain.

15.57 Mikko Kärnä kesk: Arvoisa rouva puhemies! Aivan ensimmäiseksi kiitokset mi-
nisterille erinomaisesta esittelystä ja erinomaisesta esityksestä. Kiitos myös kollegoille hy-
västä keskustelusta.

Kun meillä puhutaan aluekehityksestä ja kaupungistumisesta, kaupungistuminen esite-
tään yleensä globaalina megatrendinä, joka on väistämätön myös Suomessa, mutta samal-
la on hyvä huomata, että itse asiassa kaupungistuminen laajamittaisena ilmiönä on päätty-
nyt jo vuosikymmeniä sitten. Kiina kaupungistuu, hyvät ystävät, tällä hetkellä. Mitä meillä
täällä Suomessa on? Meillä on yksi 650 000 asukkaan pikkukaupunki. Tämänkin takia on
äärettömän tärkeää, että me pidämme huolta siitä, että koko maan voimavarat tulevat hyö-
dynnetyiksi ja että jokaisella ihmisellä on mahdollisuus rakentaa elämänsä ja yrittää, tehdä
työtä missä päin tahansa Suomea. Tämän vuoksi on äärettömän tärkeää, että Rinteen—
Kulmunin punamultahallitus on nostanut tasapainoisen aluepolitiikan politiikkansa kes-
kiöön.

Haluaisin tässä myös muistuttaa edustaja Auttoa, joka peräänkuulutti sitä jatkuvaa kehi-
tystä, harvaan asutun maaseudun parlamentaarisen työryhmän työstä, jota yhdessä tehtiin.
Kiitos siitä kaikille puolueille. On uskomattoman hienoa, että tämän työryhmän esityksistä
noin 70 prosenttia päätyi tuonne hallitusohjelmaan ja hyvä hallitus vie nyt niitä tässä vai-
heessa eteenpäin.

Monen kollegan tavoin ilahduin itsekin tämän aamun uutisista, siitä että suurin osa suo-
malaisista haluaisi hidastaa kaupungistumista. Haluan muistuttaa myös IPCC-raportista,
jonka mukaan kaupungistuminen ilmiönä on yksi sellainen, joka kiihdyttää ilmastonmuu-
tosta. Tämänkin takia tasapainoinen aluepolitiikka on tärkeää.

Kun meillä on tämä globaali megatrendi, kaupungistuminen, meidän tulee ymmärtää,
mitä se voi tarkoittaa Suomen kokoiselle pienelle maalle. Kaupungistumisen on todettu
esimerkiksi lisäävän puhtaan ruuan kysyntää ja hintaa. Ihmiset haluavat tuolta kaupungeis-
ta sitten lomamatkoille maaseudun rauhaan. Lappia suosittelen kohteena erityisesti. Mei-
dän täytyy pohtia, miten tähän haasteeseen vastataan.

Täytyy nyt vielä loppuun todeta se, että olen arvostanut kyllä itsekin tohtori Timo Aroa,
mutta monen kollegan tavoin en ymmärrä näitä hänen kommenttejaan tämän päivän leh-
destä. Ehkä ne kielivät pettymyksestä, koska meillä on tässä maassa valtavasti tahoja, jot-
ka haluaisivat tätä pakkokaupungistumisen ideologiaa viedä eteenpäin. Olen hyvin ylpeä,
että Rinteen—Kulmunin punamultahallitus ei näin tee. Kiitos siitä.

Ensimmäinen varapuhemies Tuula Haatainen: Tähän on käytetty nyt tähän varatut 45
minuuttia. Kysyn ministeriltä, haluaako ministeri vastata. Kaksi minuuttia, olkaa hyvä, ja
sitten mennään eteenpäin.

16.00 Elinkeinoministeri Katri Kulmuni: Arvoisa rouva puhemies! Totta tosiaan, kuten
täällä keskusteluissa on todettukin, mielenkiintoisella tavalla kuluneen vuoden aikana, kun
on tehty isoja kansallisia kyselyitä ja tutkimustuloksia median toimesta, on tullut aika sa-
manlaisia viestejä niin Yleisradion puolelta kesältä 2018 kuin muutama viikko sitten Hel-
10



Pöytäkirjan asiakohta PTK 51/2019 vp
singin Sanomien toimesta — ja tämänpäiväiseenkin uutisointiin täällä on viitattu — joten
sikäli tämä kansallinen keskustelu aluepolitiikasta ja aluekehityksestä on erittäin ajankoh-
tainen, ja on hyvä, että sitä käydään myös julkisuudessa.

Täällä tuli kysymys edustaja Kallilta liittyen tähän yrityslähtöisyyteen ja alueelliseen
läsnäoloon. Hallitushan laittaa erittäin merkittäviä panostuksia vientiin ja kasvuponniste-
luihin nimenomaan Business Finlandin kautta. Ja se omakin selvitystyö, mitä elinkeinomi-
nisteriössä on laitettu liikkeelle, tähtää nimenomaan siihen, että me voimme varmistua sii-
tä, että meidän yrityksemme kautta maan, jossa on erittäin erilainen elinkeinorakenne kul-
lakin alueella, pystyvät saamaan kaikki ne palvelut, mitä elinkeinoministeriö tarjoaa. Ja
tässä tietenkin ammattikorkeakoulujen, ylipäänsä korkeakoulujen, yhteistyö vientiyritys-
ten kanssa ja kyseisen alueen kanssa on aivan keskeinen.

Täällä kysyttiin edustaja Talvitien toimesta tästä joustavuudesta. Nimenomaan 5 miljoo-
naa euroa on tarkoitus maakuntien laittaa rahaa nyt eteenpäin niistä alueellisista ja paikal-
lisista lähtökohdista riippuen, ja tämä mielestäni liittyy myös tähän edelliseen kysymyk-
seen siitä, kuinka sitten näitä alueellisia erityispiirteitä voidaan huomioida.

Haluan vielä todeta, että totta, jatkuvuutta tarvitaan viime kaudelta tähän kauteen. Nämä
ovat toistaiseksi olleet niin kärkihankerahoitusta kuin kertaluonteista rahoitusta — kuten
nyttenkin — mutta hyvä, että vaalikaudesta toiseen sitä tulee. Ja vielä tietenkin liittyen sii-
hen suureen keskusteluun eurooppalaisesta rakennerahasto-, rahoituskehyksestä, josta
neuvotellaan edelleen: kansallisesti uskon, että sopimukseen ohjelmista ja rahoituksesta
päästään, kuten aina on päästy, hyvässä yhteishengessä.

Toinen varapuhemies Juho Eerola: Keskustelu ja asian käsittely keskeytetään. Asian kä-
sittelyä jatketaan tässä istunnossa päiväjärjestyksen muiden asiakohtien tultua käsitellyik-
si.

Keskustelu keskeytettiin kello 16.02.

————

Keskustelua jatkettiin kello 20.30.

Toinen varapuhemies Juho Eerola: Nyt jatketaan aiemmin tässä täysistunnossa keskey-
tetyn asiakohdan 5 käsittelyä.

20.30 Mikko Kinnunen kesk: Arvoisa herra puhemies! On äärettömän arvokasta, että
saamme koko Suomen kukoistamaan — että Helsinkiin rakennetaan pääkaupungin ja koko
Suomen yhteinen yhteisöllinen olohuone Oodi, että Reisjärvelle rakennetaan Kisatien kou-
lu ja Niemenkartanon hirsikoulu, jotka toimivat reisjärvisten olohuoneina ja joissa toteute-
taan esimerkiksi kansanopiston yrittäjäopiskelijoiden toimesta messut, joihin tullaan lähel-
tä ja kaukaa. Hyvinvoiva Suomi koostuu hyvinvoivista kaupunkiseuduista, maakunnista,
seutukaupungeista, kunnista, kylistä, kortteleista ja kaupunginosista.

Arvoisa puhemies! Olemme käsitelleet tänään hallituksen esitystä alueiden kehittämi-
sen ja rakennerahastohankkeiden rahoittamisesta annetun lain muuttamisesta. Iloitsen sii-
tä, että voimme käyttää alueiden kestävää kasvua ja elinvoimaa varten ensi vuonna 20 mil-
joonaa euroa. Siitä menee sopimukselliseen yhteistyöhön kaupunkien ja alueiden kanssa
11



Pöytäkirjan asiakohta PTK 51/2019 vp
15 miljoonaa ja maakuntien omaehtoiseen kehittämiseen 5 miljoonaa. Kiitos tästä hallituk-
selle ja ministeri Kulmunille. 

On mahdollisuus lisätä alueiden elinvoimaa kehittämällä jokaisen alueen omia vah-
vuuksia. Huolehditaan hyvän elämän edellytyksistä maamme eri puolilla. Alueet voivat
erilaistua ja erikoistua, profiloitua, mutta ne eivät saa eriarvoistua. Koulut eivät saa karata
liian kauas — eivätkä muutkaan palvelut. Kun liikenneyhteydet ja tietoliikenneyhteydet
toimivat, ne mahdollistavat monen unelman muuttaa luonnon keskelle puhtaan, lähinaapu-
rissa tuotetun ruuan äärelle ja tehdä sieltä käsin etätyötä. Nyt tarvitaan aluekehitystä tuke-
va ja toimiva rahoitusinstrumentti. Tarvitaan maakuntien liitoille joustavasti eteenpäin vä-
litettävää aluekehitysrahoitusta. Saamme sen tämän esityksen kautta jo ensi vuoden alusta
alkaen. Maakunnan liitto on alueen kuntien yhteinen liitto ja kuntayhtymä, jonka tehtävä-
nä on maakuntakaavoituksen lisäksi alueiden kehittäminen. Liitto vaalii monipuolisesti
alueensa kulttuuria ja perinteitä verkottumalla alueensa toimijoiden kanssa. Tavoitteena on
henkisen ja taloudellisen hyvinvoinnin edistäminen.

Arvoisa puhemies! Kehittämisraha tulee käyttää joustavasti. Hankkeiden tulee syventää
alueiden ja kaupunkien kestävää kasvua. Hyvin hoidetut tavoitteelliset hankkeet voivat
saada kylät, kunnat ja kaupungit pitempiaikaiseen ja pysyvään yhteistyöhön, johon ei enää
välttämättä pidemmällä juoksulla tarvita valtion tukea. Kehittämishankkeiden tulee vah-
vistaa alueiden elinkeinorakennetta, tukea yrittäjyyttä sekä oppilaitosten ja yritysten välis-
tä yhteistyötä ja synnyttää alueille uutta työtä ja elinvoimaa. Näin edistämme jokaisen suo-
malaisen hyvää elämää ja mahdollisuuksia hankkia elantonsa, käydä koulua, perustaa per-
he, kasvattaa lapsia ja toteuttaa elinikäistä oppimista ja voida hyvin asuinpaikasta riippu-
matta eri puolilla tätä upeaa Suomenniemeä. 

20.35 Mari Holopainen vihr: Arvoisa puhemies ja arvoisat edustajat! Jotta pärjäämme,
tulee maan kannalta myös Uudenmaan alue huomioida. Ehkä puhumme usein alueista ja
viittaamme tällä termillä muihin kuin kaupunkialueisiin, mutta olisi tosi tärkeätä huomioi-
da, että tämän hallitusohjelman puitteissa todellakin olemme koko Suomen asialla ja sii-
hen kuuluu myös esimerkiksi pääkaupunkiseutumme. Onkin tärkeätä, että kaikki toimen-
piteet ja investoinnit ja myöskin rakennerahastot jaetaan siten, että ne tasapuolisesti tuot-
tavat tuloksia ja vaikuttavuutta. Uudenmaan osuus Suomen bruttokansantuotteesta on lä-
hes 40 prosenttia, joten ihan pienestä merkityksellisyydestä emme voi puhua, ja tällä hy-
vinvoinnilla pystymme myös rahoittamaan paljon sitä hyvää, mitä Suomeen syntyy. Ja toki
meillä on muitakin tärkeitä kaupunkialueita elinkeinopoliittisesti. Olisi tärkeätä, että elin-
keinopolitiikasta puhuttaessa myös kaupunkien elinkeinot huomioitaisiin. Ne eivät ole esi-
merkiksi näitä meidän perinteisiä teollisuusalojamme, joista olemme ehkä tottuneet puhu-
maan, vaan meillä on monipuolinen elinkeinorakenne monissa kaupungeissa, ja myöskään
ihan kaikki uudet yrittäjät eivät ehdi tämmöistä poliittista vaikuttamistyötä tekemään niin
ahkerasti kuin ehkä jotkut vakiintuneemmat toimijat, joten on tärkeää arvioida, mikä mei-
dän koko Suomea hyödyttävä aluepolitiikka on, ja on hienoa, että myös kaupunkistrategi-
aan panostetaan tällä hallituskaudella.

En näe, että tässä on Suomen sisällä keskinäistä kilpailua, vaan enemmän kyse on siitä,
että eri alueilla, eri kaupungeissa täytyy löytyä juuri niille sopivia elinvoimatekijöitä. To-
dellakin esimerkiksi pääkaupunkiseutu tai vahvasti kasvava ja kehittyvä Tampere tai Tur-
ku tai Oulu tai mikä tahansa meidän kaupungeistamme kisaa vähän erilaisilla alueilla. Pää-
kaupunkiseudun osalta meidän pitää pärjätä suhteessa meidän pohjoismaisiin pääkaupun-
12



Pöytäkirjan asiakohta PTK 51/2019 vp
keihin tai eurooppalaisiin kaupunkeihin ja olla houkutteleva asumis- ja investointiympäris-
tö. Ja siihen vaikuttavat esimerkiksi tällaiset koulutuspoliittiset päätökset kuin onko meillä
englanninkielistä tai muun kielistä opetusta ja varhaiskasvatusta tarjolla, ja tämän kaltai-
siin asioihin ollaan yritetty panostaa. Ja tämä mainittu Oodi on toki yksi sellainen tekijä,
joka on hyvä esimerkki myös täällä vierailevien ja täällä asuvien suomalaisten ja muualta
tulevien hyvinvoinnista ja siitä kiinnostavuudesta, jota pystytään luomaan pääkaupunki-
seudulle ja koko Suomeen. 

Eli meidän pitäisi laajentaa sitä käsitystä siitä, mikä on elinkeinopolitiikkaa, ja myös sat-
sata sen elinkeinopolitiikan elinkeinorakenteen monipuolistamiseen, kuten nyt meillä on-
kin tavoitteena, ja sitten toki huomioida ehkä välillä ne upeat asiat, joita eri puolella Suo-
mea on, joita ei ole ihan osattu arvostaa, läheltä ei välttämättä näe aina omaa kotikaupun-
kiansa. Oli kyse sitten jostakin kansallispuistosta tai kulttuurinähtävyydestä, niin meillä on
myös paljon kulttuurikohteiden korjausvelkaa, joka olisi sellaista, johon kannattaisi satsa-
ta alueiden kiinnostavuuden kannalta ja toki sen meidän kulttuurihistoriamme kannalta. 

Meillä on upeita alueita. Kehitetään niiden vahvuuksia, muistetaan, että alueisiin kuulu-
vat myös kaupungit ja kaupungeissa on myös erilaisia alueita sisällä ja kaikki kaupunkien
alueet eivät ollenkaan voi niin hyvin kuin toiset. Tämä olisi myös tärkeä huomioida. Meil-
lä on monta esimerkkiä alueista, joissa esimerkiksi lasten mahdollisuudet jatkokoulutuk-
seen ovat ihan erilaiset kuin toisilla alueilla. Totta kai myös kaupunkipolitiikalla tähän yri-
tetään tarttua mahdollisimman paljon, mutta olisi hyvä, että myös valtiollinen ja kansalli-
nen huomio kiinnittyisi siihen, että erilaisissa kaupungeissa ja kunnissa on eriarvoisia
alueita jo tällä hetkellä. — Kiitoksia.

Keskustelu päättyi.

Asia lähetettiin hallintovaliokuntaan.
13


	5
	15.17
	15.21
	15.26
	15.31
	15.33
	15.34
	15.38
	15.40
	15.43
	15.46
	15.50
	15.54
	15.57
	16.00
	20.30
	20.35


