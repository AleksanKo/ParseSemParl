















































DEM968B.tmpSave.xml


Pöytäkirjan asiakohta PTK 41/2017 vp
Pöytäkirjan asiakohta 

PTK 41/2017 vp

Täysistunto

Perjantai 21.4.2017 klo 13.00—13.33

3. Hallituksen esitys eduskunnalle laiksi kaivoslain muuttamisesta
Hallituksen esitys HE 10/2017 vp
Valiokunnan mietintö TaVM 4/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.01 Pauli Kiuru kok: Arvoisa rouva puhemies! Talousvaliokunnan mietintöön kaivos-
lain muuttamisesta on pujahtanut mukaan hieman kryptisesti kirjoitettu kappale. Sen pe-
rimmäinen tarkoitus jää helposti epäselväksi. Otan suoran lainauksen kappaleesta, se kuu-
luu seuraavasti: "Talousvaliokunta on aikaisemmin kaivoslain muutoksia käsitellessään
puoltanut siirtymäajan pidentämistä hallituksen esityksessä tuolloin ehdotetusta kahdek-
sasta vuodesta viiteentoista vuoteen. Valiokunta pitää perusteltuna siirtymäajan edelleen
pidentämistä ja ehdottaa, että valtioneuvosto ryhtyy valmistelemaan lainsäädäntöön muu-
toksia, jotka ovat tarpeen siirtymäajan edelleen pidentämiseksi siten, että kullankaivuu-
seen liittyvien kaivospiirien lakkauttaminen ei johda niiden hyödyntämisen ennenaikai-
seen lopettamiseen."

Suomeksi sanottuna lause tarkoittaa sitä, että koneelliselle kullankaivuulle halutaan jat-
koaikaa Lemmenjoen kansallispuistossa aina vuoteen 2025 asti. Vuoden 2011 kaivoslain
uudistuksen yhteydessä Lemmenjoen konekaivajille myönnettiin 8 vuotta aikaa jatkaa toi-
mintaansa, jonka jälkeen alueet piti maisemoida. Tämä tarkoittaa vuotta 2019. Pitkää 8
vuoden siirtymäaikaa perusteltiin vuonna 2011 nimenomaan kullankaivajien oikeuksien
turvaamisella. Kansallispuiston toiminnan, matkailun ja ympäristön näkökulmista huo-
mattavasti lyhyempi määräaika olisi ollut perustellumpi. Poliittinen päätös oli kuitenkin 8
vuotta, ja se oli kaikkien osapuolien hyväksyttävä. 8 vuoden siirtymäaika takasi koneelli-
sen kullankaivuun harjoittajille riittävästi aikaa sopeutua tilanteeseen ja käyttää tekemänsä
koneinvestoinnit ja muut hankinnat taloudellisesti loppuun.

Onneksi tämä nyt esillä oleva jatkoajan pidentäminen on vain valiokunnan toive. Halli-
tuksen ei pidä ryhtyä valmistelemaan tällaisia lainsäädäntömuutoksia. Talousvaliokunnan
esityksen taustalla lienee edustajakollega Kärnän lakialoite kaivoslain 182 §:n muuttami-
sesta, jossa toivotaan siirtymäajan pidentämistä 15 vuoteen. Lakialoitteessa mainitaan kul-
lankaivuutoiminnan työllisyysvaikutuksiksi noin 15 henkilötyövuotta.

Matkailun, poronhoidon ja kalastuksen työllisyys- ja kansantaloudelliset vaikutukset
ovat varmasti suuremmat. Ympäristöarvojen merkitystä kansallispuistossa ei voi liikaa ko-
 Tarkistettu
4.0



Pöytäkirjan asiakohta PTK 41/2017 vp
rostaa. Lemmenjoen kansallispuiston kaikki vedet laskevat Inarijärveen. Koneellinen kai-
vuu sotkee vesistöjä. Vaskoolihuuhdonta on mahdollista myös jatkossa, koska se ei ole ris-
tiriidassa kansallispuiston toiminta-ajatuksen kanssa.

Mietinnössä ja lakialoitteessa esitetty jatkoajan iltalypsy ei sovellu Lemmenjoen kansal-
lispuistoon eikä sopimuskulttuuriimme. Päätös 8 vuodesta tehtiin vuonna 2011, ja siinä on
syytä pysyä. Tätä mieltä on myös saamelaiskäräjät. Hallituksen ei pidä ryhtyä lakihankkee-
seen, jossa jo kerran sovittu asia uudelleen avataan. Kiusallinen lakikohta on sovittu, riitaa
ei pidä enää uudestaan aloittaa. Sopeutumisaikaa on ollut riittävästi. — Kiitos.

13.05 Satu Hassi vihr: Arvoisa puhemies! Kiitän edustaja Kiurua erinomaisesta puheen-
vuorosta ja teen ehdotuksen pöydälle jaetun tekstin mukaiseksi lausumaksi, jossa mietin-
nön perustelutekstin se kappale, jonka edustaja Kiuru luki, muutetaan kuuluvaksi seuraa-
vasti: "Kaivosoikeuden raukeaminen, muuttaminen, peruuttaminen ja siirto. Talousvalio-
kunnan asiantuntijakuulemisessa on eräänä yksittäisenä kysymyksenä noussut esille lain
182 §:n tarkoittama kaivosoikeuden raukeaminen, muuttaminen, peruuttaminen ja siirto.
Tältä osin todetaan, että koneellisen kullankaivuun siirtymäaikaa Lemmenjoen kansallis-
puistossa ei kuitenkaan ole syytä pidentää." Tämä ehdotus tarkoittaisi sitä, että tältä osin
palattaisiin varsinaiseen hallituksen esitykseen, joka meidän käsiteltävänämme on, eikä
tuotaisi siihen aivan uutta elementtiä kaivoslain aivan toisenlaisesta kohdasta.

Kuten edustaja Kiuru totesi, matkailulla on suuri taloudellinen ja työllistävä merkitys.
Ympäristövaliokunta on ihan vastikään saanut valmiiksi mietinnön Hossan kansallispuis-
tosta, ja siinä yhteydessä kävi muun muassa selville, että Suomeen matkaa suunnittelevien
matkailijoiden nettihauissa ylivoimaisesti suurin kysymystyyppi netissä on luonnonsuoje-
lualueet. Siinä on kysymys todella paljon isommista taloudellisista ja työllisyysarvoista
kuin koneellisessa kullankaivuussa. Nimenomaan Lemmenjoen alueelta viime aikoina on
tullut huolestuttavia viestejä veden samenemisesta. Monet siellä käyneet sanovat, että mai-
sema on aivan törkeän näköinen. Yle viime syyskuussa uutisoi, että Lemmenjoen kansal-
lispuistossa osa koneellisista kullankaivajista rikkoo jopa lupamääräyksiä. Lemmenjoen
vettä ei voi juoda, toisin kuin useimpien muiden Pohjois-Lapin järvien ja jokien voi, mikä
on mielestäni suuri rikkaus ja ylpeydenaihe Suomelle.

Puhemies Maria Lohela: Otetaan vielä edustaja Modig ja sen jälkeen vastauspuheenvuo-
roja, jos on tarvetta.

13.08 Silvia Modig vas: Arvoisa rouva puhemies! Edustaja Kiurun hyvään puheenvuo-
roon ja edustaja Hassin puheeseen on erittäin helppo yhtyä. Minä pidän kyllä tätä menet-
telytapaa huonona, että ujutetaan tänne mietintöön tämmöinen takiainen, joka ei edes kuu-
lu käsittelyssä olevaan asiaan. Jos olisi ollut tiedossa tämä muutos, niin silloinhan tämä oli-
si pitänyt automaattisesti lähettää myös ympäristövaliokuntaan lausunnolle. Pidän tätä me-
nettelytapaa huonona, eikä se mielestäni ole välttämättä eduskunnan arvovallan mukaista.

Minä kannatan edustaja Hassin tekemää muutosesitystä ja haluan vielä tuoda omana nä-
kemyksenäni myös sen, että kansallispuistot, kuten edellisessä puheenvuorossa on todettu,
ovat meille myös tärkeä brändi. Metsähallitus on itse selvittänyt, että yksi euro, joka kan-
sallispuistoihin sijoitetaan, tulee kymmenkertaisena takaisin. Kansallispuistot ovat siis
brändi, jota meidän pitää vaalia, ja koneellinen kullankaivuu ei yksinkertaisesti sovi kan-
sallispuistojen luonteeseen.
2



Pöytäkirjan asiakohta PTK 41/2017 vp
Kannustan myös hallituspuoluelaisia kannattamaan tätä edustaja Hassin esitystä, koska
se ei siis millään tavalla ole tämän hallituksen esityksen vastainen, se ei ole hallitusohjel-
man vastainen eikä siten myöskään hallituksen tavoitteiden vastainen. Se vain poistaa tä-
män hieman kummallisella tavalla mukaan tuodun takiaisen, joka ei tähän esitykseen kuu-
lu.

13.09 Mikko Kärnä kesk (vastauspuheenvuoro): Arvoisa rouva puhemies! Tässä nyt va-
litettavasti tuntuu siltä, että aivan kaikki edustajat, jotka nyt ovat puheenvuoroja käyttä-
neet, eivät tunne sitä tilannetta siellä Lemmenjoella riittävän hyvin. Itse noin paikallisena
totean, että tilanne Lemmenjoella on erittäin hyvin hallinnassa ja tällä muutoksella, tällä
siirtymäajan jatkamisella, päinvastoin vahvistetaan sen alueen luontoarvoja.

Mitä tulee siihen liialliseen kiirehtimiseen, se on erittäin vaikeaa kaivospiireille, jos ne
lakkautetaan, se on erittäin haastavaa ennen kaikkea niiden vesitalouden kannalta. Nyt jos
me saamme tätä jatkoaikaa sinne lisää, niin sillä varmistetaan, että ympäristöarvoista kye-
tään huolehtimaan parhaalla mahdollisella tavalla.

Puhujat eivät myöskään täysin nyt tiedosta sitä, että kullankaivuu on sidoksissa siihen
Lemmenjoen matkailuun. Se on matkailuvaltti. Ja mikäli kullan kaivaminen loppuu Lem-
menjoella, niin monet monet turistit jättävät sitten käymättä kunnassa. On äärettömän tär-
keää, että se toiminta siellä voi jatkua.

13.10 Susanna Huovinen sd (vastauspuheenvuoro): Arvoisa rouva puhemies! Tässä käy-
tettiin itse aiheeseen liittyen edustajien Pauli Kiuru ja Hassi hyvät puheenvuorot. Itse ha-
luan puuttua tähän menettelytapakysymykseen, aivan kuten edustaja Modig täällä jo aiem-
min.

Minusta on hyvin erikoista se, että ilmeisesti hyvin teknisluontoinen kaivoslain muutos
tuodaan valiokuntaan lähettämättä sitä ympäristövaliokuntaan, koska ajatellaan, että sii-
hen ei liity lainkaan näitä ympäristöasioita. Tämä oli kai se käsitys siinä vaiheessa, kun
mietittiin, mitkä valiokunnat tähän kantaa ottavat. Nyt sitten, kun mietintö on valmis, huo-
maamme, että tänne on ujutettu asia, joka on erittäin perustavaa laatua oleva, josta on, niin
kuin edustaja Kiuru täällä totesi, vuonna 2011, ei siis kovin kauan sitten, tehty pitkällisten
neuvottelujen jälkeen tietynlainen ratkaisu. Minusta tämä, arvoisa rouva puhemies, osoit-
taa kyllä, että jos me tällä tavoin alamme menetellä eduskunnan eri valiokunnissa, että [Pu-
hemies koputtaa] me tuomme näihin mietintöihin tavaraa, joka ei sinne kuulu, niin olem-
me hyvin äkkiä erittäin vaikeassa tilanteessa.

13.11 Pauli Kiuru kok (vastauspuheenvuoro): Arvoisa rouva puhemies! Edustaja Kärnä
sanoi, että ympäristön kannalta olisi parempi, jos tätä jatkoaikaa annetaan ja olisi aikaa so-
peutua tilanteeseen. Yrityselämä on aika dynaamista. Olen ollut itse yrittäjänä kahdeksan
vuotta, ja nyt yrittäjille on annettu 8—9 vuotta aikaa sopeutua tähän tilanteeseen. En tiedä,
kuinka pitkälle sitä pitää venyttää horisonttiin, että siihen tilanteeseen ehtii sopeutua.

Sitten mainittiin tästä, että matkailun kannalta on hienoa lähteä katsomaan kansallis-
puistoon kaivinkoneita ja rännejä sun muita, raiskattua ympäristöä. Jos minä haluan lähteä
katsomaan kaivinkoneita, minä lähden Kehä kolmosen varteen jonnekin katepillariyrityk-
sen pihaan katsomaan niitä kaivinkoneita ja näen niitä siellä tarpeekseni.

Meillä on Suomessa kohta 40 kansallispuistoa. Kaivinkoneet eivät kuulu kansallispuis-
toihin.
3



Pöytäkirjan asiakohta PTK 41/2017 vp
13.12 Markus Mustajärvi vas (vastauspuheenvuoro): Arvoisa puhemies! Lemmenjoella
kullankaivajat olivat paljon ennen puistoa. Kullankaivuu on osa paikallista elämänmuo-
toa, kulttuuria ja elinkeinotoimintaa, ja silloin kun kaivoslakia käsiteltiin, minä olin jo sil-
loin sitä mieltä, että kahdeksan vuoden siirtymäaika on aivan liian lyhyt niille ihmisille,
jotka ovat ehkä laittaneet koko omaisuutensa siihen elinkeinotoimintaan. Muistan sen kä-
sittelyn: vastuuministeri antoi nimenomaan kullankaivajille löysiä lupauksia siitä, että hei-
dän elinkeinotoimintansa voi jatkua, ja hallituksen toimien oikeudenmukaisuutta valvova
viranomainen huomautti ministeriä, että hän oli puhunut sellaista, mikä ei pidä paikkaan-
sa. Eli kullankaivajia harhautettiin. Menettelytapa, miten tämä asia ajatellaan korjata nyt-
ten, on aivan onneton, ja se itse asiassa tahraa hyvän tarkoituksen. Siellä on sisällä lakia-
loite, jonka takana minäkin olen. Sen pohjalta asiaa olisi voinut edistää, jos vain hallitus-
puolueista löytyy enemmistö.

13.13 Hannu Hoskonen kesk (vastauspuheenvuoro): Arvoisa rouva puhemies! Kiitoksia
edustaja Mustajärvelle seikkaperäisestä, hyvästä selvityksestä ja hyvistä perusteluista.
Tuen toki mietintöä ja myös edustaja Kärnän aloitetta.

Tämä suomalainen luonnonkäyttö on saamassa yhä kummallisempia muotoja. Täällä on
ihan selkeästi äskeisistä vastustavista puheenvuoroista käynyt ilmi se, miten luonnonsuo-
jelua ja erilaisia sääntöjä ja rauhoitusalueita käytetään taloustoiminnan esteenä. Ymmär-
rän tämän Lemmenjoen kansallispuiston ongelmallisen, vaarallisen tilanteen siinä mieles-
sä, että joku ajattelee, että meneekö luonto piloille. No, ei varmasti mene, kun kaikki mai-
semoidaan ja kymmenen vuoden kuluttua sen jälkeen, kun asia on ohi, mitään ei näy enää
siellä. Mutta yleensäkin tämä suomalainen ajattelumalli, jossa kaikki pitää rauhoittaa, kiel-
tää: Me otamme 5 miljardia velkaa joka vuosi, meillä on 300 000 työtöntä, ja jos ei luon-
nonvaroja pystytä käyttämään, niin onko sitten tämä, että rakennetaan keskuspuistoja, ra-
kennetaan tänne kaikki yhteen paikkaan ja maksetaan monta miljardia asumistukia, teidän
mallinne Suomen laman torjumisessa? Meillä on valtavan rikas maa erilaisia raaka-ainei-
ta. Käytetään niitä raaka-aineita järkevästi ja nostetaan kansan elintasoa. Tällä menettelyl-
lä, mitä te itse kannatatte, [Puhemies koputtaa] tämä maa menee konkurssiin, mutta ehkä
teille ei sitten se vastuu kuulu.

13.15 Riitta Myller sd (vastauspuheenvuoro): Arvoisa puhemies! Minäkin haluan kiin-
nittää huomiota ennen kaikkea pelisääntöihin, pelisääntöihin siltä kannalta, miten asioita
käsitellään täällä eduskunnassa, ja siitä on jo moni puhunut. Kysymys on kuitenkin luon-
nonsuojelualueesta, ja silloin jos luonnonsuojelualueelle tehdään uudenlaisia toimintaeh-
dotuksia, on ilman muuta selvää, että ympäristövaliokunta myöskin pääsee asiaan sanansa
sanomaan.

Toinen asia on se, että 9 vuoden siirtymäsäännöksen, joka on tässä olemassa, pitäisi kai-
ken järjen mukaan olla riittävä vaikka minkälaisen toiminnan osalta.

Sitten vielä yhtenä pelisääntönä on se, millaisen toimintavarmuuden meidän lainsäädän-
tömme antaa erilaisille toimijoille, kun me ensin teemme lainsäädäntöä ja sitten suurin osa
ihmisistä toimii sen lainsäädännön mukaisesti ja sitten kerrommekin, että ei vaiskaan, että
ne, joilla on kovin ääni, ovat saaneetkin nyt sitten asiansa uudelleen käsittelyyn.

13.16 Kaj Turunen ps (vastauspuheenvuoro): Arvoisa puhemies! Tällä 182 §:llä, jota kä-
sitellään tässä mietinnössä, on tausta se, että vuonna 2010 talousvaliokunta käsitellessään
4



Pöytäkirjan asiakohta PTK 41/2017 vp
tätä lakia linjasi valiokunnan mietinnössä — valiokunnan kanta oli — että tämän 8 vuoden
siirtymäajan pitäisi olla 15 vuotta. Talousvaliokunta tältä osin ei ole muuttanut kantaansa,
ja kun tämä asia tuli asiantuntijakuulemisessa esille, siihen otettiin nytkin mietinnössä kan-
taa.

Mitä tulee sitten tähän lakialoitteeseen, niin valiokunta ei käsitellyt tätä lakialoitetta täs-
sä yhteydessä siitä syystä, että tämä pykälä ei ollut hallituksen esityksessä auki, ja toisaalta
myöskään sen takia, että siinä on alle sata nimeä. Mutta niin kuin sanottu, valiokunta otti
tähän 182 §:ään sillä tavalla kantaa, että toivoisi hallituksen, kun se tuo esityksensä liittyen
muuhun kaivoslakiin, tässä yhteydessä tuovan tämän pykälän myöskin [Puhemies koput-
taa] sitten käsittelyyn, jolloin siinä vaiheessa varmastikin, kun tätä käsitellään, [Puhemies
koputtaa] ympäristövaliokunta saa antaa lausuntonsa.

13.17 Satu Hassi vihr (vastauspuheenvuoro): Arvoisa puhemies! Edustaja Kärnä väitti,
että Lemmenjoella tilanne on hyvin hallinnassa ja ympäristö suorastaan hyötyy koneelli-
sesta kullankaivuusta. Luen Ylen uutisen viime syyskuulta, joka kertoo, että "Lemmen-
joen sumentunut vesi tulee selvästi paikasta, jossa kaivetaan koneellisesti kultaa, sanoo La-
pin ely-keskus. He näkevät, että toiminta ei ole enää ympäristöluvan mukaista. Lapin ely-
keskuksen ympäristöinsinööri Tarmo Oikarinen on keskiviikkona käynyt Lemmenjoen
kansallispuistossa tutkimassa Lemmenjoen sumentuneen veden tilannetta. Viime aikoina
Lemmenjoen alueen asukkaita on puhuttanut sameutunut vesi, joka on joen yläjuoksulla.
Oikarinen kertoo Yle Sápmille, että alkuviikolla samentunut vesi on tullut selvästi yhdestä
paikasta, missä kaivetaan koneellisesti kultaa. Sen lisäksi myös tulva aiheuttaa humusta,
kun vertaa normaaliin kesään". — Tämä nyt tällaisena pikkuotoksena siitä, mitä siellä pai-
kan päällä oikeasti tapahtuu.

Kaikkien niiden kollegojen kanssa, jotka ovat arvostelleet [Puhemies koputtaa] sitä me-
nettelytapaa, mikä talousvaliokunnassa on omaksuttu, että on otettu aivan eri kohta kaivos-
laista [Puhemies koputtaa] esille kuin mitä hallituksen esitykseen kuuluu, olen samaa miel-
tä.

13.18 Mikko Kärnä kesk (vastauspuheenvuoro): Arvoisa rouva puhemies! Kyllä nämä
puheet edelleen osoittavat sen, että suuri osa puhujista ei ole siellä Lemmenjoella käynyt.
Minä ainakin pidän todella hämmentävänä sitä, millä tavalla tässä loukataan kullankaiva-
jia, niitä henkilöitä, jotka siellä niska limassa töitä tekevät, noin 25 kiloa kultaa kaivavat
kaivospiireiltä ja tuottavat merkittävästi rahaa sinne Inarin kunnan paikallistalouteen ja
ovat myös yksi matkailunähtävyys. Samaten unohtuu tässä keskustelussa se, että eniten
tästä siirtymäajan pidentämisestä hyötyvät ne kaivospiirit, joissa kaivetaan ilman konevoi-
maa. Eli ne lapiokaivajat hyötyvät tästä muutoksesta kaikista eniten. Että toivoisin kyllä
ymmärrystä.

Talousvaliokuntaa haluan kiittää siitä, että se otti tämän asian esille. Mielestäni on aivan
yhdentekevää, millä menettelytavalla tämä vääryys korjataan, kunhan se nyt korjataan, ja
on varmastikin perusteltua nyt odottaa tästä sitä hallituksen esitystä, ja siinä vaiheessa, kun
hallituksen esitys tulee, ympäristövaliokunta pääsee myös esittämään käsityksensä asiasta.

13.19 Pertti Salolainen kok (vastauspuheenvuoro): Arvoisa puhemies! Tästä asiasta ei
saa tulla hallituksen esitystä. Kysymyshän on ihan selvästi siitä, niin kuin täällä edustaja
Kiuru totesi, että tässä sekä menettelytavat että se itse asia ovat aivan pielessä. [Eduskun-
5



Pöytäkirjan asiakohta PTK 41/2017 vp
nasta: Kyllä!] Täällä Kärnä kysyi, kuinka moni tietää, mikä tilanne on Lemmenjoella.
Minä tiedän, olen käynyt siellä useita kertoja. Jos otetaan ilmakuva lentokoneesta siitä
alueesta, niin koko se uoma on valtavalta pituudeltaan täysin möyritty ja sekaisin. Joesta ei
voi enää puhua yhtään mitään tässä yhteydessä. Siksi tämä menettelytapa sinänsä jo ärsyt-
tää. Miksi se yritetään salakavalasti täällä tuoda tällä tavalla tänne käsittelyyn? Vastustan
tätä jyrkästi ja tulen äänestämään edustaja Hassin esityksen puolesta juuri siitä syystä, että
tämä asia on saatava kaadetuksi.

13.20 Silvia Modig vas (vastauspuheenvuoro): Arvoisa rouva puhemies! Minä kyllä pa-
heksun näitä puheita, että täällä loukataan kullankaivajia. Päinvastoin meidän on siis kai-
kille yrittäjille luotava ennakoitava, turvallinen ilmapiiri, missä lainsäädäntö ei poukkoile
eikä varsinkaan kulman kautta ujuteta muutoksia, joita ei ole suunniteltu ja joita ei ole ha-
luttu. 

Tämä eduskunta tuntuu suhtautuvan koko kansallispuisto-käsitteeseen aivan kummalli-
sesti. Kun me perustamme Hossan kansallispuistoa satavuotisjuhlavuotemme kunniaksi,
puhuttiin jopa siitä, että sehän voisi olla tämmöinen eräpuisto. Voidaan tehdä eräpuistoja,
mutta se ei ole kansallispuisto. Luonnonsuojelulaki aivan selvästi kertoo, mitkä ovat puit-
teet, mitä tarkoitetaan kansallispuistolla. Koneellinen kullankaivuu ei yksinkertaisesti kuu-
lu kansallispuistoon. Jos me ajattelemme vaikka kansainvälisiä matkailijoita, niin kyllä se
pettymys on valtava, kun sinä olet tullut maapallon toiselta puolelta tänne kokeaksesi kos-
kemattoman erämaan ja sinä törmäätkin kaivinkoneisiin. Enpä usko, että tullaan enää tois-
te. Kansallispuistoilla on myös selvästi todettu olevan paljon merkitystä aluetaloudellises-
ti. Mutta oli kukin nyt sitten mitä tahansa mieltä siitä koneellisesta kullankaivuusta, [Puhe-
mies koputtaa] niin tämä menettelytapahan tässä on se, minkä takia tämä Hassin esitys pi-
tää poistaa.

13.22 Kaj Turunen ps (vastauspuheenvuoro): Arvoisa puhemies! Kun täällä nyt kovasti
kritisoidaan tätä menettelytapaa, niin ei tässä menettelytavassa ole mitään erikoista. Ym-
päristövaliokunnan puheenjohtaja Hassille tiedoksi: Talousvaliokunta ei ole ottanut mi-
tään uutta käytäntöä. Minä viittaan siihen, että 2010 talousvaliokunta on tästä samaisesta
asiasta lausunut ja kantansa kertonut. Nyt kun tämän asian yhteydessä asiantuntijakuule-
misessa on tämä asia tullut esille, niin talousvaliokunta toistaa sen oman näkemyksensä
sieltä vuodelta 2010 mutta itse asiassa ei esitä mitään muuta kuin että näiltä osin hallitus
voisi tuoda esityksen halutessaan käsittelyyn. Jos hallitus näin päättää tuoda esityksen tä-
män 182 §:n kohdalta, niin ilman muuta se menee sitten ympäristövaliokuntaan lausunnol-
le. Minun mielestäni ei ole ollenkaan mitään erikoista tässä järjestelyssä. Jos talousvalio-
kunta olisi tehnyt konkreettisia toimia tämän suhteen, niin sitten asia olisi toinen, mutta nyt
on vain ehdotettu, että hallitus halutessaan voi tehdä esityksen.

13.23 Kari Uotila vas (vastauspuheenvuoro): Arvoisa rouva puhemies! Kun valiokunta
tekee mietinnön, niin sillähän on kolme osaa käytettävissä. Se voi tehdä suoranaisia pykä-
lä- tai lakimuutoksia, se voi tehdä lausumia, tai se voi kirjoittaa niin sanottuun leipätekstiin
ohjeistusta ja kannanottojaan. Niillä kaikilla on tarkoitus vaikuttaa, [Eduskunnasta: Kyl-
lä!] totta kai myöskin sillä perustekstillä. Jos siinä kirjoitetaan ja vähän kehotetaan halli-
tusta ryhtymään toimenpiteisiin johonkin suuntaan, niin se on silloin sen valiokunnan ar-
vovallan ja koko eduskunnan arvovallan käyttämistä sen asian eteenpäinviemiseksi. Kun
6



Pöytäkirjan asiakohta PTK 41/2017 vp
se ujutetaan tällä tavalla periaatteiden vastaisesti valiokunnan mietintöön, niin tämä on to-
della iso periaatteellinen kysymys ja väärä menettely. Jos hallituksella on hinkua lähteä
muuttamaan näin perustavaa laatua olevaa asiaa, niin se tekee sitten omia esityksiään, joita
en toivo todellakaan sen tekevän, mutta menettelytapana tällainen ujuttaminen on todella
härskiä.

13.24 Markku Eestilä kok (vastauspuheenvuoro): Arvoisa puheenjohtaja! Kuten täällä
talousvaliokunnan puheenjohtaja Turunen totesi, ainakin talousvaliokunta on linjakkaasti
ollut samalla kannalla jo vuosia. Ja jos talousvaliokunta esittää, että lakia ruvetaan valmis-
telemaan, niin jos näin sitten tapahtuu, niin sehän aikanaan tulee tänne saliin ja käy erik-
seen valiokuntakäsittelyt. Minun mielestäni talousvaliokunta on toiminut oikein ja asian-
tuntijoita kuultuaan on tehnyt sen päätöksen, millä tavalla turvataan se, että kaivospiirit ei-
vät ennen aikojaan lopu.

13.24 Anders Adlercreutz r (vastauspuheenvuoro): Värderade talman! Eihän talousva-
liokuntakaan aina voi repiä tehtyjä päätöksiä auki uudelleen. Ja jos sovitaan siirtymäajasta,
niin onhan se tavattoman huonoa lainsäädäntöä, jos oletusarvo on se, että siirtymäaikoja
kerta toisensa jälkeen pidennetään — kyllä sielläkin pitää suunnitella toimintaa sen anne-
tun siirtymäajan puitteissa ja ryhtyä vaadittaviin toimenpiteisiin.

Kaivinkoneita näkee kyllä Kehä kolmosen sisäpuolellakin. Minä en usko millään, että se
olisi matkailuvaltti Lapissakaan. Sen sijaan puhdas luonto, puhdas vesi on, ja tiedämme,
että koneellinen kullankaivuu vaikuttaa tähän matkailuvalttiin negatiivisesti. Tämä laskee
Inarijärveen, ja se vaikuttaa jo nyt kalastukseen, se vaikuttaa veden laatuun. Siellä ne mat-
kailuvaltit ovat, eivät niissä kaivinkoneiden katseluissa.

13.25 Hannu Hoskonen kesk (vastauspuheenvuoro): Arvoisa rouva puhemies! Todella-
kin, talousvaliokunta on antanut mietintönsä, ja sen mukaan meidän tulee elää.

Minun mielestäni tässä talossa, koko Suomessa on leviämässä sellainen mieliala, että
emme saisi käyttää luonnonvarojamme — ja tässä tapauksessahan tämä homma, kullankai-
vuu, on alkanut 1800-luvulla, jo kauan kauan sitten, niin kuin edustaja Mustajärvi omassa
puheenvuorossaan äsken sanoi. Mutta se yleinen mieliala tässä maassa, että me emme
luonnonvarojamme saa käyttää, ja sama koskee metsätaloutta, yleensä maankäyttöä: se py-
ritään keskittämään tänne Etelä-Suomeen yksiin paikkoihin ja kaikkialla muualla tehdään
sitten luonnonsuojelualueita. Onko teillä tarkoitus, että tässä maassa on sadan vuoden ku-
luttua 100 prosenttia kansallispuistoja, muutama luonnonpuisto ja Helsinki? Ei tällä kei-
noin, eihän näin voi elää! Kyllä meidän on rohkeasti käytettävä luonnonvarojamme, sääs-
täen viisaasti, niin kuin Suomi on aina tehnyt. Ja kun tämä mietintö oli sitä paitsi vielä yk-
simielinen, niin toivoisin, että nyt tässä — kun kerran puolustetaan hallituksen linjoja ja
suomalaista maankäyttöä ja raaka-aineittemme ja voimavarojemme käyttöä — olisimme
linjakkaita. Emme saa arvostusta sillä, että hypimme sinne sun tänne ja takaisin [Puhemies
koputtaa] emmekä itsekään tiedä, mitä teemme.

13.27 Satu Hassi vihr (vastauspuheenvuoro): Arvoisa puhemies! Tässä menettelytavassa
kiinnittäisin huomiota vielä siihen, että siinä tekstissä, joka talousvaliokunnassa hallituk-
sen esityksen pykälien ulkopuolelta on otettu valiokunnan mietintöön, ei sanota tätä asiaa
selkokielisesti. Siinä ei puhuta kansallispuistosta eikä siinä puhuta Lemmenjoesta, mutta
7



Pöytäkirjan asiakohta PTK 41/2017 vp
Lemmenjoen kansallispuiston koneellista kullankaivuuta sillä kuitenkin tarkoitetaan. Mie-
lestäni myöskin asiallisiin oikeusvaltion menettelytapoihin kuuluu se, että kun eduskun-
nassa tehdään päätöksiä, olivatpa ne sitten mietinnön perustelutekstiä tai lausumia tai laki-
pykäliä, ne ovat sellaisia, että niiden sisällön ymmärtää normaali ihminen, mukaan lukien
normaali kansanedustaja. Tämä sen sijaan on minun mielestäni, voisi sanoa, salakielinen
teksti, jonka ymmärtämiseksi täytyy tuntea kaivoslain neuvotteluhistoria vuosilta 2010—
2011. Tämäkään ei mielestäni ole hyväksyttävä menettelytapa.

Puhemies Maria Lohela: Aika rientää, joten ehditään ottaa vielä edustajat Kärnä, Modig,
Mustajärvi ja Kiuru, ja sitten keskustelu täytyy keskeyttää.

13.28 Mikko Kärnä kesk (vastauspuheenvuoro): Arvoisa rouva puhemies! Totean kyllä
tässä, että mielestäni tavattoman huonoa lainsäädäntöä olisi sellainen, jossa me emme ole
valmiita muuttamaan tehtyjä päätöksiä, jos on katsottu, että ne ovat vääriä. Tässä tapauk-
sessa tämä siirtymäajan jatkaminen olisi äärettömän tärkeä asia, että siellä Lemmenjoella
ei mennä siihen ryöstöhyödyntämiseen ja että kaikki ympäristöhaitat kyetään alueella mi-
nimoimaan.

Haluan myös muistuttaa edustajille, että Lemmenjoen kansallispuiston pinta-ala on
2 850 neliökilometriä — 2 850 neliökilometriä — ja erittäin pienellä, ehkä prosentin osuu-
della tästä neliökilometrimäärästä siellä kaivetaan kultaa. Siellä on täysin mahdollista kul-
kea pitkä viikon vaellus näkemättä yhtään kaivinkonetta tai sattumatta minnekään. Tässä
nyt luodaan vääriä mielikuvia siitä, niin kuin meillä olisi kansallispuisto, joka on täynnä
joitakin katepillareita. Ei ole, siitä ei ole kyse Lemmenjoella.

Hämmästelen myös tätä, että täällä on nyt kyllä valtavasti esiintynyt Inarin kunnan pai-
kallistalouden asiantuntijoita. Kyllä se kunta paras asiantuntija on, ja kunta kannattaa sitä,
että tätä siirtymäaikaa jatketaan.

13.29 Silvia Modig vas (vastauspuheenvuoro): Arvoisa rouva puhemies! Te, edustaja
Kärnä, kyllä nyt saivartelette. Siis tähän mietintöön on lisätty kannanotto, joka ei liity kä-
siteltävään asiaan. Edustaja Hassi kuvasi hyvin, minkä takia väärillä keinoilla tätä asiaa py-
ritään edistämään.

Te sanoitte, edustaja Kärnä, että kyllä se kunta on paras asiantuntija. Metsähallitus on
laskenut, että jokainen euro, mitä me laitamme kansallispuistoihin, tuo 10 euroa takaisin
aluetaloudelle. Se matikka varmaan jokaisessa kunnassa toimii aivan samalla tavalla.

Täällä puhuttiin siitä, että kullankaivajat ovat olleet paikalla jo pitkään ennen kuin kan-
sallispuisto on perustettu. Kyllä, mutta ei ollut kaivinkoneita. Tässä pitää nyt erottaa kaksi
asiaa, lapiokaivuu ja koneellinen kaivuu. Jos teidän pyrkimyksenne, edustaja Kärnä, on
auttaa nimenomaan lapiokaivuuta, niin silloinhan te ilomielin kannatatte edustaja Hassin
muutosesitystä, joka puuttuu ainoastaan koneelliseen kullankaivuuseen.

13.30 Markus Mustajärvi vas (vastauspuheenvuoro): Arvoisa puhemies! Edustaja Kär-
nän ja muidenkin keskustalaisten edustajien, ennen kaikkea maakuntaedustajien, olisi pi-
tänyt muistaa Tenojoki-asiassa se, mistä löytyy paikallinen asiantuntemus. Se löytyy sieltä
Utsjoelta, ja te ette kuunnelleet sitä pätkääkään. Ja jos ministeri kaivoslaissa harhauttaa
kansanedustajia ja niitä, joita asia eniten koskee, niin se pitäisi tässäkin keskustelussa
muistaa, kun syytetään poukkoilevasta lainsäädännöstä. Jos asian kokee oikeaksi, niin kyl-
8



Pöytäkirjan asiakohta PTK 41/2017 vp
lä kai silloin pitää huolehtia ensimmäiseksi siitä, että täällä eduskunnassa, tässä salissa,
niin ministeri kuin kansanedustajatkin toimivat lain mukaisesti.

Lappilaisena kansanedustajana olen seurannut kyllä, kuinka monen puistopäätöksen yh-
teydessä on viety metsästysoikeudet, on viety kulkemisoikeudet, on tingitty työpaikoista,
jotka on luvattu. Ja itse asiassa 36 vuotta Savukosken kunta on odottanut sitä tiekorjausta,
joka luvattiin UK-puistolain perusteluissa — 36 vuotta, ja vieläkään sitä ei ole toteutettu.

13.31 Pauli Kiuru kok (vastauspuheenvuoro): Arvoisa rouva puhemies! Jos haluaa tutus-
tua historialliseen kullankaivuuseen ja siihen ympäristöön, niin kannattaa mennä Ivalojoel-
le Kultalaan. Pahoittelen, että sinne joutuu kävelemään 12 kilometriä, moottoritietä pitkin
ei pääse, eikä siellä sitten ole vastassa myöskään kaivinkoneita. Mutta se on historiallinen
paikka, jossa nämä näkökulmat tulevat esiin.

Talousnäkökulmasta on puhuttu. Edustaja Kärnän aloitteessa sanotaan, että kullankai-
vuun vaikutus on 15 henkilötyövuotta. Kysymys on siitä, että kun toiseen koriin asetetaan
se, kuinka paljon se vaikuttaa matkailuun, poroelinkeinoon ja kalastukseen, niin on aivan
selvää, itsestäänselvää, että ne arvot ovat suurempia. Jos talousnäkökulmasta katsotaan,
mitä talousvaliokunnan pitää katsoa, niin taloudelliset arvot, matkustamisen kannalta,
maahan tulevien turistien kannalta, ovat aivan varmasti suuremmat.

Puhemies Maria Lohela: Suuren valiokunnan kokouksen vuoksi keskustelu ja asian kä-
sittely keskeytetään.

Keskustelu ja asian käsittely keskeytettiin.
9


