















































DEMF728.tmpSave.xml


Pöytäkirjan asiakohta PTK 39/2017 vp
Pöytäkirjan asiakohta 

PTK 39/2017 vp

Täysistunto

Keskiviikko 19.4.2017 klo 13.59—16.01

7. Hallituksen esitys eduskunnalle laeiksi ajoneuvolain ja tieliikennelain muuttamisesta
Hallituksen esitys HE 33/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

15.15 Kari Kulmala ps: Arvoisa rouva puhemies! Hallituksen esityksen keskeisenä ta-
voitteena on uudistaa ja selkeyttää autoja ja niiden perävaunuja koskevien säännösten ja
määräysten antoa ja siirtää niitä koskevia pitkälle yksityiskohtiin meneviä teknisiä vaati-
muksia koskevat valtuudet Liikenteen turvallisuusvirastolle Trafille. Ehdotetut lainmuu-
tokset ovat hallitusohjelman mukaisia, sillä ne selkeyttäisivät ja sujuvoittaisivat hallintoa.
Mielestäni ehdotetut muutokset ovat perusteltuja ja välttämättömiä.

Esityksessä kerrotaan, että lähtökohtana tälle muutosehdotukselle määräyksenantoval-
tuuksien siirtämisestä Trafille on ollut muodostaa asiakokonaisuuksia virastolle siirrettä-
viä valtuuksia koskien, jotta säännösten ja määräysten valmistelussa ja päivittämisessä väl-
tyttäisiin päällekkäiseltä työltä ministeriön ja viraston välillä. Tällä pyritään selkeyttä-
mään ajoneuvoja koskeviin vaatimuksiin liittyvää tehtävänjakoa ministeriön ja Trafin kes-
ken sekä tehostamaan liikenne- ja viestintäministeriön toimialan säädösvalmistelua.

Onkin totta, että ministeriö ja virasto ovat tehneet päällekkäistä työtä, ja tällä uudistuk-
sella päästään toivottavasti siitä eroon. Ministeriö keskittyisi jatkossa entistä enemmän
lainsäädäntötyöhön, kehittämistyöhön ja kansainväliseen vaikuttamiseen, ja Liikenteen
turvallisuusviraston tulee ajoneuvoalan asiantuntijuutta hyödyntäen tehostaa ajoneuvojen
teknispainotteisten vaatimusten kehittämistä ja ajoneuvosäännösten kansainvälisen kehi-
tyksen seuraamista.

Esityksessä hyvää on myös se, että sillä ei olisi merkittäviä taloudellisia vaikutuksia, sil-
lä ehdotetut muutokset kohdistuvat lähinnä liikennehallinnon sisäiseen tehtäväjakoon.
Tehtävien resurssivaikutukseksi Trafissa on viraston toimesta arvioitu 0,3 henkilötyövuo-
den lisäys, joten vaikutus on varsin vähäinen kokonaisuutta ajatellen.

Esityksen mukaisesti muutoksen jälkeen kaikki erikoiskuljetusajoneuvon ominaisuudet
hyväksyttäisiin samalla Trafin myöntämällä poikkeusluvalla, jolloin menettely olisi yhte-
näisempi ja sujuvampi. Vuoden 2015 alusta voimaan tulleessa ajoneuvolain uudistuksessa
Trafille annettiin valtuudet antaa määräyksiä erikoiskuljetusajoneuvoista, mutta muutos-
säädös ei sisältänyt tässä tarkoitettua poikkeuslupavaltuutta, joten asia jäi pahasti kesken.
Tämä on hankaloittanut yrittäjien toimintaa. Trafi onkin nyt valmistelemassa uutta määrä-
ystä, joka korvaisi erikoiskuljetuksista ja erikoiskuljetusajoneuvoista annetun liikenne- ja
 Tarkistettu
4.0



Pöytäkirjan asiakohta PTK 39/2017 vp
viestintäministeriön asetuksen. Määräyksen on tarkoitus tulla voimaan samanaikaisesti tä-
män esityksen mukaisen ajoneuvolain muutoksen kanssa. Mielestäni tämä on merkittävä ja
nykytilannetta selkiyttävä muutos, jonka toivon pääsevän maaliin saakka mahdollisimman
pikaisesti.

Esityksen mukaan pykälään lisättäisiin uusi 2 momentti, missä annettaisiin poikkeukset
1 momentin mukaisen poikkeusluvan edellyttämisestä. Poikkeuslupaa ei enää vaadittaisi
sellaiselta tyyppihyväksytyltä ajoneuvolta, miltä ei vaadita tieliikennelain 87 c §:n mukais-
ta erikoiskuljetuslupaa. Poikkeuslupaa ei myöskään enää vaadittaisi tyyppihyväksytyltä
ajoneuvolta, jonka rekisteritiedoissa on kirjaus tieliikennelain 87 c §:n mukaisesta erikois-
kuljetusluvasta. Tällä muutoksella vältettäisiin täysin turhaa poikkeuslupahakemusten kä-
sittelyä eli tarpeetonta byrokratiaa silloin kun tarvittavat tiedot on jo kirjattu rekisteriin ajo-
neuvon liikenteeseen hyväksymisen yhteydessä. Poikkeuslupaa ei jatkossa vaadittaisi
myöskään moottorityökoneilta, koska ne ovat rakenteeltaan yksinkertaisempia eikä näi-
den poikkeuslupien myöntämisessä ole tarvetta käyttää erityistä tarveharkintaa.

Tieliikennelain 87 c §:n 2 momentissa säädetään erikoiskuljetusluvan myöntämisen
edellytyksistä. 2 momenttiin ehdotetaan lisättäväksi 5 kohta, jonka mukaan erikoiskulje-
tusluvan myöntämisen edellytyksenä olisi kuljetukseen käytettävän ajoneuvon tai ajoneu-
voyhdistelmän soveltuvuus luvanvaraiseen erikoiskuljetukseen. Muutoksella olisi tarkoi-
tus mahdollistaa erikoiskuljetusluvan hyödyntäminen myös kevyemmissä kuljetuksissa,
jos kuljetukseen käytettävä ajoneuvo on siihen soveltuva ja muut luvan myöntämisen edel-
lytykset täyttyvät. Tarkemmin määrätyillä mitta- ja massarajoilla estettäisiin vaarallisen
suuret kuljetukset niihin soveltumattomilla ajoneuvoilla ja siten turvattaisiin liikennetur-
vallisuus myös näissä kuljetuksissa. Mielestäni tämä on merkittävä muutos toteutuessaan.
Liikennevalvonnassa tulee viikoittain mitä ihmeellisimpiä virityksiä vastaan.

Arvoisa rouva puhemies! Pidän hyvänä, että jatkossa vaatimus poikkeusluvasta ei kos-
kisi myöskään ajoneuvoa, joka ei ole rekisteröintivelvollinen ja joka poikkeaa vain mitoil-
taan tiellä yleisesti sallituista arvoista. Tällaisia ajoneuvoja ovat lähinnä eräät maataloudes-
sa käytettävät traktorin perävaunut ja traktoriin kytkettävät hinattavat laitteet. Muutoksen
jälkeen traktorin perävaunua voisi siten jatkossakin käyttää esimerkiksi suurten veneiden
kuljetukseen ilman ajoneuvolle myönnettävää erikoiskuljetuslupaa. Mielestäni tämä on
merkittävä muutos, eikä tässä ole tarkoitus vähentää kuljetuksen turvallisuusvaatimuksia,
koska vaatimukset ajoneuvon säännösten ja määräysten mukaisista merkinnöistä ja muista
turvallisuusvarusteista koskisivat edelleen tällaisia ajoneuvoja.

Kytkentäkatsastuksen pykälän 1 momenttia tarkennettaisiin myös niin, että kytkentäkat-
sastusta vaativat, yleisesti ajoneuvoissa käytettävistä poikkeavat ratkaisut sähköjohtojen
kytkennästä koskisivat vain jarrujen toimintaa ohjaavien sähköjohtojen kytkentää. Muutos
poistaisi liikenneturvallisuuden kannalta tarpeettomat kytkentäkatsastukset sellaisille säh-
köliitännöille, jotka eivät ohjaa jarruja. Tämä on mielestäni oikean suuntainen muutos, jos-
sa keskitytään jatkossa oleelliseen eli liikenneturvallisuuden parantamiseen.

15.21 Hannu Hoskonen kesk: Arvoisa rouva puhemies! Tämä hallituksen esitys nimen-
omaan on taas sitä byrokratian purkua, jolla pyritään virtaviivaistamaan hallintoa ja saa-
maan tehoa tähän toimintaan niin, että tässä tapauksessa liikenneministeriö luopuu ajoneu-
voteknisten asioiden seuraamisesta ja valvonnasta ja erilaisten uusien asioiden kehittämi-
sestä. Nimenomaan tämä menisi viranomaistyöksi eikä olisi silloin poliittisen toimielimen
asia enää, mikä on aivan luonnollinen kehityssuunta, koska ei ministeriön tehtävään mie-
2



Pöytäkirjan asiakohta PTK 39/2017 vp
lestäni kuulu erilaisten valojen sun muiden asioiden seuraaminen. Kyllä se kuuluu selkeäs-
ti viranomaistoimintaan.

Toivoisin, arvoisa puhemies, tässä yhteydessä, että kun näitä systeemejä kehitellään täs-
sä maassa, niin pääsisimme pikkuhiljaa tuolle eurooppalaiselle tasolle, että sellainen turha
nippelien viilaaminen ja erilaisten pienten yksityiskohtien jatkuva seuraaminen tästä maas-
ta saataisiin loppumaan ja päästäisiin pitkiin, selkeisiin linjoihin esimerkiksi erilaisten kul-
jetusten sääntelyssä ja nimenomaan ajoneuvokohtaisissa yksityiskohtaisissa säädöksissä.
Nykyisin on niin valtava määrä erilaisia säädöksiä ja erilaisia kortteja, jos meinaa jotakin
työtä tehdä, että alkaa olla melkeinpä mahdotonta jonkun pienen työn tekeminen, ellei ole
kymmentä erilaista korttia taskussa, ja sitten pitää olla erikoiskuljetuslupia sun muita ai-
van vähäpätöisissä tehtävissä. Siksi kannatan lämpimästi tätä esitystä ja toivon, että tule-
vaisuudessakin mennään samalle linjalle, jolloin byrokratiaa puretaan ja toimintoja nopeu-
tetaan.

15.23 Antero Laukkanen kd: Arvoisa rouva puhemies! Yhden asian nostaisin tässä
esiin, jota esityksessä ei ole painotettu, ja se on digitaalisuuden merkitys näiden lupien ja il-
moittautumisten ja rekisteröinnin kehittyessä, niin että monet erikoiskuljetukset, jotka ovat
myös kansainvälisiä, voitaisiin hoitaa ja laittaa liikkeelle jo siellä lähtömaassa ja tällä ta-
valla varmistaa, ettei sitten synny mitään erityistilannetta Suomen rajoilla näiden kuljetus-
ten suhteen, jotka aiheuttavat viivytyksiä ja sekaannusta. 

15.23 Maria Tolppanen sd: Arvoisa puhemies! Minun täytyy nyt ensin kysyä, onko se
tämä kohta, missä puhutaan myöskin pyöräilijöistä ja jalankulkijoista, vai onko se kohta 9.
Kun täällä ei ole numeroa hallituksen esitykselle, niin nyt minä en tiedä ihan tarkkaan.

Toinen varapuhemies Arto Satonen:  Käsittelemme hallituksen esitystä 33.

— No, mutta kun täällä nyt saa puhua, niin minä sitten puhun kuitenkin. [Naurua]
Eli kun meillä nyt tässä liikenneturvallisuudessa Suomi on sitoutunut yleiseurooppalai-

siin tavoitteisiin vähentää jatkuvasti liikennekuolemia ja vakavia loukkaantumisia — ja
tämä asia on kirjattu myöskin valtioneuvoston periaatepäätökseen — niin nyt sitten tuo-
reeltaan kuitenkin vaikuttaa siltä, että lakiluonnoksessa korostuu tienkäyttäjän omavastuu,
mikä voi merkittävästi lisätä heikompien asemaa tieliikenteessä, sellaisten, jotka eivät itse
pysty pitämään itsestään huolta. Sen lisäksi myöskin ehdotetaan poistettavaksi kypärä- ja
heijastinpykäliä, mikä eittämättä tuo vaaratilanteita tieliikenteeseen. Ne pitäisi ehdotto-
masti pitää siellä mukana, koska heijastin on erittäin halpa henkivakuutus ja kypärä on sel-
lainen, joka sitten ihan oikeasti säästää niitä henkiä.

Sen lisäksi — jos tämä on nyt sitten tämä — ehdotuksen mukaan liikennevirhemaksun
käyttö haluttaisiin ulottaa koskemaan ylinopeuksia yli 30 kilometriin tunnissa asti. Jos
tämä liikennevirhemaksu nyt sitten on sellainen, että se on tasasuuruinen, niin se on äärim-
mäisen epätasa-arvoinen, koska se ei ota käyttäjän eli tekijän tilannetta millään tavalla huo-
mioon. Parempi tilanne olisi se, että määrättäisiin päiväsakkoja, joissa otettaisiin huo-
mioon henkilön tulotaso. On eri asia maksaa 400 euroa tasasuuruista maksua tuloista, jos
tulot ovat 600 euroa kuukaudessa, kuin se, että otettaisiin huomioon [Puhemies koputtaa]
ihmisen tulotaso myöskin silloin kun se tulotaso on korkeampi — vaikka olisi kuinka kor-
kea — samalla tavalla, niin että se koskisi yhtä paljon.
3



Pöytäkirjan asiakohta PTK 39/2017 vp
15.26 Outi Mäkelä kok: Arvoisa puhemies! Todellakin nyt on tämä hallitus saanut aikai-
seksi aika monta säädöksiä sujuvoittavaa ja normeja purkavaa asiaa ja lakia. Tässä yhtey-
dessä on ollut todellakin tarpeen, että myös näitä liikenteeseen liittyviä käytäntöjä katso-
taan ja haravoidaan läpi. Mielestäni tämä hallituksen esitys 33 on hyvä esimerkki siitä, että
pieneltäkin tuntuvat asiat ovat seikkoja, joilla voidaan merkittävästi nopeuttaa ja keventää
säädöksiä ja lisätä sujuvuutta.

Kannatan edustaja Laukkasen digitalisaatioajatusta. Nykyään kun eletään maailmassa,
jossa asiointi on yhä enemmän sähköistä ja myöskin asiakirjat ovat hyvin paljon sähköisiä
ja varmaan myös erilaiset erikoispoikkeusluvat ja järjestelyt voidaan sähköisesti hoitaa,
niin mentäisiin Suomessakin sellaisiin järjestelmiin, joilla voidaan olla etukenossa teke-
mässä tulevaisuutta.

15.27 Ari Torniainen kesk: Arvoisa herra puhemies! Tällä hallituksen esityksellä ajo-
neuvolain ja tieliikennelain valtuussäännöksiä muutetaan niin, että niiden autoja ja perä-
vaunuja koskevien vaatimusten, jotka ovat teknispainotteisia, määräyksenantovelvollisuu-
det siirretään liikenne- ja viestintäministeriöltä Liikenteen turvallisuusvirastolle elikkä
Trafille. Tämä hallituksen esitys nimenomaan, HE 33, on tähän asiaan kuuluva.

Tällä ei ole käytännössä taloudellisia vaikutuksia, ehdotuksen muutokset kohdistuvat lä-
hinnä liikennehallinnon sisäiseen tehtävänjakoon, elikkä valtuuksia annetaan Trafille. Tra-
fille on viime vuosina kyllä annettu hyvin paljon jo tehtäviä. Sinne on siirretty tehtäviä
vuosien saatossa useitakin, ja monesti on pohdittu myöskin, mitkä ovat resurssit Trafilla
hoitaa näitä tehtäviä. Toivon vilpittömästi, että Trafi myöskin pystyy suoriutumaan niistä
tehtävistä, mitä nyt annetaan jatkuvasti sinne.

Liikenne- ja viestintäministeriössä tämän jälkeen sitten keskitytään jatkossa nykyistä
enemmän lainsäädäntöä koskevaan ydintehtävään sekä strategia-, ohjaus- ja kehittämistyö-
hön, ja se on hyvä linjaus mielestäni myöskin. Myöskin nämä esitetyt lainmuutokset sel-
kiyttävät ja sujuvoittavat hallintoa jatkossa. Määräystenantovelvollisuuksien muutosten li-
säksi hallituksen esityksessä tarkennetaan myöskin erikoiskuljetuslupaa ja erikoiskuljetus-
ten suorittamista koskevia säännöksiä. 

Edustaja Tolppanen omassa puheenvuorossaan toi tieliikennelakiin liittyviä asioita esil-
le, niin ne asiat ovat vasta lausunnolla olleita ja tulevat syksyllä meille käsittelyyn.

15.29 Timo Heinonen kok: Arvoisa puhemies! Oikeastaan edustaja Torniaisen puheen-
vuoroon sen verran, kun näistä erikoiskuljetuksista on kyse, että toivoisi, että myös niissä
haettaisiin järkeä luvituksiin, jotka ovat tällä hetkellä itse asiassa äärimmäisen vaikeita.
Meillä on tiukka säädöstö sen takana, että kuljettajalla pitää olla tietyt oikeudet, että voi
ajaa etuautoa ja voi ajaa taka-autoa, mutta sen jälkeen — olen saanut muutamilta yrittäjiltä
tietoa — tämän luvan saanti saattaa kestää kaksi viikkoa. Ja kun ajatellaan, että sellaiset ko-
neet, mitä käytetään vaikkapa isoissa kalliolouhoksissa, tietyömailla ja tämäntyyppisissä,
seisovat kaksi viikkoa odottamassa sitä siirtolupaa, niin siinä on isoista kustannuksista ky-
se. Toivon, että tämä nousee myös keskusteluun, kun näitä uudistuksia tehdään.

15.30 Outi Mäkelä kok: Arvoisa puhemies! Vielä kun tässä luin näitä lausuntoja ja nii-
den huomioonottamisia, niin oikeastaan tässä keskustelussa on hyvä huomioida tämä, min-
kä Suomen kuljetusliitto SKAL on tuonut lausunnossaan esiin. He ovat nostaneet asian,
joka koskee kumottavaksi aiottua liikenne- ja viestintäministeriön päätöstä ajoneuvojen
4



Pöytäkirjan asiakohta PTK 39/2017 vp
kuormakoreista, kuormaamisesta ja kuorman kiinnittämisestä. He ovat pitäneet tärkeänä,
että se pysyy voimassa siihen asti, kunnes sen korvaava Liikenteen turvallisuusviraston
määräys on annettu. Kun ilmeisesti, tämän esittelytekstin mukaan, tämä määräys on vasta
valmistelussa, niin tämä on varmasti hyvä huomioida valiokuntavaiheessa.

15.31 Ari Torniainen kesk: Arvoisa herra puhemies! Edustaja Heinonen nosti esille eri-
koiskuljetusten lupa-asiat ja niiden ehkä keventämisen myöskin. Itse olen vilpittömästi sa-
maa mieltä, että siihenkin tulee kiinnittää jatkossa huomiota.

Samoin edustaja Hoskonen omassa puheenvuorossaan jo aikaisemmin nosti esille Suo-
messa vallitsevan niin sanotun lupakorttiviidakon eli että käytännössä pitää takataskussa
olla paksu lompakollinen erilaisia lupakortteja, ennen kuin saa mennä edes työmaalle töi-
hin tai suorittaa erilaisia työtehtäviä. Itse vilpittömästi toivon, että tähän asiaan kiinnite-
tään huomiota. Ne kortit ovat hyvin pitkälle myöskin työturvallisuuteen liittyviä asioita, eli
työturvallisuudesta tulee huolehtia erityisesti. Mutta sitten, tarvitaanko kaikkia kortteja
välttämättä, tuleeko niitä olla niin paljon: siinäkin varmaan olisi digitaalisuus tulevaisuut-
ta, jotta yhdestä tietokannasta [Puhemies koputtaa] voitaisiin saada selville, kenellä on mi-
hinkin erityistehtävään lupa. Toivon, että tässä myöskin ammattiyhdistysliikkeet ottaisivat
roolia, jotta saataisiin lupakorttiviidakkoa kevennettyä.

Keskustelu päättyi.

Asia lähetettiin liikenne- ja viestintävaliokuntaan.
5


