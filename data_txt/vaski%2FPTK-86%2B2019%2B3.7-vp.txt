















































DEM480D.tmp.xml


Pöytäkirjan asiakohta PTK 86/2019 vp
Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.7. Suullinen kysymys kotimaisen kulutuksen edistämisestä (Eeva Kalli kesk)
Suullinen kysymys SKT 86/2019 vp

Suullinen kyselytunti

Toinen varapuhemies Juho Eerola: Edustaja Kalli.

Keskustelu

16.14 Eeva Kalli kesk: Arvoisa puhemies! Ensi viikolla Suomi rauhoittuu joulun viet-
toon. Kullakin meistä on omat perinteemme ja omat tapamme viettää joulua, ja hyvä niin.
Tätä on syytä kunnioittaa ja pitää arvossa.

Joulu on kuitenkin merkittävä sesonki kaupalle ja koko palvelualalle. Joulun ympärillä
kulutetaan paljon, erityisesti elintarvikkeita, kulutustavaroita ja monenlaisia palveluita.
Tällä kaikella on ymmärrettävästi niin taloudellisia kuin ympäristövaikutuksia. On selvää,
että vaikutukset ovat sitä myönteisemmät, mitä enemmän suosimme suomalaista. Kotimai-
sen ruuan ja juoman sekä lahjojen — olkoot ne aineettomia tai aineellisia — suosiminen on
merkittävä teko suomalaisen työn ja yrittäjyyden puolesta ja palvelee samalla ympäristö- ja
ilmastotavoitteita. Eli myös luonto kiittää kotimaisten tuotteiden ja palveluiden käyttäjää.

Koska asiaan liittyvät vaikutukset ovat moninaiset, osoitan kysymykseni pääministeri
Marinille: mitä hallitus voisi tehdä, [Puhemies koputtaa] että suomalaisten joulunvietto
hyödyttäisi mahdollisimman paljon kotimaisia yrittäjiä ja yrityksiä, luontoa ja ympäristöä
ja siten koko suomalaista yhteiskuntaa?

16.15 Pääministeri Sanna Marin (vastauspuheenvuoro): Arvoisa puhemies! Tämä on
tärkeä kysymys, joka tässä esiin nostettiin. Tietenkin meidän yhteinen tavoitteemme on se,
että Suomessa on tulevaisuudessakin menestyviä yrityksiä ja yrittäjiä aina maatalousyrit-
täjistä muihin yrittäjiin. Tietenkin meidän yhteinen tavoitteemme on myös se, että Suomes-
sa suositaan lähituotantoa ja lähiruokaa ja kulutetaan tarvikkeita, jotka ovat myös ympäris-
tönäkökulmasta kestäviä.

Hallitusohjelmassahan lähdetään erittäin vahvasti liikkeelle nimenomaan kestävän ke-
hityksen ajatuksista, siitä että kehitämme yhteiskuntaa niin, että se on niin taloudellisesti,
sosiaalisesti kuin ympäristön kannalta kestävää. Myös tähän tematiikkaan tämä esiin nos-
tettu kysymys sopii oikein hyvin, ja voin vakuuttaa, että näidenkin asioiden parissa hallitus
tekee hyvää yhteistyötä. [Mikko Savola: Hyvä vastaus!]

Toinen varapuhemies Juho Eerola: Oliko edustaja Merellä jatkokysymys?
 Tarkistettu
4.1



Pöytäkirjan asiakohta PTK 86/2019 vp
16.16 Leena Meri ps (vastauspuheenvuoro): Arvoisa puhemies! Haluaisin tuohon pysä-
köinninvalvonta-asiaan sen verran todeta, että minusta on tietysti harmillista, että hallitus-
puolueen edustajat joutuvat lakialoitteiden kautta tuomaan asioita esille. Luulisi, että hal-
lituksessa voi vaikuttaa. [Välihuutoja — Puhemies koputtaa] Todennäköisesti tämä asia tu-
lee lakivaliokuntaan. Olen itse siinä puheenjohtajana ja olen vähän tutustunutkin siihen ai-
heeseen, ja se ei ole ihan yksinkertainen, ja me käsittelemme sen lakivaliokunnassa. [Kim-
mo Kiljunen: Erinomaista!] Siinä mielessä haluaisin sanoa, että se ei ole tällä hetkellä yk-
sinomaan ministerin käsissä. Mutta toki vaikuttakaa hallituksen kautta ihmeessä. Se olisi
paras paikka, kun te aina korostatte sitä, että teillä on nyt se valta.

Mutta haluaisin kysyä: Näin joulun alla on ollut paljon puhetta asuntomurroista, ja ih-
miset pelkäävät, että heidän asuntoonsa murtaudutaan, kun lähdetään joulumatkoille. Hy-
vin paljon on kyseessä myös näitä ulkomaalaisia liigoja, jotka kiertävät ympäri Pohjois-
maita. Olen nähnyt ohjeistusta, että hankkikaa valvontakameroita ja muuta, mutta eikö ole
valtion tehtävä myös huolehtia turvallisuudesta? Miten hallitus aikoo huolehtia siitä, että ei
jää yksinomaan yksityisten ihmisten varaan valvoa kotinsa turvallisuutta?

16.17 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustajalle hyvästä, tärkeästä kysymyksestä. Hallitushan on ohjelmassaan sitoutunut sii-
hen, että arjen turvallisuudentunne paranee ihan kaikilla suomalaisilla ihan kaikkialla Suo-
messa. Kyse on siitä, että parannamme turvallisuutta kaikilla sektoreilla. Näemme turval-
lisuuden laajana käsitteenä. Emme ajattele, että turvallisuus syntyy pelkästään turvalli-
suusviranomaisten työstä, vaan myös esimerkiksi sosiaali- ja terveydenhuollon toimijoi-
den, koulutoimen, monien muiden yhteistyössä. [Sebastian Tynkkysen välihuuto] Olem-
me aloittaneet jo sisäisen turvallisuuden selontekotyön, jossa tulemme käymään läpi kes-
keisiä uusia uhkia, nousevia trendejä rikollisuuden saralla. Esimerkiksi kansainvälinen
järjestäytynyt rikollisuus on, totta kai, yksi konkreettinen uusi meidän käsillä oleva riski,
johon myös poliisi on aktiivisesti tarttunut. Se, että hallitus on päässyt jo nyt budjetissa li-
säämään muun muassa poliisien määrää, on konkreettinen esitys siitä, että otamme arjen
turvallisuuden tason parantamisen vakavasti tässä hallituksessa.

Kysymyksen käsittely päättyi.
2


	3.7
	16.14
	16.15
	16.16
	16.17


