















































DEM7EDB.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

6. Hallituksen esitys eduskunnalle  laiksi  työterveyslaitoksen toiminnasta ja rahoituksesta 
annetun lain väliaikaisesta muuttamisesta

Hallituksen esitys HE 122/2017 vp
Valiokunnan mietintö StVM 9/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on sosiaali- ja terveysvaliokunnan mietintö StVM 9/
2017 vp. Nyt päätetään lakiehdotuksen sisällöstä.

Keskustelu

16.31 Anneli Kiljunen sd (esittelypuheenvuoro):  Arvoisa herra puhemies! Valiokunnan
puheenjohtaja on nyt muissa tehtävissä, joten valiokunta teki päätöksen, että esittelen va-
liokuntamme mietinnön eduskunnalle.

Arvoisa herra puhemies! Esityksessä ehdotetaan muutettavaksi Työterveyslaitoksen toi-
minnasta ja rahoituksesta annettua lakia siten, että siihen lisätään työterveyshuollon eri-
koislääkärikoulutuksen rahoitusta koskevat määräaikaiset säännökset vuosiksi 2018 ja
2019 sosiaali- ja terveydenhuollon järjestämistä ja maakuntia koskevan uudistuksen aika-
taulun mukaisesti. Nykyiset määräaikaiset työterveyshuollon erikoislääkärikoulutuksen
rahoitusta koskevat säännökset ovat voimassa vuoden 2017 loppuun.

Lain tarkoituksena on turvata työterveyshuollon erikoislääkärien koulutuksen taso ja
koulutuksen määrällinen riittävyys. Tätä varten valtion varoista myönnettäisiin avustusta
työterveyshuoltoon erikoistuvien lääkärien koulutuksesta aiheutuneisiin kustannuksiin
Työterveyslaitokselle, joka vastaisi työterveyshuollon erikoislääkärikoulutukseen liitty-
vien korvausten maksamisesta edelleen yliopistoille, yliopistojen hyväksymille erikoislää-
kärikoulutusta antaville yksityisille terveyspalveluiden tuottajille ja työnantajan ylläpitä-
mille työterveysasemille. Lisäksi Työterveyslaitos rahoittaisi avustuksella työterveyshuol-
lon erikoislääkärikoulutusta Työterveyslaitoksella.

Laki on tarkoitettu tulemaan voimaan 1. päivänä tammikuuta 2018, ja se olisi voimassa
31. päivään joulukuuta 2019.

Valiokunta toteaa tähän lakiesitykseen seuraavaa:
Nykyisen määräaikaisen lain perusteella Työterveyslaitos on voinut yliopistojen lisäksi

maksaa saamastaan valtion määrärahasta korvausta sekä julkisille että yksityisille työter-
veyshuollon koulutusta antaville palvelujen tuottajille koulutuksesta aiheutuneisiin kus-
tannuksiin. Hallituksen esityksessä ehdotetaan tämän työterveyshuollon erikoislääkäri-
koulutuksen erillisrahoituksen jatkamista kahdella vuodella vuoden 2019 loppuun. Julki-
 Tarkistettu
4.1



Pöytäkirjan asiakohta PTK 121/2017 vp
sen talouden suunnitelmassa vuosille 2018—2021 on varattu vuosittain 1,9 miljoonaa eu-
roa lakiehdotuksen mukaiseen avustukseen Työterveyslaitokselle.

Meneillään olevassa erikoislääkärikoulutuksen uudistuksessa harkitaan kaikkien lääke-
tieteen erikoisalojen koulutuksen saattamista saman rahoituksen piiriin siten, että nykyistä
evo-rahoitusta vastaavaa rahoitusta voidaan maksaa yliopistoille ja muille sekä julkisille
että yksityisille koulutuspaikoille. Valiokunta pitääkin tärkeänä, että nyt käsiteltävällä la-
kiehdotuksella turvataan työterveyshuollon erikoislääkärikoulutuksen kehittäminen siirty-
mäaikana ennen sote- ja maakuntauudistuksen voimaantuloa. Valiokunta korostaa myös,
että koulutusuudistuksen valmistelussa on huolehdittava kymmenen vuoden aikana kehi-
tetyn yliopistojen yhteistyöverkoston ja toimivaksi osoittautuneen työterveyslääkäreiden
koulutusjärjestelmän säilymisestä ja pitkäjänteisestä kehittämisestä.

Valiokunnan päätösehdotus on, että eduskunta hyväksyy tämän lakiesityksen muutta-
mattomana.

Arvoisa herra puhemies! Tähän lakiesitykseen on jätetty vastalause, ja kysyisin nyt, esit-
telenkö tämän vastalauseen tässä samassa puheenvuorossa, koska se on meidän tekemäm-
me vastalause, vai pyydänkö uuden puheenvuoron.

Toinen varapuhemies Arto Satonen:  Koska muita puheenvuoroja ei ole, niin voitte esi-
tellä myös vastalauseen nyt tähän perään.

Joo, kiitoksia, puhemies.
Arvoisa puhemies! Tähän on tehty todellakin vastalause, joka perustuu nimenomaan

voimaantuloon liittyvään lainsäädäntökohtaan.
Hallituksen esitys työterveyshuollon erikoislääkärikoulutuksen erillisrahoituksen jatka-

misesta on mielestämme oikeansuuntainen turvaamaan keskeisen lääketieteen erikoisalan
kehittämisen myös tulevina vuosina. Asiantuntijakuulemisessa on kuitenkin käynyt sel-
väksi, että siirtymäaika on lyhyt ottaen huomioon etenkin erikoislääkärikoulutuksen uudis-
tuksen nykytilan ja sosiaali- ja terveydenhuollon uudistuksen epävarman toteutumisen ja
aikataulun.

Työterveyshuolto on lääketieteen erikoisalana erityinen ja yleislääketieteen ohella tällä
hetkellä suurin erikoisala. Koulutusta toteutetaan yliopistojen hyväksymillä yli 200 työter-
veysasemalla, joissa toimii yli 300 kouluttajaa. Koko ainutlaatuinen verkosto on vaarassa
kaatua, jos siirtymäaika on liian lyhyt. On huomattava myös se, että äskettäin tehtyjen työ-
terveyshuollon erikoisalaa erityisesti koskevien merkittävien säädösmuutosten toteuttami-
nen edellyttää juuri nyt työterveyshuollon erikoislääkäreiden vankkaa osaamista.

Työterveyshuollon erikoislääkärikoulutusta antavien yliopistojen näkemys on, että ny-
kyiselle rahoituslaille, joka on voimassa vuoden 2017 loppuun, tarvitaankin jatkoaika vuo-
sille 2018—2021. Yhdymme tähän näkemykseen ja esitämme, että lain voimassaoloaikaa
jatketaan vuoden 2021 loppuun.

Tästä syystä esitämmekin vastalauseessamme, että lakiehdotus hyväksytään muutoin
valiokunnan mietinnön mukaisena paitsi voimaantulosäännös muutetaan seuraavasti: "Tä-
mä laki tulee voimaan 1 päivänä tammikuuta 2018 ja on voimassa 31 päivään joulukuuta
2021." — Kiitos.

Yleiskeskustelu päättyi ja asian käsittely keskeytettiin.
2


