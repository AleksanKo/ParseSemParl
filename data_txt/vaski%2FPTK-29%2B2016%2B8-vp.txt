















































DEMB202.tmpSave.xml


Pöytäkirjan asiakohta PTK 29/2016 vp
Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

8. Hallituksen esitys eduskunnalle laiksi arvo-osuusjärjestelmästä ja selvitystoiminnasta 
sekä eräiksi siihen liittyviksi laeiksi

Hallituksen esitys HE 28/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään talousvaliokuntaan, jolle perustuslakiva-
liokunnan on annettava lausunto.

Ryhdytään keskusteluun. Asian esittelee ministeri Stubb.

Keskustelu

14.08 Valtiovarainministeri Alexander Stubb (esittelypuheenvuoro):  Arvoisa puhe-
mies! Tänään käsittelyssä on hallituksen esitys laiksi arvo-osuusjärjestelmästä ja selvitys-
toiminnasta sekä eräiksi siihen liittyviksi laeiksi. Vaikka esityksen ympärillä käyty keskus-
telu on tiivistynyt aikaisemmin vain osakkeiden hallintarekisteröinnin kohtaloon suoma-
laisessa arvo-osuusjärjestelmässä, on esityksen pääasiallinen sisältö kuitenkin paljon tätä
kysymystä laajempi. 

Esityksessä säädetään erityisesti arvopaperikeskusten toiminnasta. Arvopaperikeskus
on siis pörssin ohella osa arvopaperien kaupankäyntiä tukevaa infrastruktuuria. Arvopape-
rikeskuksen tehtävänä on yhtäältä tuottaa pörssiyhtiöille palveluita osakkeiden ja muiden
arvopapereiden liikkeeseenlaskuun ja toisaalta huolehtia yhdessä arvopaperien säilyttä-
jien, kuten pankkien, kanssa siitä, että esimerkiksi osakekaupan jälkeen ostaja saa tililleen
ostamansa osakkeet ja myyjät kauppahinnan. Esityksen tarkoituksena on tehdä Euroopan
unionin niin sanotun arvopaperikeskusasetuksen voimaantulosta johtuvat muutokset kan-
salliseen lainsäädäntöön. EU-asetus tuli voimaan syyskuussa 2014, ja se on Suomessa suo-
raan sovellettavaa oikeutta. Useista arvopaperikeskus- ja selvitystoimintaa koskevista
säännöksistä säädetään kansallisten lakiemme sijaan EU-asetuksessa. Itse arvo-osuusjär-
jestelmästä ja tilinhoitajien, kuten pankkien, toiminnasta ei kuitenkaan ole EU-säännöksiä,
ja näiltä osin kansallista sääntelyä tarvitaan edelleen.

Arvoisa puhemies! EU:n arvopaperikeskusasetus yhtenäistää arvopaperien selvitystoi-
minnan ja arvopaperikeskustoiminnan sääntelyä. Asetus avaa arvopaperikeskustoiminnan
kilpailulle, ja asetuksen nojalla arvopaperikeskukset voivat myös tarjota palveluja rajan yli
niin sanotulla EU-passilla. Lisäksi arvopapereita voidaan siirtää arvopaperikeskusten vä-
listen linkkien avulla arvopaperikeskuksesta toiseen. Voidaan pitää epätodennäköisenä,
että suoraan Suomen markkinoille perustettaisiin uusia arvopaperikeskuksia. Suomessa
toimivien arvopaperikeskusten ja tilinhoitajien tulee taata suomalaisen liikkeellelaskijan
 Tarkistettu
4.0



Pöytäkirjan asiakohta PTK 29/2016 vp
eli pörssiyhtiön osakkeiden omistuksen suoraan rekisteröiminen suomalaisille osakkeen-
omistajille. Tämä on kalliimpaa toteuttaa kuin esimerkiksi hallintarekisteröinti.

Keskeisimpiä EU-asetuksen tuomista muutoksista on se, että suomalaisella pörssiyhti-
öllä on oikeus valita käyttämänsä arvopaperikeskus EU-alueella — pörssiyhtiöitä siis Hel-
singin pörssissä on karkeasti 126. Jos suomalainen pörssiyhtiö laskee osakkeita liikkee-
seen toisessa EU-maassa, osakkeiden säilytykseen sovelletaan EU:n arvopaperikeskusase-
tusta ja kyseisen maan lainsäädäntöä. On mahdollista, että ulkomaisen arvopaperikeskuk-
sen järjestelmissä myös suomalaisten sijoittajien suomalaisia osakeomistuksia hallintare-
kisteröidään. Suomi ei voi omalla lainsäädännöllään rajoittaa EU-asetusta tai muiden mai-
den lainsäädäntöä. Tiedossa ei kuitenkaan ole tilannetta, jossa suomalainen yhtiö olisi
käyttänyt EU-asetuksen mukaista valintaoikeuttaan ja laskenut liikkeeseen osakkeita ulko-
maisessa arvo-osuusjärjestelmässä.

Arvoisa puhemies! Hallitus ei esitä hallintarekisteröinnin laajentamista. Laki kieltäisi
jatkossakin Suomessa toimivia tilinhoitajia, esimerkiksi pankkeja, hallintarekisteröimästä
suomalaisten sijoittajien osakkeita suomalaisessa arvo-osuusjärjestelmässä. Ulkomaiset
sijoittajat voisivat edelleen nykytilaa vastaavasti käyttää hallintarekisteröintiä Suomessa.
Toistan: hallituksen esitys ei sisällä hallintarekisteröinnin laajennusta Suomessa, vaan suo-
malaisessa arvo-osuusjärjestelmässä osakkeiden suora hallinta säilyy pakollisena. Suo-
messa sovelletaan siten nimenomaisesti EU-asetuksen poikkeussääntöä. Tällä taataan se,
että osakeomistuksen yleisöjulkisuus vastaa Suomessa nykytilaa. Pankit ja sijoituspalvelu-
yritykset ovat voineet tarjota vapaasti sijoituspalveluita EU:ssa vuonna 2014 annetun EU-
sääntelyn myötä. Osakkeiden säilytys on sijoituspalvelua, jota myös ulkomaiset pankit ja
sijoituspalveluyritykset voivat suomalaisille sijoittajille tarjota. Jos ulkomainen sijoitus-
palvelun tarjoaja ei toimi Suomen arvo-osuusjärjestelmässä, hallintarekisteröinnin kielto
ulottuu huonosti ulkomaille. Tässä hallituksen esityksessä ei ehdoteta muutettavan sijoi-
tuspalveluiden tarjoamista koskevaa sääntelyä, koska emme voi kansallisella lainsäädän-
nöllä asettaa EU-sääntelylle lisärajoituksia. Sijoituspalveluiden tarjoaminen on osa palve-
luiden vapaata liikkumista.

Arvoisa puhemies! Tiivistäen vielä ydinkohdat:
1) Lakiehdotus ei sisällä hallintarekisteröinnin laajentamista Suomessa.
2) Suomalaisen pörssiyhtiön oikeus valita ulkomainen arvopaperikeskus seuraa suoraan

syksyllä 2014 voimaan tulleesta EU-asetuksesta. Pörssiyhtiö valitsee arvopaperikeskuk-
sen, ja järjestelmään sovellettava laki tulee sen valinnan mukana. Meillä ei ole mahdolli-
suutta siis Suomen lailla rajoittaa EU-asetusta tai muiden EU-maiden kansallista lainsää-
däntöä.

3) Viranomaisten tietojensaanti ja osakkeenomistusten yleisöjulkisuus pysyvät Suomes-
sa nykytasolla, jos osakkeet on laskettu liikkeeseen suomalaisessa arvopaperikeskuksessa.

4) Hallintarekisteröinti on käytössä useassa EU-maassa. Suoran omistuksen järjestelmä
säilyy Suomessa, ja se on käytössä myös Norjassa, Bulgariassa, Kreikassa, Maltalla, Slo-
veniassa, Bosnia ja Hertsegovinassa, Montenegrossa, Makedoniassa, Serbiassa ja Turkis-
sa.

5) Hallintarekisteröinnin kielto ei aseta rajoitteita suomalaiselle osakesijoittajalle vaan
tämän pankille. Suomalaisessa arvo-osuusjärjestelmässä toimiva pankki ei saa kirjata hal-
lintarekisteröidylle tilille suomalaisen sijoittajan omistuksia suomalaisessa pörssiyhtiössä.
2



Pöytäkirjan asiakohta PTK 29/2016 vp
6) Viranomaisten tietojensaanti ulkomailta edellyttää tietojenvaihtoa koskevia EU-sään-
nöksiä ja valtioiden kahdenvälisiä sopimuksia. Näiden solmimisessa ja edistämisessä Suo-
mi on ollut ja aikoo jatkossakin olla aktiivinen.

Arvoisa puhemies! Laki on tarkoitettu tulemaan voimaan heinäkuun alussa kuluvana
vuonna.

Vielä viimeisenä huomiona: Jokaisen arvopaperikeskuksen Euroopassa on haettava uu-
delleen toimilupaa, ja näin on siten toimittava myös Euroclear Finlandin Suomessa. Tätä
prosessia varten kansallisen lainsäädännön on oltava yhteensopiva EU-asetuksen kanssa,
jotta toimilupahakemus voidaan käsitellä. — Kiitos.

Puhemies Maria Lohela: Näinkö oikein, että edustaja Sarkkinen? Vastauspuheenvuoro.

14.16 Hanna Sarkkinen vas (vastauspuheenvuoro):  Arvoisa puhemies! Näyttää siltä,
että finanssipiirien hellimää hallintarekisteriä yritetään jälleen kerran uittaa Suomeen, mut-
ta tällä kertaa keittiön kautta. Käsittelyssä oleva arvopaperien säilyttämistä koskeva laki-
esitys ei toki sinällään esitä hallintarekisteröinnin sallimista Suomessa mutta jättää kyllä
oven auki omistusten julkisuuden häviämiselle ja helpottaa omistusten piilottamista ja ve-
ronkiertoa.

Arvoisa puhemies! Lakiesityksen ongelma on siinä, että suomalaisille mahdollistetaan
hallintarekisterin kautta omistaminen ulkomailla. Lakiesitys mahdollistaa suomalaisille
omistamisen epäsuorasti hallitun arvo-osuustilin kautta ulkomaisissa arvopaperikeskuksis-
sa, eli suomalaisilta ei enää jatkossa edellytettäisi arvopaperien suoraa omistamista, jos
omistukset ovat ulkomaisessa arvopaperikeskuksessa. Ja, arvoisa puhemies, Suomi voi
kyllä velvoittaa yhtiöitä ja sijoittajia noudattamaan tiettyjä sääntöjä, esimerkiksi tätä suo-
raa omistusta.

14.17 Antti Lindtman sd (vastauspuheenvuoro):  Arvoisa rouva puhemies! Arvoisa val-
tiovarainministeri, kyllä te olette aika sitkeä sissi. Kun viime syksynä tämä teidän hank-
keenne ajaa hallintarekistöintiä Suomeen opposition ja kansalaisten tuoman paineen vuok-
si karahti siihen Karjalan mäntyyn, te ilmoititte silloin, että luovutte tästä hankkeesta ja sa-
noitte, että nyt mahdollisuus hallintarekisteröidä on haudattu ja kuopattu, tämä teidän
hankkeenne on haudattu ja kuopattu. Näyttää siltä, että ei sitä ainakaan kovin syvälle kuo-
pattu, nimittäin nyt te yritätte ujuttaa tälle mahdollisuuden. Yritätte ujuttaa mahdollisuu-
den siihen, että suomalainen yhtiö voi ulkomaiden kautta hallintarekisteröidä. Ja toisin
kuin te sanotte, teillä olisi mahdollisuus tämä kieltää, mutta tietoisesti tuotte tämmöisen
esityksen tänne.

Arvoisa puhemies! Käykö tässä jälleen kerran niin, että te joudutte korjaamaan esitystä
tai vetämään tämän pois, vai aiotteko pitää tästä esityksestänne kiinni?

14.18 Anne Kalmari kesk (vastauspuheenvuoro):  Arvoisa rouva puhemies! Täällä on
varmasti kuullunymmärtämisessä vaikeuksia. Ministeri tuossa juuri totesi, että hallintare-
kisterilakia ei viedä eteenpäin. Ja tämä arvo-osuusasia, mahdollisuus toimia kuten ennen-
kin, on 2014 teidän valtiovarainministerinne ollessa virassa tullut EU:sta. Miksi siihen ei
silloin puututtu, jos se ei tunnu hyvältä?
3



Pöytäkirjan asiakohta PTK 29/2016 vp
14.19 Touko Aalto vihr (vastauspuheenvuoro): Arvoisa rouva puhemies! On täysin tot-
ta, kuten valtiovarainministeri Stubb sanoi, että hallituksen esitys ei ole suoraan sallimassa
hallintarekisteröintiä suomalaisille samalla tapaa kuin vielä viime syksynä eli poistamalla
tämän hallintarekisteröinnin kiellon, mutta Suomella olisi myös täysi komission sallima
mahdollisuus edellyttää nykyistä suoran omistuksen mallia. Mutta aikooko hallitus näin
tehdä? Tämä on se iso kysymys. Ja jos nyt uusi lainsäädäntö tuodaan, piilee riski siinä, että
kun jatkossa tehdään täysin uusi lainsäädäntö, voidaanko mahdollisia virheitä myöhem-
min EU-lainsäädännön puitteissa korjata uudestaan.

14.20 Ville Skinnari sd (vastauspuheenvuoro): Arvoisa puhemies! Talousvaliokunta pää-
si viime syksynä tutustumaan tähänkin lainsäädäntöhankkeeseen, ja tietysti ainakin itselle
henkilökohtaisesti tuli yllätyksenä, että tämä näinkin nopeasti tänne eduskuntaan palaa.
Suomen malli on hyvä malli, kuten edustaja Aaltokin tässä äsken viittasi, ja kun me kat-
somme EU-lainsäädäntöä ja tätä kyseistä asetusta, 38 artiklaa, niin ainakin itse olen ja mo-
net asiantuntijat ovat sitä mieltä, että Suomella on siinä vapaus tulkita sitä myös sillä taval-
la kuten olemme aikaisemminkin toimineet. Näiltä osin kysynkin teiltä, arvoisa ministeri:
oletteko te tietoinen siitä, mitä tämä asetus mahdollistaa?

14.21 Paavo Arhinmäki vas (vastauspuheenvuoro): Arvoisa rouva puhemies! Neljä kuu-
kautta sitten valtiovarainministeri Stubb vakuutteli, että hallintarekisteri on pakko ottaa
käyttöön EU-paineen vuoksi, mutta se ei pitänyt paikkaansa, mitä silloin väititte. Onneksi
edellisessä hallituksessa vasemmistoliitto, vihreät ja demarit olivat tiukkoina ja neuvotte-
livat nimenomaan poikkeuksen niin, että se mahdollistaa sen, että jatkossakin on suora
omistus suomalaisilta sijoittajilta. Hyvä, että te nyt myönnätte sen, että se, mitä te sanoitte
neljä viisi kuukautta sitten, ei pitänyt paikkaansa. Mutta silloin te myös sanoitte, että hal-
litus ei valmistele hallintarekisteriä uudestaan missään muodossa, ja sanoitte, että hallinta-
rekisteri on haudattu ja kuopattu. Tästä ei ole kuin neljä kuukautta aikaa. Nyt te olette tuo-
massa keittiön kautta tätä hallintarekisterimahdollisuutta uudestaan. Kysymys kuuluukin:
kuinka lyhyen te kuvittelette poliittisen muistin olevan?

14.22 Sari Essayah kd (vastauspuheenvuoro): Arvoisa rouva puhemies! Tässä ollaan to-
dellakin pistämässä toimeen sitä, mikä on pakko pistää toimeen, elikkä tätä arvopaperikes-
kusasetusta, ja vaikka oppositiopuolueen edustaja olen, niin täytyy sanoa, että minulla kyl-
lä keittää siinä vaiheessa, kun esitetään totuudenvastaisia väitteitä tässä salissa, ja minusta
tuntuu todellakin kummalliselta se, miksi tästä yritetään nyt tehdä hallintarekisteriesitystä,
vaikka tässä selkeästi laitetaan arvopaperiasetus voimaan. Kun itse olen ollut Euroopan
parlamentissa nimenomaan tämän EU-asetuksen Suomi-poikkeuksen sinne sisälle saamas-
sa, niin minusta on loistavaa, että me voimme Suomessa edelleenkin jatkaa suoraa omis-
tusta, ja se on kaikkein tärkeintä, mitä me olemme saaneet viime kaudella sinne läpi. Siinä
mielessä toivon, että me edelleenkin jatkamme sillä suoran omistuksen sallivalla linjalla,
mutta otamme huomioon sen, mitä EU:ssa kilpailutilanne vaatii, elikkä silloin meidän täy-
tyy pistää toimeen tämä asetus muilta osin. Olisin kysynyt arvon ministeriltä siitä, millä ta-
valla tämä julkisuusasia tässä nyt voidaan sitten varmistaa. Kertokaa, muuttuuko joku täs-
sä julkisuusasiassa. Se on minun mielestäni nyt keskeistä. Muilta osin toivon, että todella-
kin ymmärretään, että nyt pistetään se arvopaperiasetus toimeen. Suomen poikkeuspykälä
säilyy siellä.
4



Pöytäkirjan asiakohta PTK 29/2016 vp
14.23 Eero Heinäluoma sd (vastauspuheenvuoro):  Arvoisa puhemies! Tämä hallintare-
kisteri näyttää todellakin olevan tämmöinen kummallinen pöpö. Se ui tänne uudelleen ja
uudelleen, vaikka eduskunta on eri yhteyksissä selvästi ilmoittanut, että ei halua omistusta
piilottavia järjestelyjä. Voi ajatella niinkin, että tämä vaihtoehto, että ulkomaiden kautta
tämä piilottelu tehdään, on meidän kannaltamme kaikkein huonoin vaihtoehto. Se johtaa
siihen, että tietoa ei tule, ja sitten tulee monenlaista muuta ongelmaa tämän piilottelun
kautta liittyen myös verotusseuraamuksiin.

Kun täällä on kerrottu, että tämä EU-asetus antaisi kuitenkin mahdollisuuden siihen, että
me voisimme panna kansallisesti tiukemmat normit myös ulkomaan toimintojen osalta
suomalaisille toimijoille, niin tiedustelen ministeriltä: onko ministeri tutustunut tähän puo-
leen, eli oletteko pyytänyt selvittämään, voiko Suomi tehdä tältä osin tiukemman lainsää-
dännön, joka pakottaa myös suomalaiset ulkomailla toimimaan meidän lakiemme mukai-
sesti?

14.24 Markku Eestilä kok (vastauspuheenvuoro):  Arvoisa rouva puhemies! Kun tässä
hallituksen esityksessä lukee, että esitys on annettava kiireellisenä, niin kysyisin ministe-
riltä: mitä tapahtuu, jos Suomi nyt kieltäytyy tästä eikä pistä toimeen sitä, mitä EU-asetuk-
sessa vaaditaan?

14.24 Outi Alanko-Kahiluoto vihr (vastauspuheenvuoro): Arvoisa rouva puhemies! To-
della kummalliselta tuntuu tämä keskustelu täällä. Ei voi välttyä siltä vaikutelmalta, että
jonkinlaista vatuloinnin tai petoksen makua tässä nyt on hallituksen taholta. (Eduskunnas-
ta: Ohhoh!) Viime syksynä selkeästi hallituksesta ilmaistiin, että tämä esitys on nyt kuollut
ja kuopattu ja sitä ei enää tuoda, ja kyllä minusta vaikuttaa siltä, että hallitus nyt puhuu osa-
totuuksia esitellessään tätä lakia, sillä on kuitenkin niin, että vaikka suomalaisille ei olla
sallimassa hallintarekisteröintiä poistamalla koko hallintarekisteröinnin kielto, niin kuiten-
kaan Suomi ei edellytä nykyisen suoran omistuksen järjestelmämme jatkumista, minkä
kuitenkin voisimme tehdä. Eli tässä on selvä poliittinen valinta tehty hallituksessa: avoi-
muus vähenee. Miksi te ajatte tällaista esitystä? On pakko kysyä.

14.25 Hannu Hoskonen kesk (vastauspuheenvuoro):  Arvoisa rouva puhemies! Ihmette-
len tätä opposition asennetta näihin asioihin. Te kaivelette kaikkia karmeita pelkoja josta-
kin syvistä mustista syövereistä. (Välihuutoja vasemmalta) Varmaan te kohtapuoliin ette
uskalla liikkua pimeän aikana ulkona, kun mörkö voi viedä teidät tai jotain muuta voi ta-
pahtua. Aivan kuten ministeri asian esitteli — ja viittaan edustaja Essayahin äsken käyttä-
mään puheenvuoroon — niin eihän tässä ole sen kummemmasta asiasta kysymys kuin Suo-
men velvollisuudesta laittaa tämä arvopaperikeskusasetus täytäntöön, aivan kuten edusta-
ja Essayah äsken totesi. Olisikohan parasta tässä talossa pikkuhiljaa ruveta tekemään sel-
laista politiikkaa ja oppositionkin yhtyä siihen, että tässä maassa yritykset viihtyvät ja tän-
ne kannattaa sijoittaa? Jos me jatkuvasti pelkoja ja mörköjä näemme, tässähän käy pian ai-
kaa niin, että yritykset toteavat, että eihän tänne kannata investoida eikä tänne kannata
tehdä yhtään mitään, ja meillä on sen jälkeen miljoona työtöntä lisää. Tätäkö te haluatte?
Hyvänen aika, jatkuvaa pelottelua. En jaksa ymmärtää teidän asennettanne, en millään.

14.27 Antti Lindtman sd (vastauspuheenvuoro):  Arvoisa rouva puhemies! Se on tiedet-
ty, että kokoomus ja ministeri Stubb tätä hanketta ajavat härkäpäisesti, mutta se on nyt uu-
5



Pöytäkirjan asiakohta PTK 29/2016 vp
tinen, että keskusta on liittynyt tähän joukkoon. Kukaan täällä ei ole vastustanut sitä, että
tämän arvopaperiasetuksen mukainen lainsäädäntö laitetaan voimaan täällä, tehtäköön se
selväksi. Ja vielä mitä tulee tähän kysymykseen, minkä Essayah nosti esiin, niin kyllä, mei-
dän on laitettava tämä oma lainsäädäntömme, emmekä sitä vastusta, (Hannu Hoskonen:
Kuinka se tehdään?) mutta, arvoisa puhemies, nyt tämä porsaanreikä, joka tänne jää yhti-
öille, mahdollisuus laskea ulkomaisten keskusten kautta, itse asiassa saattaa jopa vaaran-
taa tämän koko Suomi-poikkeuksen. Se on vähän sama asia kuin jos sanottaisiin, että Al-
kolla on vain osittain tämä monopoli, se saattaisi vaarantua tästä.

Arvoisa puhemies! Kysyn nyt ministeriltä: oletteko valmiita täydentämään esitystä ja
kieltämään tämän porsaanreiän, jonka olette tänne ujuttaneet?

14.28 Paavo Arhinmäki vas (vastauspuheenvuoro):  Arvoisa puhemies! Ei oppositio pe-
lottele tai mörköjä jahtaa. Oppositio toi viime syksynä voimakkaasti esille sen, että me
olemme neuvotelleet arvopaperiasetukseen poikkeuksen, meidän ei tarvitse hyväksyä hal-
lintarekisteröintiä, me korjasimme ministerin vääriä tietoja. Se on nimenomaan opposition
tehtävä. Ja se on selvää, että arvopaperikeskusasetus pitää laittaa voimaan, mutta se, mitä
me kritisoimme, on se, että haudatuksi ja kuopatuksi luvattu hallintarekisteröinti tai omai-
suuden piilottelu ollaan tuomassa nyt tällä esityksellä takaportin kautta, ja tämän takapor-
tin me haluamme tukkia. Toivoisin, että edustaja Hoskonen olisi sillä linjalla, millä esimer-
kiksi keskustan edustaja Anttila oli vielä viime syksynä — sanoi, että tätä ei pidä edistää —
ja edustaja Turunen talousvaliokunnan puheenjohtajana on ollut hyvin kriittinen julkisuu-
dessa tätä nykyistäkin esitystä kohtaan.

14.29 Mikko Kärnä kesk (vastauspuheenvuoro):  Arvoisa rouva puhemies! Vaikka suo-
malaisyhtiöt ovat voineet laskea liikkeelle osakkeita ulkomaisissa arvo-osuusjärjestelmis-
sä syyskuusta 2014, niin meillä ei ole tiedossa yhtään tapausta, että tällaista olisi koskaan
tapahtunut. Tämä mahdollisuus on tälläkin hetkellä olemassa, ja yksiselitteisesti, kuten mi-
nisteri asian esitteli — kiitos esittelystä — me emme ole tällä esityksellä laajentamassa hal-
lintarekisteröintiä yhtään minnekään.

Haluaisin kyllä kuulla nyt oppositiolta näitä näkemyksiä siitä, minkälaisia kansallisia la-
keja me voimme muka laatia, joissa voisimme rajoittaa EU-asetusta tai ulkomaiden lain-
säädäntöä. Minä en ainakaan tiedä, että tällaisia lakeja kyettäisiin säätämään. Haluan myös
muistuttaa, että tämä on valtiovarainministeriön lisäksi myös oikeusministeriön arvio, että
tällä tavalla ei voida toimia.

14.30 Timo Harakka sd (vastauspuheenvuoro):  Arvoisa puhemies! Valtiovarainministe-
rin puheiden suhteen on todellakin syytä olla tarkkana. Ministeri painotti kolmeen kertaan,
että arvo-osuuslakiesitys ei laajenna hallintarekisteröintiä Suomessa, avainsana on "Suo-
messa", mutta tämä esitys laajentaa ulkomaille. Nykyään laiton menettely tulee lailliseksi.
Esityksessä on siis porsaanreikä, joka romuttaa tämän Suomen erinomaisen mallin. Kuu-
limme, että Suomi ei voi vaikuttaa ulkomaisten hallintarekistereiden toimintaan. Ei tieten-
kään, mutta Suomi ja Suomen eduskunta voi vapaasti ja sen velvollisuus on säätää laki,
joka estää Suomen kansalaisia siirtämästä omistusta ulkomaiseen hallintarekisteriin. Mi-
nisteri Stubb, lisätäänkö tällainen säädös lakipakettiin, jotta tämä erinomainen Suomen
malli saadaan säilytettyä, niin kuin erittäin voimakas kansallinen tahto viime talvena vaa-
ti? Ehkä muistatte.
6



Pöytäkirjan asiakohta PTK 29/2016 vp
14.31 Kaj Turunen ps (vastauspuheenvuoro): Arvoisa puhemies! Tässä tulee mieleen sa-
nonta, että työmies on palkkansa ansainnut. Kyllä valtiovarainministeri koko palkan edes-
tä saa ryöpytystä tässä salissa.

Tämä arvopaperikeskusasetus. Hallituksen esitys on nyt annettu. Onhan se erilainen
kuin se, mikä oli aikaisemmin tyrkyllä ja tarjolla. Käsittelystä sen verran, että talousvalio-
kunta ryhtyy tätä hallituksen esitystä ensi viikolla käsittelemään. Me tulemme käsittele-
mään sen hyvin huolellisesti, ja mitä tulee pelkotiloihin tai sanoihin, mitä täällä on sanottu,
niin kyllä tässä kaikilla meillä on yhteinen tahto, että avoimuus tässä säilyy. Kyllä talous-
valiokunnassa varmaan sitten katsotaan, että meidän kaikkien yhteinen tahtotila tältä osin
myöskin lainsäädännön kautta toteutuu.

14.32 Li Andersson vas (vastauspuheenvuoro):  Arvoisa puhemies! Jos tässä salissa on
kuulun ymmärtämisessä ongelmia, niin minusta tuntuu, että se on kyllä hallituspuolueiden
keskuudessa. (Eero Heinäluoma: Osassa!) Itse asiassa valtiovarainministeri Stubb kuvasi
tämän opposition esille nostaman ongelman varsin hyvin omassa esittelypuheenvuoros-
saan. Tämä esitys ei tarkoita sitä, että hallintarekisteröintiä mahdollistetaan Suomessa.
Mutta se kyllä mahdollistaa sen, että suomalaiset sijoittajat voivat käyttää hallintarekiste-
riä ulkomaalaisten arvopaperikeskusten kautta. Tämä on se ensimmäinen ongelma, jonka
oppositio nyt on nostanut esille, ja se luo aivan selvän porsaanreiän tähän järjestelmään.

Toinen ongelma on se, että hallitus ei myöskään käytä niitä mahdollisuuksia, mitä hal-
lituksella olisi tämän porsaanreiän tukkimiseksi. Minäkin haluan kysyä valtiovarainminis-
teri Stubbilta: Miksi hallitus ei ole ottanut lähtökohdaksi sitä, että arvopaperikeskusten
myös tulee tarjota näitä suoraan omistukseen perustuvia tilejä? Tuleeko hallitus esimerkik-
si esittämään, että luodaan sanktioita niille sijoittajille, jotka rikkovat tätä hallintarekisteri-
kieltoa?

14.33 Markku Eestilä kok (vastauspuheenvuoro):  Arvoisa rouva puhemies! Minulla on
se käsitys, että yksi EU:n peruspilareita on se, että on vapaa pääomien liikkuvuus. Jos tääl-
lä salissa nyt esitetään opposition puolelta, että pitäisi säätää laki, jolla estetään Suomen
kansalaisia viemästä pääomia ulkomaille ja sijoittamaan ne siellä, kuinka haluavat, noudat-
taen EU-lakia, niin onhan tämä keskustelu aika erikoista. Minä nyt kehottaisin kuitenkin
vähän arvioimaan, että jos me aikanaan olemme menneet EU:n jäseneksi, niin pidetään
niistä periaatteista kiinni. Jos sitten halutaan, että erotaan EU:sta ja siirrytään markkaan,
niin tänne tulee kyllä Väyrysen aloite, voitte kannattaa sitä. (Naurua)

14.33 Sari Essayah kd (vastauspuheenvuoro): Arvoisa rouva puhemies! Me emme todel-
lakaan voi estää sitä, että muualla Euroopassa hallintarekisteri on hyvin yleinen muoto. Tä-
näkin päivänä on ihan laillista perustaa sijoitusyhtiö johonkin toiseen maahan ja sitä kautta
sijoittaa suomalaisiin osakkeisiin ja maksaa niistä verot ihan normaalisti siellä maassa,
missä tämä sijoitusyhtiökin sattuu olemaan. Siinä ei ole mitään sellaista, mikä olisi jolla-
kin tavalla niin kuin veronkiertoa tai jollakin tavalla rikollista toimintaa. Siinä mielessä
tuntuu, että tämä keskustelu on aika erikoista. Toivoisinkin, että todellakin ymmärrettäi-
siin se, että me emme ole luopumassa siitä Suomen hyvästä suoran omistamisen järjestel-
mästä.

Ehdottomasti, kun olen itse ollut sitä asiaa EU:ssa parlamentissa edistämässä, niin totta
kai toivon, että se edelleenkin jatkuu ja tämä läpinäkyvyys meillä suomalaisessa osake-
7



Pöytäkirjan asiakohta PTK 29/2016 vp
omistamisessa säilyy. Tosiaan vielä vetoan ministeriin, että ministeri erityisen huolellises-
ti tätä julkisuuspuolta nyt toisi esille, muuttuuko mikään tämän julkisuuden suhteen (Puhe-
mies koputtaa) ja tietojen saannin suhteen nyt suomalaisille.

Puhemies Maria Lohela:  Vielä edustajat Aalto, Kalmari, Skinnari, Hoskonen, Sarkki-
nen, ja sitten tarjoan ministerille mahdollisuutta vastata, ja sitten katsotaan, halutaanko vie-
lä keskustella. 

14.35 Touko Aalto vihr (vastauspuheenvuoro):  Rouva puhemies! Olisi täysin riittävää,
että esityksessä todettaisiin se, että suomalaisella yhtiöllä on vapaa liikkeeseenlaskuoikeus
missä tahansa EU-jäsenvaltiossa. Mutta tällöin pitäisi pystyä vaatimaan — ja Suomella on
täysi komissionkin antama mahdollisuus vaatia — että kyseessä olevaan maahan sijoitettu
arvopaperikeskus tarjoaisi myös suoria tilejä, joiden perusteella yhtiö voisi ylläpitää ajan-
tasaisia osakasluetteloita. Tämä voitaisiin myös tehdä tähän yhteyteen niin, että sanktioi-
daan, jos joku toimii toisella tapaa. Niin me pystymme hillitsemään tätä hallintarekiste-
röintiä. Kaikki mahdollisuudet teillä on. Komissio antaa Suomen hyvän mallin säilyä. Te
päätätte, kuinka tässä toimitaan.

14.36 Anne Kalmari kesk (vastauspuheenvuoro):  Arvoisa rouva puhemies! Suomen
hyvä malli säilyy, ja me emme todellakaan voi eurooppalaisiin hallintarekisterikeskuksiin
suomalaisella lainsäädännöllä vaikuttaa. Mutta halusinkin tämän puheenvuoron sen takia,
että tiedän, että valtiovarainministeri Stubb ja muut henkilöt, jotka ovat EU:ssa vaikutta-
neet, ovat vieneet kovasti tätä läpinäkyvyyden periaatetta eteenpäin. Kysyisinkin, jos mah-
dollista, voisiko ministeri avata hieman tätäkin puolta. Mitä toimia yritetään tehdä sen hy-
väksi, että veronkierto ei jatkossa olisi mahdollista?

14.36 Ville Skinnari sd (vastauspuheenvuoro):  Arvoisa puhemies! Miksi me olemme
huolissamme? Vuonna 2010 tehdyn tutkimuksen mukaan kansainvälisen sijoitustoimin-
nan tuotoista jätettiin ilmoittamatta noin 800 miljoonaa euroa, eli puhumme aika isosta
asiasta. Tähän liittyen toteaisin sen, että minä pyydän tutustumaan myös tähän asetukseen,
lukemaan sen sanasta sanaan EU-tasolta, koska se, mitä asiantuntijat sanovat niin Brysse-
lissä kuin täällä Helsingissä, antaa kyllä aivan toisenlaisen kuvan kuin mitä tänään täällä on
keskusteltu. (Touko Aalto: Juuri näin!) Talousvaliokunta, kuten meidän puheenjohtajam-
me totesi, tulee varmasti paneutumaan ja kampaamaan tämän todella huolella: mistä on ky-
symys, mihin tämä johtaa, ja miten me voimme yhtenäisesti ehkä vaikuttaa siihen, että
tämä suomalainen malli tulisi malliksi koko Euroopalle. Tämä on hyvä malli, joten vie-
dään sitä eteenpäin. 

14.37 Hannu Hoskonen kesk (vastauspuheenvuoro): Arvoisa rouva puhemies! On hyvä,
että edellisissä puheenvuoroissa edustaja Essayah ja edustaja Eestilä nostivat esille todel-
lakin sen, että Suomessa järjestelyt ovat kunnossa ja tämä nyt esillä oleva asia täydentää
tätä Euroopan unionin antamaa velvoitetta meille ja laitamme tämän asetuksen ajan tasalle
tässä maassa. Pitää muistaa sekin tosiasia, että yritystoiminta hakeutuu sellaisille alueille,
joissa yritystoiminta on kannattavaa. Jos me rupeamme pakkosääntöjä tekemään — kun
olemme, kuten edustaja Eestilä totesi, valinneet tämän Euroopan unionin avoimen talou-
8



Pöytäkirjan asiakohta PTK 29/2016 vp
den maailman, jossa yritykset voivat vapaasti valita maan, minne he sijoittuvat — ovatko
yritykset täällä vai menevätkö lahden eteläpuolelle tai minne ne menevät?

Tärkeää on saada tämä suomalainen talouselämä kuntoon. Esimerkiksi tämä yhteiskun-
tasopimus, jota nyt on väännetty hyvin pitkään, on yksi askel tässä ketjussa, jotta saamme
tämän suomalaisen systeemin pelaamaan, työpaikkoja syntymään ja valtiontaloutta terveh-
dytettyä. Samalla se vaikuttaa kotitalouksiin hyvin positiivisesti. Jos me jatkuvasti näem-
me joka asiassa mörköjä, se johtaa siihen, että meitähän ruvetaan pelkäämään, ja sellaiseen
maahan ei kukaan yritys halua edes sijoittaa saatikka sitten muuta toimintaa harkita. (Outi
Alanko-Kahiluoto: Ei saa pelotella!) — Minä kerroin vain, miten asia on. 

14.38 Hanna Sarkkinen vas (vastauspuheenvuoro):  Arvoisa puhemies! Suomen lainsää-
däntöä on todellakin tarpeen yhteensovittaa EU:n sääntelyn kanssa. Tämä yhteensovitta-
minen on viivästynyt, sillä valtiovarainministeriö on halunnut käyttää tätä uudistustarvetta
tekosyynä uittaa hallintarekisteriä Suomeen toistuvasti. Jo kolme hallintarekisteröintiesi-
tystä on kaatunut, ja samalla tämä sinänsä tarpeellinen lainsäädännön uudistustyö on jää-
nyt vaiheeseen. Me tarvitsemme lainsäädännön uudistusta, mutta me emme tarvitse hallin-
tarekisteröinnin laajentamista.

EU-säädännön mukaan yhtiöillä tosiaan on oikeus valita, missä ne laskevat arvopape-
rinsa liikkeelle, eikä Suomi voi määrätä sitä, miten ulkomaalaiset arvopaperikeskukset toi-
mivat. Sen sijaan Suomi voi säätää lakeja, joilla velvoitetaan suomalaisia yhtiöitä tai sijoit-
tajia noudattamaan tiettyjä sääntöjä. Tässä lakiesityksessä ei kuitenkaan valitettavasti esi-
merkiksi esitetä yhtiölle vaatimusta tuntea todelliset omistajat tai suomalaisille sijoittajille
sanktioita, mikäli he käyttävät hallintarekistereitä. Näitä keinoja kannattaisi miettiä, sillä
emme kai halua helpottaa veronkiertoa ja (Puhemies koputtaa) harmaata taloutta? 

Puhemies Maria Lohela: Sitten ministeri Stubb, 5 minuuttia puhujakorokkeelta. 

14.40 Valtiovarainministeri Alexander Stubb: Arvoisa puhemies! Kiitos edustajille ky-
symyksistä ja kommenteista. Ehkä tähän alkuun kaksi yleistä havaintoa. Yritän sitten pur-
kaa sitä hyvien kysymysten sumaa, jonka äsken kuulimme. 

Ensimmäinen yleinen huomio on tietysti se, että koko arvopaperikeskusasetushan perus-
tuu yhteen EU:n perusvapauksista eli siihen, että pääomat meidän alueellamme vapaasti
liikkuvat. Toinen huomio liittyy asetuksen asemaan EU-lainsäädännössä. Sitähän sovelle-
taan sellaisenaan suoraan meidän kansalliseen lainsäädäntöömme päinvastoin kuin esimer-
kiksi direktiiviä, joka pitää ikään kuin hengessään tuoda meidän lainsäädäntöömme mutta
jota ei sovelleta sellaisenaan. Meillä todellakin on hallintorekistereiden kohdalta tässä
poikkeama. 

Tässä tuli muutamia kysymyksiä. Ehkä ensimmäinen oli, miksi suomalaisille sijoittajil-
le on sallittua hallintarekisteröidä ulkomailla suomalaisia osakeomistuksiaan, eikö se ole
vastoin Suomen lakia — se oli ehkä yksi tällainen kysymysrypäs, joka näkyi. Minä haluan
uudemman kerran korostaa, että tämä lakiehdotus ei sisällä hallintarekisteröinnin laajenta-
mista Suomessa, niin kuin moni tässä matkan varrella totesi, mutta tämä ei kuitenkaan vai-
kuta ulkomaiden lainsäädäntöön. Jos suomalainen pörssiyhtiö laskee osakkeita liikkee-
seen toisessa EU-maassa, säilytykseen sovelletaan EU:n arvopaperikeskusasetusta ja ky-
seisen maan lainsäädäntöä. Hallintarekisteröinti, kuten totesin, on käytössä useimmissa
EU-maissa, esimerkiksi Ruotsissa ja Saksassa, emmekä me voi omalla lainsäädännölläm-
9



Pöytäkirjan asiakohta PTK 29/2016 vp
me rajoittaa tätä EU-asetusta tai muiden maiden lainsäädäntöä. Se on se lähtökohta tähän
näin. 

Toinen kysymysrypäs, joka lähti liikkeelle: Oikeastaan koko ajan kysytään, onko hallin-
tarekisteröinti mukana tässä esityksessä. Kyllä minä edelleen vastaan siihen, että me emme
esitä hallintarekisteröinnin laajentamista. Laki tulee kieltämään yksiselitteisesti tulevai-
suudessakin tilinhoitajia, esimerkiksi pankkeja, hallintarekisteröimästä suomalaisten si-
joittajien osakkeita suomalaisessa arvo-osuusjärjestelmässä. 

Sitten tässä oli kysymyksiä siitä, miksemme sitten rajoita ikään kuin sijoittajan toimia.
Edustaja Lindtman, miksemme rajoita sijoittajan toimia sitten noin muutoin? No, siis si-
joittajan velvollisuus käyttää suoraa tiliä ulkomailla ei perustuisi mihinkään EU-säännök-
seen. Kyse olisi siis puhtaasti kansallisesta lisäsääntelystä, joka kohdistuisi vain suoma-
laisten yhtiöiden osakkeisiin. Tässä on sellainen perusongelma, että jos me katsomme Hel-
singin pörssiä, niin viimeisten lukujen mukaan, joita olen nähnyt — ja olen varovainen
prosenttilukujen kanssa — noin 46 prosenttia Helsingin pörssistä on ulkomaalaisten omis-
tuksessa. Meidän pelkomme tietysti tässä vaiheessa on, että jos tämä ehdotus ohjaisi sijoit-
tajat sijoittamaan ulkomaalaisiin osakkeisiin tai muihin arvopapereihin, niin tällä voisi olla
negatiivisia pitkän aikavälin vaikutuksia suomalaisten yritysten pääoman saantiin, inves-
tointiin ja sitä kautta työllisyyteen. Tästä kärsisivät etenkin pienet pörssiyhtiöt ja listausta
suunnittelevat yhtiöt. Lisäksi Suomessa ei ole sijoittajaa valvovaa viranomaista, eli ulko-
mailla tapahtuvaa toimintaa ei edes pystyttäisi valvomaan Suomesta käsin.

Sitten oli yksi kysymysrypäs, joka liittyy ikään kuin julkisuuteen, viranomaisten tieto-
jen saantiin ja verotietojen vaihtoihin. Osakasluettelohan on siis edelleen saatavissa ihan
niin kuin ennenkin, siis Suomessa liikkeelle lasketun osakkeenomistajaluettelo, Euroclear
Finlandista, kuten nytkin, ja osakasluettelossa näkyy jo loppuomistaja ja hallintarekiste-
röinnin hoitaja. Taas ulkomailla liikkeelle lasketun osakkeen omistajaluettelo on saatavilla
yhtiön pääkonttorista, ja osakasluettelossa näkyy joko loppuomistaja tai hallintarekiste-
röinnin hoitaja. Viranomaisten tietojen saanti: se tulee edellyttämään paljon tietojen vaih-
toa, ja siihen me pyrimme jatkuvasti puuttumaan ja keskittymään sekä OECD:n tasolla että
EU-tasolla ja sitten totta kai myös valtioiden välisten sopimusten kautta. Eli veroviran-
omaisten tietojen saanti turvataan kansainvälisellä automaattisella verotietojen vaihdolla,
ja kansainvälisellä automaattisella tietojen vaihdolla saatu tieto on ensisijaisesti kuitenkin
vain veroviranomaisten käytettävissä. 

Siinä oli kutakuinkin se kysymysrypäs, jonka tuosta äsken kirjasin. Ehkä vielä edustaja
Turusen huomioon: Todellakin tämähän menee nyt valiokuntakäsittelyyn. Minusta on hir-
veän tarkkaa ja hirveän tärkeää, että valiokunta käy tämän juurta jaksain läpi. Se on, totta
kai, moneen otteeseen käyty läpi. Tässä taidettiin mainita kolme kierrosta hallintarekiste-
rikokonaisuutta meidän eri viranomaistemme toimesta, meidän ministeriöissämme, ja tot-
ta kai se on käynyt myös, kuten ehkä edustaja Skinnari taisi todeta, valiokunnissa useaan
otteeseen. Nyt kannattaa katsoa, mikä on EU-lainsäädännön ja meidän lainsäädäntömme
puitteissa mahdollista, ja kuulla sitten siitä asiantuntijoita. Me olemme nyt pohjanneet tä-
män esityksen parhaaseen mahdolliseen olevassa olevaan tietoon, ja tämä esitys — todel-
lakin vielä kerran korostan — ei sisällä hallintarekisteröinnin laajentamista Suomessa. 

Puhemies Maria Lohela:  Sitten on ilmeisesti vielä halua jatkaa keskustelua, edustaja
Lindtman.
10



Pöytäkirjan asiakohta PTK 29/2016 vp
14.45 Antti Lindtman sd (vastauspuheenvuoro):  Arvoisa rouva puhemies! Ensinnäkin,
ei kukaan täällä ole esittänyt, että täällä Suomen lainsäädännöllä ruvettaisiin säätelemään
ulkomaisia arvopaperikeskuksia. Ei se ole mahdollista. Mutta se, mitä voidaan tehdä, min-
kä te mielestäni äsken tunnustitte, on se, että me voisimme omalla lainsäädännöllämme
kieltää suomalaisia yhtiöitä hallintarekisteröimästä ulkomaiden kautta. Mutta sanoitte juu-
ri äsken, että ette halua sitä tehdä. Eli tämmöinen mahdollisuus on olemassa. Eli tämä por-
saanreikä, joka tänne on nyt ujutettu, on mahdollista tilkitä, ja siihen muuten on olemassa
malli: VM:n virkamiesmuistio 2014. Siellä on olemassa valmis malli, mutta te ette halua
ottaa sitä käyttöön. Ja mikä pahinta, nyt kun tämä porsaanreikä tänne jää, niin se voi vaa-
rantaa tämän Suomen saaman poikkeussäännön. Nimittäin se on vain sillä ehdolla, että
kansallista lainsäädäntöä ei ole kumottu, muutettu tai sen tavoitteet eivät ole enää ajankoh-
taisia. Tämä porsaanreikä saattaa vaarantaa Suomen poikkeuksen. Toivottavasti se ei ole
teidän tavoitteenne koko tämän ajatuksen takana, kun te toitte tämän porsaanreiän. Vielä
kerran: miksi ajatte tätä kuin käärmettä pyssyyn?

14.47 Eero Suutari kok (vastauspuheenvuoro):  Arvoisa rouva puhemies! Me tarvitsem-
me kipeästi suomalaista työtä, ja suomalainen työ syntyy investoinneista, ja investoinnit
tarvitsevat pääomia. Jos meillä Suomessa on erilainen lainsäädäntö tänne tuleville ja omil-
le pääomillemme, niin miten suomalaisen työn käy? Kysymys valtiovarainministerille.

14.47 Timo Harakka sd (vastauspuheenvuoro): Arvoisa puhemies! Ministeri Stubb väis-
ti suorastaan pujottelijan notkeudella tämän itse kysymyksen. Tosiasiahan on, että tämä
esitys laajentaa hallintarekisteröintiä, ei Suomessa mutta ulkomailla. (Eduskunnasta: Juuri
näin!) Hän sanoi, että emme voi vaikuttaa muiden maiden lainsäädäntöön. No, emme tie-
tenkään, mutta voimme vaikuttaa Suomen lainsäädäntöön täällä Suomen eduskunnassa.
Kysyn siis vielä uudestaan kysymyksen: haluatteko lisätä tähän lakipakettiin sellaisen
säännöksen, joka pitää voimassa nykyisen Suomen mallin siten, että suomalaisia sijoittajia
estetään siirtämästä omistuksiaan ulkomaisiin hallintarekistereihin, niin että tämä erin-
omainen Suomen malli säilyy, että tämä porsaanreikä tukitaan? (Outi Alanko-Kahiluoto:
Hyvä kysymys!)

14.48 Li Andersson vas (vastauspuheenvuoro): Arvoisa puhemies! Ensinnäkin tästä ylei-
söjulkisuudesta, joka on noussut esille monissa puheenvuoroissa: valtiovarainministerin
oma virkamieshän on todennut muun muassa Yleisradiolle, että jos suomalaiset sijoittajat
alkavat käyttää tätä mahdollisuutta käyttää hallintarekisteriä ulkomaiden kautta ja jos ei
ryhdytä toimenpiteisiin Suomessa näiden porsaanreikien tukkimiseksi, niin se tulee vaikut-
tamaan yleisöjulkisuuteen, eli todennäköisesti yleisöjulkisuus ei tule säilymään nykytasol-
la.

Minäkin haluan toistaa kysymykset valtiovarainministeri Stubbille siitä, miksi hallitus
ei käytä niitä mahdollisuuksia, mitä hallituksella on näiden porsaanreikien tukkimiseksi.
Eli miksi hallitus ei esimerkiksi edellytä tämän artikla 38:n poikkeuksen nojalla, että näi-
den arvopaperikeskusten tulee tarjota suoraan omistukseen perustuvia tilejä, ja tuleeko hal-
litus esittämään, että hallintarekisteröintikieltoa rikkoville tulee sanktioita?

14.49 Touko Aalto vihr (vastauspuheenvuoro): Arvoisa rouva puhemies! Koska uskon ja
oletan, että valtiovarainministeri Stubb vastaa edustaja Harakan ja Anderssonin kysymyk-
11



Pöytäkirjan asiakohta PTK 29/2016 vp
seen, niin kysyn hieman toista asiaa. Hallituksen esityksestä herää kysymys, onko hallituk-
sen tarkoituksena olla aktiivisesti käyttämättä hyväkseen Suomi-poikkeusta eli suoran
omistuksen järjestelmän jatkumista. Tässä ihmisillä on pelko nimenomaan siitä, että ikään
kuin portit aukeavat, että suomalaiset yhtiöt voivat alkaa laskea liikkeelle osakkeita muun
muassa luxemburgilaisessa arvopaperikeskuksessa, joka ei tarjoa mitään muuta kuin sitä
hallintarekisteröintiä. Tämän porsaanreiän me tahdomme tukkia. Siihen on olemassa kei-
not. Vastatkaa: kuinka tahdotte tehdä?

14.50 Ville Skinnari sd (vastauspuheenvuoro): Arvoisa puhemies! Haluaisin todeta sen,
että kyllähän tässä on se tilanne, että suomalaisen pääoman saanti tai listautuminen muka ei
toimisi. Meillähän on ollut hieno tilanne siinä, että päinvastoin kuin usein väitetään, mei-
dän pörssiin on tullut lisää listautumisia ja listautuminen on siinä mielessä piristynyt. Ja to-
teaisin myös sen, että suomalainen malli edelleen on hyvin hintakilpailukykyinen. Maksaa
suunnilleen yhden lounaan, noin 7 euroa, tehdä yksi kauppa, kun se esimerkiksi Lontoossa
on ehkä noin 20 euroa.

14.51 Hanna Sarkkinen vas (vastauspuheenvuoro):  Arvoisa puhemies! Voimassa oleva
arvopaperikeskusasetus turvaa Suomen nykyisen suoraan omistukseen perustuvan mallin
säilyttämisen. Ja Suomen malli on tehokkaan verottamisen ja harmaan talouden torjunnan
kannalta paras olemassa olevista järjestelmistä. Poikkeussääntö on kuitenkin voimassa
vain niin kauan kuin kansallista lainsäädäntöä ei ole muutettu tai kumottu ja sen tavoitteet
ovat edelleen voimassa. Jos Suomi nyt lipsuu vaatimuksestaan suomalaisten suorasta
omistuksesta ja näkemyksestään suoran omistamisen tavoiteltavuudesta ja parhaudesta, on
kyseenalaista, onko tämä Suomen neuvottelema erittäin hyvä poikkeuspykälä enää voi-
massa. Haluaisinkin kysyä ministeriltä, näettekö tämän uhkakuvana vai onko tämä kenties
jopa esityksen taustatarkoitus.

14.51 Antti Lindtman sd (vastauspuheenvuoro):  Arvoisa rouva puhemies! Tämän kes-
kustelun uutinen on se, että te myönsitte, että tällainen kansallinen lainsäädäntö, jolla tämä
porsaanreikä tukittaisiin, olisi mahdollista tehdä. Mutta sanoitte, että sitä ei haluta tehdä,
että te ette halua tehdä kansallista sääntelyä suomalaisille yrityksille, koska pelkäätte yri-
tysten rahoituksen saannin heikkenevän. No, ei sekään oikein pidä paikkaansa, nimittäin
tämä meidän esittämämme korjaus, jolla korjattaisiin tämä Stubbin porsaanreikä, koskisi
vain niitä suomalaisia yhtiöitä, jotka vaihtavat ulkomaiseen arvo-osuusjärjestelmään. Ja
voi myös esittää kysymyksen, kärsisikö näiden yritysten rahoituksen saanti merkittävästi,
(Eduskunnasta: Ei!) jos ne velvoitettaisiin käyttämään suoraa tiliä. No, kaikki tietävät, että
ei kärsisi, joten tämäkin on vain tekosyy. Herää kysymys, ministeri Stubb, miksi te kerta
toisensa jälkeen ajatte tätä kuin käärmettä pyssyyn.

Puhemies Maria Lohela: Ministeri Stubb, 3 minuuttia. Siitä paikaltaankin voi puhua.

14.53 Valtiovarainministeri  Alexander Stubb:  Kiitos, arvoisa puhemies! Muutama
huomio näihin kysymyksiin. 

Ensimmäinen liittyy siihen, miten suomalaisen työn käy. Ja nythän tietysti aina, kun pu-
hutaan taloudellisista kokonaisuuksista, on vaikeaa hahmottaa, mikä on rahoitusmarkki-
noiden merkitys kokonaistaloudelle. Nehän toimivat ikään kuin kehon verisuonet tavalla
12



Pöytäkirjan asiakohta PTK 29/2016 vp
tai toisella: ilman rahoitusmarkkinoita meillä ei ole yrityksiä, ja ilman yrityksiä meillä ei
ole kasvua, tavaroita, palveluita, ja ilman näitä meillä ei ole myöskään tuotteita. Me pyrim-
me, totta kai, maksimoimaan Suomessa sekä suomalaisen että kansainvälisen pääoman ja
sitä kautta pitämään huolen siitä, että kehon verisuonet myös tulevaisuudessa työllistävät.
Siihen liittyy sitten tämä varsinaisen EU-asetuksen toimeenpaneminen.

Täällä on paljon käytetty sanaa "porsaanreikä", myös ehkä "käärmettä pyssyyn" on
muutaman kerran ollut tässä esillä. Haluan vielä kerran sanoa, että tässä ei ole ujutettu jär-
jestelmään minkäännäköistä porsaanreikää eikä ole pyritty ajamaan hallintarekisteriä kuin
käärmettä pyssyyn vaan tämä ehdotus tulee suoraan EU-asetuksesta, ja me emme voi ko-
timaisin keinoin sitä rajoittaa. (Välihuutoja vasemmalta) Minun ymmärtääkseni me emme
voi sitä kotimaisin keinoin rajoittaa. Silloin te voitte katsoa tätä valiokunnassa todella tark-
kaan, ja voimme vielä silloin käydä yhden keskustelun tämän kautta. Mutta minun käsityk-
seni on, että sitä ei voi tehdä.

Viimeinen huomio liittyy listautumisiin ja näihin investointeihin. Kyllä, pientä positii-
vista pohjavirettä on Helsingin pörssissä, edustaja Skinnari. Meillä on tällä hetkellä 126
yritystä Helsingin pörssissä, ja itse asiassa viisi on tullut lisää viime vuonna, kun taas First
Northia on tällä hetkellä 16, ja niitä taisi tulla seitsemän lisää viime vuonna. Ja totta kai
meidän tavoitteenamme on se, että mahdollisimman moni suomalainen yritys listautuu,
mutta se tarkoittaa myös sitä, että me emme lähde radikaalisti rajoittamaan meidän rahoi-
tusmarkkinoitamme ja pidämme kiinni niistä EU-lainsäädännöistä, jotka meille tuodaan. 

Meillä nimenomaan on nyt hallintarekisteröintiin poikkeama ja nimenomaan oikeas-
taan sen keskustelun kautta, jota me sekä julkisuudessa että sitten muutoin olemme tässä
matkan varrella käyneet. Ja nyt sitten tämän jälkeen tämä esitys siirtyy valiokuntien käsit-
telyyn ja asiantuntijakuulemisiin. Katsotaan, nouseeko sieltä vielä esille joitain erityisky-
symyksiä.

Puhemies Maria Lohela: Jatketaan puhujalistaan.

14.55 Ville Skinnari sd:  Arvoisa puhemies! Ensinnäkin kiitos valtiovarainministerille
vastauksista ja hyvästä keskustelusta. Tässä ovat tulleet jo esille oikeastaan ne isot asiat,
joihin varmasti talousvaliokuntakin sitten asiantuntijakuulemisissaan tulee loppujen lo-
puksi ottamaan kantaa.

Mutta kun oikeastaan haluaisin jotain positiivistakin sanoa, niin vielä haluaisin todeta
tästä Suomen mallista sen, että kyllähän se suomalainen läpinäkyvyys ja, voisi sanoa, täl-
lainen ajankohtaisen tiedon olemassaolo ovat jotain sellaista, mistä ilman muuta meidän
tulee ja pitää pitää kiinni. Meillä on samalla mahdollisuus kehittää tällä suomalaisella mal-
lilla esimerkiksi digitaalisia palveluita, luoda suomalaisia innovaatioita, mikä tässä äsken-
kin tuli esille, eli suomalaista työtä ja muun muassa tutkimustoimintaa, koska ala on kui-
tenkin hyvin globaali, kuten me tiedämme.

Mutta muutoksia on pakko tehdä, se on ihan selvä, ja asetuksia pitää noudattaa. Mutta
millä tavalla ja miten niitä tulkitaan? Se on hyvä kysymys. Tähän liittyen pitää aina muis-
taa, että eduskunnalla on mahdollisuus päättää monista asioista — tämä siis riippumatta
siitä, toimitaanko Suomessa vai ulkomailla — kun kysymys on Suomesta ja suomalaisista
sijoittajista. Eli todellisuudessa on selvää, että Suomi ei voi säännellä muiden maiden lain-
säädäntöä, mutta Suomi kuitenkin voi myös käytännössä edellyttää suomalaisilta yhtiöiltä
13



Pöytäkirjan asiakohta PTK 29/2016 vp
ja suomaisilta sijoittajilta suomalaisen sääntelyn noudattamista — siis suomalaisen sään-
telyn noudattamista — riippumatta siitä, missä, miten ja milloin sijoittaja toimii.

14.58 Hanna Sarkkinen vas: Arvoisa puhemies! Esitys arvopaperien hallintarekisteröin-
nin mahdollistamiseksi suomalaisille sijoittajille kaatui viime vuonna kovalla rytinällä, ja
hyvä niin, sillä asiantuntijoiden, kuten verottajan, syyttäjän, Tullin ja poliisin, mukaan hal-
lintarekisteröinnin avaaminen helpottaisi veronkiertoa ja omistusten piilottamista ja vä-
hentäisi yhteiskunnan avoimuutta. Tällä hetkellä Suomessa edellytetään arvopaperien suo-
raa omistusta eli rekisteriin kirjataan arvopaperin todellinen omistaja. Hallintarekisteröin-
nin salliminen tarkoittaisi sitä, että arvopaperien todellisten edunsaajien sijaan omistajaksi
kirjataan vain arvopaperin säilyttäjä, yleensä pankki, ja tämä helpottaa omistusten piilotta-
mista ja veronkiertoa. Käsittelyssä oleva arvopaperien säilyttämistä koskeva lakiesitys ei
sinällään esitä hallintarekisteröinnin sallimista Suomessa, mutta se jättää oven auki omis-
tusten julkisuuden hävittämiselle ja helpottaa omistusten piilottamista ja veronkiertoa ul-
komailla.

Suomi neuvotteli itselleen EU:n arvopaperiasetukseen poikkeussäännön, jolla mahdol-
listetaan suoran omistuksen vaatiminen suomalaisilta sijoittajilta myös tulevaisuudessa.
Nyt vaikuttaa kuitenkin siltä, että tällä esityksellä halutaan vesittää Suomen neuvottele-
man asetuksen poikkeussäännös, jolla hallintarekisteröinnin kielto pidetään edelleen voi-
massa suomalaisille Suomessa ja muissa EU-maissa. Jos poikkeussäännöt vesitetään, on
todennäköistä, että varsinaisen hallintarekisteröinnin sallimista ryhdytään ajamaan myös
Suomessa lähiaikoina.

Lakiesityksen ongelma on siinä, että suomalaisille mahdollistetaan hallintarekisterin
kautta omistaminen ulkomailla. Lakiesitys mahdollistaa suomalaisille omistamisen epä-
suorasti hallitun arvo-osuustilin kautta ulkomaisissa arvopaperikeskuksissa, eli suomalai-
silta ei enää jatkossa edellytettäisi arvopaperien suoraa omistamista, jos omistukset ovat
ulkomaisessa arvopaperikeskuksessa. Lakiesityksessä velvoitetaan kyllä suomalaiset yh-
tiöt varmistamaan sopimuksilla, että ne saavat ulkomaalaiselta arvopaperikeskukselta tie-
dot osakasluetteloa varten. Kuitenkaan ei edellytetä, että näissä osakasluetteloissa lukisi
todellinen omistaja, vaan esimerkiksi pelkkä hallintarekisteriä pitävän pankin nimi riittää.

Arvoisa puhemies! Hallituksen esitys heikentäisi yleisöjulkisuutta, sillä se helpottaisi
omistusten siirtämistä ulkomaille suomalaisen poliisin, syyttäjän, veroviranomaisten sekä
median ulottumattomiin. Väärinkäytösten tutkinta vaikeutuisi, jos suomalaiset voisivat
hallintarekisteröidä omistuksiaan ulkomailla. Kun hallintarekisteröinnistä tehdään nykyis-
tä helpompaa ja siten kiinnijäämisriskikin pienenee, yksityishenkilöiden hallintarekiste-
röinti todennäköisesti lisääntyisi nopeasti ja siten kerättävät pääomaverotulot voisivat jo
muutamassakin vuodessa alentua.

EU-lainsäädännön mukaan yhtiöillä on oikeus valita, missä ne laskevat arvopaperinsa
liikkeelle, eikä Suomi tosiaankaan voi määrätä siitä, miten ulkomaalaiset arvopaperikes-
kukset toimivat. Sen sijaan Suomi voisi kyllä halutessaan säätää lakeja, joilla velvoitetaan
suomalaisia yhtiöitä tai sijoittajia noudattamaan tiettyjä sääntöjä, jos näin haluttaisiin teh-
dä. Suomen lainsäädäntöä on tarpeen yhteensovittaa EU-sääntelyn kanssa, ja tämä yhteen-
sovittaminen on valitettavasti näiden hallintarekisteröintikierteiden takia viivästynyt, mut-
ta toivottavasti tarpeellinen uudistamistyö saadaan nyt tehtyä.

Arvoisa puhemies! Toivottavasti lakiesitystä korjataan valiokuntakäsittelyn aikana.
Tämä voitaisiin tehdä esimerkiksi siten, että edellytetään, että suomalaiset yhtiöt voivat va-
14



Pöytäkirjan asiakohta PTK 29/2016 vp
lita liikkeellelaskupaikaksi vain markkinan, jolla sijoittajat voivat avata tilit omiin nimiin-
sä, sekä vaaditaan yhtiöiltä omistajien tuntemusta. Laissa olisi myös syytä mainita selväs-
ti, että Suomi haluaa säilyttää omistuksen julkisuuden ja suoran omistuksen turvaavan säi-
lytysmallin. Lisäksi olisi tarpeen sanktioida hallintarekisteröinnin kiellon rikkominen. Täl-
lä hetkellä hallintarekisteröinti on suomalaisille sijoittajille laitonta, mutta siitä ei tosiasias-
sa rangaista.

Arvoisa puhemies! Omistusten mahdollisimman suuri avoimuus on tärkeää valtioiden
veropohjan varmistamisen ja rikollisuuden torjunnan kannalta. Markkinatalous voi toimia
vain silloin, kun keskeiset toimijat ovat avoimia ja rehellisiä ja kaikki mahdollinen infor-
maatio on saatavilla. Piilotetut omistukset lisäävät myös markkinahäiriön ja -kriisien ris-
kiä samalla, kun ne vähentävät valtioiden veropohjaa ja mahdollistavat rikollisuutta.

15.02 Li Andersson vas:  Arvoisa puhemies! Hallintarekisteristä on tullut eräänlainen
suomalaisen politiikan ikiliikkuja. Kerta toisensa jälkeen on yritetty kilpailun edistämisek-
si tai suomalaisten osakkeenomistajien kustannusten alentamiseksi esittää hallintarekiste-
röinnin laajentamista koskemaan myös suomalaisia omistajia näin heikentäen osakkeen-
omistusten yleisöjulkisuutta ja viranomaisten tiedonsaantimahdollisuuksia. Tässä lakiesi-
tyksessäkin hallintarekisteri löytyy taas kerran, tosin kiertoteitse toteutettuna. Tilanne on
erikoinen, sillä valtiovarainministeri Stubb ilmoitti vain noin neljä kuukautta sitten, että
hallitus ei valmistele hallintarekisteriä uudestaan missään muodossa ja että hallintarekiste-
ri on haudattu ja kuopattu. 

Tällä hetkellä Suomessa suomalainen omistaja ei voi käyttää hallintarekisteriä vaan
omistukset rekisteröidään suoraan oikean omistajan omissa nimissä arvopaperikeskuk-
seen. EU:n arvopaperikeskusasetuksen myötä, joka tähtää arvopaperikeskusten toiminnan
harmonisointiin eri EU-maissa sekä kilpailun lisäämiseen, on suomalaisen yhtiön jatkossa
mahdollista laskea osakkeita liikkeelle ulkomaalaisten arvopaperikeskusten kautta. EU-
asetuksen mukaan EU:ssa toimivien arvopaperikeskusten on tarjottava asiakkaille ainakin
kaksi erilaista osakkeiden säilytysmallia. Voi käyttää joko yhteiseroteltua tiliä eli niin sa-
nottua laaritiliä, jossa voi olla useamman eri asiakkaan omistuksia, tai yksilöllisesti erotel-
tua tiliä, jossa on vain yhden asiakkaan omistukset. Valtiovarainministeriön tulkinnan mu-
kaan yksilöllisesti eroteltu tili voi olla joko suoraan omistukseen pohjautuva tai pankin
kautta tehty hallintarekisteröity tili. VM:n näkemyksen mukaan suomalaisessa lainsäädän-
nössä ei voida määritellä, miten arvopaperien säilytys ja yksilöllinen asiakaserottelu järjes-
tetään ulkomaalaisen arvopaperikeskuksen tai sen osapuolen järjestelmissä. Vaatimus suo-
rasta omiin nimiin tehtävästä omistuksesta koskisi siis jatkossa vain tilanteita, joissa suo-
malaisen yhtiön osakkeet ovat suomalaisen arvopaperikeskuksen kautta järjestettyjä. 

Tästä syystä tämä esitys kyllä synnyttää tilanteen, jossa suomalaiset voisivat hallintare-
kisteröidä omistuksensa ulkomaille. Se tarkoittaa, että omistusten yleisöjulkisuus heikke-
nee ja viranomaisten tiedonsaantimahdollisuudet heikkenevät merkittävästi. Tämän tulkin-
nan on vahvistanut muun muassa valtiovarainministeriön virkamies, joka Yleisradion
haastattelussa on todennut, että kun yleisöjulkisuus kuitenkin on käytännössä sen varassa,
mitä ulkomailla säädetään, niin jos arvopaperikeskustoiminta siirtyy ulkomaille, niin to-
dennäköisesti yleisöjulkisuus ei tule säilymään nykytasolla. 

Arvoisa puhemies! Viime hallituskaudella Suomi oli mukana neuvottelemassa arvopa-
perikeskusasetukseen poikkeuksen, jonka tavoitteena oli mahdollistaa jatkossakin suoraa
omistusta niissä maissa, joissa tämä hyvä ja toimiva käytäntö tällä hetkellä on käytössä.
15



Pöytäkirjan asiakohta PTK 29/2016 vp
Sen mukaan arvopaperikeskuksen ja sen osallistujien on tarjottava yksilöllistä asiakaserot-
telua sellaisen jäsenvaltion kansalaisille ja asukkaille ja siihen sijoittautuneille oikeushen-
kilöille, jossa tätä edellytetään sen jäsenvaltion kansallisen lainsäädännön mukaisesti, jon-
ka nojalla arvopaperit on luotu. Tätä velvoitetta sovelletaan niin pitkään kuin kansallista
lainsäädäntöä ei ole muutettu tai kumottu, ja sen tavoitteet ovat edelleen voimassa.

Tämän esityksen huomattava riski piilee siinä, että Suomi muuttaa nyt lainsäädäntöään
tavalla, joka vaarantaa tämän poikkeussäännön soveltamista jatkossa. Nykyinen hallitus on
siis omilla toimillaan vesittämässä poikkeussäännön, jonka eteen edellinen hallitus teki töi-
tä juuri tämän Suomessa käytössä olevan suoraan omistukseen pohjautuvan mallin säilyt-
tämiseksi. Vaikka Suomi ei VM:n tulkinnan mukaan omalla lainsäädännöllään voi sitoa ul-
komaalaista arvopaperikeskusta, voi Suomi asettaa vaatimuksen suorasta omistuksesta
suomalaisille sijoittajille.

Aikaisempien kuulemiskierrosten yhteydessä useampi taho on ehdottanut, että hallinta-
rekisteröinnin kiellon rikkominen tulisi sanktioida. Se olisi yksi tapa varmistua siitä, että
omistusten julkisuus jatkuu Suomessa. Hallituksen pitäisi myös selvästi ilmaista, että ha-
lutaan säilyttää omistusten julkisuus ja julkisuuden turvaava säilytysmalli. Vaikka yhtiöt
voivat jatkossa vapaasti laskea osakkeitaan liikkeelle missä tahansa EU:ssa, tulisi edellyt-
tää, että ulkomaalaiset arvopaperikeskukset tarjoavat suoraan omistukseen pohjautuvia ti-
lejä. Tämän lisäksi vasemmistoliitto kannattaa lähdeveron asettamista hallintarekisteröi-
dyille osingoille, koska se mahdollistaisi puuttumista nykyiseen hallintarekisteriin liitty-
viin ongelmiin. 

Lopuksi, arvoisa puhemies, toivon todella, että talousvaliokunta perehtyy tähän esityk-
seen huolella, että myöskin tarkasti selvitetään kaikkia niitä mahdollisuuksia, mitä meillä
kansallisen lainsäädännön nojalla on näiden porsaanreikien tukkimiseksi.

15.08 Timo Harakka sd:  Arvoisa puhemies! Yksi tosiasia on käynyt selväksi tässä kes-
kustelussa: Hallintarekisteröinti laajenee. Ei Suomessa vaan ulkomailla. Tällä hetkellä lai-
ton menettely olisi tulossa lailliseksi. Kuulimme perusteluita, että EU vaatii sitä. Ei vaadi.
Toistan vielä: EU ei estä meitä tekemästä lainsäädäntöä, joka ei heikentäisi suomalaisen
omistuksen julkisuutta ja avoimuutta. Me voimme tehdä ja meidän täytyy tehdä täällä Suo-
men eduskunnassa asiankuuluvat lait, ja se on meidän pakko tehdä, koska valtiovarainmi-
nisteri ei ole joko kuullut tai ymmärtänyt viime talvena ilmaistua varsin voimakasta kan-
sallista tahtoa Suomen mallin puolesta. Sitä halusivat kansalaiset, uskoakseni eduskunnan
enemmistö sekä noin 90 prosenttia lausunnon antaneista viranomaisista: poliisi, Verohal-
linto ja Tulli.

Suomalaisten sijoittajien ulkomainen hallintarekisterioikeus romuttaisi sen poikkeuk-
sen, jonka suomalaiset europarlamentaarikot — joista keskeisenä ministerin oma puolue-
toveri Sirpa Pietikäinen — ansiokkaasti taistelivat. Toiston uhallakin: tähän lakipakettiin
on saatava säädökset, jotka säilyttävät Suomen mallin eivätkä salli sen vesittyä. On hyvin
erikoista, että ministeri ei ole edes selvittänyt tällaista vaihtoehtoa. Hän oli melko tietämä-
tön ja epävarma siitä, voiko omaa lainsäädäntöä tehdä, ja vetosi, että valiokunta selvittä-
köön. On melko uskomatonta, että valtiovarainministeri on jatkanut tätä oopperaa jo mon-
ta vuotta mutta ei ole selvittänyt tätä ydinasiaa: voidaanko Suomen erinomainen malli säi-
lyttää vesittämättömänä? Eivätkö valtiovarainministeriö ja valtiovarainministeri ole todel-
lakaan ymmärtäneet tai eivätkö halua ymmärtää, miksi lakiesitys viimeksi ajoi seinään?
16



Pöytäkirjan asiakohta PTK 29/2016 vp
Suomen mallia on siis puolustettava. Suomen mallia on puolustettava ennen kaikkea
siksi, että se on parempi ja modernimpi kuin useimmissa Euroopan maissa. Valtiovarain-
ministeri on useaan otteeseen todennut vähätellen, että suora ja avoin arvopaperiomistus on
pakollinen vain muutamissa maissa, ikään kuin tämä itsessään olisi peruste heikentää sää-
döstä, joka on Suomessa parempi kuin muualla. Monissa Euroopan maissa pyöräilykypärä
ei ole pakollinen — pitäisikö meidän sen takia heikentää omaa lakiamme ja heikentää las-
ten liikenneturvallisuutta?

Valtiovarainministeri on samoin todennut muun muassa tässä salissa 26. marraskuuta,
että "kylmä tosiasia on se, että tänä päivänä, jos suomalainen haluaa kätkeä osakeomistus-
taan ulkomaille, sen pystyy erittäin helposti tekemään". Ja kun hänelle huomautettiin, että
se on laitonta, hän totesi, että ilman muuta on laitonta. On erittäin erikoista, että valtiova-
rainministeri perustelee hallituksen esitystä sillä, että koska laiton toiminta on helppoa, se
pitää laillistaa. Oikea vastaus on tietenkin se, että laittomasta toiminnasta pitää rangaista.

Tähän tarvitaan siis laki, joka nyt puuttuu. Onko se mahdollista? Kyllä se on. Tämä uu-
tisena ministeri Stubbille. Itse asiassa valtiovarainministeriö ehdotti tätä itse kaksi vuotta
sitten, joten meidän ei tarvitse kuin palata lakiesityksen aikaisempaan versioon. Valtiova-
rainministeriö esitti itse, että poliittisesti vaikutusvaltaiset henkilöt eivät saisi siirtää omis-
tustaan Suomesta ulkomaiseen hallintarekisteriin. Ei EU-asetus edellyttänyt mitään tällais-
ta. Jos siis oli mahdollista estää suomalaisten omistuksen piilottaminen ulkomaille kaksi
vuotta sitten, niin ilmeisesti se on valtiovarainministeriön mukaan mahdollista tänäänkin.
EU-asetus ei siis vaadi heikentämään Suomen omistamisen avoimuutta, kunhan nämä tar-
peelliset lisäykset lainsäädäntöön tehdään. 

Jälleen kerran: Toisin kuin valtiovarainministeriö ja valtiovarainministeri väittävät,
Suomen ei tarvitse heikentää omaa lakiaan, vaan EU-asetus toimii itse asiassa päinvastoin,
se vie muuta Eurooppaa lähemmäksi Suomea. Asetushan vaatii niitä maita, joissa arvopa-
perikeskukset tarjoavat vain yhteiseriteltyjä eli hallintarekisteröityjä tilejä, tarjoamaan
myös yksilöllisesti eriteltyjä tilejä. Niistä ei kaikissa tapauksissa ilmene omistuksen lopul-
linen haltija, mutta asetusta on aivan mahdollista tiukentaa. EU:ssahan on samaan aikaan
voimakas tahto ja tarmo veronkierron ja veronvälttelyn estämiseksi. Direktiiviesitykset
ovat juuri eduskunnan käsittelyssä. Verottamattomien tulojen, harmaan talouden ja rahan-
pesun vastainen ohjelma tehostuisi, jos omistukset kautta Euroopan olisivat suoria ja jul-
kisia kuten Suomessa. Sen sijaan, että hallitus nöyristelee — kaiken kukkuraksi vääristel-
tyjen — EU-määräysten edessä, Suomi voi edistää veronkierron vastaista toimintaa Euroo-
passa omalla esimerkillään puolustamalla määrätietoisesti suoraa ja julkista omistamista.

Tosiasia siis on, arvoisa puhemies, että tämän lakiesityksen nojalla hallintarekisteröinti
laajenisi. Ei voi kuin epäuskoisena ihmetellä tätä oopperaa, jossa hallintarekisteröinti tuo-
daan jälleen eduskuntaan — ensimmäisellä kerralla torvet soiden, toisella kerralla sammu-
tetuin lyhdyin. Olisi luullut, että poikkeuksellisen vahva kansallinen tahto olisi velvoitta-
nut Suomen hallituksen puolustamaan ja suojelemaan Suomen mallia. Toisin kävi.

15.14 Touko Aalto vihr:  Arvoisa rouva puhemies! Sama viesti kuin edustaja Harakalla,
vähemmällä retoriikalla.

Ongelma on siis se, että hallintarekisteröinti sallitaan epäsuorasti siten, että Suomi ei ak-
tiivisesti käytä hyväkseen niin sanottua Suomi-poikkeusta eli edellytä nykyisen suoran
omistuksen järjestelmän jatkumista muuttuvassa tilanteessa, kun arvopaperikeskustoimin-
ta vapautuu kilpailulle. Ja jos näin toimitaan, kuten hallitus oman esityksensä mukaan esit-
17



Pöytäkirjan asiakohta PTK 29/2016 vp
tää, suomalaiset yhtiöt voivat alkaa laskea liikkeeseen osakkeensa esim. Luxemburgissa,
joka ei tarjoa mitään muuta kuin hallintarekisteröintiä. Jos nykyinen lainsäädäntö kumo-
taan ja korvataan, on jatkossa niitä tulevia ongelmia vaikea korjata. Näin siksi, että EU:n
arvopaperikeskusasetus sallii vallitsevan oikeustilan säilyttämisen vain niin kauan kuin
sitä koskeva lainsäädäntö on voimassa — suomeksi sanottuna: jos vanha laki kumotaan,
Suomen neuvottelema poikkeus kumoutuu. Ja mitä tulee siihen, mitä Suomi voi tehdä,
mitä Suomi ei voi tehdä: Suomi voi komission mukaan edellyttää, että suomalaiset yhtiöt
laskevat liikkeeseen osakkeensa vain suoraa omistusta tarjoavissa arvopaperikeskuksissa.

Voisi kiteyttäen sanoa, että lisää Suomea Eurooppaan. (Timo Harakka: Jees!)

15.16 Eero Lehti kok: Arvoisa rouva puhemies! Edustaja Harakka täällä on lukenut kyllä
vähän vaillinaisesti näitä mietintöjä. Tässä samassa hallintarekisterilaissa on kolme eri
mietintäkertaa, jonka ensimmäinen on ministeri Vapaavuoren käynnistämä ja toinen on
ministeri Rinteen, ja vasta tässä viimeisessä pyydetään nimenomaan tästä julkisuusperiaat-
teesta kommentteja. Nämä kaksi aikaisempaa lausuntokierrosta minun mielestäni ovat lä-
hes aukottomasti tukeneet tätä hallintarekisteriasiaa lähinnä sen takia, että Suomen elinkei-
noelämä saisi pääomaa kilpailukykyisin ehdoin ja sitä kautta ei joutuisi pääomapulasta kär-
simään. Kun tässä viimeisessä nimenomaan pyydettiin kommentteja koskien julkisuutta,
niin on luonnollista, että siihen on myös vastattu, mutta nämä vastatoimenpiteet, tietojen-
vaihto poliisin ja oikeustoimien kautta, neutralisoivat sen riskin aika pitkälti.

Sen sijaan kiitän erityisesti Li Anderssonia, että hän on uutena edustajana havainnut sen
merkittävän puutteen, että lähdeveroa ei kerätä esimerkiksi ay-säätiöiden tulosta. Sieltä
valtiovarainministeri voisikin periä merkittävän lisäsumman tarpeisiin. (Li Anderssonin
välihuuto) — Kiitoksia.

Keskustelu päättyi.

Asia lähetettiin talousvaliokuntaan, jolle perustuslakivaliokunnan on annettava lausunto.
18


