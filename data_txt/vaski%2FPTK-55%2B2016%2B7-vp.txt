















































DEM9848.tmp.xml


Pöytäkirjan asiakohta PTK 55/2016 vp

 Tarkistettu
4.0

Pöytäkirjan asiakohta 

PTK 55/2016 vp

Täysistunto

Torstai 19.5.2016 klo 16.02—21.24

7. Hallituksen esitys eduskunnalle laeiksi maankäyttö- ja rakennuslain ja Suomen talous-
vyöhykkeestä annetun lain 3 §:n muuttamisesta

Hallituksen esitys HE 62/2016 vp
Valiokunnan mietintö YmVM 8/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on ympäristövaliokunnan mietintö YmVM 8/2016 vp.
Nyt päätetään lakiehdotusten sisällöstä.

Keskustelu

20.35 Satu Hassi vihr (esittelypuheenvuoro): Arvoisa puhemies! Ympäristövaliokunnan
puheenjohtajana vain muutama sana tästä lakiesityksestä.

Tässähän on taustalla EU-direktiivi merten aluesuunnittelusta, joka tällä lailla pannaan
täytäntöön. Tällä hetkellähän meillä käytännössä rannikkoalueiden maakuntakaavat sisäl-
tävät Suomen aluevedet, ja tämän lain myötä merialuesuunnittelu laajenee koskemaan ta-
lousvyöhykettä. Nämä kaavat eivät tule olemaan oikeusvaikutteisia vaan ohjeellisia. Mut-
ta taustalla on sama perusasia kuin maankäytönkin suunnittelussa: myös mereen kohdistuu
erilaisia käyttöpaineita, kuten merenkulkua, matkailua, ympäristöarvoja, kalastusta, niin
poispäin. Ja aivan kuten maankäytön suunnittelussa, näitä erilaisia tarpeita ja tavoitteita
koetetaan sitten sovittaa yhteen.

Eduskunnan ympäristövaliokunta ehdottaa muutettavaksi hallituksen esitystä yhdeltä
pieneltä osalta: siten, että tähän Merialuesuunnittelun tarkoitus -pykälään, josta hallituk-
sen esityksessä todetaan, että "suunnittelun tarkoituksena on edistää merialueen eri käyttö-
muotojen kestävää kehitystä ja kasvua sekä merialueen luonnonvarojen kestävää käyttöä",
ympäristövaliokunta esittää lisättäväksi "sekä meriympäristön hyvän tilan saavuttamista".
Tämä myös pohjautuu siihen EU-direktiiviin, johon tämä koko hallituksen esityskin perus-
tuu.

Yleiskeskustelu päättyi.

Eduskunta hyväksyi hallituksen esitykseen HE 62/2016 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


