















































DEMF749.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

17. Lakialoite laiksi tuloverolain 10 §:n muuttamisesta
Lakialoite LA 94/2018 vp Timo Harakka sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 17. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

19.15 Jani Mäkelä ps: Arvoisa puhemies! Tämä lakialoite käsittelee tärkeää aihepiiriä
kaivostoiminnan ehdoista maassamme. Kysymys on ajankohtainen luonnollisesti Talvi-
vaaran varoittavan esimerkin vuoksi, mutta myös muut kaivoshankkeet tai sellaisten suun-
nitelmat ovat herättäneet huolta ympäristövaikutusten suhteen ympäri maata. Ja toisaalta
kyse on myös siitä, miten kansallisomaisuuttamme eli maaperän mineraaleja on erityisesti
ulkomaalaisten mahdollisuus hyödyntää ja millä tavalla niiden mineraalien hyödyntämistä
tulisi verottaa.

Itse sinänsä kannatan periaatetta, että ympäristöstä kannetaan vastuu kaivostoiminnan
harjoittajien toimesta eikä kaadeta sitä vastuuta yhteiskunnalle ja että mineraaleista, jotka
maastamme louhitaan, kannetaan verot ja että ne jäävät Suomeen. En osaa suoralta kädeltä
sanoa, kuinka kattava keinovalikoima tässä esityksessä on näiden tavoitteiden tosiasialli-
seen toteuttamiseen, mutta toivon joka tapauksessa, että tällaiset lakimuutokset kaivoslain
ja siihen liittyvien lakien tiukentamiseksi etenevät.

19.16 Toimi Kankaanniemi ps: Arvoisa herra puhemies! Olen valtiovarainvaliokunnan
varapuheenjohtaja Vähämäen kanssa allekirjoittanut tämän edustaja Harakan lakialoitteen
ja totean, että tämä lakialoite ei suoranaisesti koske kaivosveroa siinä mielessä, mitä meil-
lä on ehkä keskustelua asiasta käyty, vaan tällä varmistettaisiin se, että Suomi voi verottaa
kaivosluvista ja muista luonnonvarojen hyödyntämiseen oikeuttavista luvista saatuja
myyntivoittoja silloin, kun niiden omistaja on ulkomailla asuva henkilö tai ulkomainen yh-
teisö. Tällä hetkellä Suomi ei lainkaan verota kaivosoikeuksien myyntivoittoja, jos oikeu-
det on kirjattu ulkomaisen yhtiön nimiin.

Nykytilanne antaa ulkomaalaisille malminetsintäyhtiöille huomattavan kilpailuedun
verrattuna kotimaisiin toimijoihin. Erityisen ongelmalliseksi tilanteen tekee se, että kaivos-
luvan malminetsintäyhtiöltä ostava kaivosyhtiö voi vähentää kaivosluvasta maksamansa
hinnan kaivostoiminnasta kertyvistä verotettavista voitoista poistoina. Suomi ei siis voi ve-
rottaa voittoa, mutta niitä vastaavat poistot voidaan vähentää verotettavasta tulosta. Tämä
antaa kansainvälisille konserneille mahdollisuuden aggressiiviseen verosuunnitteluun.
 Tarkistettu
4.0



Pöytäkirjan asiakohta PTK 155/2018 vp
Tiedossa on, että eräät ulkomaiset kaivosyhtiöt ovat sijoittaneet suomalaisia kaivoslupia
ulkomaisen tytäryhtiön nimiin ja järjestelleet niiden omistusta konsernin sisäisissä yritys-
järjestelyissä verosuunnittelun yhteydessä.

Tämä muutos tiivistäisi veropohjaa ja olisi linjassa kansainvälisen verotuksen yleisten
periaatteiden kanssa, joiden mukaan luonnonvaroista ja muusta kiinteästä omaisuudesta
kertyviä tuloja voidaan aina verottaa omaisuuden sijaintivaltiossa. Tämä johtuu siitä, että
kaivostoiminta perustuu kansallisvarallisuudeksi luokiteltavien kaivosmineraalien hyö-
dyntämiseen.

Arvoisa puhemies! Tämä on hyvä aloite ja ansaitsee hyvän käsittelyn, mutta niin kuin
edellisessäkin kohdassa totesin, niin tällä vaalikaudellahan tätä ei voida eteenpäin viedä,
mutta uskon, että seuraavissa hallitusneuvotteluissa, ehkä perussuomalaiset yhdessä sosi-
aalidemokraattien kanssa, tästä asiasta voidaan tehdä hallitusohjelmakirjaus, jolla hoide-
taan tämä kansallisvarallisuuttamme koskeva asia myös käsittelyyn, niin että saadaan se
Suomen etujen mukaiseen kuntoon. [Kari Kulmala: Ehdottomasti!]

Keskustelu päättyi.

Asia lähetettiin valtiovarainvaliokuntaan.
2


