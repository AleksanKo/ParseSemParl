















































DEM2468.tmp.xml


Pöytäkirjan asiakohta PTK 26/2017 vp
Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

10. Työeläkeindeksin palauttaminen takaisin palkkatasoindeksiksi
Kansalaisaloite KAA 4/2016 vp
Valiokunnan mietintö StVM 4/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 10. asia. Edus-
kunta on ensimmäisessä käsittelyssä yhtynyt sosiaali- ja terveysvaliokunnan ehdotukseen
kansalaisaloitteeseen sisältyvän lakiehdotuksen hylkäämisestä. Nyt voidaan päättää mah-
dollisista lausumista.

Keskustelu

18.09 Sari Tanus kd: Arvoisa puhemies! Keskustelu taitetun indeksin ympärillä sen pois-
tamiseen tähtäävän kansalaisaloitteen myötä on käynyt kuumana paitsi eläkeläisten kes-
kuudessa myös muutoin, myös tämän talon seinien sisäpuolella.

Kun valiokunta antoi aloitteesta hylkäävän mietinnön, esitin viime viikolla käsittelyn
pohjaksi niin sanottua puoliväli-indeksiä, jota myös useat valiokuntaan tulleet asiantunti-
jalausunnot ovat nostaneet esiin ja pitäneet oikeudenmukaisena. Muun muassa vakuutus-
alan asiantuntijat — vakuutusmatemaatikko, sosiaaliturvapolitiikan dosentti ja yhteiskun-
tatieteiden tohtori Olli Pusa ja sosiaali- ja terveysministeriön ylijohtajana, sen vakuutus-
osaston päällikkönä toiminut tilastotieteen professori Tarmo Pukkila — ovat esittäneet
puoliväli-indeksiä toimivana vaihtoehtona myös pitkällä aikavälillä. Valitettavasti tämä-
kään ei saanut tässä talossa kannatusta. Pelkkien puheiden sijaan olisi tarvittu toimia.

Arvot ja asenteet vaikuttavat hyvin pitkälti siihen, miten asioita käsittelemme ja mitä py-
rimme viemään eteenpäin. Ennen eduskuntavaaleja ja sen jälkeen olen usein puhunut, että
asiakas, potilas, on saatava takaisin keskiöön. Lääkärin on hoidettava enemmän potilasta
kuin näyttöruutua tai tilastointia. Eurot on ensisijaisesti suunnattava asiakkaisiin ja riittä-
vään henkilökuntaan eikä järjestelmiin. Eläkeläisiin ja järjestelmään, eläkerahastoihin liit-
tyen näyttää valitettavasti olevan niin, että keskiössä on järjestelmä ja eläkerahastot, jotka
ovat valitettavasti monille kuin pyhä lehmä, mihin ei saa koskea. Samanaikaisesti itse ih-
miset — eläkeläiset, nykyiset ja tulevat eläkeläiset — ovat jääneet kaikista kauniista pu-
heista huolimatta aivan sivurooliin. Kyse on siis isosta joukosta ihmisiä, jotka ovat pitkälti
rakentaneet tämän maan hyvinvoinnin ja joille olemme ja tulemme aina olemaan paljosta
velkaa.

Tällä hallituskaudella on tehty monia toimenpiteitä, jotka ovat kohdistuneet kaikista hei-
koimmassa asemassa oleviin ihmisiin, pienituloisiin eläkeläisiin. Tiukasta taloustilantees-
ta huolimatta eläkeläisiä ei pidä laittaa maksumiehiksi. Eläkeläisten toimeentulo on var-
mistettava, ja erityisesti kaikkein pienituloisimpien eläkeläisten toimeentulon edellytyksiä
 Tarkistettu
4.2



Pöytäkirjan asiakohta PTK 26/2017 vp
on parannettava. Eläketurvakeskuksen tilastoista käy ilmi, että lähes kolmasosa eläkkeen-
saajista, yhteensä 430 000 ihmistä, on tipahtanut alle virallisen köyhyysrajan Suomessa.
Euroopan unionin määrittämä köyhyysraja Suomessa on yksineläjällä 1 190 euroa ja kah-
den aikuisen taloudessa 1 785 euroa per kuukausi. Suomen sosiaali ja terveys ry:n eli
SOSTEn laskelmien mukaan 5 000 uutta henkilöä putoaa säästöpäätösten seurauksena
köyhyysrajan alapuolelle ja samalla suuri joukko tipahtaa köyhyysrajan tuntumaan.

Pienituloisimpia ovat erityisesti iäkkäät ja yksinasuvat naiset. Miesten työeläkkeet ovat
keskimäärin korkeampia kuin naisten työeläkkeet. Vuoden 2015 lopussa maksussa olevis-
sa työeläkkeissä eroa oli miesten hyväksi yli 580 euroa. Naisten keskimääräinen työeläke
oli 1 167 euroa kuukaudessa ja miesten 1 750 euroa kuukaudessa. Erot johtuvat miesten pi-
demmistä työurista sekä korkeammasta palkkatasosta naisiin verrattuna. Tähän eroon on
puututtava, sillä nämä naiset ovat tehneet merkittävän työn perheen ja lasten hyvinvoinnin
edistämiseksi. Yhteiskunnan tulee antaa tälle työlle sen ansaitsema arvo. Merkittävän työn
perheen ja lasten hyvinvoinnin — siis koko yhteiskunnan hyvinvoinnin — eteen ovat teh-
neet monet, monet kansalaiset, erityisesti iäkkäät naiset, jotka saavat kuukausittain alle
1 000 euroa ja alle 800 euroa. Kuka tällä rahasummalla tulee normaalisti toimeen nyky-
Suomessa? Monien on yritettävä tulla tällä toimeen — vaikka leipäjonoissa tuon tuostakin
seisten ja sosiaalitoimen luukulle jonottaen. Monille ikäihmisille tämä on niin nöyryyttä-
vää, että yrittävät taiteilla muutoin. Pienituloisten eläkeläisten aitoon hätään on puututta-
va. Mikäli eduskunnalta löytyy tahtotilaa, niin käytössämme on kyllä erilaisia vaihtoehtoja
eläkeläisten tilanteen parantamiseksi.

Esitänkin, että eduskunta hyväksyy seuraavan lausuman: "Eduskunta edellyttää, että
hallitus aloittaa valmistelun takuu-, kansan- ja pienten työkyvyttömyyseläkkeiden tuntu-
van korotuksen toteuttamiseksi sekä pienten eläkkeiden verotuksen keventämiseksi ja että
hallitus aloittaa neuvottelut niin sanotun elinkustannuskorin sisällön tarkistamisesta huo-
mioidakseen siinä paremmin eläkeläisten elinkustannusmenot ja selvittää mahdollisuudet
eläkeläisille keskeisten palvelumaksujen alentamiseksi ja etuuksien korottamiseksi."

Lisäksi toisena lausumana ehdotan: "Eduskunta edellyttää, että hallitus aloittaa keskus-
telut pienten työeläkkeiden kertaluonteisen korotuksen aikaansaamiseksi ja että hallitus
käy vuoropuhelua eläkeyhtiöiden kanssa ikääntyvän väestön hyvää hoitoa ja erityisesti
köyhien eläkeläisten hyvinvointia edistävien kotimaan investointien ja sijoitusohjelmien
edistämiseksi." Sana "kertaluonteinen" ei tarkoita tässä sitä, että yhden kerran eläke mak-
setaan korkeampana ja sitten palataan entiseen, vaan että kerralla korotetaan merkittävästi
ja siitä eteenpäin indeksikorotuksin lisää.

Eläkerahastoissa on tällä hetkellä noin 190 miljardia euroa rahaa. Tohtori Olli Pusan
mukaan eläkerahastot ovat valtavan paljon suurempia kuin mitä arvioitiin järjestelmää luo-
taessa tarvittavan. Ne ovat Suomen suurimmat rahastokeskittymät, ja niiden valta-asema
suomalaisessa yhteiskunnassa on jo epäterveellisen suuri. Rahastojen varallisuudesta arvi-
olta 120 miljardia euroa on ulkomaisissa sijoituksissa. Voidaan katsoa, että 120 miljardia
euroa on irrotettu Suomen kansantaloudesta ja siirretty rahoittamaan ulkomaista yritystoi-
mintaa. Tämä on niin suuri rahasumma, että siitä jo pienen murto-osan käyttämisellä ikään-
tyvän väestön hyvää hoitoa ja erityisesti köyhien eläkeläisten hyvinvointia edistäviin koti-
maan investointeihin, sijoitusohjelmiin olisi suuri merkitys monelle ikäihmiselle.

Toivon, että nämä lausumat saavat kannatusta ja äänestyksessä monet valitsevat toimin-
nan pelkkien puheiden sijaan. Meidän seniorimme ovat apumme ansainneet.
2



Pöytäkirjan asiakohta PTK 26/2017 vp
18.17 Markus Mustajärvi vas: Arvoisa puhemies! On hyvä, että eläkeläisten toimeentu-
lo, sekä nykyisten että tulevien, on saatu laajaan keskusteluun myös täällä eduskunnassa.
Itsekin allekirjoitin tämän kansalaisaloitteen ja olen aina kaikissa eduskuntaäänestyksissä
äänestänyt indeksien korjaamisen puolesta, eikä vasemmistoliiton tuore eläkepoliittinen
linjaus sitä sulje pois. Sitä en tosin ymmärrä, miksi kansalaisaloitteessa otettiin lähtökoh-
daksi täysimääräinen palkkaindeksi. Jos lähtökohta olisi ollut puoliväli-indeksi, niin paine
eduskunnassa olisi ollut varmaan kovempi ja aloitteen vastustajilla kovempi työsarka. 

Mutta ajattelin puhua siitä, mistä koko prosessin aikana on puhuttu vähemmän, eli kor-
poraatioitten vallasta. Heti kun kansalaisaloite tuli julki, eläkeyhtiöt ja niiden hallituksissa
istuvat korporaatioiden edustajat aloittivat vimmatun vyöryttämisen aloitetta ja indeksien
korjaamista vastaan, niin kuin ovat tehneet aina ennenkin. Kerta toisensa jälkeen korporaa-
tioitten edustajat kertoivat, milloin mikäkin asia on mahdoton tai epärealistinen. Tässä suh-
teessa on ollut aivan se ja sama, kummasta työmarkkinaosapuolesta puhutaan. Eliittiä se on
eläke-eliittikin, enkä puhu nyt eläkkeensaajista vaan niistä, jotka istuvat isolla palkalla
toisten rahojen päällä. 

Eläkeyhtiöt ja -organisaatiot ovat rakentaneet eräänlaisen kartellin ainoaan oikeaan to-
tuuteen, ja puolueet on velvoitettu noudattamaan niiden tahtoa. Kun aikajänne on tarpeeksi
pitkä, vähintään kymmeniä vuosia, niin voi väittää melkein mitä tahansa. Toteen näyttämi-
nen on huomattavan paljon vaikeampaa. Kaikkein vastenmielisintä on ollut havaita, kuin-
ka kevyesti asetetaan vastakkain tämän päivän köyhät huomispäivän köyhien kanssa. Ne,
jotka ovat halunneet sivuuttaa aloitteen, ovat halunneet kuunnella vain yhtä ainoaa oikeaa
totuutta, jota on toistettu julkisuudessa. Esimerkiksi sellaisen vakuutusmatemaatikon, toh-
torin ja asiantuntijan kuin Olli Pusan vaihtoehtoiset laskelmat on haluttu sivuuttaa ja vaieta
täysin. Hänen asiantuntemustaan, kokemustaan ei varmaan kukaan tässä salissa voi kiis-
tää. Pusa toteaa muun muassa: "Lopputulos tulevaisuudessa on suorastaan kammottava.
Suomea hallitsee pari työeläkeyhtiötä, joiden tase on samaa kokoluokkaa kuin Suomen
bruttokansantuotteen. Ja tätä kehitystä edistämässä ovat jo nyt eri tahot hämmästyttävän
kuuliaisesti." Miksi sitten näin on tapahtunut? Työeläkeyhtiöt hallinnoivat eläkevaroja,
valtavaa omaisuusmassaa. Ne haluavat pitää kiinni vallastaan eivätkä luovu vapaaehtoises-
ti mistään. 

Koko kansantalouden kannalta on oleellista, mihin eläkevaroja sijoitetaan, kotimaahan
vai ulkomaille, minkälaisiin yrityksiin ja millaisilla riskeillä ja tuotto-odotuksilla, sijoite-
taanko ne moraalisesti, eettisesti ja kansantaloudellisesti kestävällä tavalla.

Arvoisa puhemies! Eläkeläisiäkin on joka lähtöön. On hyvin toimeentulevia eläkeläisiä,
joiden kuukausieläke saattaa olla enemmän kuin jonkun toisen vuositulot. Sitten on niitä,
jotka eivät tule toimeen, aina eivät edes pitkän työuran jälkeen. Vielä hankalampi tilanne
on niillä, joiden työura on ollut vajaa ja rikkonainen. Jos eläkeköyhyyteen halutaan puut-
tua, tarvitaan heti vaikuttavia toimia, muun muassa takuu- ja kansaneläkkeen tasokorotus,
pienten työeläkkeiden ja kansaneläkkeiden uudenlaista yhteensovittamista ja eläkkeiden
verokohtelun oikaisemista, mutta tarvitaan myös oikeudenmukaisempaa indeksijärjestel-
mää, joka estää uusien ja uusien eläkeläisköyhien ryhmien syntymisen. Vääränlainen in-
deksi on hiljainen rosvo, joka käy salakavalasti kukkarolla kuukausi kuukauden ja vuosi
vuoden jälkeen. 

18.22 Eeva-Johanna Eloranta sd: Arvoisa puhemies! Ikäihmisten köyhyys on todelli-
nen ongelma. Eläkeläisistä 13 prosenttia on pienituloisia, saman verran kuin koko väestös-
3



Pöytäkirjan asiakohta PTK 26/2017 vp
tä keskimäärin. Eläkeläisköyhyyttä on kuitenkin eniten yksinasuvien joukossa. Kaikkein
eniten pienituloisia eläkeläisiä on yli 75-vuotiaiden yksinasuvien joukossa, joista joka nel-
jäs, 25 prosenttia, on pienituloinen. Yksinasuvista naisista jopa 27 prosenttia on pienituloi-
sia.

Tilastotieto siitä, että eläkeläisten ostovoima on keskimäärin hieman eurooppalaista kes-
kitasoa parempi tai että tuloerot eläkeläisten välillä ovat meillä EU-keskitasoa pienemmät,
ei pienituloisen eläkeläisen tilanteessa paljon lohduta. Eläkeläisköyhyys on Suomessa on-
gelma, johon on löydettävä ratkaisuja. Monilla eläkeläisillä takuueläke tai kansaneläke ja
pieni työeläke eivät riitä turvaamaan edes perustoimeentuloa, vaan eläkkeen lisäksi on tur-
vauduttava asumistukeen tai jopa toimeentulotukeen päivittäisen arjen pyörittämiseksi.
Kun ihminen on ikänsä tehnyt töitä, tuntuu monesta eläkeläisestä väärältä ja nöyryyttäväl-
tä se, että hän joutuu eläketurvansa lisäksi hakemaan toimeentulotukea.

Eläkeläisten toimeentulo muodostuu kokonaisuudesta. Tähän kuuluvat eläketulon lisäk-
si muut etuudet, verotus sekä maksut ja palvelut. Varsinkin pienituloisten eläkkeensaajien
ostovoima on viime vuosina heikentynyt. Tämä ei ole oikein. Takuueläkkeen korotuskin
on parissa vuodessa syöty pois, kun huomioidaan muut ratkaisut. Kyse on pitkäaikaisesta
kehityksestä.

Eläkeläisköyhyys ja pienituloisuus ovat todellisia ongelmia, joihin on löydettävä ratkai-
sut. Paras tapa kaikkein pienituloisimpien eläkkeensaajien aseman parantamiseksi on ta-
kuueläkkeen korottaminen ja kansaneläkkeen tason parantaminen tekemättä samalla hei-
kennyksiä indekseihin. Myös verotuksen keventäminen on tehokas keino parantaa toi-
meentuloa. Tämä ei toki kaikkein pienituloisimpia auta. Hyviä tapoja pienituloisen eläke-
läisen aseman parantamiseksi ovat myös palvelumaksujen ja maksukattojen alentaminen,
lääkekorvausten tason parantaminen, asumistuen ja eläkkeensaajan hoitotuen kehittämi-
nen, aivan päinvastoin siis kuin hallitus on toiminut.

Me sosiaalidemokraatit yhdymme valiokunnan näkemyksiin siitä, ettei työeläkeindek-
sin muuttaminen täydeksi ansioindeksiksi ole toimiva ratkaisu pienituloisten työeläkeläis-
ten aseman kohentamiseen, mutta olemme jättäneet vastalauseen, koska katsomme, että
mietinnössä ei puututa riittävästi eläkeläisköyhyyteen ja pienituloisten eläkeläisten toi-
meentulon turvaamiseen. Esitimme siis lausumaa, pontta, jossa valiokunta olisi edellyttä-
nyt hallitukselta toimenpideohjelmaa eläkeläisköyhyyden vähentämiseksi ja eläkeläisten
toimeentulon turvaamiseksi. Tähän hallituspuolueet eivät kuitenkaan yhtyneet. Tästä syys-
tä jätimme asian valiokuntakäsittelyssä asiasta vastalauseen, ja tästä syystä esitän vastalau-
seen 1 mukaisen lausumaehdotuksen nyt myös tässä toisessa käsittelyssä.

Arvoisa puhemies! Eläkeläisköyhyys ja pienituloisuus on tunnistettava, ja eläkeläisten
aseman helpottamiseksi tarvitaan ratkaisuja, joilla kohtuullinen toimeentulo voidaan tur-
vata. Edellytämme vastalauseessa, että hallitus laatii nopeasti toimenpideohjelman eläke-
läisköyhyyden vähentämiseksi ja eläkeläisten toimeentulon turvaamiseksi. On valitetta-
vaa, etteivät hallituspuolueet voineet yhtyä tähän näkemykseen. Se on ikävää kansalais-
aloitteen allekirjoittaneiden ihmisten kannalta, jotka onnistuivat määrätietoisella työllään
nostamaan köyhien eläkeläisten ja pientä työeläkettä saavien eläkeläisten toimeentulon
vahvasti julkiseen keskusteluun. Se on ikävää myös kaikkien niiden pienituloisten eläke-
läisten kannalta, jotka ovat odottaneet tätä kansalaisaloitteen eduskuntakäsittelyä. Vaikka
siis kansalaisaloitteen mukainen indeksimuutos ei ole ratkaisu pienituloisten eläkeläisten
toimeentuloon, meidän mielestämme olisi erittäin tärkeää, että mietimme keinoja ja pys-
4



Pöytäkirjan asiakohta PTK 26/2017 vp
tymme tekemään yhteisiä päätöksiä pienituloisten eläkeläisten arkisen toimeentulon hel-
pottamiseksi.

Eläkeläisten toimeentulo on kokonaisuus, jossa yksi parannuskeino ei voi korjata jokais-
ta ongelmaa, vaan tämä vaatii useita eri toimenpiteitä. Tästä syystä esitän vastalauseen 1
mukaisen lausumaehdotuksen. Eli esitämme vastalauseemme lausumassa: "Eduskunta
edellyttää, että hallitus laatii nopeasti toimenpideohjelman eläkeläisköyhyyden vähentämi-
seksi ja eläkeläisten toimeentulon turvaamiseksi. Erityistä huomiota tulee kiinnittää ikään-
tyneiden naisten ja pieniä työeläkkeitä saavien asemaan. Osana kokonaisuutta tulee selvit-
tää muun muassa vaihtoehdot kansaneläkkeen tasokorotuksen tekemiseksi ja verotuksen
muuttamiseksi sekä eläkkeensaajien asumistuen, palvelujen ja palvelumaksujen vaikutus.
Ohjelma tulee tuoda eduskunnan käsittelyyn selontekona syksyllä 2017."

Arvoisa puhemies! Eläkeläisten pienituloisuus on tosiasia, johon voidaan vaikuttaa po-
liittisin päätöksin. Me sosiaalidemokraatit olemme nyt avanneet keskustelun ja esittäneet
erilaisia keinoja eläkeläisten aseman kohentamiseksi. Vaikka hallitus ei haluakaan laatia
esittämäämme toimenpideohjelmaa eläkeläisköyhyyden vähentämiseksi ja eläkeläisten
toimeentulon turvaamiseksi, odotamme edelleen, että hallitus tarttuisi tavalla tai toisella tä-
hän yhteistyötarjoukseen ja toisi omat vaihtoehtonsa selkeästi tähän keskusteluun.

18.27 Jukka Gustafsson sd: Arvoisa puhemies! On syytä vielä lausua kiitokset Kimmo
Kiljuselle ja kansalaisaloitteen tekijöille. Näen nimittäin kyllä sen, että tämä lopputulos on
kuitenkin osavoitto aloitteen tekijöille. No miksi? Siksi, että se nosti eläkeläisköyhyyden ja
pienituloisten eläkeläisten kokeman epäoikeudenmukaisuuden laajaan julkiseen keskuste-
luun.

Toiseksi, kiitos sosiaalidemokraattien, tämä aloite on myös johtamassa tuloksiin. Sosi-
aalidemokraattien vastalause nähdäkseni, mielestäni, pelastaa tärkeän kansalaisaloitteen
kunnialliselle ja arvoisensa käsittelyn tasolle. Meidän nimittäin on syytä muistaa, että aloit-
teen takana on kymmeniätuhansia eläkeläisiä, jotka ovat kokeneet aidosti tämän eläkeläis-
köyhyyden ja eläkkeiden kehityksen epäkohdan. Meillä on, hyvät kollegani, lähes 900 000
pientä työeläkettä saavaa eläkeläistä. Kyllä nimittäin 1 500 euroa kuukaudessa eläkettä on
pieni eläke, ja tällaisia eläkeläisiä on lähes 900 000. Uskon, että tämä kansalaisaloite tulee
jättämään ison jäljen tuleviin eläkekeskusteluihin. Ja sanon nyt vielä pikkasen kriittisesti
sen, että kaikella kunnioituksella sosiaali- ja terveysvaliokunnan tekemää työtä kohtaan il-
man tätä sosiaalidemokraattien syvällistä, perusteellista vastalausetta olisi jäänyt kuva, että
valiokunnan kanta on jotenkin niin kuin eläkeasiantuntijan pitämä puheenvuoro maamme
eläkejärjestelmästä. Siis se oli sillä tavalla minusta vähän hengetön.

Olen ollut tyytyväinen siitä, että Eläkkeensaajien Keskusliitto on tullut jo nyt mukaan
siihen keskusteluun, kun haluamme tämän köyhyysohjelman teon rinnalla puuttua ja vai-
kuttaa pieniin työeläkkeisiin. Itse asiassa tahtotila on nostaa niiden tasoa. Itse näen, että täs-
sä haluamme kuljettaa näitä kahta asiaa eteenpäin: köyhyysohjelmaa, sitovaa toimenpide-
ohjelmaa, ja pientä työeläkettä saavien aseman parantamista.

Tämä EKL:n esitys on sillä tavalla mielenkiintoinen, että heillä on tämmöinen tuloeroja
kaventava työeläkkeitten indeksikorotusmalli, joka koostuisi kiinteästä prosenttitarkistuk-
sesta ja sen päälle tulevasta kiinteästä euromääräisestä osasta. Eli korotusvarasta esimer-
kiksi kaksi kolmasosaa menisi euromääräiseen tarkistukseen ja yksi kolmasosa prosentti-
tarkistukseen. Ja mikä mielenkiintoisinta, Eläkeläisliittojen etujärjestö Eetu ry:n jäsenjär-
jestöjen TNS Gallupilla vuonna 2016 teettämän Huomisen kynnyksellä -tutkimuksen mu-
5



Pöytäkirjan asiakohta PTK 26/2017 vp
kaan tämä EKL:n indeksimallin tavoite sai valtavan kannatuksen puoluekantaan, ikään tai
muuhunkaan taustamuuttujaan katsomatta. Kaikista vastanneista 86 prosenttia oli täysin
tai jokseenkin samaa mieltä väittämän kanssa.

Arvoisa puhemies! Niinpä minun on helppo nyt kannattaa edustaja Elorannan esitystä
vastalauseen 1 mukaisesta lausumaesityksestä.

18.32 Antero Laukkanen kd: Arvoisa rouva puhemies! Ensinnäkin minäkin haluan osal-
tani kiittää kaikkia näitä kansalaisaloitteen tekijöitä, suunnittelijoita, allekirjoittajia ja ni-
mien kerääjiä, koska tosiasia on, että ilman tätä kansalaisaloitetta me emme tänään tässä
keskustelisi eläkeläisten tilanteesta. Tosin täytyy sanoa, että hieman ihmettelen kyllä sitä,
miksi sosiaalidemokraatit jättivät toveri Kimmo Kiljusen yksin aloitteensa kanssa. [Jukka
Gustafsson: Miten niin yksin?] Toverin voi siis jättää, nyt se on todistettu. — Voitte tähän
kohta vastata, mielelläni kuulen vastauksen.

Kansalaisaloitteen tavoite on parantaa pienituloisten eläkeläisten tulotasoa ja elämää, ja
tavoite on kannatettava. Uskon kaikkien kansanedustajien haluavan samaa, mutta niin kuin
usein tässä talossa, tahto ja lupaukset kulkevat eri rataa kuin teot. Taitavat eläkeläiset nuk-
kua pois ennen kuin löytyy sellainen eduskunta, joka oikeasti tekee jotain näiden 430 000:n
köyhyyteen ajautuneen eläkeläisen auttamiseksi. Nykyisen hallituksen eläkeläisiin kohdis-
tuvat toimet ovat lisänneet todistettavasti eläkeläisköyhyyttä, ja jos tähän asiaan ei puutu-
ta, sitten tässä käy niin, että ennen kuin tämä vaalikausi on ohi, meillä on varmasti jo yli
500 000 pienituloista eläkeläistä köyhyysrajan alapuolella.

Sosiaali- ja terveysvaliokunnan lausunto kuvaa hyvin eläkeläisten tilannetta. Kenelle-
kään ei ole epäselvää, kuinka huonosti Suomi kohtelee pienituloisia eläkeläisiä. Täällä on
nyt tehty monia lausumia tilanteen parantamiseksi, ja toivon, että kaikki niistä menisivät
läpi. Ihan mikä keino tahansa tuntuu tällä hetkellä hyväksyttävältä, jotta eläkeläisten tilan-
ne oikeasti paranee. Täällä on monenlaisia ohjelmia tehty ja toteutettu, ja Suomi on oikein
kuntoutunut siinä, että on ongelma mikä tahansa, niin me teemme siitä akateemisen tutki-
muksen, me teemme siitä erilaisia selvityksiä ja pohdimme strategioita, mutta harvoin me-
nemme suoraan asiaan, puutumme ongelmaan ja laitamme niin sanotusti hanskat käteen ja
alamme hommiin.

Arvoisa puhemies! Kannatan edustaja Sari Tanuksen tekemiä lausumia 1 ja 2. Vähin-
tään niiden pitäisi löytää päivänvalo. Kannatan myös sosiaalidemokraattien tekemiä lausu-
mia. Kannattaisin niitäkin, mitkä eivät täällä vielä ole, koska niin huolestuttava tämä tilan-
ne on. Toivon, että kukaan ei provosoidu tästä väärällä tavalla, mutta jotenkin tuntuu, että
on väärin näitä eläkeläisiä kohtaan, että pitää kerätä 50 000 nimeä, jotta saa oikean keskus-
telun aikaiseksi niistä ihmisistä, jotka, niin kuin edustaja Tanus sanoi, ovat rakentaneet tä-
män maan, antaneet työllänsä panoksen — niin kuin minunkin äitini, pienituloinen, teki
kolmea työtä pitääkseen nelihenkisen perheen edes jonkinlaisessa leivässä. Kunnioitan
näitä ihmisiä tänään tällä puheella. — Kiitoksia.

18.36 Jukka Gustafsson sd (vastauspuheenvuoro):  Arvoisa puhemies! Kiitos rakenta-
vasta puheenvuorosta. Eräs yksityiskohta oli kuitenkin sellainen, että halusin sitä kommen-
toida. Olen itse allekirjoittanut tämän Kiljusen nimellä kulkevan kansalaisaloitteen sillä
ajatuksella — niin kuin uskon monien muidenkin tehneen — että kuitenkin se päätavoite
itse asiassa on ollut kulkea asteittain kohti puoliväli-indeksiä. Ja kun käytin äsken puhees-
sani ilmaisua, että on kuitenkin osavoitto allekirjoittaneelle, niin viittasin nyt erityisesti sii-
6



Pöytäkirjan asiakohta PTK 26/2017 vp
hen, että tässä sosiaalidemokraattien vastalauseessa halutaan ottaa merkittävä askel nimen-
omaan, jotta parantaisimme pientä työeläkettä saavien asemaa. Että ei se nyt kyllä ihan sitä
tarkoita, veli hyvä, että oltaisiin jätetty toveri Kiljunen yksin, ei todellakaan.

18.38 Eeva-Johanna Eloranta sd (vastauspuheenvuoro):  Arvoisa puhemies! Täytyy ot-
taa huomioon, että eläkeläisten toimeentulo on kokonaisuus, jossa yksi parannuskeino ei
voi ratkaista kokonaista ongelmaa. Aika usein näiden kansalaisaloitteiden käsittelyt ovat
sellaisia, että niitä ei ole mahdollista hyväksyä tuosta noin vain, vaan yleensä tarvitaan
taustaksi laajempi selvitys, missä selvitetään erilaisia asioita. Minusta tämä aloite on juu-
rikin onnistunut hyvin tässä tavoitteessa. Nyt saadaan tämmöinen, tai ainakin meidän vas-
talauseemme esittäjän mielestä pitäisi lähteä liikkeelle, laajapohjainen selvitys, jossa sel-
vitetään kaikki eri keinot, jotka ikääntyneiden ihmisten köyhyyteen vaikuttavat.

Siinä mielessä emme millään tavalla ole aloitteen tekijöille kääntäneet selkäämme vaan
arvostamme kovasti sitä keskustelua, mitä tämän taustalla on. Että nyt en kyllä oikein ym-
märrä edustajan esitystä siitä, että olisimme selkämme kääntäneet. Näin ei suinkaan ole,
vaan aivan päinvastoin.

Puhemies Maria Lohela: Ja listalle.

18.39 Sami Savio ps: Arvoisa puhemies! Erityisesti kaikkein pienimpien eläkkeiden jäl-
keenjääneisyys on kieltämättä vakava yhteiskunnallinen ongelma. Elinkustannukset ja
niistä erityisesti vuokrat ovat kohonneet nopeasti. Asumisen kalleus aiheuttaa pulmia mo-
nelle pienituloiselle eläkeläiselle varsinkin suurissa kasvukeskuksissa.

Mitä asuntojen ja asumisen hintoihin tulee, niin eduskunta on tällä vaalikaudella jousta-
voittanut merkittävästi kaavoitukseen ja maankäyttöön liittyvää lainsäädäntöä. Tänäänkin
on käsitelty esitystä maankäyttö- ja rakennuslain muuttamisesta. Jatkossa tulee käydä kes-
kustelua myös muun muassa yleishyödyllisten asuntoyhteisöjen ylisuurten voittojen hy-
väksyttävyydestä ja keinoista, joilla näihin voidaan puuttua vuokratason kohtuullistami-
seksi.

Arvoisa puhemies! Ongelmia toimeentulon kanssa on erityisesti pienituloisimmilla elä-
keläisillä. Työeläkkeiden indeksikorjaus nostaisi luonnollisesti suuria eläkkeitä euromää-
räisesti enemmän kuin pieniä. Lisäksi on otettava huomioon se, että taitetun indeksin kor-
jaamisen toteutuessa pieniä työeläkkeitä saavien henkilöiden osalta kansaneläke pienenisi
puolella korotuksen määrästä. Näin ollen pienituloisimmat eläkeläiset olisivat myös suh-
teellisesti pienimmät hyötyjät. Mallia voidaan tietenkin jatkokehittää oikeudenmukaisem-
paan suuntaan.

Arvoisa puhemies! Haluan lopuksi kiittää sosiaali- ja terveysvaliokuntaa siitä, että se on
kiinnittänyt mietinnössään huomiota eläkeläisten aseman parantamisen tärkeyteen ja sii-
hen parhaiten sopiviin keinoihin. Esimerkiksi mietinnössä mainitulla tavalla takuueläkettä
on jo korotettu merkittävästi tällä vaalikaudella, mikä helpottaa monen eläkeläisen toi-
meentuloa. Myös sosiaalidemokraattien vastalauseessa on todettu se, että takuueläkkeen
korotus on pienituloisten eläkeläisten asemaa parhaiten helpottava toimenpide.

18.41 Sari Tanus kd: Arvoisa puhemies! Edustaja Gustafssonille, Elorannalle ja muille
sosiaalidemokraateille sanoisin, että siinä missä sosiaalidemokraatit ovat puhuneet ja pu-
huneet paljon, kristillisdemokraatit ovat esittäneet käytännön toimia. Me tiedämme, että
7



Pöytäkirjan asiakohta PTK 26/2017 vp
jos taitettua indeksiä ei olisi otettu käyttöön, meillä ei olisi nyt niin paljon eläkeläisköyhiä.
Niin kuin puheessani sanoin, esitin viime viikolla puoliväli-indeksiä käsittelyn pohjaksi.
Se olisi ollut parannus nykyiseen tilanteeseen jatkoa ajatellen, ja vaikka sali oli melkein
puolillaan sosiaalidemokraatteja, niin ei yksikään — ei yksikään — sosiaalidemokraatti
kannattanut puoliväli-indeksiä. Nyt lausumassaan sosiaalidemokraatit ehdottavat toimen-
pideohjelmaa ja selvityksiä, eli he peräänkuuluttavat selontekoa, mikä pitäisi tuoda edus-
kuntaan syksyllä. Mutta siinä samassa me kristillisdemokraatit esitimme — siis minä esi-
tin ja toinen kristillisdemokraatti Antero Laukkanen kannatti — konkreettisia käytännön
toimia, joilla konkreettisesti parannetaan eläkeläisten, erityisesti pienituloisten eläkeläis-
ten, tilannetta. Eli tältä perustalta minä en millään, missään nimessä voi hyväksyä ajatusta,
että sosiaalidemokraatit ovat ikään kuin vieneet tätä kansalaisaloitetta tai sen jatkomainin-
keina asiaa eteenpäin. Tietysti on hyvä tehdä selontekoja ja selvitellä asioita, mutta niin
kuin viime viikolla sanoin: Kun meillä on paljon tietoa eläkeläisköyhyydestä ja kaiken
kaikkiaan ikäihmisten tilanteesta, niin minä näkisin, että meidän tarvitsisi jo enemmän tart-
tua käytännön toimiin, ruveta käyttämään aikaa ja käsiä siihen, että me formuloimme käy-
tännön toimia, mitkä parantavat konkreettisesti pienituloisten eläkeläisten tilannetta. Sel-
vitykset, selonteot ovat tietysti hyviä, mutta minusta on aika tarttua käytännön toimiin, ja
sitä me yritämme tehdä. Lausumat ovat teillä luettavissa, ja niissä on useita käytännön toi-
mia.

18.43 Eeva-Johanna Eloranta sd (vastauspuheenvuoro): Arvoisa puhemies! Kyllä se on
nyt niin, että ei täällä eduskunnassa voi kovin pienillä selvityksillä asioita lähteä päättä-
mään, vaan aina kun asioita muutetaan, niin sen kuitenkin pitää perustua virkamiesvalmis-
teluun, mitä ministeriössä tehdään, ja asioita pitää selvittää laajasti ja monet asiat huo-
mioon ottaen. On tosi tärkeää, että eduskunta tekee päätöksiä tällä tavalla.

Mitä taas tulee takuueläkkeen korottamiseen — mikä on sinänsä hyvä asia, mutta on ikä-
vää kyllä, että hallitus on muilla toimillaan syönyt tämän hyvän päätöksensä vaikutukset
— viime vuonna annoitte kansaneläkeindeksin laskun, 0,4 prosenttia, myötä syödä takuu-
eläkettä ja tosiaan tänä vuonna leikkasitte kansaneläkeindeksiä 0,25 prosentilla ja jäädytit-
te sen seuraavaksi kolmeksi vuodeksi. Elikkä hyvä päätös takuueläkkeen korottamisesta
tulee kyllä tällä tavalla syötyä, että siinä mielessä se vähän sitten lyö korvalle näitä hyviä-
kin päätöksiä, mitä hallitus on tehnyt.

18.44 Jukka Gustafsson sd (vastauspuheenvuoro): Arvoisa puhemies! Kaikella kunnioi-
tuksella edustaja Tanuksen esityksiä kohtaan: on tietysti olennainen ero, jos sosiaalidemo-
kraattinen eduskuntaryhmä yhdessä valiokuntaryhmän kanssa ehdottaa ja on sitoutunut
puoluekokouspäätöksensä mukaisesti parantamaan pientä työeläkettä saavien asemaa ja
myöskin kaikkein köyhimpien eläkeläisten asemaa. Jos olen ymmärtänyt oikein, niin edus-
taja Tanuksella ei ole sen paremmin oman puolueensa tukea takana kuin eduskuntaryh-
mänsäkään, mutta se nyt nähdään sitten. Mutta niin kuin sanottu — nähdään sitten huo-
menna.

18.45 Sari Tanus kd (vastauspuheenvuoro):  Arvoisa puhemies! Kristillisdemokraateilla
puolueena on ollut kautta vuosikymmenten yksi sydämenasia: heikompiosaiset, vähempi-
osaiset, rinnalla kulkeminen, auttaminen. Siinä mielessä tuntuu jotenkin aika oudolta, että
kokenut kansanedustaja Gustafsson esittää tuommoisia väitteitä. [Jukka Gustafsson: En
8



Pöytäkirjan asiakohta PTK 26/2017 vp
minä tuota ole kiistänytkään!] Jos ajattelee ja luette kristillisdemokraattien ohjelmia, käyt-
te siellä sivuilla ja niin edelleen, minusta on itsestään selvää, että mitään erillistä puolue-
kokouspäätöstä ei tarvita, jotta me tekisimme työtä vähempiosaisten köyhien kansalaisten
eteen. Niin takuu-, kansan- kuin pienten työkyvyttömyyseläkkeiden tuntuvaa korotusta
olen lausumassa ehdottanut ja monia muita käytännön toimia.

Mutta niin kuin sanottu, tässä salissa on paljon puhetta. Minä kaipaisin jo enemmän te-
koja ihan jokaisen puolueen kansanedustajalta.

Puhemies Maria Lohela: Ja listalle. 

18.46 Antero Laukkanen kd: Arvoisa rouva puhemies! Tämä on valtavan tunteisiin me-
nevä keskustelu siinä mielessä, että yksikään puolue tässä salissa ei ole tehnyt riittävästi
eläkeläisten hyväksi. Jokainen on puhunut riittävästi eläkeläisistä. Jokainen on esittänyt
omia näkemyksiään siitä, miten asiat paranisivat. Mutta yksikään puolue ei ole tehnyt riit-
tävästi, ei kristilliset eikä kukaan muukaan sen eteen, että eläkeläisillä olisi tänä päivänä se
tilanne, että he voisivat kokea itsensä ja elämänsä arvokkaaksi. Tästä haluan keskustella.

Ymmärrän senkin, että Kiljusen tekemän kansalaisaloitteen keino ei ehkä ollut paras
mahdollinen, mutta sen tavoite oli aito ja vilpitön, ja siihen olisi voinut valiokunta tarttua ja
sosiaalidemokraatit olisivat voineet tarttua, että tukevat kansalaisaloitteen henkeä, muutta-
vat ehkä sitä varsinaista esitystä, mikä siellä on, mutta tukevat sitä. Näin ei tapahtunut.

18.47 Hannu Hoskonen kesk: Arvoisa rouva puhemies! Kansalaisaloite taitetun indek-
sin poistamiseksi ja palaamiseksi ansiosidonnaiseen indeksiin on mielestäni jälkiviisasta
puhetta siitä tilanteesta, mihin Suomen eläkeläiset ovat joutuneet. Edustaja Jukka Gustafs-
sonin käyttäytyminen tässä asiassa mielestäni kuvaa parhaiten tämän asian ongelmaa:
Edustaja Gustafsson äsken käytti oman puheenvuoronsa — äsken työhuoneessani seurasin
suurella innolla tätä keskustelua — ja hän on allekirjoittanut tämän aloitteen mutta sitten
valiokuntakäsittelyssä taas sen kieltänyt. Tietysti saavutetaanhan tässä se etu, että kun sit-
ten vaalikentillä puhuu, niin voi yhdessä paikassa sanoa, että minä kannatin tätä aloitetta
ehdottomasti, ja sitten kun menee toiseen paikkaan, niin jos siellä saa aika sapekasta palau-
tetta, voi sanoa, että en minä sitten kannattanutkaan, koska minä valiokuntakäsittelyssä tä-
män kielsin. Muuan herrasmies aikanaan, 2 000 vuotta sitten, kolmesti kielsi ennen kuin
alettiin uskoa, mikä se oikea herra on. — Mutta vakavasti puhuen.

Arvoisa puhemies! Hyvät edustajakollegat! [Jukka Gustafsson: Josko minä kuitenkin
itse päätän, mitä puhun vaalikentillä!] — Kyllä, kyllä. Edustaja Gustafssonilla on oikeus
puhua, mitä hän haluaa, mutta tämä kuvaa tämän tilanteen hulluutta, että samaa aloitetta
voi kannattaa ja vastustaa ja vielä sujuvasti väittää molemmissa tapauksissa olevansa oi-
keassa.

Minä sen sijaan suren eläkeläisten puolesta. Se on se suurin murhe. Meillä Suomessa on
noin 100 000 eläkeläistä, jotka nauttivat niin pientä eläkettä, että heidän elämänsä ei var-
masti kovin ruusuilla tanssimista ole. Ja mikä olisi keino? Se ei varmasti ole tämä taitetun
indeksin poistaminen heidän asiansa auttamiseksi. Se ei ole se keino. Se on se keino, että
nostamme takuueläkkeen noin 1 000 euroon — tai millä nimellä sitä sitten aikanaan kut-
summe — ja nostamme pienimmän kansaneläkkeen alarajan 1 000 euroon, jolloin annam-
me jokaiselle ihmiselle tämän jäädessä eläkkeelle, joko täysiaikaisen palvelun jälkeen tai
esimerkiksi jäädessä työkyvyttömyyseläkkeelle sairauden takia, arvokkaan vanhuuden
9



Pöytäkirjan asiakohta PTK 26/2017 vp
1 000 euron eläkkeellä. Sillä ei pärjää Helsingissä, ei tietenkään pärjää, mutta maaseu-
tuolosuhteissa varmasti pärjää, ja moni tämän päivän suomalainen eläkeläinen monta sataa
euroa pienemmällä eläkkeellä pärjää hyvin.

Meidän kansanedustajien kunnioitus kansalaisten silmissä ei lähde siitä, teemmekö me
aloitteita ja vaadimmeko aloitteiden jälkeen taas uutta tutkimusta tai selvitystä, taas uutta
aloitetta. Ei varmasti kansalaisten kunnioitus meitä kohtaan lähde siitä, että me teemme
selvityksiä selvityksien jälkeen nähden koko ajan, mikä se todellinen ongelma on: ihmis-
ten köyhyys. Tämä maa on rikkaampi kuin koskaan Suomen itsenäisyyden historian aika-
na. 100 000 eläkeläistä kaipaisi tämän oikaisun. Ja aikanaan kun Kimmo Kiljunen kansan-
edustajana ollessaan hyväksyi tämän taitetun indeksin ja nyt rupeaa vaalien alla taas puu-
haamaan, että se indeksi on poistettava, niin minulla ainakin herää mielessä, että onkohan
tässä nyt ihan rehellistä peliä kysymyksessä vai onko tässä kysymys jonkunasteisesta po-
pulismista, josta meitä kansanedustajia aina syytetään.

Tunnen suurta surua niitä ihmisiä kohtaan, jotka joutuvat tämän tällaisen arvottoman
näytelmän kohteeksi. Ensin heitä kiitetään, että taitettu indeksi poistetaan, ja kehutaan, että
tämä tilanne parannetaan, sitten tullaan eduskunnan valiokuntaan, jossa tämä aloite yksi-
mielisesti kumotaan, ja sen jälkeen vielä täällä salissa, voisi käyttää termiä, viisastellaan
siitä, että pitäisi tehdä tutkimus tai joku selvitys tai joku muu mahdoton manööveri, jossa
monta tutkijaa istuu pöydän ääressä tutkien papereita ja antaen lausunnon ja siitä taas ää-
nestetään, vaikka ongelma on maailman yksinkertaisin. Suomen Kansaneläkelaitos ja Elä-
keturvakeskus tällä hetkellä takuuvarmasti tietävät joka ainoan henkilön, jolla on alle
1 000 euroa eläkettä. Joka ihminen on tiedossa. Tiedämme myös sen, että jos taitettu in-
deksi, tämä aikanaan hyväksytty indeksimenettely, poistettaisiin, palattaisiin vanhaan, niin
kaikista suurimmat eläkeläiset hyötyisivät siitä kaikista eniten ja se kaikista pienin eläke-
läinen kaikista vähiten, ei juuri ollenkaan. Siitä huolimatta eduskunta tästä asiasta puhuu
paljon ja tietää vallan hyvin, joka ainoa meistä tietää, mitä tälle pitäisi tehdä. Tällä me am-
mumme omaan jalkaamme, hyvät kansanedustajakollegat. Emme varmaan ansaitse sitä
kunnioitusta, mitä nämä pienet eläkeläiset varmasti kaipaisivat niiltä ihmisiltä, jotka ovat
heidän puolestaan asioista päättämässä. Kyllä mielestäni päätöksenteon moraalillakin pi-
tää joku taso olla. Emme voi ihan päättömiä täällä puhua.

Lopuksi, arvoisa puhemies, vielä tästä käsittelyssä olevasta asiasta se, miksi me tähän ti-
lanteeseen olemme joutuneet. Sosiaalidemokraatit ovat täällä puhuneet — ihme kyllä läk-
sivät tästä salista jonnekin, varmaan on joku tärkeä selvityksenteko meneillään. Oli niin tai
näin, mutta kuitenkin: Työmarkkinajärjestöissä sosiaalidemokraateilla on ollut ylivoimai-
nen määräysvalta viimeiset vuosikymmenet, ja sieltä on tämä järjestelmä, jota he ovat pyö-
rittäneet työmarkkinoilla, tuottanut näitä pienipalkkaisia ihmisiä, joille sitten eläke laske-
taan, jotka ovat saaneet sen todella pienen eläkkeen, jolla eivät nyt tule toimeen. Sitten sen
jälkeen tehdään täällä aloite, että josko tätä ruvettaisiin jotenkin korjaamaan. Kyllä siinä tu-
lee jälkiviisauden maku aika pahasti minun mieleeni.

En halua ruveta tässä tuomariksi tai tuomioita jakamaan, kuka tässä on äärimmäisen oi-
keassa tai äärimmäisen väärässä, mutta peräänkuulutan vain sen verran meidän kansan-
edustajien moraalin perään, että kun me tiedämme tämän ongelman — 100 000 pientä elä-
keläistä ja sitten hieman parempaa eläkettä nauttivat työeläkeläiset — heille voitaisiin sitä
apua antaa, ja keinonkin me tiedämme. Se minun sydämeeni sattuu, että me tätä asiaa vei-
vaamme täällä tietäen ongelman tekemättä sille itse asiassa yhtään mitään. Turhan puheen
ajat tämän asian tiimoilta mielestäni ovat jo ohi.
10



Pöytäkirjan asiakohta PTK 26/2017 vp
18.53 Sari Tanus kd: Arvoisa puhemies! Edustaja Hoskonen puhui erittäin hyvin tilan-
teesta. Itselleni tämä on ollut tosi hämmentävää. Silloin kun aloite tuli, alkoi se valtava
vyörytys eläkeläisjärjestöjen puolelta, lobbaus ja niin edelleen, mutta sosiaali- ja terveys-
valiokunnassa varajäsenenä en päässyt tällä kertaa, toisin kuin melkein aina muulloin, niin
sanotusti pöydän ääreen, että olisin voinut siellä jo esittää sitä puoliväli-indeksiä. Odotin
kovasti kyllä sosiaalidemokraateilta, jotka istuivat pöydän ympärillä useamman naisen ja
miehen vahvuudella, esitystä puoliväli-indeksistä, koska he olivat siitä paljon puhuneet ja
kyselleet myös asiantuntijoilta, ja myös lausunnoissa asiantuntijat olivat tätä nostaneet
esiin, mutta kuinka ollakaan, ei siellä tullut esitystä. Sitten täällä tulee toisenmoista esitys-
tä, ja ikään kuin he vievät vielä asioita eteenpäin. Kyllä tässä on tullut tunne, että vähän
riippuen ajasta ja paikasta ja ympärillä olevasta tilanteesta ja ihmisistä puhutaan hyvin mo-
nella eri tavalla. Mutta edustaja Hoskonen kuvasi tilanteen varsin hyvin.

Se, minkä haluaisin sanoa edustaja Antero Laukkaselle, on se, että hän puhui viisaita.
Ryhmässä useasti sanotaan, että Antero Laukkanen puhuu useasti viisaita, ja taas tänäkin
iltana salissa hän puhui erittäin viisaasti ja osui ytimeen, kun sanoi, että mikään puolue ei
ole tehnyt tarpeeksi eläkeläisköyhien eteen — mikään puolue, ei tänä vuonna, ei tällä kau-
della, ei viime kaudella, ei edeltävien kausien aikana. Jos puolueet olisivat tehneet tarpeek-
si eläkeläisten eteen — niiden ihmisten eteen, jotka oikeasti ovat rakentaneet, laittaneet
alulle ja pitkälti eteenpäin tyrkkineet tämän maan hyvinvoinnin, niiden ihmisten eteen, joi-
ta ilman meillä ei olisi tämän päivän hyvinvointivaltiota; niiden ihmisten eteen mikään
puolue todella ei ole tehnyt tarpeeksi — meillä ei olisi tällaista valtavaa eläkeläisköyhien
joukkoa. Se on häpeäpilkku Suomessa.

18.55 Antero Laukkanen kd: Arvoisa rouva puhemies! Edustaja Hoskosen puhe sisälsi
niin paljon hyviä elementtejä, että minä rohkenisin toivoa, että hän ihan ottaisi ja monistai-
si sen ja jakaisi sen kaikille keskustan kansanedustajille ja tekisivät oikein ryhmäpäätök-
sen, että tämä eläkeläisten asia hänen puheensa mukaisesti laitetaan käytäntöön. Se olisi
upea Suomi 100 vuotta -juhlateko.

18.56 Sari Tanus kd:  Arvoisa puhemies! Halusin vielä pyytää puheenvuoron ihan sa-
noakseni kiitokset kaikille niille ikäihmisille, jotka ovat uurastaneet sen kansalaisaloitteen
kanssa, eikä vain kansalaisaloitteen kanssa vaan muutoinkin, jotka ovat yrittäneet omalta
osaltaan toimia eläkeläisköyhyyden ja yleensä eläkeläisten tilanteen parantamiseksi. Me
yritämme punnertaa eteenpäin ja tehdä voitavamme tilanteen parantamiseksi, mutta niin
kuin sanottu, tietysti tässä yhteistyötä tarvitaan. Kristillisdemokraatit on valitettavasti ai-
nakin vielä toistaiseksi pieni puolue, toivottavasti seuraavien vaalien jälkeen paljon suu-
rempi, mutta tässä salissa ja eduskunnassa on kuitenkin puolueita, joitten kanssa voi tehdä
yhteistyötä, ja siitä olen iloinnut. Toivoisin, että tässä asiassa puolueet voisivat laajemmas-
sa rintamassa tarttua tähän asiaan vaikka nyt kannattamalla näitä lausumia, viemällä halli-
tuksessa eteenpäin konkreettisia toimia eläkeläisten tilanteen ja erityisesti köyhien, pieni-
tuloisten eläkeläisten tilanteen parantamiseksi. Meidän seniorit ovat aikanaan tehneet niin
paljon tämän maan ja meidän kaikkien hyvinvoinnin eteen, että sinä vuonna, jolloin Suomi
täyttää 100 vuotta, minusta olisi oikeus ja kohtuus, että me toimisimme heidän parhaak-
seen. He ovat aikanaan tehneet niin paljon, että he ovat apumme ansainneet.
11



Pöytäkirjan asiakohta PTK 26/2017 vp
18.57 Hannu Hoskonen kesk: Arvoisa rouva puhemies! Ihan lopuksi omalta osaltani täs-
sä asiassa se toteamus vielä, että kunnioitan erittäin suuresti niitä henkilöitä, jotka ovat tä-
män aloitteen allekirjoittaneet. Uskon suuresti, että he ovat vilpittömällä mielellä asiassa
toimineet ja toivoneet asiaan parannusta. Mutta pahoin pelkään myös sitä, että tässä asias-
sa kaikille allekirjoittajille ei ole kerrottu sitä, mikä tämän suomalaisen eläkeongelman sy-
vin ydin on, niille kaikkein pienituloisimmille eläkeläisille, jotka eivät tästä aloitteesta
hyödy mitään, ja sitten tätä kautta heitä on tavallaan harhaan johdettu, jotka kuvittelivat,
että tässä voisi parannus asiaan tulla.

No, joka tapauksessa hyvä, että asiat keskustellaan, mutta mielestäni ihmisten harhaan
johtaminen ei ole kovin hyvä asia. Se ei ole eduskunnallekaan kunniaksi, jos annetaan ym-
märtää, että tällä se asia olisi hoidettu, vaikka itse asiassa se olisi ollut mahdotonta hoitaa
tätä kautta. Mutta vanha kansanviisaus tässäkin asiassa pitää paikkansa: sen minkä taak-
seen heittää, sen edestään löytää. Luulen, että tässä käy niin.

Keskustelu päättyi ja asian käsittely keskeytettiin.
12


