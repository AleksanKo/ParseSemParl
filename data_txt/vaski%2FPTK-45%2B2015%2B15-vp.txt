















































DEM56F.tmp.xml


Pöytäkirjan asiakohta PTK 45/2015 vp

 Tarkistettu
4.0

Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

15. Hallituksen esitys eduskunnalle laiksi opintotukilain muuttamisesta
Hallituksen esitys HE 40/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 15. asia. Puhemiesneuvosto ehdottaa, että asia lähetetään sivistysvaliokuntaan, jol-
le perustuslakivaliokunnan on annettava lausunto.

Keskustelu

19.51 Joona Räsänen sd: Arvoisa puhemies! Edellä puhuttuihin jo viitaten esitän, että
asia jää pöydälle. — Perun esitykseni.

19.52 Sanna Marin sd: Arvoisa puhemies! Hallituksen koulutuspolitiikka on monesta
näkökulmasta erittäin kylmäävää, niin se on myös opiskelijoiden näkökulmasta näiden
opintotukileikkausten suhteen. Kun katsomme, mitä samaan aikaan tuolla naapurimaassa
Ruotsissa tapahtuu, siellä ollaan panostamassa koulutukseen, tutkimukseen, opetukseen,
sivistykseen merkittävästi, huomattavasti enemmän kuin Suomessa — siellä ollaan laitta-
massa miljardipanostukset kokonaisuudessaan koulutukseen. Täällä vastaavasti hallitus
leikkaa koulutuksen alasta todella merkittävästi, ja niin on nyt käymässä myös opintotuel-
le. Tällä on väistämättä myös vaikutuksia opintotuen kokonaisuuteen, opiskelijoiden toi-
meentuloon, siihen, millä tavalla opiskelijat pystyvät opintojansa suorittamaan, ja olen kyl-
lä erittäin huolissani tästä kokonaisuudesta ja tästä näkökulmasta — opiskelijoiden tulevai-
suudesta.

19.53 Antti Lindtman sd: Arvoisa puhemies! Nyt käsiteltävänä oleva esitys on yksi osa
sitä isoa kokonaisuutta, jossa sivistyksen, koulutuksen ja tulevaisuuteen tehtävien tärkei-
den panostusten mahdollisuudet heikkenevät, ja on harmi, että hallitus on näin isolla kä-
dellä leikkaamassa koulutuksesta. Siis yhtään niistä päätöksistä, joita edellisellä kaudella
oppositio kritisoi, ei peruuteta, ja nyt tehdään 3 miljardin säästöt tähän päälle. Tämäkin nyt
käsittelyssä oleva esitys koskee opiskelijoita, se heikentää heidän mahdollisuuksiaan, ja
voisi sanoa, että tämä käsittelyssä oleva laki on tietyllä tavalla kirsikka tämän kakun pääl-
lä, jossa meidän tulevaisuutemme edellytyksiä heikennetään.

Keskustelu päättyi.

Asia lähetettiin sivistysvaliokuntaan, jolle perustuslakivaliokunnan on annettava lausunto.


