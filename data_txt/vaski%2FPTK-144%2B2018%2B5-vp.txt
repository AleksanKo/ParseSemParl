















































DEM21E7.tmp.xml


Pöytäkirjan asiakohta PTK 144/2018 vp
Pöytäkirjan asiakohta 

PTK 144/2018 vp

Täysistunto

Perjantai 18.1.2019 klo 13.00—13.34

5. Hallituksen esitys eduskunnalle laiksi asunto-osakeyhtiölain muuttamisesta
Hallituksen esitys HE 210/2018 vp
Lakialoite LA 105/2016 vp
Valiokunnan mietintö YmVM 17/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Meillä on aikaa kaksi minuuttia. Otetaan ne, mitkä pystytään.

Keskustelu

13.28 Timo Heinonen kok: Arvoisa rouva puhemies! Tämä on erittäin tervetullut uudis-
tus — voidaan kutsua hyvin ”Lex Talvitieksi”. Tässä oikeusministeri Häkkäsen eduskun-
taan tuomassa esityksessä siis halutaan helpottaa asunto-osakeyhtiöiden päätöksentekoa
rakennusten purkamisesta ja uudisrakentamisesta. Keskeinen muutos on siis se, että talo-
yhtiön yhtiökokous voi tämän jälkeen neljän viidesosan määräenemmistöllä päättää purka-
misesta ja uudisrakentamisesta, kun tähän asti voimassa olevan lain mukaan asunto-osa-
keyhtiön on päätettävä hankkeesta yksimielisesti. 

Yksimielisyysvaatimuksesta on aiemmin luovuttu esimerkiksi hissi- ja tämäntyyppisis-
sä korjauksissa ja myös esteettömyyttä parantavissa jälkirakennustoimissa. On erittäin ter-
vetullut uudistus, että nyt myös tämä tuodaan tähän purkamiseen. Tässä on kyllä hyvällä
tavalla myös suojattu ja turvattu osakkeenomistajien asemaa, eli on haluttu huolehtia siitä,
että nämä ihmiset, joilla on tämäntyyppisessä talossa, jota ei enää kannata korjata tai jonka
tilalle rakennetaan enempi asuntoja, saavat sieltä jatkossa myös uuden asunnon. 

Muutimme tätä enemmistöajattelua Suomen lainsäädännössä jo 2011. Silloin peruspa-
rannukset, parvekelasit, kaapeloinnit ja nämä tulivat enemmistöpäätöksiksi, mutta valta-
osa näistä päätöksistä tapahtuu edelleen niin sanotulla kaksi kolmasosaa -enemmistöllä. 

Haluan nostaa yhden asian esille, ja siinä on kyse yhtiövastikkeista. Eli meillä on taloja,
joissa on asuntoja ja sitten alakerrassa kivijalkakauppoja. Kivijalkakaupoille on aikanaan
asetettu korkeampi yhtiövastike, ja nyt kun kivijalkakaupat ovat olleet vaikeuksissa posti-
myynnin ja markettien myllerryksessä, osassa taloyhtiöitä on haluttu tehdä helpotuksia
näille kivijalkakaupoille ja poistaa tätä korotettua yhtiövastiketta. Nyt ongelma on sellai-
nen, että näissä päätöksissä yhtiöjärjestyksen muutos pitää tehdä määräenemmistön lisäksi
osakkeenomistajien suostumuksen kautta, ja tämä aiheuttaa nyt ongelman, että yksikin
asukas on pystynyt estämään sen, että vaikeuksissa olevan kivijalkakaupan yhtiövastiketta
oltaisiin voitu kohtuullistaa ja pienentää. Silloin yleensä ratkaisu on ollut se, että koko ki-
 Tarkistettu
4.0



Pöytäkirjan asiakohta PTK 144/2018 vp
vijalkakauppa on lähtenyt sieltä talon alakerrasta pois, se on jäänyt tyhjäksi ja lopputulema
on se, että taloyhtiö ei saa lainkaan tuloja siitä. Silloin kannattaisi kyllä miettiä vakavasti
keinoja siihen, että myös tämäntyyppistä päätöksentekoa sujuvoitettaisiin tämän ”Lex Tal-
vitien” mukaisesti, jossa nyt siis otetaan purkamis- ja uudisrakentaminen neljän viides-
osan määräenemmistöllä päätettäväksi.

13.31 Mari-Leena Talvitie kok: Arvoisa puhemies! Politiikka, niin kuin elämäkin, on
joukkuepeliä, ja tietenkin tehdään kompromisseja.

Tässä yhteydessä haluan sanoa kiitos. Kiitos kaikille, jotka ovat edistäneet tätä asiaa,
niille 105 kollegalle, erityisesti kaikille oululaisille kollegoille, ja sitten kaikille, jotka ovat
valmistelleet tätä asiaa, ja kaikille, jotka ovat muuten tätä tukeneet.

Muilta osin ympäristövaliokunnassa olen saanut tätä asiaa edistää. Valiokunta teki yk-
simielisen mietinnön, ja tiistain ensimmäisessä käsittelyssä tästä asiasta käytiin hyvä kes-
kustelu. Kiitos ja katse tulevaan, ja toivottavasti tämä lakimuutos mahdollistaa esteettö-
miä, hyviä, toimivia ratkaisuja ihmisille ja uusia koteja.

13.32 Sari Multala kok: Arvoisa puhemies! Minä haluan kiittää edustaja Talvitietä ää-
rimmäisen hyvästä lakialoitteesta, jonka itsekin allekirjoitin, ja oikeusministeriötä erittäin
hyvästä valmistelusta ja huolellisesta ja osaaottavasta valmistelusta. Meidän kuulemisis-
samme tämä keräsi laajalti kiitosta, ja tällä esityksellä nimenomaan helpotetaan erityisesti
kasvukeskuksien hyvien liikenneyhteyksien varrella olevien vanhojen rakennusten purka-
mista ja uudelleen kehittämistä. 

Käsittelyn aikana kiinnitimme ympäristövaliokunnassa myös huomiota siihen, että
meillä on samantyyppisiä haasteita esimerkiksi myös kiinteistöosakeyhtiöiden osalta, ja
näihin olisi sitten jatkossa hyvä kiinnittää huomiota, jotta pystymme uudistamaan myös
kaupunkikeskustoja tai esimerkiksi vanhoja ostoskeskuksia kasvavien kaupunkien tarpei-
den mukaisesti.

Keskustelu päättyi. 

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 210/2018 vp sisältyvän lakiehdotuksen. Eduskunta pysyi ensimmäisessä käsitte-
lyssä tekemässään päätöksessä lakialoitteeseen LA 105/2016 vp sisältyvän lakiehdotuksen
hylkäämisestä. Lakiehdotuksen toinen käsittely päättyi. Asian käsittely päättyi.
2


